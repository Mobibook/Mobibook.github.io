<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ateşi yakalamak_001</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h1 class="heading1" title="KISIM III &quot;DÜŞMAN&quot;"><b class="calibre1"><i class="calibre2">KISIM III</i></b></h1>

  <h1 class="heading1 sigil_not_in_toc"><b class="calibre1"><i class="calibre2">"DÜŞMAN"</i></b></h1>

  <h2 class="heading1" id="sigil_toc_id_3"><b class="calibre1"><i class="calibre2">19</i></b></h2>

  <p class="heading">"Bayanlar, Baylar. Yetmiş Beşinci Açlık Oyunları Başlasın!" Açlık Oyunları’nın sunucusu Cladius Templesmith'in sesi kulaklarımda çınlıyordu. Alacakları toplamama bir dakikadan az bir zamanım vardı. Sonra gong sesi duyulacak ve haraçlar harekete geçmek üzere metal plakalarından salınacaklardı. İyi de, ne tarafa doğru harekete geçecektik?</p>

  <p class="heading">Aklımı toparlayamıyordum. Cinna'nın dövülmüş, kanlar içindeki bedeni gözümün önünden bir türlü gitmiyordu. Şimdi nerededir acaba? Ona ne yapıyorlardır? İşkence mi ediyorlardır yoksa çoktan öldürmüşler midir? Onu bir Avox'a dönüştürüyor olabilirler mi? Görünüşe bakılırsa, tıpkı bize ayrılan dairede Darius'u görmem gibi, Cinna'ya saldırmaları da beni allak bullak etmek için özellikle sergilenen bir gösteriydi. Tek yapmak istediğim, metal plakamın üzerine yığılıp kalmaktı. Fakat az önce şahit olduğum şeyden sonra bunu yapamazdım. Güçlü olmak zorundaydım. Bunu, gelinliğimi bir alaycıkuş kostümüne dönüştürerek Başkan Snow’un altını kazmaya çalışan Cinna'ya borçluydum. Ayrıca, Cinna örneğinden güç alan ve kim bilir, belki de tam şu anda Capitol'ü yıkmak için savaşmakta olan isyancılara da borcum vardı. Oyunlar'ı Capitol'ün dayattığı kurallarla oynamamak benim son başkaldırım olacaktı. Bu düşünceyle dişlerimi sıktım ve kendimi oyuna hazırladım.</p>

  <p class="heading">Neredesin? Çevreme anlam yüklemekte hâlâ güçlük çekiyordum. Neredesin!? Kendimden bir cevap bekliyordum ve dünyam ağır ağır belirginleşiyordu. Mavi su. Pembe gökyüzü. Beyaz-sıcak güneş dört bir yanı aydınlatıyordu. Pekâlâ Cornucopia, parlak altından yapılma boynuz, yaklaşık kırk metre kadar uzağımda duruyordu. Önce, yuvarlak bir adanın üstünde durduğunu sandım. Ama daha dikkatli bakınca, bir tekerleğin telleri gibi çemberden dört bir yana uzanan incecik kara parçalarını fark ettim. On ya da on iki kara parçası olsa gerek; birbirlerine eşit mesafede durur gibiydiler. Bu kara parçacıklarının arası suyla kaplıydı. Su ve birkaç haraç. Hepsi bundan ibaret, demek. Her birinin arasında, metal plakalar üzerinde dengeye oturtulmuş ikişer haracın durduğu, on iki kara uzantısı. Benim suyla kaplı aralığımda duran diğer haraç, 8. Mıntıkamın yaşlı Woof'u. Sağ tarafımdaki Woof ve sol tarafımda kalan kara uzantısına eşit mesafedeydim. Suyun ötesinde, ne tarafa baksanız dar bir kumsal ve yoğun bir yeşillik görüyordunuz. Haraçların oluşturduğu çemberi dikkatle taradım ve Peeta'yı aradım ama sanırım Cornucopia'nın diğer tarafında kaldığı için görüş alanımda değildi.&nbsp;Ayağıma vuran sudan bir avuç aldım ve kokladım. Sonra dilimin ucuyla tadına baktım. Şüphelendiğim gibi, tuzluydu. Peeta'yla benim, 4. Mıntıka'daki küçük turumuzda gördüğümüz kumsaldaki gibiydi. Ama en azından temiz görünüyordu.</p>

  <p class="heading">Görünürde tekne, halat ya da tutunacak bir dal parçası bile yoktu. Hayır, Cornucopia'ya ulaşmanın tek bir yolu vardı. Gong sesi duyulunca, sol tarafıma doğru dalmak için bir an bile tereddüt etmedim. Alışık olduğumdan daha uzun bir mesafe ve dalgalar, benim sakin gölümden daha fazla yüzme yeteneği gerektiriyordu. Ancak vücudum, bana, tuhaf sayılacak kadar hafif geliyordu ve çok fazla çaba harcamadan, suyu yararak ilerledim. Belki tuzlu su yüzündendir. Her tarafımdan sular süzülerek kendimi kara parçasının üstüne çektim ve Cornucopia'ya uzanan kumlu yolda son hızla koşmaya başladım. Gerçi, altın boynuz görüş alanımın büyük kısmını kaplıyordu ama benim durduğum tarafta ikinci bir haraç göremiyordum. Yine de rakip fikrinin hızımı yavaşlatmasına izin vermedim. Şu anda tam bir Kariyer gibi düşünüyordum; yapmayı istediğim ilk şey silah edinebilmekti.</p>

  <p class="heading">Geçen sene, malzemeler -en kıymetliler boynuzun olabildiğince yakınında kalacak şekilde- Cornucopia'nın çevresine saçılmıştı. Fakat bu sene, ganimetler, boynuzun altı metre yükseklikte kalan ağzına doldurulmuş gibi görünüyordu. Gözlerim bir kol mesafesinde duran altın bir yayı seçtim ve hiç zorlanmadan çekip aldım.</p>

  <p class="heading">Arkamda biri vardı. Kum hışırtısı ya da hareketi hava akımındaki ufak bir değişiklik beni uyardı. Hala yığının arasında duran kılıftan bir ok çıkardım ve arkama dönerken yaya yerleştirdim.</p>

  <p class="heading">Gösterişli ve ışıl ışıl Finnick, elinde saldırmaya hazır bir zıpkınla benden sadece birkaç metre ötede duruyordu. Diğer elinden de bir ağ sarkıyordu. Yüzünde belli belirsiz bir gülümseme vardı fakat vücudunun üst kısmı harekete geçmeye hazır ve gergin görünüyordu. "Sen de yüzebiliyorsun demek," dedi. "On ikinci mıntıkada, yüzmeyi nerede öğrendin?"</p>

  <p class="heading">"Büyük bir küvetimiz var," diye yanıtladım.</p>

  <p class="heading">"Öyle olmalı," dedi. "Arenayı beğendin mi?"</p>

  <p class="heading">"Pek değil. Ama sen beğenmiş olmalısın. Özellikle senin için inşa etmiş gibiler." Bunu biraz buruk bir sesle söyledim.</p>

  <p class="heading">Sadece bir avuç galip yüzme bilirken, ortalıkta bu kadar çok suyun olması, insana bunu düşündürüyordu. Üstelik Eğitip Merkezinde ne bir havuz ne de yüzmeyi öğrenme fırsatı vardı. Buraya yüzmeyi bilerek gelmiş olmanız ya da çok hızlı öğrenen biri olmanız şarttı. Başlangıçtaki kan gölüne katılmak için bile, yirmi metrelik suyu aşabilmek gerekiyordu. Ve bu durum, 4. Mıntıka'ya müthiş bir avantaj sağlıyordu.</p>

  <p class="heading">Bir an için, her ikimiz de hiç kıpırdamadan, birbirimizi, silahlarımızı ve&nbsp;yeteneklerimizi tarttık. Sonra Finnick aniden gülümsedi. "Müttefik olduğumuz için şanslıyız, desene."</p>

  <p class="heading">Tuzak kokusu alıyordum ve okumun, onun zıpkını beni yok etmeden Finnick'i bulmasını umarak yayımı gerdim. Ancak Finnick elini oynatınca bileğindeki şey güneş ışığıyla parladı. Bu, alev desenli altın bir bilezikti. Eğitim sabahı Haymitch'in bileğinde gördüğüm bileziğin aynısıydı. Bir an için, Finnick'in beni tuzağa düşürmek amacıyla bileziği çalmış olabileceğini düşünüyordum ancak nasılsa, bunun doğru olmadığını biliyordum. Bu bileziği ona Haymitch vermişti. Bana bir işaret göndermek için. Ve bir emir. Finnick'e güvenmemi istiyordu.</p>

  <p class="heading">Başka ayak seslerinin yaklaştığını duydum. Hemen karar vermek zorundaydım. "Doğru," diye bağırdım çünkü her ne kadar Haymitch akıl hocam ve beni hayatta tutmaya çalışan kişi olsa da, öfkeliydim. Böyle bir ayarlama yaptığını bana neden daha önce söylemedi acaba? Büyük olasılıkla Peeta ve ben müttefik istemediğimizi söylediğimiz için olsa gerekti. Ve Haymitch kendine göre bir müttefik seçti.</p>

  <p class="heading">Finnick her zamanki baştan çıkarıcı mırıltısından çok farklı ve güçlü bir sesle "Kafanı eğ," dedi. Söylediğini yaptım. Zıpkını vızlayarak başımın üstünden geçti ve hedefini vurmasıyla, mide bulandırıcı bir çarpma sesinin duyulması bir oldu. Finnick zıpkını göğsünden çekip çıkarırken, 5. Mıntıkanın erkek haracı -kılıç eğitim standının yerine kusan ayyaş- yere yığıldı- Finnick "1 ve 2'ye sakın güvenme," dedi.</p>

  <p class="heading">Bu bilgiyi sorgulayacak zamanım yoktu. Ok kılıfını yığının arasından çekip kurtardım. "Herkes bir tarafı tutsun," dedim. Başını salladı. Ben yığına saldırdım. Yaklaşık dört kara uzantısı uzakta Enobaria ve Gloss'un karaya yaklaştıkları görüyordum. Ya çok ağır yüzücüler ya da suyun başka tehlikelerle donatılmış olabileceğinden çekinerek -ki bu gayet mümkün- temkinli davranmışlardı. Bazen çok fazla senaryoyu dikkate almak iyi olmuyordu. Fakat şimdi onlar da kumun üstündeydiler ve birkaç saniye içinde yanımızda olacaklardı.</p>

  <p class="heading">Finnick'in "İşe yarar bir şeyler var mı?" diye bağırdığını duyuyordum.</p>

  <p class="heading">Yığının bana düşen kısmını hızla taradım, gürzler, kılıçlar, yaylar, oklar, zıpkınlar, bıçaklar, mızraplar, baltalar ve adını bilmediğim bir yığın metal ıvır zıvır görüyordum... Başka hiçbir şey yoktu.</p>

  <p class="heading">"Silahlar!" diye seslendim. "Burada silahtan başka bir şey yok."</p>

  <p class="heading">"Burası da aynı," dedi. "İstediklerini al, gidelim."</p>

  <p class="heading">Huzursuzluk verecek kadar yaklaşmış olan Enobaria'ya bir ok savurdum ama bunu zaten bekliyordu ve ok hedefine ulaşamadan kendini suyu attı. Gloss onun kadar seri değildi. O suya dalarken baldırına bir ok isabet ettirmeyi başardım. Sırtıma ikinci bir yay ve ok kılıfı taktıktan ve kemerime iki uzun bıçak ve bir biz yerleştirdikten sonra, yığının ön tarafında Finnick'le buluştum.</p>

  <p class="heading">"Şunun icabına bakıverebilecek misin?" dedi. Brutus'un bize doğru geldiğini görüyordum. Kemerini çözmüş ve iki elinin arasında bir tür kalkan vazifesi görecek şekilde germiş, nişan aldım ama oku karaciğerine dalmadan engellemeyi başardı. Okun kemeri deldiği noktadan pembe bir sıvı fışkırıp Brutus'un bütün suratını kaplıyordu. Ben yayımı yeniden çekerken, Brutus dümdüz yere yapışıyor sonra yuvarlanarak birkaç adım ötedeki suyun içinde gözden kayboluyordu. Hemen arkamda yere düşen metal sesini duydum. Finnick’e "Buradan hemen uzaklaşmalıyız," dedim.</p>

  <p class="heading">Bu son olay, Enobaria ve Gloss'a Cornucopia'ya ulaşma fırsatını tanıdı. Brutus vurulma mesafesinde ve Cashmere'in de yakınlarda bir yerde olduğundan şüphem yoktu. Bu dört klasik Kariyer önceden ittifak kurmuş olmalılar. Sadece kendi güvenliğimi gözetmek durumunda olsaydım, Finnick’le birlikte onları da kendi tarafıma almayı düşünebilirdim. Ama asıl düşündüğüm Peeta'ydı. Şimdi onu görebiliyordum, metal plakasının üstünde mahsur kalmış durumdaydı.</p>

  <p class="heading">Derhal harekete geçtim; Finnick de soru sormadan -sanki bir sonraki hamlemin bu olacağını tahmin eder gibi- peşime döştü. Mümkün olduğunca yaklaştığıma ikna olunca, yüzerek yanına gitmek ve bir şekilde onu da yanımıza katmak üzere, kemerimdeki bıçakları çıkarıp suya dalmaya hazırlandım.</p>

  <p class="heading">Finnick elini omzuma koydu. "Onu ben getiririm."</p>

  <p class="heading">İçimde şüphe kırıntıları belirdi. Bütün bunlar, Finnick'in güvenimi kazanıp Peeta'nın yanına gitmesi ve onu boğması için bir dolap olabilir miydi? "Ben gidebilirim," diye ısrar ettim.</p>

  <p class="heading">Fakat Finnick silahlarını yere bıraktı bile. "Kendini çok zorlamasan iyi olur," dedi. "Hele senin durumunda," derken uzanıp karnımı sıvazladı.</p>

  <p class="heading">Ah, tabi ya... Benim hamile olmam gerekiyor, diye düşündüm. Ben bunun ne anlama geldiğini ve nasıl davranmam gerektiğini -kusmak ya da onun gibi bir şeyler-düşünürken Finnick suyun kenarındaki yerini aldı.</p>

  <p class="heading">"Beni kolla," dedi ve sonra kusursuz bir dalışla suyun içinde kayboldu. Cornucopia'dan gelebilecek her tür saldırıya karşı önlem olsun diye yayımı kaldırdım ama görünüşe bakılırsa, kimsenin peşimize düşmek gibi bir derdi yoktu. Gloss, Cashmere, Enobaria ve Brutus'un bir araya toplanıp silah seçmekle meşgul olduklarından emindim. Arenayı şöyle bir tarayınca haraçların çoğunun plakalarında mahsur kalmış olduklarını görüyordum. Hayır, durun, Peeta'nın karşısında, benim sol tarafımda kalan kara uzantısının üstünde biri vardı. Bu, Mags. Ancak ne Cornucopia'ya ulaşmaya ne de kaçmaya çalışıyordu. Aksine, suya daldı ve bana doğru kulaç atmaya başladı. Gri saçlı başı, dalgaların arasında bir görünüp bir kayboldu. Evet, yaşlı ama sanırım seksen yıllık ömrünü 4. Mıntıka'da geçirdikten sonra suyun üstünde kalmayı başarabilirdi.</p>

  <p class="heading">Finnick nihayet Peeta'ya ulaştı ve onu sırtüstü yatırıp tek koluyla göğsünden kavradığı gibi suyun içinde çekmeye başladı. Diğer koluyla da yol almalarını sağladı. Peeta hiç direnmeden onunla geldi. Finnick'in hayatını ellerine teslim etmesi için ona ne dediğini ya da ne yaptığını hiç bilmiyordum. Belki de bileziğini göstermiştir. Ya da benim beklediğimi görmek, Peeta için yeterli olmuştur. Kuma ulaştıkları zaman Peeta'yı sudan çıkarmasına yardım ettim.</p>

  <p class="heading">"Tekrar merhaba," dedi ve beni öptü. "Müttefiklerimiz var."</p>

  <p class="heading">"Evet. Tam Haymitch'in istediği gibi," dedim.</p>

  <p class="heading">Peeta "Hatırlatsana, anlaşma yaptığımız başka kimse var mıydı?" diye sordu. "Sanırım sadece Mags," dedim ve başımla, azimle bize doğru yol alan yaşlı kadını işaret ettim.</p>

  <p class="heading">Finnick "Mags'i arkada bırakamam," dedi. "Benden gerçekten hoşlanan sayılı insandan biri o."</p>

  <p class="heading">"Mags'le bir derdim yok," dedim. "Hele arenayı gördükten sonra. Sanırım balık oltaları yemek bulmak için en büyük şansımız olacak."</p>

  <p class="heading">Peeta "Katniss daha ilk gün onu istemişti," dedi.</p>

  <p class="heading">"Katniss'in dikkat çekecek kadar iyi bir muhakeme yeteneği var," dedi Finnick. Tek elini uzatıp Mags'i, bir köpek yavrusunu kaldırır gibi, kolayca çekip sudan çıkardı. Mags "mantar" olduğunu tahmin ettiğim bir kelimeyi de içeren bir yorum yaparak kemerini sıvazladı.</p>

  <p class="heading">"Bakın, Mags haklı. Birisi daha işi çözmüş." Finnick eliyle Beetee'yi işaret etti. Beetee dalgaların arasında çırpınıyor ama kafasını suyun üstünde tutmayı başarıyordu.</p>

  <p class="heading">"Ne?" dedim.</p>

  <p class="heading">"Kemerler. Kaldırma güçleri var," dedi Finnick. "Demek istediğim, kendinizi ileri doğru itmeniz gerek ama bu kemerler boğulmamanızı sağlar."</p>

  <p class="heading">Neredeyse Finnick'ten beklemesini, Beetee ve Wiress'ı de alıp yanımıza katmamızı isteyecektim ama Beetee'yle aramızda tam üç kara uzantısı kadar mesafe vardı ve Wiress ortalıkta görünmüyordu. Tanıdığım kadarıyla Finnick onları gördüğü anda, tıpkı 5. Mıntıka haracında olduğu gibi, zıpkınını çekecektir; bu yüzden hemen harekete geçmemizi önerdim. Peeta'ya bir yay, ok kılıfı ve bıçak uzattı, geri kalanları kendime sakladım. Fakat Mags kolumu çekiştirdi ve nihayet ona da bir biz verene kadar hiç susmadan konuştu. Nihayet bizi alınca, sap kısmını dişlerinin arasına sıkıştırdı ve Finnick'e kollarını uzattı. Finnick ağını omzuna attı ve Mags'i ağla havaya kaldırıp, boş eliyle zıpkınını kavradı. Sonra hep birlikte Cornucopia'dan kaçtık.</p>

  <p class="heading">Kumun bittiği yerde, orman başladı. Hayır. Bu gerçek bir orman değildi. En &nbsp;azından benim bildiğim anlamda. Balta girmemiş orman demek daha doğru bir tanım olacaktı. Yabancısı olduğum, bizim oralarda hiç kullanılmayan bu tanım nasılsa aklıma düşüverdi. Sanırım ya başka bir Açlık Oyunları sırasında ya da babamdan duymuştum. Ağaçların çoğu bana yabancıydı. Düz gövdeleri ve çok az dalları vardı. Ayağımızın altındaki toprak çok siyah ve süngerimsiydi; genelde, üzerleri rengarenk çiçeklerle donanmış, kördüğüm haldeki sarmaşıklardan görünmüyordu. Güneş sıcak ve parlak; hava ise ılık ve nemden ağırlaşmış haldeydi. Burada hiçbir zaman kuru kalamayacağım hissine kapıldım. Tulumumun incecik mavi kumaşı deniz suyunu kolayca buharlaştırıyordu ama kumaş terden üstüme yapışmaya başlamıştı bile.</p>

  <p class="heading">Peeta en önden gidiyordu ve elindeki uzun bıçakla yoğun bitki örtüsünü keserek yol açtı. Finnick'in onun arkasından gitmesine izin verdim; çünkü her ne kadar en güçlümüz o olsa da, Mags'i taşıması gerekiyordu. Ayrıca zıpkın konusunda harikalar yaratsa da, silahı bu ormana benim oklarım kadar uygun değildi. Dik yamaç ve sıcak bir araya gelince, nefes nefese kalmamız çok sürmüyordu. Yine de Peeta ve ben ağır bir antrenman sürecinden geçtiğimiz, Finnick ise omzundaki Mags'e rağmen akıl almaz bir güç abidesi olduğu için, yaklaşık bir mil kadar yol aldıktan sonra, Finnick'in talebiyle mola verdik. Bunu kendisinden ziyade, Mags için istediğini tahmin ettim.</p>

  <p class="heading">Yoğun bitki örtüsü yüzünden çevreyi görmek pek mümkün olmadığı için, daha iyi bir görüş yakalamak umuduyla, kauçuğumsu dalları olan bir ağaca tırmandım. Ve daha ilk anda, bunu yaptığıma pişman oldum.</p>

  <p class="heading">Cornucopia'nın çevresinde, toprak adeta kanıyordu. Su, mor lekelerle kaplıydı. Yerde ve suyun yüzeyinde cesetler vardı fakat herkes aynı kılıkta içinde olduğu için, bu mesafeden kimin sağ, kimin ölü olduğunu çıkartamıyordum. Tek söyleyebileceğim mavi figürlerin bir kısmının mücadeleye devam ettiğiydi. Ne sanmıştım ki? Dün gece sahnede bir sevgi zinciri oluşturan galiplerin arenada bir tür evrensel ateşkese ereceklerini mi? Hayır, buna bir an bile inanmadım. Sanırım insanların biraz daha... Ne? Biraz daha tutuk ya da en azından biraz daha isteksiz olacaklarını mı ummuştum? Doğrudan katliam moduna geçmeden önce, biraz tereddüt mü edeceklerdi? İçimden, ve hepiniz birbirinizi tanıyordunuz, diye geçirdim. Arkadaşmışsınız gibi davranıyordunuz.</p>

  <p class="heading">Burada gerçek anlamda tek bir dostum vardı. Ve o da 4. Mıntıka'dan değildi. Kararımı verirken, yüzümü çorba kıvamındaki hafif esintiye tuttum. Bileziğe rağmen, Finnick'i şuracıkta öldürüp bu işe bir son vermeliydim. Bu ittifakın geleceği yoktu. Ayrıca Finnick koyuverilmeyecek kadar tehlikeli bir rakipti. Bize karşı geçici bir güven beslediği şu an, onu öldürmek için son şansım olabilirdi. Yürürken onu sırtından kolayca vurabilirdim. Adi bir davranış olacağının farkındayım ama beklersem, onu daha fazla tanırsam ve ona daha fazla borçlanırsam, daha büyük bir adilik yapmış olmayacak mıydım? Hayır, en doğru zaman şimdiydi. Savaşan karaltılara, kan içindeki&nbsp;kumlara son bir kez bakıp güç toplamaya çalıştıktan sonra, yere indim.</p>

  <p class="heading">Ancak indiğim anda, Finnick'in düşüncelerime yetişmiş olduğunu gördüm. Sanki gördüklerimi ve beni nasıl etkileyeceklerini bilirmiş gibi, savunma pozisyonu alıp zıpkınlarından birini havaya kaldırmıştı.</p>

  <p class="heading">"Orada neler oluyor, Katniss? Yoksa hepsi birlik mi olmuşlar? Şiddete teslim olmama yemini mi etmişler? Capitol'e meydan okumak için silahlarını suya mı atmışlar?"</p>

  <p class="heading">"Hayır," dedim.</p>

  <p class="heading">Finnick "Hayır," diye tekrar etti. "Hayır, çünkü olan biten her şey geçmişte kaldı. Ve bu arenadaki hiç kimse tesadüfen galip gelmedi." Bakışları bir an için Peeta'ya kaydı. "Belki Peeta hariç."</p>

  <p class="heading">Demek Finnick de, Haymitch ve benim farkında olduğumuz şeyi biliyordu. Peeta'yla ilgiliydi. Onun biz diğerlerine göre çok daha iyi olduğunun farkındaydı. Finnick 5. Mıntıka haracını gözünü kırpmadan indirdi. Ya benim öldürücü halime bürünmem kaç dakika sürdü? Enobaria, Gloss ve Brutus'u hedef alırken, amacım öldürmekti. Peeta olsa, en azından pazarlık etme girişiminde bulunurdu. Daha geniş bir ittifak kurmanın mümkün olup olmadığına bakardı. Ancak bu neye yarardı ki? Finnick haklıydı. Ben haklıydım. Bu arenadaki insanlar şefkatleri yüzünden taçlandırılmadılar.</p>

  <p class="heading">Gözlerimi gözlerinden ayırmadan hızlarımızı karşılaştırıyordum. Benim okumu onun beynine isabet ettirmemin alacağı zamanla, onun zıpkınının benim bedenime saplamasının alacağı zamanı... Benim ilk hamleyi yapmamı beklediğini görebiliyordum. Önce benim atışımı mı bloke etmeli yoksa doğrudan saldırıya mı geçmeli, hesaplamaya çalışıyordu. Peeta kasten aramıza girdiğinde, ikimiz de hesaplarımızı tamamlamış durumdaydık.</p>

  <p class="heading">"Kaç tanesi ölmüş?" diye sordu Peeta.</p>

  <p class="heading">Çekil kenara, seni aptal, diye düşünüyordum. Ancak Peeta, kök salmış gibi, yerinden kıpırdamıyordu.</p>

  <p class="heading">"Kestirmesi güç," dedim. "Ama en az altı kişi, sanırım. Hâlâ da dövüşüyorlar."</p>

  <p class="heading">"Yürümeye devam edelim. Suya ihtiyacımız var," dedi.</p>

  <p class="heading">Şu ana kadar, yakın çevrede taze su kaynağı ya da gölet olduğuna dair bir işaret göremedik. Tuzlu su içilecek gibi değildi. Bir kez daha, susuzluktan ölmek üzere olduğum geçen Oyunlar'ı hatırlıyordum.</p>

  <p class="heading">Finnick "Suyu kısa süre içinde bulsak iyi olur," dedi. Bu gece diğerleri bizi avlamaya geldiğinde, gizlenmiş olmak şart."</p>

  <p class="heading">Biz. Avlanmak. Pekala. Belki de Finnick'i öldürmek için biraz erkendi. Şu ana &nbsp;kadar çok yardımcı oldu. Haymitch'in onay işaretini taşıyordu. Üstelik gecenin neler getireceğini kim bilebilir? Eğer beterin beteri gerçek olursa, onu her zaman uykusunda öldürebilirdim. Bu yüzden olayı akışına bıraktım. Finnick de öyle yapıyordu.</p>

  <p class="heading">Suyun yokluğu susuzluk hissimi iyice pekiştiriyordu. Yukarı doğru tırmanmaya devam ederken sürekli etrafımı taradım ama hiç şansım yoktu. Yaklaşık bir mil kadar daha ilerledikten sonra, ağaç hattının sonunun geldiğini gördüm ve bir tepenin zirvesine ulaştığımızı tahmin ediyordum. "Belki diğer tarafta şansımız yaver gider. Kaynak ya da onun gibi bir şey buluruz," dedim. Ama diğer taraf diye bir şey yoktu. Tepeye en uzak ben olmama rağmen, bunu herkesten önce biliyordum. Gözlerim, eğik bir cam levha gibi havada asılı duran, tuhaf görünüşlü, sallantılı kareye takılıyordu. Önce bunun güneşin göz kamaştıran bir yansıması ya da yerden yükselen ısının buğusu olduğunu sanıyordum. Ancak bu, havaya sabitlenmiş bir şeydi ve ben hareket edince yerinden kıpırdamıyordu. Ve işte o anda bu kare parçasıyla, Wiress ve Beetee'yle Eğitim Merkezi’ndeyken yaptığımız konuşmayı bağdaştırdım ve bu şeyin ne anlama geldiğini anladım: İçimden yükselen uyarı çığlığı dudaklarımla buluşurken, Peeta önündeki asma dallarını kesmek için bıçağını savuruyordu.</p>

  <p class="heading">Ve sonra keskin ve tiz bir ses duyuldu. Kısa bir an için ağaçlar yok oldu ve ben çorak bir arazi parçası görür gibi oldum. Ve aynı anda, Peeta güç sahasından geri savrularak havada uçtu ve Finnick’le Mags'i de yere serdi.</p>

  <p class="heading">Asma dallarından oluşan bir ağın içinde hareketsiz yatan Peeta’ya koştum. "Peeta?" Burnuma tütsülenmiş saç kokusu geldi. Adını tekrar ettim, onu yavaşça sarstım fakat cevap vermedi. Parmaklarımı dudaklarına dokundurdum, biraz önce nefes nefeseyken şimdi soluğunun sıcaklığını hissedemedim. Kafamı, daha önce hep kalbinin düzgün ve güçlü attığını duyduğum göğsündeki o noktaya yasladım.</p>

  <p class="heading">Bu defa sessizlikten başka bir şey duyamadım.</p>
</body>
</html>
