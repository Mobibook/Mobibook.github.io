<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ateşi yakalamak_001</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h2 class="heading1"><b class="calibre1"><i class="calibre2">17</i></b></h2>

  <p class="heading">Hareketimin, Oyunkurucuların üstündeki etkisi çabuk ve tatmin ediciydi. Çoğu küçük birer çığlık koyuverdi. Diğerlerinin şarap kadehleri ellerinin arasından kayıp müzikal bir tını eşliğinde zeminde paramparça oldular. İkisi, bayılıp bayılmamak konusunda kararsız görünüyordu. Yüzlerindeki şaşkınlık ifadesi ise hepsinde aynıydı.</p>

  <p class="heading">Plutarch Heavenbee'nin bile dikkatini üstüme çekmeyi başardım. Avucunda sıktığı şeftalinin suları parmaklarının arasından süzülürken gözlerini bir an olsun ayırmadan, bana bakıyordu. Nihayet gırtlağını temizledi ve "Çekilebilirsiniz, Bayan Everdeen," dedi.</p>

  <p class="heading">Saygılı bir tavırla selam verip gitmek için arkamı döndüm ama son anda, kendimi elimdeki böğürtlen suyu kutusunu arkama atmaktan alıkoyamadım.</p>

  <p class="heading">Kutu cansız mankenin bedenine çarparken, birkaç kadeh daha tuzla buz oldu. Asansör kapısı kapanırken, hiç kimsenin yerinden kıpırdamadığını gördüm.</p>

  <p class="heading">Bu onları şaşırttı, diye düşündüm. Düşüncesiz ve tehlikeli Bir hareketti ve bedelini on katıyla ödeyeceğimden adım gibi emindim. Ancak şu an için hazza benzer bir duygu yaşıyordum ve kendime bu duygunun tadını çıkarma izni verdim.</p>

  <p class="heading">Hemen Haymitch'i bulmak ve ona yaptığımı anlatmak istedim ama ortalıkta kimseler yoktu. Akşam yemeği için hazırlanmakla meşgul olduklarını tahmin ediyordum ve ellerim meyve suyu lekeleriyle dolu olduğu için kendim de bir duş almaya karar verdim. Suyun altında dururken son numaramın gerçekten akılcı olup olmadığından emin olamadım Kendime rehber edineceğim tek soru "Bu, Peeta'nın hayatta kalmasına yarar mı?" olmalıydı. Şu son yaptığım, dolaylı olarak, yararlı olmayabilirdi. Eğitimde olanlar üst düzeyde sır olarak korunurdu; bu yüzden kabahatimin ne olduğunu hiç kimse bilmezken bana karşı tavır almalarının bir anlamı olmazdı. Aslında önceki sene küstahlığım sayesinde ödüllendirilmiştim. Gerçi bu farklı bir suç türüydü. Oyunkurucular bana öfkelenip, arenada cezalandırmaya kalkışırlarsa Peeta da aynı saldırıya kurban gidebilirdi. Belki de anlık bir dürtüye kendimi fazla kaptırdım. Yine de... Bunu yaptığım için üzgün olduğumu söyleyemezdim.</p>

  <p class="heading">Akşam yemeği için bir araya geldiğimiz zaman Peeta'nın saçlarının duş sonrası hâlâ ıslak olmasına rağmen, ellerinde rengarenk boya kalıntıları kaldığını fark ettim. Bir tür kamuflaj yapmış olsa gerekti. Çorba servisi tamamlanınca, Haymitch doğruca herkesin zihnini kurcalayan konuya girdi: "Pekala, bireysel seanslarınız nasıl geçti bakalım?"</p>

  <p class="heading">Peeta'yla göz göze geldik. Nedense, yaptıklarımı sözcüklere dökmek konusunda pek hevesli olduğum söylenemezdi. Yaptığım şey, yemek odasının sakin atmosferinde fazla uç kaçabilirdi. "Önce sen," dedim. "Gerçekten özel bir şey olmalı.&nbsp;İçeri girmek için tam kırk dakika bekledim."</p>

  <p class="heading">Peeta da benimle aynı isteksizlikten muzdarip görünüyordu. "Şey... Senin önerdiğin gibi kamuflaj zımbırtısını yaptım, Katniss," dedi ve duraksadı.</p>

  <p class="heading">"Aslında tam olarak kamuflaj denemez. Yani boyaları kullandım aslında ama... "</p>

  <p class="heading">Portia "Ne yapmak için?" diye sordu.</p>

  <p class="heading">Kendi seansım için salona girdiğimde, Oyunkurucuların nasıl allak bullak halde olduklarını hatırladım. Temizlik malzemelerinin kokusunu. Salonun orta yerine çekilmiş jimnastik minderini. Acaba onu oraya, tamamen temizleyemedikleri bir şeyi örtbas etmek için mi çekmişlerdi? "Resim yaptın, değil mi?"</p>

  <p class="heading">Peeta "Gördün mü yoksa?" diye sordu.</p>

  <p class="heading">"Hayır. Ama inan bana saklamak için bayağı çaba harcamışlar," dedim.</p>

  <p class="heading">"Standartlara göre öyle olması gerekiyor. Haraçların diğerlerinin ne yaptığını bilmesine izin veremezler," dedi Effie tasasız bir sesle. "Ne resmi yaptın, Peeta?" Bakışları biraz buğuluydu sanki. "Yoksa Katniss'in resmini mi yaptın?"</p>

  <p class="heading">Biraz sıkkın bir sesle "Neden benim resmimi yapsın ki, Effie?" diye sordum.</p>

  <p class="heading">"Seni korumak için her şeyi yapabileceğini göstermek için. Capitol'deki herkesin beklentisi bu yönde. Seninle içeri girmek için gönüllü olmadı mı?" Effie bunu yeryüzünün en yadsınamaz gerçeğiymiş gibi bir tavırla söyledi.</p>

  <p class="heading">"Aslında, Rue'nun resmini yaptım," dedi Peeta. "Katniss'in onu çiçeklerle örtmesinden sonraki halini."</p>

  <p class="heading">Masada, herkesin bu bilgiyi hazmetmeye çalıştığı uzun bir sessizlik, oldu.</p>

  <p class="heading">Haymitch fazla ölçülü bir sesle "Ve bunu yaparken ulaşmaya çalıştığın şey neydi?" diye sordu.</p>

  <p class="heading">"Emin değilim. Sadece bir an için bile olsa, yaptıklarının sorumluluğunu hissetmelerini istedim," dedi Peeta. "O küçük kızı öldürdükleri için suçlu hissetmelerini."</p>

  <p class="heading">"Ama bu korkunç bir şey," derken Effie'nin sesi ağlamaklı çıktı. "Bu tarz düşünme şekli... Bu yasak, Peeta. Kesinlikle.</p>

  <p class="heading">Kendinin ve Katniss'in başına daha büyük bela açmaktan başka bir işe yaramaz."</p>

  <p class="heading">"Bu konuda Effie'ye katılmak zorundayım,"dedi Haymitch. Portia ve Cinna sessizliklerini korudular ama onların yüzleri de son derece ciddiydi. Elbette, haklılardı. Fakat, bu ne kadar beni de endişelendirse de, Peeta'nın müthiş bir şey yaptığını düşünüyordum.</p>

  <p class="heading">"Sanırım, bu cansız bir mankeni astığımı ve üzerine Seneca Crane'nin adını boyadığımı söylemem için uygun bir an değil," dedim. Ve istenen etkiyi yaratıyordum. Kısa bir inanmazlık anının ardından odadan yükselen itiraz sesleri tonlarca tuğla etkisiyle üzerime yağıyordu.</p>

  <p class="heading">"Sen... Seneca Crane'i mi... astın?" dedi Cinna.</p>

  <p class="heading">"Evet. Yeni düğüm atma becerilerimle hava atmaya çalışıyordum. Bir de baktım ki Seneca Crane ilmeğin ucunda sallanıyor," dedim.</p>

  <p class="heading">Effie alçak sesle "Ah, Katniss," dedi. "Bunu nereden biliyorsun?"</p>

  <p class="heading">"Sır mıydı yoksa? Oysa Başkan Snow hiç sırmış gibi davranmamıştı. Aslında öğrenmem konusunda bayağı hevesli görünüyordu," dedim. Effie peçetesini yüzüne bastırarak masadan kalktı. "Şimdi de Effie'yi üzdüm, baksanıza. Yalan söylemem ve birkaç ok attığımı söylemem gerekirdi."</p>

  <p class="heading">Peeta cılız bir gülümseme eşliğinde "Duyan da her şeyi planladık sanır," dedi.</p>

  <p class="heading">Portia "Planlamadınız mı ki?" diye sordu. Çok parlak bir ışıktan korunmaya çalışır gibi, parmaklarını göz kapaklarına bastırdı.</p>

  <p class="heading">Peeta'ya yeni bir takdir duygusuyla bakarak "Hayır," dedim. "İçeri girerken, ikimiz de ne yapacağımızı bilmiyorduk."</p>

  <p class="heading">"Ve, Haymitch," dedi Peeta. "Arenada başka müttefik istemediğimize karar verdik."</p>

  <p class="heading">"İyi. Bu sayede aptallığınızla arkadaşlarımın ölümlerine neden olmanızdan ben sorumlu olmayacağım," dedi Haymitch.</p>

  <p class="heading">"Biz de aynen öyle düşündük," dedim.</p>

  <p class="heading">Yemeği derin bir sessizlik içinde tamamladık ama oturma odasına geçmek için ayaklandığımız zaman, Cinna omzumu sıktı. "Haydi, eğitim notlarınıza bir göz atalım."</p>

  <p class="heading">Televizyonun karşısında toplandık. Effie'nin kırmızı gözlü hali de bize katıldı. Sırayla, her mıntıkanın haraçlarının yüzleri ve eğitim sonunda aldıkları notlar ekranda belirdi. Birinci mıntıkadan başlayarak on ikiye doğru. Tahmin edildiği üzere yüksek puanlar Cashmere, Gross, Brutus, Enobaria ve Finnick'e gidiyor. Geri kalanı düşükle orta arasında değişen notlar alabildiler.</p>

  <p class="heading">"Hiç sıfır verdikleri oldu mu?" diye sordum. "Hayır ama her şeyin bir ilki vardır," dedi Cinna. Ve haklı çıktı. Peeta ve ben on ikişer puanı kapınca, adımızı Açlık Oyunları tarihine yazdırmış olduk. Gerçi kimse kutlayacak havada değildi.</p>

  <p class="heading">"Bunu neden yaptılar?" diye sordum. "Diğerlerinin sizi hedef almaktan başka şansı kalmasın diye," dedi Haymitch duygusuz bir sesle. "Yataklarınıza gidin. İkinize &nbsp;de bakmaya tahammülüm yok."</p>

  <p class="heading">Peeta beni derin bir sessizlik içinde odamın kapısına kadar götürdü. Fakat bana iyi geceler demesine fırsat bırakmadan kollarımı boynuna dolayıp başımı göğsüne yasladım. Elleri sırtımdan yukarı doğru kaydı ve yanağını saçlarıma dayadı. "İşleri iyice berbat ettiysem özür dilerim," dedim.</p>

  <p class="heading">"Benden daha kötü olamazsın. Bu arada, bunu niye yaptın?"</p>

  <p class="heading">"Bilmiyorum. Belki de onlara Oyunlar'da basit bir piyon olmadığımı göstermek için yapmışımdır."</p>

  <p class="heading">Güldü; geçen sene Oyunlar'dan önceki son gecemizi hatırladığına emindim. İkimizi de uyku tutmadığı için, binanın çatısına çıkmıştık. Peeta o zaman da buna benzer bir şey söylemişti. Ne demek istediğini tam olarak anlayamamıştım ama şimdi anlıyorum.</p>

  <p class="heading">"Ben de," dedi. "Ve denemeyeceğimi sanma. Seni eve sapasağlam döndürmekten bahsediyorum. Ama bu konuda yüzde yüz dürüst olmam gerekirse..."</p>

  <p class="heading">"Yüzde yüz dürüst olman gerekirse, Başkan Snow'un onlara arenada ölmemizi sağlamaları için talimat verdiğini düşünüyorsun," dedim.</p>

  <p class="heading">"Aklımdan geçmedi değil."</p>

  <p class="heading">Benim aklımdan da geçti. Hem de defalarca. Bununla birlikte, kendimin arenadan sağ çıkamayacağımı bilmeme rağmen, Peeta'nın bunu başaracağına dair umudumu kaybetmiş de değildim. Ne de olsa o orman meyvelerini ortaya çıkaran o değil, bendim. Hiç kimse, Peeta'nın muhalefetinin aşkından kaynaklandığından en ufak bir şüphe duymadı. Bu yüzden Başkan Snow onu yıkılmış ve kalbi kırık bir halde -diğerleri için canlı bir ibret tablosu olarak hayatta bırakmak isteyebilirdi.</p>

  <p class="heading">Peeta "Ama böyle bir şey olsa bile, herkes bizim yeterince mücadele verdiğimizi bilecek, değil mi?" diye sordu.</p>

  <p class="heading">"Herkes bilecek," dedim. Ve Çeyrek Asır Oyunları'nın ilanından bu yana ilk kez, kendimi şahsi trajedimden bir nebze de olsa uzaklaştırmayı başardım. 11. Mıntıka'da vurulan adamı, Bonnie'yi, Twill'i ve ayaklanma söylentilerini düşünüyordum. Evet Mıntıkalardaki herkes bu idam cezasını, Başkan Snow'un hakimiyetinin son göstergesini nasıl ele aldığımı izleyecekti. Savaşlarının boşuna olmadığına dair ufacık da olsa bir işaret görmek isteyecektiler. Capitol’e sonuna dek meydan okuduğumu açıkça gösterebilirsem, Capitol belki beni öldürmüş olacak ama ruhumu... Asla. İsyancılara umut aşılamanın daha iyi bir yolu olabilir miydi acaba?</p>

  <p class="heading">İşin güzel yanı, Peeta'nın hayatını kendi canım pahasına da olsa kurtarma kararım başlı başına bir isyandı zaten. Açlık Oyunları'nı Capitol’ün kurallarına göre oynamamak için direnişim. Özel planlarım, halka açık planlarımla bire bir&nbsp;örtüşüyordu. Ve Peeta'yı kurtarmayı gerçekten başarabilirsem... Bu, devrim anlamında, ideal bir şey olurdu. Çünkü çok daha kıymetli bir ölüm olurdu. Beni bir amaç uğruna can vermiş bir şehit ilan ederdi ve bez afişlere faydalı olabilirdi. Ölüm, insanları bir araya toplamakta dirimden daha çok işe yarayabilirdi. Fakat Peeta hayattayken daha kıymetli ve trajik olacaktır. Çünkü acısını insanları dönüşüme uğratacak şekilde dile getirebilirdi.</p>

  <p class="heading">Aklımdan geçenleri bilse, Peeta öfkeden deliye dönebilirdi. Bu yüzden sadece "Söyle bakalım, son birkaç günümüzü nasıl değerlendirelim?" diye sordum.</p>

  <p class="heading">"Hayatımın geri kalan kısmının her anını seninle geçirmek istiyorum," diye yanıtladı.</p>

  <p class="heading">"Gel o zaman," diyerek onu odama çekiyorum. Yeniden Peeta'yla uyuyabilmek müthiş bir lükstü. Şu ana kadar bir insanın yakınlığına, karanlıkta onu yakınımda hissetmeye nasıl aç olduğumu fark etmemiştim. Keşke son birkaç geceyi onu kendimden uzak tutmaya çalışarak geçirmeseymişim. Sıcaklığıyla sarmalanmış halde, derin bir uykuya daldım. Gözlerimi yeniden açtığımda, pencereden içeri gün ışığı süzülüyordu.</p>

  <p class="heading">"Kabus görmedin," dedi.</p>

  <p class="heading">"Kabus görmedim," dedim. "Ya sen?"</p>

  <p class="heading">"Bir tane bile görmedim. Deliksiz bir gece uykusunun nasıl bir şey olduğunu unutmuşum."</p>

  <p class="heading">Güne başlamak için en ufak bir acele hissetmeden, bir süre, öylece yattık.</p>

  <p class="heading">Yarın akşam canlı yayınlanacak mülakatlarımız yapılacaktı; bu yüzden bugün Effie ve Haymitch'in bize koçluk etmeleri gerekiyordu. İçimden, yine yüksek topuklu ayakkabılar ve küçümseyici yorumlar, diye geçiriyordum. Fakat sonra kızıl saçlı Avox kızı elinde Effie'den bir notla içeri girdi. Notta, yakın zamanda geride bıraktığımız tur sayesinde, Effie ve Haymitch'in toplum karşısında gerektiği gibi davranacağımız konusunda hemfikir oldukları yazıyordu. Yani koçluk seanslarımız iptal edilmişti.</p>

  <p class="heading">Peeta notu elimden alıp dikkatle incelerken "Gerçekten mi?" diye sordu.</p>

  <p class="heading">"Bunun ne anlama geldiğini biliyor musun? Bütün gün bizim demek!"</p>

  <p class="heading">"Bir yerlere gidemememiz çok fena," dedim dalgın bir tavırla.</p>

  <p class="heading">"Gidemeyeceğimizi kim söylemiş?"</p>

  <p class="heading">Çatı. Biraz yemek ısmarladık, birkaç battaniye kapıp doğruca çatıya, piknik yapmaya çıktık. Rüzgar çanlarının hoş çınlamalarıyla renklenen çiçek bahçesinde, bütün gün sürecek bir piknikti. Yemek yedik. Güneşte yattık. Ben asmalardan dallar kopardım ve eğitimde kaptığım taze bilgilerimle ağlar ördüm. Peeta benim resmimi çizdi. Çatıyı çevreleyen güç sahasından kendimize oyun icat ettik: İkimizden biri güç&nbsp;sahasına bir elma fırlatıyor; diğeriyse havada kapmaya çalışıyordu.</p>

  <p class="heading">Bizi rahatsız eden hiç kimse olmadı. Akşamüstüne doğru, ben başım Peeta'nın kucağında çiçeklerden taç yapmakla, Peeta ise düğüm atma egzersizi yapma bahanesiyle saçlarımı kurcalamakla meşguldü. Birdenbire duruverdi. "Ne oldu?" diye sordum.</p>

  <p class="heading">"Keşke bu anı dondurabilsem. Hemen şuracıkta, şu anda... Ve sonsuza dek bu anın içinde yaşayabilsem."</p>

  <p class="heading">Genelde bu tarz yorumları ve bana duyduğu ölümsüz aşkla ilgili imaları kendimi suçlu ve berbat hissetmeme neden olurdu. Fakat şu anda o kadar gevşemiş ve huzurlu bir haldeyim ki, gelecek için endişe duyacak takatim yoktu. Dudaklarımın arasından "Tamam," kelimesi çıkıverdi.</p>

  <p class="heading">Sesine yansıyan gülümsemesini görür gibiydim. "Yani buna izin verecek misin?"</p>

  <p class="heading">"İzin vereceğim."</p>

  <p class="heading">Parmakları yeniden kıpırdamaya başladı; bir süre sonra içim geçti. Fakat bir süre sonra, beni, gün batımını görmem için uyandırdı. Capitol’ün ufuk çizgisinin ötesinde görülmeye değer sarı ve turuncu renkler dans ediyorlardı. "Bunu kaçırmak istemeyeceğini düşündüm," dedi.</p>

  <p class="heading">"Teşekkürler," dedim. Bundan sonra görebileceğim gün batımlarının iki elimin parmaklarını geçmeyeceğini bildiğim için, hiçbirini kaçırmak istemiyordum. Akşam yemeği için diğerlerine katılmadık; bizi aramaya gelen de olmadı.</p>

  <p class="heading">"Buna memnun oldum. Çevremdeki herkese üzüntü vermekten bıktım artık," dedi Peeta. "Herkesin ağlamasından. Ya da Haymitch'in..." Devam etmesine gerek yoktu.</p>

  <p class="heading">Yatma zamanı gelene kadar çatıda kaldık; sonra hiç kimseye rastlamadan sessizce odama süzüldük.</p>

  <p class="heading">Ertesi sabah hazırlık ekibim tarafından kaldırıldık. Peeta ve beni aynı yatakta görmek, Octavia'ya fazla geliyordu. Bir kez daha muslukları açtım. "Cinna'nın söylediklerini unutma," dedi Venia sert bir sesle. Octavia kafasını salladı ve hıçkırarak kendini dışarı attı.</p>

  <p class="heading">Peeta'nın hazırlanmak için odasına dönmesi gerekti. Venia ve Flavius ile baş başa kaldım. Her zamanki gevezeliklerinden eser yoktu. Aslında, çenemi kaldırmamı söylemeleri ve makyaj teknikleri üzerinde yorum yapmaları dışında hemen hemen hiç konuşmuyorlardı. Öğle yemeğine doğru, omzuma bir şeylerin damladığını fark ettim ve dönüp bakınca yanaklarından süzülen yaşlar arasında saçlarımı kesmeye çalışan Flavius'u gördüm. Venia ona ters bir bakış attı; Flavius makasını masaya usulca bırakıp odadan çıktı.</p>

  <p class="heading">Ve geriye, dövmeleri atlayıp kaçmaya her an hazırmış gibi görünen saydam teniyle Venia kaldı. Müthiş kararlı bir duruşla saçlarımı, tırnaklarımı, makyajımı tamamladı. Parmakları, ekip arkadaşlarının yokluğunu hissettirmemeye çalışırcasına, müthiş seri hareket ediyordu. Ve bütün bunları yaparken benimle göz göze gelebilmek için ne gerekiyorsa yaptı. Sadece, Cinna görüntüme onay vermek ve ona çekilebileceğini söylemek için çıkagelince, ellerimi tuttu; gözlerimin içine baktı. "Bilmeni isteriz ki... Güzel görünmeni sağlama ayrıcalığına sahip olmaktan müthiş bir onur duyduk..." Ve sonra hızlı adımlarla odadan çıktı.</p>

  <p class="heading">Hazırlık ekibim. Kuş tüyleri ve parti takıntılarıyla, aptal, sığ ve şefkatli şımarıklar, vedalarıyla adeta kalbimi kırdılar. Venia'nın son sözleri, hepimizin dönmeyeceğimi bildiğimizi gösteriyordu. Acaba bütün dünya biliyor mu? diye merak ediyordum. Cinna'ya baktım. Onun bildiği kesindi. Fakat söz verdiği gibi, onda gözyaşı yoktu.</p>

  <p class="heading">Gözlerim içinde kıyafetimin durduğu kılıfa kaydı. "Eee, bu akşam ne giyiyorum?" diye sordum.</p>

  <p class="heading">"Başkan Snow kıyafet talimatını bizzat kendisi verdi," dedi Cinna. Kılıfın fermuarını açtı ve fotoğraf çekiminde giydiğim gelinliklerden birini çıkardı. Oyuk yakalı, bele oturan, kolları bileklerimden yerlere kadar inen, beyaz ipek gelinlikti ve inciler. Her yerde inciler vardı. Gelinliğin üzerinde, boynumda ve duvağın tacında. "Çeyrek Asır Oyunları'nı fotoğraf çekimlerinin yapıldığı akşam ilan etmelerine rağmen, insanlar en beğendikleri gelinliği oyladılar. Kazanan bu gelinlik oldu. Başkan bu akşam bunu giymeni istiyor. İtirazlarımız reddedildi." Başkan Snow'un aklından neler geçtiğini tahmin etmeye çalışırken, parmaklarımı ipekli kumaşın üstünde dolaştırdım. Sanırım akla gelebilecek en büyük suçlu ben olduğum için, acım, kaybım ve aşağılanmam da en parlak spot ışıklarının altında yaşanmalıydı. Ve bu elbisenin durumu daha da netleştireceğini düşünüyor olmalıydı. Başkanın gelinliğimi kefene dönüştürdüğünü ve bu manzaranın evimde nasıl bomba etkisi yaratacağını düşününce, içimde müthiş bir acı hissettim. Tek söyleyebildiğim, "Böyle güzel bir elbiseyi ziyan etmek çok yazık olurdu ."</p>

  <p class="heading">Cinna büyük bir özenle gelinliği giymeme yardım etti. Elbise üzerlerine inerken omuzlarım ister istemez çöktü. "Hep bu kadar ağır mıydı?" diye sordum. Elbiselerin çoğunun ağır olduğunu hatırladım ama sanki bu, bir tonmuş gibi geliyordu.</p>

  <p class="heading">"Işıklandırma yüzünden birkaç değişiklik yapmak zorunda kaldım," dedi Cinna. Kafamı salladım ama bunun konuyla ne ilgisi olduğunu anlamıyordum. Ayakkabılarımı giydirdi, inci mücevherlerimi ve duvağımı taktı. Makyajımı son kez rötuşladı. Yürüme provası yaptırdı.</p>

  <p class="heading">"Işık saçıyorsun," dedi. "Şimdi, Katniss, elbisenin korsaj kısmı tam üzerine göre olduğu için, kollarını kafanın üstüne kaldırmanı istemiyorum. En azından kendi&nbsp;etrafında dönene kadar."</p>

  <p class="heading">Geçen seneki elbisemi düşünerek "Yine mi döneceğim?" diye sordum.</p>

  <p class="heading">"Caesar'ın dönmeni isteyeceğinden eminim. O istemese bile kendin dönebilirsin. Ama hemen değil. Büyük finale sakla."</p>

  <p class="heading">"Doğru zamanı anlamam için sen bana işaret verirsin" dedim.</p>

  <p class="heading">"Tamam. Mülakatın için herhangi bir planın var mı? Haymitch'in sizi kendi halinize bıraktığını biliyorum," dedi.</p>

  <p class="heading">"Hayır, bu sene doğaçlama olacak. İşin komik tarafı, hiç gergin değilim." Gerçekten de değilim. Başkan Snow benden ne kadar nefret ederse etsin, Capitol seyircisi benimdir.</p>

  <p class="heading">Effie, Haymitch, Portia ve Peeta'yla asansörde buluştuk. Peeta zarif bir smokin ve beyaz eldivenler giymişti. Capitol'de damatların giydikleri türdendi. Oysa bizim mıntıkada her şey çok daha sade ve basittir. Kadınlar, büyük olasılıkla daha önce en az yüz defa giyilmiş beyaz bir elbise kiralarlar. Erkekler ise üzerilerine, maden kıyafetleri dışında, temiz bir şeyler geçirirler. Adalet Binası'nda bir iki form doldururlar ve kendilerine bir ev verilir. Aile ve arkadaşlar, eğer imkanlar el verirse, yemek ya da bir parça pasta için bir araya gelirler. Böyle bir toplantı yapılamayacaksa bile, yeni evli çift evlerinin eşiğinden geçerken, bir araya gelip geleneksel bir şarkı söyleriz. Ve kendimize göre küçük bir tören yaparız. Çift ilk ateşlerini yakar, bir parça ekmeği kızartıp paylaşırlar. Belki biraz eski moda kaçabilir ama 12. Mıntıka'dakiler, yeni evlerinde ekmek kızartana kadar gerçekten evlendiklerini anlamazlar.</p>

  <p class="heading">Diğer haraçlar çoktan sahne gerisinde toplanmışlardı ve kendi aralarında usul usul sohbet ediyorlardı. Fakat Peeta ve ben aralarına katılınca hepsi sustu. Herkesin gözü gelinliğimin üstündeydi. Yoksa güzelliğini mi kıskanıyorlardı? Ve kabalığı manipüle etmesi muhtemel gücünü?</p>

  <p class="heading">Sonunda Finnick "Cinna'nın sana o şeyi giydirdiğine inanmıyorum," dedi.</p>

  <p class="heading">"Başka seçeneği yoktu," dedim savunmaya geçerek. "Başkan Snow öyle istemiş." Kimsenin Cinna'yı eleştirmesine seyirci kalamazdım.</p>

  <p class="heading">Cashmere dalgalı sarı saçlarını arkaya attı ve adeta tükürürcesine "İyi de, çok komik görünüyorsun," dedi. Ağabeyinin koluna girdi ve onu sahne geçişi için planlanmış yerlerine çekti. Diğer haraçlar da sıralanmaya başladılar. Kafam karıştı çünkü bir kısmı çok sinirlenirken bir kısmı sempatik tavırlarla omuzlarımızı sıvazladı. Hatta Johanna Mason inci kolyemi düzeltmek için durdu. "Ona bunu ödet, olur mu?" dedi.</p>

  <p class="heading">Kafamı salladım ama ne demek istediğini anlamıyordum. Ta ki hepimiz sahnedeki yerlerimizi alıp bu sene saçlarına ve yüzüne lavanta renkli bir vurgu&nbsp;uygulatmış olan Caesar Flickerman açılış konuşmasını yapıp haraçlar mülakata başlayana kadar. Galipler arasında hissedilen ihanet duygusunu ve bu duyguya eşlik eden öfkenin derinliğini ilk defa idrak ediyordum. Fakat çok akıllılar ve nasıl oynayacaklarını çok iyi biliyorlardı; çünkü sonuçta her şey özellikle hükümet ve Başkan Snow'a kusur bulmaya dayanıyordu. Fakat bu herkes için geçerli değildi. Bir tarafta Brutus ve Enobaria gibi sadece Oyunlar'a bir kez daha katılmak üzere burada olanlar; diğer tarafta ise taarruza katılmak için fazla şaşkın, uyuşmuş ya da yitik tipler vardı. Yine de savaşmaya yetecek kıvrak zekaya ve soğukkanlılığa sahip haraçların sayısı da hiç az değildi.</p>

  <p class="heading">Cashmere, Capitol'deki insanların bizleri kaybedeceklerini bildikleri için ne kadar acı çektiklerini düşündükçe kendini ağlamaktan alamadığını anlatan bir konuşmayla oyunu başlattı. Gloss, ona ve kız kardeşine burada gösterilen inceliği arıyordu. Beetee kendine özgü gergin ve tikli haliyle Çeyrek Asır Oyunlarının meşruluğunu sorguluyordu ve son dönemin uzmanları tarafından tamamen incelenip incelenmediğini merak ettiğini belirtiyordu. Finnick, Capitol'deki tek gerçek aşkı için yazdığı şiiri okuyordu. İnsanların arasında ayılıp bayılanlar oluyordu çünkü hepsi de kendilerini kastettiğini düşünüyorlardı. Johanna Mason ayağa kalkınca, bu konuda yapılacak bir şeyler olup olmadığını sordu. Çeyrek Asır Oyunları'nın yaratıcıları, galiplerle Capitol arasında böyle büyük bir sevgi bağının kurulacağını tahmin edememiş olsalar gerekti. Hiç kimse böyle derin bir bağı baltalayacak kadar acımasız olamazdı. Seeder, sakin bir tavırla, 11. Mıntıka'da arkada bıraktığı herkesin Başkan Snow'un gücün diğer adı olduğunu düşündüğünü mırıldandı. Madem o kadar güçlü, Çeyrek Asır Oyunları'nı neden değiştiremiyor acaba? Ve Seeder'in hemen arkasından sahnedeki yerini alan Chaff, Başkan'ın istemesi halinde Oyunları değiştirebileceğine ama bunun kimse için bir önem arz etmediğini düşünüyor olması gerektiğinde ısrar ediyordu. Sıra benim takdimime geldiğinde kalabalık tam bir enkaza dönüşmüş durumdaydı. İnsanlar ağlıyor, kendilerini yerden yere atıyor ve hatta değişiklik taleplerini haykırıyorlardı. Beyaz ipek gelinliğim içindeki görüntüm gerçek anlamda bir arbedeye neden oldu. Artık ben yoktum, sonsuza denk mutlu yaşayacak talihsiz aşıklar da yoktu, düğün de. Caesar'ın profesyonelliğinin bile darbe aldığını; konuşmama olanak sağlamak için seyircileri susturmaya çalıştığını görebiliyordu ama üç dakika hızla ilerledi.</p>

  <p class="heading">Nihayet bir sükunet oluştu ve Caesar "Katniss," dedi. "Görünüşe bakılırsa bu, herkes için fazla duygusal bir gece. Söylemek istediğin bir şey var mı?"</p>

  <p class="heading">Konuşurken sesim titredi. "Sadece düğünüme katılamayacağınız için çok üzgün olduğumu söylemek isterim... Ama en azından gelinliğimi görebildiğiniz için seviniyorum, bu gördüğünüz en güzel şey değil mi sizce de?" işaret için Cinna'ya bakmama gerek yoktu. Bunun doğru an olduğunu biliyordum. Ağır elbisemin kollarını başımın üstüne kaldırarak kendi etrafımda usul usul dönmeye başladım.&nbsp;Kalabalığın çığlıklarının göz alıcı görüntümden kaynaklandığını düşünüyordum. Sonra çevremden bir şeyin yükseldiğini fark ettim. Duman. Ateşten çıkan duman. Geçen sene geçit töreninde giydiğim alevli kostümdeki gibi değildi; bu defa çok daha gerçek bir şey elbisemi yalayıp yutuyordu. Dumanlar yoğunlaşırken paniğe kapılmaya başladım. İpekten kopan kömürleşmiş, siyah parçalar havada uçuşuyordu, inciler sahneye saçılıyordu. Durmaya korktum çünkü tenim yanıyor gibi gelmiyordu ve olanların arkasında Cinna'nın olduğunu hissediyordum. Bu yüzden dönüyor, dönüyordum. Kısa bir an için tuhaf dumanlar tarafından adeta yutulmuş olmanın korkusuyla bir çığlık attım. Ve sonra, bir anda alevler sönüverdi. Acaba çıplak mı kaldım ve Cinna neden gelinliğimi yakmış olabilir ki gibi düşüncelerle nihayet durdum.</p>

  <p class="heading">Ama çıplak değildim. Üzerimde gelinliğimin birebir aynısı bir elbise vardı; tek fark bu elbisenin kömür rengi olmasıydı ve üzerinin küçük küçük kuş tüyleriyle kaplı olmasıydı. Merak içinde, elbisemin uzun ve havada salınan kollarını havaya kaldırdım ve işte o anda kendimi dev ekranda gördüm. Kollarımdaki beyaz lekeler dışında baştan ayağa siyahlar içindeydim. Yoksa kanatlarım mı demeliyim?</p>

  <p class="heading">Çünkü Cinna beni bir alaycıkuşa dönüştürmüştü.</p>
</body>
</html>
