<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>KİYOTO</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4">İkİncİ Bölüm</h1>

  <p class="block_10">Rahibeler Manastırı ve Parmaklı Pencere</p>

  <p class="block_11"> </p>

  <p class="block_7">Çieko'nun babası Sata Takiçiro, üç dört gün önce Saga'nın ısız bir yerinde saklı gibi duran Rahibeler Manastırına çekilmişti.</p>

  <p class="block_7">Buraya gerçi Rahibeler Manastırı derlerdi ama içinde sadece yaşı altmış beşten yukarı olan bir tek kadın tariki dünyayı barındırmaktaydı. Bu küçük inziva eski Kiyoto'ya aitti. Şerefli bir tarihçesi vardı. Bir bambu ormanının derinliklerine gömülmüş olan giriş kapısı kolay kolay göze çarpmazdı. Böylece turistler tarafından hemen hiç rahatsız edilmeden kalmış ve unutulmuşluğun içinde dinlenmeye dalmıştı. Bitişiğindeki bina arada sırada çay törenleri için kullanılıyordu, ama ünlü bir çayhane filan değildi. İnzivanın sahibi olan kadın pek seyrek evden çıkardı, o da İkebana'da ders vermek için.</p>

  <p class="block_7">Bu Rahibeler Manastırının bir odasını Takiçiro kiralamıştı. Burada daha şimdiden değişmeye başlamıştı.</p>

  <p class="block_7">Sata Takiçiro'nun mağazası büyük bir toptancı kumaş ticarethanesiydi. Etrafındaki büyük ticarethaneler çoğunlukla anonim şirketlere dönüşmüş, onun mağazası da bu harekete katılmadan edememişti. Gerçi Takiçiro mal sahibiydi, ama işi ticari mümessiline bırakmış bulunuyordu. (Şimdi bunlara işi yürüten müdür diyorlar.) Fakat yine de eski usul ticaretten bir şeyler artakalmıştı.</p>

  <p class="block_7">Takiçiro çok erkenden beliren bir yetenek göstermişti. İnsanları hor görürdü. Kendi imalatı olarak piyasaya renkli kumaşlar çıkarmak hevesine ada kapılmamıştı. Piyasaya bir şey çıkarmışsa, bunlar hep ağır satılan, alışılmamış yenilikler olmuştu.</p>

  <p class="block_7">Babası Takiçibay başlangıçta onun çalışmalarını sessizce seyretmişti. Günün modasına göre desenleri çizen kendi mağazasındaki desinatörlerle dışardan tutulan ressamlar bu işi pekâlâ başarıyorlardı. Dik kafalı oğlunun taslak çizme işini ilerletemeyince uyuşturucu maddelere el attığını ve desenli müslinler için acayip şekiller çizdiğini far kedince onu hastahaneye göndermişti.</p>

  <p class="block_7">Buna karşılık Takiçiro'nun işi üzerine alışından beri, onun acayip taslakları birden yavanlaşıvermişti. Bu yüzden kaygılanmış ve Saga'nın rahibeler manastırına kapanmıştı. Orada daha iyi ilhamlar elde edeceğini umuyordu.</p>

  <p class="block_7">Savaş bittikten sonra kimono desenleri gittikçe daha göz alıcı olmaya başladı. Takiçiro'nun uyuşturucu madde içerek yaptığı acayip taslakları şimdi modern soyutlamalar izlenimini uyandırıyordu. Bu arada yaşı da elli beşe gelip dayanmıştı.</p>

  <p class="block_7">Bazı defa kendi kendine, «Klasik bir yol denesem mi?» diye mırıldanırdı. O zaman bütün ihtişamıyla eski gelenek gözünün önüne gelirdi. Çok eski kumaşlarla elbiselerin desen ve renkleri kafasında dansetmeye başlardı. Kiyoto'nun ünlü bahçelerinde, dağlarında ve kırlarında avare dolaşırken, kimono desenleri için durmadan taslaklar hazırlardı.</p>

  <p class="block_7">Öğleye doğru kızı Çieko çıkageldi.</p>

  <p class="block_7">«Baba, fasulye ezmesi yemek ister misin? Morika mağazasından getirdim.»</p>

  <p class="block_7">«Oh, çok teşekkür ederim. Morika'nın fasulye ezmesini çok severim, ama daha çok senin gelişine sevindim. Babanın zihnini açmak için akşama kadar kalır mısın burda? Kalırsan iyi bir desen aklıma gelecektir.»</p>

  <p class="block_7">Toptancı kumaş mağazası sahibi olarak Takiçiro'nun kendisinin taslaklar çizmesi hiç de gerekli değildi. Bunlar daha çok işi aksatmaktaydı.</p>

  <p class="block_7">Mağazada, giriş salonunun Hıristiyan fenerinin bulunduğu bahçeye bakan arka penceresinin yanında bir rahlesi vardı. Günün yarısını burada oturarak geçirirdi. Rahlenin arkasında İmparator ağacından (<sup class="calibre1"><sup class="noteref" id="back_note_10"><a class="calibre2" href="../Text/index_split_019.html#note_10" title="10">10</a></sup></sup>) yapılmış iki tane eski komodin vardı, bunların içinde eski çağların Çin ve Japon kumaşlarından parçalar saklıydı. Komodinlerin yanındaki kitap sandığı her ülkeden dokuma resimleriyle doluydu.</p>

  <p class="block_7">Arka bahçede kendisi için yaptırdığı bir deponun ikinci katında, No tiyatrosu için kostümler, kadınlar için işlemeli tören kılıkları bulunurdu. Bunların çoğu asıl biçimlerini muhafaza etmekteydiler. Orada güney ülkelerinden getirilmiş birkaç boyalı pamuklu topu da vardı.</p>

  <p class="block_7">Bunların bazılarını Takiçiro'nun babası veya büyük babası toplamıştı. Eski kumaş sergileri düzenlenip, hazinesinden bu kumaşları ödünç vermesi kendisinden rica edilince, «Onlar bu evden dışarı çıkamaz; atalarımın buyruğu böyle» diyerek yapılan teklifi kesin dille reddederdi, kararından da asla dönmezdi.</p>

  <p class="block_7">Bina eski Kiyoto biçiminde yapılmıştı. Tuvalete gitmek için Takiçiro'nun rahlesinin yanından girilen dar bir koridordan geçmek gerekirdi. O zaman Takiçiro konuşmaksızın alnını kırıştırır, mağazadaki çıraklar gürültü ederlerse keskin bir sesle, «Patırtıyla olur mu bu?» diye bağırırdı.</p>

  <p class="block_7">Mağazanın müdürü içeri girer, avuçlarını birbirine kavuşturarak «Osaka'dan bir satıcı geldi» derdi.</p>

  <p class="block_7">Takiçiro, «Ondan bir şey almak istemiyorum» cevabını verirdi. Başka toptancıya gitsin.»</p>

  <p class="block_7">«Eskiden beri bize gelen birisi olduğuna dikkatinizi çekmek isterim.»</p>

  <p class="block_7">«Kumaş gözle görülüp alınır. Lafla satın alanın bu işe göre gözü yok demektir. Ucuz şeyler ise bizde top top.. »</p>

  <p class="block_7">«Başüstüne!» Müdüre yol göstermesi de böyle olurdu.</p>

  <p class="block_7">Takiçiro'nun rahlesiyle minderi arasında yabancı ülkeler işi kıymetli bir halı seriliydi. Çalışma yerinin etrafında güney işi boyama pamukludan pahalı bir kumaş perde asılıydı. Çieko'nun akıllıca bir buluşuydu bu. Perde, mağazadan gelen gürültüleri bir dereceye kadar yumuşatma hizmeti görüyordu. Çieko bu perdeyi sık sık değiştirirdi. Perdeyi her değiştirişinde Çieko'nun babası şefkat duygularıyla sarsılır ve kıza perde kumaşının niteliğini, Cava’dan mı yoksa İran’dan mı gelmiş olduğunu, eskiliğinin derecesini ve üstünde bulunan desenleri uzun uzun anlatırdı. Böylesine ayrıntılı açıklamalarda bazı kez Çieko'nun anlamadığı şeyler de olurdu.</p>

  <p class="block_7">Bir seferinde Çieko perdenin üzerine bakmış ve «Cep yapmak için yazık bu kumaşa» demişti. «Çay töreni bezleri için kesmeye de gelmez, fazla büyük, Ama Obi kuşağı olabilir, kaç tane çıkar acaba bundan? (<sup class="calibre1"><sup class="noteref" id="back_note_11"><a class="calibre2" href="../Text/index_split_020.html#note_11" title="11">11</a></sup></sup>)</p>

  <p class="block_7">Takiçiro, «Makası getir» demişti.</p>

  <p class="block_7">Bu işlere yatkın elinin çabuk hareketleriyle pamuklu kumaşı düzenli bir şekilde kesmiş «Sana bir Obi çıkar bundan» demişti.</p>

  <p class="block_7">Beklemediği bu davranış karşısında Çieko'nun gözleri yaşarmıştı.</p>

  <p class="block_7">«Fakat olmaz baba..»</p>

  <p class="block_7">«Oldu bile! Bu kumaştan bir Obi kuşanırsan, belki bana desenler için yeni ilhamlar getirirsin.»</p>

  <p class="block_7">Rahibeler Manastırına giderken Çieko'nun üzerinde şimdi bu Obi vardı.</p>

  <p class="block_2">***</p>

  <p class="block_7">Takiçiro pamuklu kuşağı hemen farketti, ama görmezlikten geldi. Kumaş iri iri desenleriyle şahaneydi, yumuşak ve keskin renkler sürekli değişim halindeydiler. Ama bahar çiçeklerinin açtığı şu zamanda, böyle bir kuşak acaba genç bir kıza yaraşır mı? diye düşündü.</p>

  <p class="block_7">Çieko, babasının önüne yarımay biçimi kahvaltı kutusunu koydu. «Biraz bekleyeceksin baba. Fasulye ezmesini şimdi hazırlarım sana.»</p>

  <p class="block_7">Baba cevap vermedi.</p>

  <p class="block_7">Çieko ayağa kalkıp küçük bambu ormanına baktı.</p>

  <p class="block_7">Baba, «Bambuların sonbaharı başlamak üzere» dedi. (<sup class="calibre1"><sup class="noteref" id="back_note_12"><a class="calibre2" href="../Text/index_split_021.html#note_12" title="12">12</a></sup></sup>) «Kerpiç duvar çatlayıp bel vermiş. Sıvası dökülüyor. Onun hali de tıpkı bana benziyor.»</p>

  <p class="block_7">Çieko, babanın böyle sözlerine alışkındı, onu avutmaya kalkışmadı. Sadece, «Bambuların sonbaharı!» diye tekrarladı.</p>

  <p class="block_7">Baba önemsemeyen bir edayla, «Yoldaki kiraz çiçekleri nasıl?» diye sordu.</p>

  <p class="block_7">«Göllerde çiçek yaprakları yüzmeye başlamış bile. Dağların teze yeşilinde çiçek açmış sadece bir iki ağaç var. Uzaktan çok güzel görünüyor.»</p>

  <p class="block_7">«Hım..»</p>

  <p class="block_7">Çieko arka odaya gitti. Takiçiro kızın soğan soymasını ve kurutulmuş Bonito balığının pullarını kazımasını işitiyordu. (<sup class="calibre1"><sup class="noteref" id="back_note_13"><a class="calibre2" href="../Text/index_split_022.html#note_13" title="13">13</a></sup></sup>) Sonra kız fasulye ezmesi için tabakları içeri getirip sofrayı kurdu.</p>

  <p class="block_7">Babasına canla başla hizmet ediyordu.</p>

  <p class="block_7">Baba, «Sen de biraz yemek istemez miydin?» diye rica etti.</p>

  <p class="block_7">«İsterim, teşekkürler,» diye Çieko cevap verdi. Baba kızın omuzlarından göğsünün üzerine kadar olan kısmını inceledi.</p>

  <p class="block_7">«Çarpıcı değil. Hem sen yalnız benim desenlerimi giyiyorsun. Bunları giyen tek insan da sen misin acaba? Bunlar pek satılmıyor da..»</p>

  <p class="block_7">«Onları giymesini seviyorsam, güzel oldukları içindir.»</p>

  <p class="block_7">«Desenler çok sade değil mi ama..»</p>

  <p class="block_7">«Sade elbette, fakat..»</p>

  <p class="block_7">Baba birden sert bir sesle, «Genç kızlar için sadelik çok iyidir» diye bağırdı. «Bakmasını bilen bunu takdir eder.»</p>

  <p class="block_7">Sonra da derin bir susuşun içine yuvarlandı.</p>

  <p class="block_7">Takiçiro'nun taslakları hayli zamandır onun kişisel zevki ve tutkusu olmuştu. Artık yalnız seri halinde mallar yapılan mağazasında müdür, patronun şerefini kollamak için iki üç parçayı özel surette boyattırıyordu. Bu kumaşlardan birini her zaman kızı Çieko kendi isteğiyle giyerdi. Bu kumaşlar genellikle yüksek kaliteli mallardı.</p>

  <p class="block_7">Takiçiro, «Hep benim şeylerimi giymen şart değil» dedi. «Yahut da hep bizim mağazanın kumaşlarını.. Bu kadar aşırı görev duygusu gereksiz..»</p>

  <p class="block_7">Çieko, «Görev duygusu mu?» diye hayretle sordu. «Görev duygusundan yapmıyorum bunu.»</p>

  <p class="block_7">Baba, «Göz alıcı parlak kumaşlar giyersen, o zaman bir yavuklu bulduğun kanısına varacağım» diye bağırarak yüksek sesle güldü. Hiç de içten gelen bir gülüş değildi bu.</p>

  <p class="block_2">***</p>

  <p class="block_7">Çieko, fasulye ezmesi servisi yaparken gözü babanın büyük yazı rahlesine ilişti. Orada her zaman görünen şeylerin hiç biri yoktu ortada; sanki Kiyoto desenleri bir çırpıda çizileceklerdi.</p>

  <p class="block_7">Rahlenin bir kenarında Edo verniğiyle cilalı küçük bir çini mürekkebi kutusu ve reprodüksiyonlarıyla iki defter, daha doğrusu Koya-San tapınağının gümüş yazısının güzel-yazı örnekleri vardı. (<sup class="calibre1"><sup class="noteref" id="back_note_14"><a class="calibre2" href="../Text/index_split_023.html#note_14" title="14">14</a></sup></sup>)</p>

  <p class="block_7">Çieko, baba Rahibeler manastırında asıl işini unutmak mı istiyor acaba? diye düşündü.</p>

  <p class="block_7">Takiçiro utanmış bir edayla, «Altmış yıllık güzel yazılar» dedi. «Ama Fucivara ustalarının gümüş yazıda çizgileri akıtışı benim taslaklarımda belki işe yarar.»</p>

  <p class="block_7">……………………………</p>

  <p class="block_7">«Ne acı, elim titriyor benim.»</p>

  <p class="block_7">«Büyük yazsan nasıl olur?»</p>

  <p class="block_7">«Zaten büyük yazıyorum.»</p>

  <p class="block_7">«Mürekkep kutusunun üstündeki tesbih de ne oluyor?» (<sup class="calibre1"><sup class="noteref" id="back_note_15"><a class="calibre2" href="../Text/index_split_024.html#note_15" title="15">15</a></sup></sup>)</p>

  <p class="block_7">«Ah, o mu? Sayın başrahibe ricam üzerine bana verdi.»</p>

  <p class="block_7">«Dua ederken mi eline alıyorsun?»</p>

  <p class="block_7">«Yeni moda söylemek gerekirse, o benim küçük maskotumdur. Bazan ağzıma bile alıyor ve ısırıp koparmak istiyorum.»</p>

  <p class="block_7">«Ne iğrenç! Bu kadar yıldır kaç elden geçmiş olduğuna göre pis değil midir?»</p>

  <p class="block_7">«Niye pis olsun? Alt tarafı iki, üç nesil sofu rahibelerin kiri bu.»</p>

  <p class="block_7">Babanın ıstırabıyla sarsılmışçasına Çieko, hiç bir şey söylemeden bakışlarını yere indirdi. Fasulye yemeğinin tabaklarını mutfağa taşıdı.</p>

  <p class="block_7">Dönüp gelince, «Başrahibe nerde?» diye sordu.</p>

  <p class="block_7">«Nerdeyse eve gelir. Niye sordun?»</p>

  <p class="block_7">«Biraz Saga'da dolaşıp sonra eve gideceğim. Bugünlerde Araşiyame taşmış olmalı. Ben Monomiya'yı, Nison-İn'e ve Adaşino'ya giden yolu seviyorum.»</p>

  <p class="block_7">«Sen bu gençliğinle böyle yerleri seviyorsan, geleceğin beni kaygılandırıyor. Bana bu kadar benzememelisin! »</p>

  <p class="block_7">«Hiç bir kadın erkeğe benzeyebilir mi?»</p>

  <p class="block_7">Baba ayağa kalkıp balkona çıktı ve Çieko'nun arkasından baktı.</p>

  <p class="block_7">İhtiyar rahibe de tam bu sırada dönmüş ve telaşlı telaşlı bahçeyi süpürmeye koyulmuştu</p>

  <p class="block_7">Takiçiro rahlesinin önüne çöktü. Eğrelti otu resimleri, ressam Korin'le Sotatsu'nun çiçekli ilkbahar çayırları gözlerinin önünde uçuşuyordu. Ve az önce kendisini bırakıp gitmiş olan Çieko'yu düşündü.</p>

  <p class="block_7">Genç kız köy yoluna çıktığı zaman, babanın saklandığı Rahibeler Manastırı bambu korusunun içinde kaybolmuştu.</p>

  <p class="block_7">Çieko, Adaşino'nun Nenbutsu tapınağını (<sup class="calibre1"><sup class="noteref" id="back_note_16"><a class="calibre2" href="../Text/index_split_025.html#note_16" title="16">16</a></sup></sup>); görmek niyetindeydi. Harap taş merdivenlerden yukarı çıktı; soldaki bir kayalığın üstünde iki tane Buda heykelinin bulunduğu yere varınca, yukardan gelen gürültüler duyarak durakladı.</p>

  <p class="block_7">Burası devrilmiş yüzlerce mezar taşıyla dolu bir alandı. Bu taşların altında dinlenenler için dua edecek kimse yoktu artık. (<sup class="calibre1"><sup class="noteref" id="back_note_17"><a class="calibre2" href="../Text/index_split_026.html#note_17" title="17">17</a></sup></sup>) Kısa bir süre önce fotoğraf sevenler kulübünden buraya gelmişler ve acayip biçimde incecik şeyler giymiş bir kadının küçük mezar taşı kümelerinin önünde poz poz resmini çekmişlerdi. Kim bilir, bugün de belki buna benzer bir şeyler oluyordu yukarda.</p>

  <p class="block_7">Çieko taştan Buda tasvirlerinin önünden geri dönüp merdivenlerden aşağıya indi. Babasının sözleri aklına gelmişti.</p>

  <p class="block_7">Araşiyama'ya doğru bahar gezmesine çıkanlardan kaçındığına göre, Adaşino ve Nonomiya gibi yerler genç bir kıza hiç yaraşmaz demekti; en azından babanın üzerindeki elbiseye çizdiği desenler kadar.</p>

  <p class="block_7">Çieko, babanın Rahibeler Manastırında yapacağı hiç bir şey yok, diye düşündü. Onun bu yapayalnızlık içinde kaybolduğu duygusuyla ürperdi. Ruhunda neler oluyordu ki, ona eski pis tespihleri ısırtıyordu?</p>

  <p class="block_7">Çieko, babanın bir tespihi ısırarak işiyle ilgili öfkesini dizginlediği kanısına vardı.</p>

  <p class="block_7">«Keşki benim elimin parmaklarını ısırsa, böylesi daha iyi olurdu» diye düşünerek: başını salladı. Ve sonra kendini başka şeyler düşünmeye zorladı. Bir seferinde Nenbutsu tapınağında anneyle birlikte çan çalışlarını aklına getirdi.</p>

  <p class="block_7">Bu çan kulesi yeni yapılmıştı. Narin yapılı anne çana vurunca ses çıkmamıştı. Çieko «Bu işin püf noktası var» diyerek elini anneninkinin üstüne koymuş ve birlikte çana vurmuşlardı. O zaman çan gürültüyle ses vermişti.</p>

  <p class="block_7">Anne sevinçle, «Gerçekten öyleymiş!» diye bağırmıştı. «Ne kadar uzaktan duyulmuştur dersin?»</p>

  <p class="block_7">Çieko gülerek, «Biz öyle eli alışkın rahipler gibi güzel çalamayız» diye düşüncesini açıklamıştı.</p>

  <p class="block_7">Bunları hatırlayarak Çieko, Nonomiya'ya giden patikaya saptı. Bu yoldan çok zamandır kimse geçmemiş olmalıydı, Yol bambu korusunun derinliklerine doğru uzanmaktaydı, ama bu saatte derin karanlık oldukça ışıklıydı. Tapınağın büyük kapısı önündeki bir satış tezgâhından sesler geliyordu.</p>

  <p class="block_7">Kendi halinde duran tapınakta hiç bir şey değişmemişti. Genci monografisini yazdığına göre, burası rahibe olmuş bir bakirenin, bir imparator kızının hatırasına kurulmuştu. Bu bakire İsa'yı kutsamak için dinsel törenler yönetmiş ve üç yıl süreyle el değmemiş temiz vücudunu her şeyden saklı tutarak burda yaşamış. Bu yer aynı zamanda kabukları yontulmamış ağaç gövdelerinden yapılmış tapınak kapısı ve çalı çırpıdan bahçe çitiyle de tanınmıştı.</p>

  <p class="block_7">Nonomiya'dan kır yoluna çıkılınca, Araşiyama manzarası bütün genişliğiyle ortaya çıkar.</p>

  <p class="block_7">Ayışığı köprüsünün arkasında, kıyıdaki ağaçlıklı yoldan otobüsle geçti.</p>

  <p class="block_7">«Evde babayı nasıl anlatmalı bilmem? Anne bunu öğrenmek için yolunu gözlüyordur.»</p>

  <p class="block_2">***</p>

  <p class="block_7">Derebeylik çağının sonlarına doğru ikide bir çıkan yangınlar gibi çıkmış olan, Tekko-yaki veya Dondon-yaki (<sup class="calibre1"><sup class="noteref" id="back_note_18"><a class="calibre2" href="../Text/index_split_027.html#note_18" title="18">18</a></sup></sup>) adı verilen ilkbahar yangınlarında şehrin merkezindeki iş yerleri bir kez daha mahvolmuştu. Takiçiro'nun mağazası da bundan kurtulamamıştı.</p>

  <p class="block_7">Bu bölgede hâlâ eski Kiyoto stili mağazalar vardı. Bu yapılar ön taraflarında ensiz tahta kaplamaları ve üst katlarında sepet gibi örülmüş kafesli pencereleriyle yüz yaşında bile değillerdi. Takiçiro'nun arka tarafta bulunan bir binası bu yangınlarda zarar görmeden kurtulmuştu. Takiçiro'nun mağazası yeniden yapılırken modern biçimler hiç düşünülmemişti. Bunda mal sahibinin karakteri etken olmuştu; ya da işinin artık pek parlak gitmeyişi.</p>

  <p class="block_7">Çieko eve geldi, parmaklıklı kapıyı açtı. Bu kapıdan bakınca arka tarafa kadar evin içini girebiliyordu.</p>

  <p class="block_7">Her zamanki gibi annesi Şige, babanın yazı rahlesine oturmuş çubuğunu içmekteydi. Sol elini yanağına dayamış, sırtını kamburlaştırmıştı. Bir şey okuyor ya da yazıyora benziyordu ama rahlenin üzerinde hiç bir şey yoktu.</p>

  <p class="block_7">Çieko, «İşte geldim!» diye bağırarak anneye doğru yürüdü.</p>

  <p class="block_7">Anne, «Döndün mü? Ah ne güzel» dedi ve birden aklına gelmişçesine «Baba nasıl?» diye sordu.</p>

  <p class="block_7">«Evet.. şey..» Çieko uygun bir cevap düşünüyordu.. «Onun için fasulye ezmesi aldım.»</p>

  <p class="block_7">«Morika'dan değil mi? Buna çok sevinmiştir. Hazırlayıp yedirdin mi bari?»</p>

  <p class="block_7">Çieko evet dercesine başını salladı.</p>

  <p class="block_7">Anne, «Ne var ne yok Araşiyama'da?» diye sordu.</p>

  <p class="block_7">«Bir sürü insan.»</p>

  <p class="block_7">«Baba seni Araşiyama'ya götürdü mü?»</p>

  <p class="block_7">«Hayır, başrahibe evde yoktu da ondan.» Çieko, «Baba şimdi de güzel yazıya çalışıyor» diye devam etti.</p>

  <p class="block_7">Anne hiç de hayret etmeksizin «Güzel yazı mı?» dedi. «Güzel yazı insanı dinlendirir, güzel iştir. Bunu tecrübemle biliyorum.»</p>

  <p class="block_7">Çieko bakışlarını annenin parlak tenli, irice yüzünde dolaştırdı. Bu yüzdeki ifadeyi anlamaya gücü yetmedi.</p>

  <p class="block_7">Anne sakin bir edayla, «Çieko» dedi, «istemiyorsan mağaza işini üzerine almayabilirsin.»</p>

  <p class="block_7">«Gönlün birini çekiyorsa evlenebilirsin.»</p>

  <p class="block_7">……………………….</p>

  <p class="block_7">«Niçin bunları söylüyorsun anne?»</p>

  <p class="block_7">«Bunlar böyle bir çırpıda söylenecek şeyler değil, ama ben de elli yaşına bastım artık, değil mi? Uzun uzadıya düşündüm bunu.»</p>

  <p class="block_7">«Böyle uzun uzun düşüneceğiniz yerde ticaretten çekilseniz.»</p>

  <p class="block_7">Çieko'nun güzel gözleri yaşarmıştı.</p>

  <p class="block_7">Anne hafifçe gülümseyerek, «Ne tuhaf teklifler yapıyorsun» diye karşılık verdi. «Gerçekten bizini ticaretten çekilmemiz gerektiği kanısında mısın Çieko?»</p>

  <p class="block_7">Annenin sesi yüksek değildi, ama sesin tonuna bir ağırbaşlılık gelmişti. Az önce anne hafifçe gülümsemiş miydi, yoksa Çieko aldanıyor muydu?</p>

  <p class="block_7">Genç kız «gerçekten bu kanıdayım» cevabını verdi. Aynı anda göğsünde bir acı titreşti.</p>

  <p class="block_7">«Sana darılmış filan değilim. Ekşitme yüzünü öyle. Evin genci konuştu, yaşlısı da dinledi. İkisinden hangisi daha yapayalnızdır, bunu sen elbette bilirsin.»</p>

  <p class="block_7">«Affet beni anne.»</p>

  <p class="block_7">«Affedilecek bir şey yok.» Bu sefer anne sahiden gülümsemişti. «Ama az önce söylediğimin karşılığı değil.»</p>

  <p class="block_7">«Böyle budalaca sözler ettiğime göre, ben kendim de bunu bilmiyorum demektir.»</p>

  <p class="block_7">«İnsan kadın da olsa, sonuna kadar sözünde durmalı.»</p>

  <p class="block_7">«Ama anne..»</p>

  <p class="block_7">«Saga'da babaya da buna benzer şeyler söyledin mi?»</p>

  <p class="block_7">«Babaya mı? Hayır.. tek kelime bile söylemedim.»</p>

  <p class="block_7">«Öyle mi? Babaya da söylemeliydin. Ne olur, ona da söyle bunu... O erkektir ve belki kızacaktır, ama kalbinin gizli köşesi sevinir buna.» Anne elini alnına götürdü. «Onun rahlesine oturup hep onu düşündüm.»</p>

  <p class="block_7">«Onun amacını anlayabiliyor musun?»</p>

  <p class="block_7">«Bir anlayabilsem...»</p>

  <p class="block_7">Ana kız bir süre sustular. Çieko kendini bir parça toparlamıştı.</p>

  <p class="block_7">«Nişiki pazarına gidip akşam yemeği için bir şeyler alayım mı?»</p>

  <p class="block_7">«Olur, teşekkür ederim.»</p>

  <p class="block_7">Çieko ayağa kalktı. Mağazanın içinden geçip parkesiz koridora girdi. Eskiden bu dar ve uzun koridorlar evi boydan boya dolaşırdı. Mağaza tarafının karşısındaki duvarda Kudo denilen bir sıra ocak sobaları duruyordu. Bilindiği üzere bu sobalar artık kullanılmaz olmuştur. Arkalarına bol alevli gaz sobaları yerleştirilmiş ve döşemeler de parkeyle kaplanmıştı. Bu eski sıvama döşemelerden giren hava cereyanı, Kiyoto'nun soğuk kışlarında çok rahatsız edici oluyordu.</p>

  <p class="block_7">Ama eski ocaklar henüz harap olmamıştı. (Birçok yerlerde hâlâ muhafaza edilmektedir.) Bunun nedeni ocakların da Tanrısı bulunan, ateş Tanrısı Kudo-San'a olan çok yaygın inançtı. (<sup class="calibre1"><sup class="noteref" id="back_note_19"><a class="calibre2" href="../Text/index_split_028.html#note_19" title="19">19</a></sup></sup>) Ocağın arkasında yangına karşı bir muska asılıydı. Koca göbekli mutluluk Tanrısı Hotay'ın küçük heykelleri bir kenara dizilmişti. Her yıl ikinci ayda, ayın ilk gününde (<sup class="calibre1"><sup class="noteref" id="back_note_20"><a class="calibre2" href="../Text/index_split_029.html#note_20" title="20">20</a></sup></sup>) Fuşimi'deki İnari tapınağını ziyaret edip, her seferinde -yedi taneyi tamamlayıncaya kadar- bu heykelciklerden bir tane almak gelenekti. Bu sırada birisi ölürse, bunların hepsi atılır ve toplamaya yeniden başlanırdı.</p>

  <p class="block_2">***</p>

  <p class="block_7">Çieko'nun evinde yedi heykel tamamlanmış bulunuyordu. Baba, anne ve kız çocuktan meydana gelen bu ailede yedi yıldan fazla zamandan beri kimse ölmemişti.</p>

  <p class="block_7">Ocak Tanrılarının dizisinin yanında beyaz porselenden çiçek vazoları vardı. Anne, her iki ya da üç günde bir bunların suyunu tazeler ve özenle etraflarındaki tozu silerdi.</p>

  <p class="block_7">Çieko filesi kolunda evden çıkıp daha on adım gitmemişti ki, genç bir adamın kafesli kapıdan içeri girdiğini gördü.</p>

  <p class="block_7">«Ah, banka memuru bu.»</p>

  <p class="block_7">Genç banka memurunun kızı farketmemiş olduğu anlaşılıyordu.</p>

  <p class="block_7">Bu genç adam hep belirli zamanlarda geldiği için Çieko'nun fazladan yapacağı bir şey yoktu. Ama nedense adımları yavaşlayıverdi. Mağazanın kafesli cephesinin önünden geçti ve parmaklarının ucuyla her kafes çubuğuna hafifçe dokundu.</p>

  <p class="block_7">Kafeslerin bittiği yerde arkasına bir kez daha dönüp yukarıya baktı.</p>

  <p class="block_7">Bakışları üst katın ince örgülü kafesli penceresinin altındaki eski tabelaya takıldı. Tabelanın kendisine özgü küçük bir de çatısı vardı. Hem böyle eski bir ticarethanenin şerefine yaraşır ağırbaşlılıktaydı, hem de çok süslüydü. Bu sakin ilkbahar gününde, güneşin eğik ışınları tabelanın altın harfleri üzerinde donuk donuk parıldıyordu. Bu ışımanın içinde tabelanın münzevi bir görünüşü vardı. Mağazanın kalın pamukludan solmuş sararmış perdelerinde iri büklümlerin çıkıntıları dışarıya biraz daha taşmış gibiydi.</p>

  <p class="block_7">Çieko, «Ah, insanın benliğinde duyduğu biçimde münzevi saatler ancak Hayan tapınağındaki erguvan rengi salkım kirazlarda vardır» diye düşündü ve adımlarını hızlandırdı.</p>

  <p class="block_7">Nişiki pazarı her zamanki gibi insanla kaynıyordu.</p>

  <p class="block_7">Geriye dönerken evlerinin yakınında, Şirakava köyünden çiçek getirip satan kıza rastlayıp, «Bize de gelir misin?» diye seslendi.</p>

  <p class="block_7">Kız, «Çok teşekkür ederim» dedi. «Küçük hanım eve mi dönüyor. Size burda rastlamış olmam ne güzel? Neredeydiniz?»</p>

  <p class="block_7">«Nişiki pazarında.»</p>

  <p class="block_7">«Ah ne kadar çalışkansınız.»</p>

  <p class="block_7">«Evdeki mihrap için çiçek lâzım bize.»</p>

  <p class="block_7">«Hay-hay emrinizdeyim. Buyurun, hoşunuza gidenleri seçin, küçük hanım.»</p>

  <p class="block_7">Çiçekler deniliyordu ama bunlar taze yaprak vermiş Sakaki ağacı dallarıydı. (<sup class="calibre1"><sup class="noteref" id="back_note_21"><a class="calibre2" href="../Text/index_split_030.html#note_21" title="21">21</a></sup></sup>) Satıcı kız bunları her zaman ayın birinci ve on beşinci günlerinde Şirakava'dan getirirdi.</p>

  <p class="block_7">Çieko, taze yaprak sürmüş dalların en yumuşaklarından seçip aldı, kalbi birden sevinçle dolmuştu. Elinde Sakaki dallarıyla evden içeri daldı.</p>

  <p class="block_7">Berrak bir sesle, «Anne, ben geldim bak» diye bağırdı.</p>

  <p class="block_2">***</p>

  <p class="block_7">Çieko kafesli sokak kapısını aralayıp sokağı gözden geçirdi. Şirakava'lı kız hâlâ orda duruyordu. Çieko ona seslendi:</p>

  <p class="block_7">«İçeri gelin! Dinlenirsiniz! Çay koyayım size.»</p>

  <p class="block_7">«Çok teşekkür ederim. Siz her zaman böyle dostça davranıyorsunuz.» diyerek satıcı kız başıyla kabul işareti yaptı. Parkesiz koridordan geçerken çiçeklerini havaya kaldırıp başının üstünde tuttu. «Bunlar sadece değersiz kır çiçekleri.»</p>

  <p class="block_7">Çieko, «Ah, kır çiçeklerini ne kadar sevdiğimi bilirsiniz» dedi ve kendi halindeki çiçekleri seyre koyuldu.</p>

  <p class="block_7">Mutfağa girilen yerin yanında eski bir kuyu vardı. Kapağı, örülmüş bambudandı. Çieko, çiçekleri ve sakaki dallarını bu kapağın üzerine koydu.</p>

  <p class="block_7">«Makas alıp geleyim. Ah evet, sakaki dallarını yıkamak lâzım.»</p>

  <p class="block_7">Satıcı kız, «Bende makas var» dedi. «Sizde ocak Tanrısının mihrabı her zaman böyle tertemiz tutuluyor. Biz çiçekçi kızlar bunun için size minnettarız.»</p>

  <p class="block_7">«Annem çok temizdir de ondan.»</p>

  <p class="block_7">«Küçük hanım da besbelli öyle.»</p>

  <p class="block_7">………………….</p>

  <p class="block_7">«Günümüzde, ocak Tanrısı mihrabı, vazoları ve çiçekleri birçok evde tozlu ve pis oluyor. Bu yüzden çiçek satmak gittikçe sıkıntılı bir iş oldu. Size geldiğim zamanlar ise kendimi ferahlamış ve sevinçli hissediyorum.»</p>

  <p class="block_7">Çieko susuyordu. Asıl önemli bir ticaretin bu evde yıkılmaya yüz tuttuğunu Şirakava'lı kıza söylemeye gücü yetmiyordu.</p>

  <p class="block_7">Anne hâlâ babanın rahlesinde oturmaktaydı.</p>

  <p class="block_7">Çieko mutfağa gelmesini rica edip, ona pazardan aldıklarını gösterdi. Anne, kızının filesinden çıkarıp önüne koyduklarını gözden geçirdi: Ve çocuğunun gerçekten bir ev kadını olduğunu anladı. Acaba böyle oluşu, babanın Saga'ya Rahibeler Manastırına gidip uzaklaşmasından mıydı?</p>

  <p class="block_7">Anne, «Sana yardım edeyim» diyerek mutfakta işe başladı. «Az önceki kız, bize her zaman gelen satıcı değil miydi?</p>

  <p class="block_7">«Evet.»</p>

  <p class="block_7">«Söyle bakayım, baban kendisine armağan ettiğin kitapları Rahibeler Manastırına götürmüş mü?»</p>

  <p class="block_7">«Ah, hiç dikkat etmedim buna.»</p>

  <p class="block_7">«Senden aldığı kitaplardan başka hiç bir şey götürmemiştir.»</p>

  <p class="block_7">Kitaplar, Paul Klee, Matisse, Chagall'ın resimleriyiz daha yeni, daha soyut sanat eserleri koleksiyonlarıydı. Çieko, bunların babasının içinde yeni ilhamlar uyandıracağını ummuştu.</p>

  <p class="block_7">«Bilir misin, bizim işte babanın taslaklar yapması hiç de gerekli değil. En iyisi dışarda boyanmış kumaşlara bakıp, onları satmaya çalışmalı. Buna karşın babamız, neler yapıyor.. »</p>

  <p class="block_7">Böyle konuşan anneydi.</p>

  <p class="block_2">***</p>

  <p class="block_7">Anne, «Babanın hoşuna gitsin diye hep onun desenlerini taşıyan elbiseler giymene de şaşıyorum doğrusu» diye devam etti. «Bunun için de sana çoktandır teşekkür etmek istiyordum.»</p>

  <p class="block_7">«Teşekkür mü? Niçin? Ben onları sadece sevdiğim için giyiyorum.»</p>

  <p class="block_7">«Baba elbiselerini ve kuşaklarını kendi kızında görürse, acaba yalnızlığını daha derinden duymaz mı?»</p>

  <p class="block_7">«Anne, onlar sade şeyler, evet ama iyice bakılırsa aynı zamanda zevkli şeyler. Bu desenleri öven kimseler de var.»</p>

  <p class="block_7">Çieko bugün babasıyla da hemen hemen aynı konuşmayı yapmış olduğunu hatırladı.</p>

  <p class="block_7">Anne, «Bazen» dedi, «güzel kızların üzerinde sade elbiseler hoş durur...» Tencerenin kapağını açıp pişen yemeği küçük bir çubukla karıştırdı. «Peki, baba, moda olan parlak şeylerin taslağını niçin çizmek istemez?»</p>

  <p class="block_7">……………………</p>

  <p class="block_7">«Eskiden baba, çok zarif ve olağanüstü özellikte desenler de çizmişti.»</p>

  <p class="block_7">Çieko başını eğdi. «Sen de babanın elbiselerini giymiyor musun anne?»</p>

  <p class="block_7">«Annen ihtiyarladı ama...»</p>

  <p class="block_7">«İhtiyar, ihtiyar. Kaç yaşındasın ki?»</p>

  <p class="block_7">«Her zaman için ihtiyar..» Anne düşüncesinde ısrar ediyordu. «Bay Komiya'nın, biliyorsun kendisine 'saklı kültür hazinelerinin ustası adını verdiler, onun Edo stilinde Komon desenleri de genç kızlara çok yaraşıyor ve göze batıyor. Gelip geçenler durup kalıyor ve şaşkın şaşkın bakıyorlar.»</p>

  <p class="block_7">«Baba ruhunun derinliğinden yaratıyor...»</p>

  <p class="block_7">Anne, «Bu biraz kocaman bir laf» dedi. Kiyoto kadınlarına özgü beyaz yüzünde kıpırdanmalar oldu.</p>

  <p class="block_7">«Ama Çieko, baba senin gelinliğin için daha gösterişli, parlak şeyler yaratmak istiyordu. Böyle bir karar vermiş olması beni çoktandır sevindiriyordu.»</p>

  <p class="block_7">«Benim gelinliğim mi?»</p>

  <p class="block_7">Çieko'nun yüz çizgileri hafifçe bulutlandı ve bir süre sustu.</p>

  <p class="block_7">«Anne! Hayatında hiç yüreğini en derin noktasına kadar sarsmış bir şey oldu mu?»</p>

  <p class="block_7">«Bir kez daha anlatmıştım bunu sana. Babayla evlendikten sonra sevgili Çieko'muzu, tatlı bebeğimizi çalıp kaçtığımız zaman oldu. Aynı hal bebeği çalıp arabayla uzaklaşırken de oldu. Aradan yirmi yıl geçti, ama hatırladığım zaman bugünmüş gibi yüreğim hoplar yerinden, Çieko, bak sen de dinle, koy elini kalbime.»</p>

  <p class="block_7">«Anne, ben terkedilmiş bir çocuktum, değil mi?»</p>

  <p class="block_7">Anne görülmemiş bir telaşla başını sallayarak, «Hayır, hayır!» diye bağırdı:</p>

  <p class="block_7">«Her insan hayatında bir ya da iki defa gerçekten kötü şeyler yapabilir, değil mi? Bir süt çocuğunu çalmak ise, para çalmaktan veya başka bir şeyi kendisi için alıp götürmekten daha büyük günah... Hatta cinayetten bile daha kötü.»</p>

  <p class="block_7">«Anne, anne...»</p>

  <p class="block_7">«Annenle baban üzüntüden çıldırmış olmalıdır. Bunu düşünürüm de seni hemen onlara geri vermek gelir içimden. Ama artık olacak iş değil Asıl annenle babanı bulsan da, ben onları istiyorum desen, bizim yapabileceğimiz hiç bir şey yok. O zaman annen burda kahrından yok olur gider zaten.»</p>

  <p class="block_7">«Anne, yalvarırım böyle konuşma! Benim için senden başka anne yok. Bu inançla büyüdüm ben.»</p>

  <p class="block_7">«Biliyorum Bu yüzden daha da ağır basıyor suçumuz... Babayla ben, ikimiz de cehenneme gideceğimizi biliyoruz. Peki, cehennem nedir? Sevgili kızımız olmazsa, burası zaten bizim için cehennem demektir.»</p>

  <p class="block_7">Anne böyle heyecan içinde konuşuyor, gözyaşları yanaklarından aşağıya akıyordu. Çieko da ağlamamak için kendini güç tutmaktaydı.</p>

  <p class="block_7">«Anne, ne olur bana gerçeği söyle! Ben terkedilmiş çocuğum, değil mi?»</p>

  <p class="block_7">«Hayır, hayır!» Anne tekrar başını salladı. «Terkedilmiş çocuk olduğunda niçin böyle ısrar ediyorsun?»</p>

  <p class="block_7">«Sizin bir bebeği çalabileceğinize inanmadığım için.»</p>

  <p class="block_7">«Yüreği derinden sarsan bir şeyi, gerçekten kötü bir şeyi insan hayatında bir ya da iki defa yapabilir. Bunu az önce demedim mi sana?».</p>

  <p class="block_7">«Eğer öyleyse, peki nerden almıştınız beni?»</p>

  <p class="block_7">Anne duraklamadan, «Gion parkında kiraz ağaçlarının yanından» dedi. «Bunu sana daha önce de anlattım. Çiçek açmış ağaçların altındaki bir sıranın üstüne sevimli bebeği yatırıp bırakmışlardı. Bizi görünce bir çiçek gibi güldü. Başka şey yapamazdım, bebeği kollarıma almak arzusuyla yandım. Kucağıma kaldırdığım zaman kalbim yerinden kopacak gibi çarpmaya başladı. Onu yanaklarıma dayayarak babaya baktım. Baba bana «Şige!» diye seslendi, «çocuğu çalıp kaçalım mı?» «Nasıl?» diye bağırdım. Bunun üzerine «koş, çabuk koş» dedi. Daha sonraki şeyler bir rüya gibi olup bitti. Hani İmabo yemeği verilen Hirano lokantası var ya, işte onun önünde sanırsam kendimizi bir arabaya attık.»</p>

  <p class="block_7">…………………</p>

  <p class="block_7">«Bebeğin annesi az önce bir yere gitmiş olmalıydı. Bu fırsat böyle ortaya çıkmıştı.»</p>

  <p class="block_7">Annenin hikâyesinde inanılmayacak hiç bir yan yoktu.</p>

  <p class="block_7">«Alın yazısı bu! Ve sonra Çieko, bizim çocuğumuz olalı tam yirmi yıl geçmiş değil mi? Senin için iyi mi oldu, kötü mü oldu, bilmiyorum. Senin için iyi geçmiş olsa bile, yine de önünde bütün kalbimle ve ellerimi kavuşturarak hiç durmadan af diliyorum. Baban da başka türlü düşünüyor.»</p>

  <p class="block_7">«Benim için iyi oldu anne. İyi olduğunu içimde duyuyorum.» Çieko bunları söyledikten sonra iki eliyle gözlerini kapattı.</p>

  <p class="block_2">***</p>

  <p class="block_7">İster terkedilmiş, ister çalınmış çocuk olsun Çieko nüfus kütüğünde Sata ailesinin tek varisi olarak kayıtlıydı. Asıl çocukları olmadığı anneyle baba tarafından ilk kez kendisine anlatıldığı zaman, Çieko henüz bunu kavrıyacak duygulara sahip değildi. O zamanlar daha ortaokula yeni başlamış olan kız, anneyle babanın daha çok kendirinde hoşlarına gitmeyen bir şey gördükleri için böyle konuştuklarını sanmıştı.</p>

  <p class="block_7">Belki anneyle babanın meseleyi böyle erkenden açmaları, bunun komşulardan kulağına gelmesinden korktuklarındandı. Yahut da Çieko'nun kendilerini gönülden sevdiğini ve bunu anlayacak kadar büyüyüp akıllandığını mı sanmışlardı?</p>

  <p class="block_7">Çieko şüphesiz şaşırmıştı. Ama bütün bunları üzüntüyle de karşılamış değildi. Gelinlik çağa gelince de üzüntüsü öyle büyük olmamıştı. Takiçiro ile Şige'ye karşı sevgisi ve candanlığı değişmemiş, tasalardan uzak kalmasını bilmişti. Yaratılışının böyle olduğu anlaşılıyordu.</p>

  <p class="block_7">Ama onların asıl çocukları değilse, bir yerlerde gerçek annesiyle babasının olması gerekirdi. Acaba kardeşleri de var mıydı?</p>

  <p class="block_7">Çieko, «Hayır, onları bulmak istemem» diye düşünmüştü. «Belki de bizden daha fakirce bir hayatları vardır.»</p>

  <p class="block_7">Bu duygu Çieko için bir süre belirsiz kaldı. Zaman geçtikçe bu eski ticarethanenin kafesli pencereleri arkasında öz annesiyle babasının tasası gittikçe güçlenerek ortaya çıkmış, yüreğini bunaltmaya başlamıştı.</p>

  <p class="block_7">İşte bu yüzden Çieko mutfakta elleriyle gülerini kapatıyordu.</p>

  <p class="block_7">Anne, «Çieko!» diye bağırdı. Ellerini kızın omuzlarına koyarak sarstı. «Artık sorma bu eski şeyleri! Bu dünyada nereye ve ne zaman bir incinin düştüğünü kimse bilemez.»</p>

  <p class="block_7">Çieko, «İnci mi?» dedi. «Güzel inci benim, öyle mi? Hiç değilse bu inci annenin parmağındaki yüzüğü süsleyebilse...»</p>

  <p class="block_7">Sonra işe gitti.</p>

  <p class="block_7">Akşam yemeğini yiyip ortalığı topladıktan sonra, anneyle Çieko binanın arka tarafında bulunan üst kata çıktılar. Ön tarafta da pencereleri ince örgülü kafesle kaplı bir üst kat vardı. Burası bazan içinde mağaza çıraklarının uyuduğu alçak tavanlı küçük bir odadan ibaretti. Avlu tarafındaki bir koridordan arkadaki üst kata çıkılırdı. Buraya mağazadan da gidilebilirdi. Seçkin müşterilerin çoğu avluya açılır kabul odasında ağırlanmaktaydı. Buranın adı gerçi kabul odasıydı, ama mağazadan doğruca girilip arkaya kadar uzanan bir salondu. Duvarları tepeleme kumaş istif edilmiş raflarla kaplıydı. Salon uzun ve genişti. Böylece malların rahatça sergilenmesi sağlanmıştı. Bütün yıl boyunca döşemesinin üzerinde bir Rotang hasırı serili dururdu.</p>

  <p class="block_7">Arka taraftaki üst katta tavan yüksekti. Her birine altı tane hasır döşenmiş iki odası vardı. Anneyle babanın ve Çieko'nun yatak odalarıydı.</p>

  <p class="block_7">Çieko aynanın önüne oturup saç tuvaletini bozdu. Uzun saçları zarif bir şekilde omuzlarına döküldü</p>

  <p class="block_7">Sürme kapıdan «Anne!» diye seslendi. Sesinin tonunda benliğini dolduran türlü duygular saklıydı.</p>

  <p class="block_8" id="calibre_pb_2"> </p>
</body>
</html>
