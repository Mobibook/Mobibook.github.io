<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>KİYOTO</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4">Beşİncİ Bölüm</h1>

  <p class="block_10">Gion Şenliği</p>

  <p class="block_11"> </p>

  <p class="block_7">Çieko, kolunda büyük pazar filesiyle evden çıktı. Miyike caddesini çaprazlama geçti. Çünkü şehrin Fuyamaçi kesimindeki Yubahan mağazasına gidecekti. Bir süre olduğu yerde durup, Hiayzan'dan kuzey dağına kadar alev rengine bürünmüş gökyüzünü seyretti.</p>

  <p class="block_7">Uzun yaz günlerinde akşam kızıllığı erkenden ortaya çıkıyor ve gökyüzündeki monoton gri rengi kovuyordu. Bu, tutuşmuş bir alevin griliğin üzerine yayılmasına benzemiyor muydu?</p>

  <p class="block_7">Gökyüzünü şimdiye kadar hiç böyle görmemişti.</p>

  <p class="block_7">Çieko cep aynasını çıkarıp kendi yüzünün bu gök kızıllığı içinde nasıl göründüğünü seyretti.</p>

  <p class="block_7">«Unutulmaz! Hayatta unutulmaz! Acaba insanın kalbinde de böyle kızıl tutuşmalar olabilir miydi?»</p>

  <p class="block_7">Hiay ve Kuzey dağı koyu mavilikti, alev renginden de bunalmış gibiydiler.</p>

  <p class="block_7">Yubahan mağazası Yuba yemeği satardı, (<sup class="calibre1"><sup class="noteref" id="back_note_32"><a class="calibre2" href="../Text/index_split_041.html#note_32" title="32">32</a></sup></sup>) Botan-Yuba ve Yavata yumağı biçiminde olanları da vardı.</p>

  <p class="block_7">«Küçük hanım buraya kadar yorulmuşlar. Gion şenliğinden dolayı işimiz başımızdan aşkın. Ancak eski seçkin müşterilerimizin isteklerini karşılıyoruz. Diğerlerine yok demek zorunda kalıyoruz...»</p>

  <p class="block_7">Öteden beri bu dükkânda mallar ısmarlama hazırlanırdı. Kyoto’da fırınlar arasında bile böyle işleyenleri vardı.</p>

  <p class="block_7">Satıcı kız, «Gion şenliği yine gelip çattı, değil mi?» dedi. «Yıllardan beri müşterimiz olduğunuz için teşekkürler ederiz.» Ve Çieko'nun filesini doldurdu.</p>

  <p class="block_7">Yılan balığı doldurulmuş Yavata yumakları, kurutulmuş fasulye ezmeli teke sakalı otlarına sarılmıştır. Botan peltesi ise sebzeli fasulye ezmesi tavasına benzer, yalnız üstünde Gingo cevizinden garnitürü vardır.</p>

  <p class="block_7">Bu Yubahan mağazası Dondan yangını denilen felakete uğramamıştı ve aşağı yukarı yüz yıldan beri yerini muhafaza etmekteydi. Bu süre içinde pek az tarafı yenileştirilmişti. Bunların başlıcası camlı küçük çatısı ile içinde fasulye ezmelerinin hazırlandığı tuğladan örülmüş ocaktı.</p>

  <p class="block_7">Satıcı kadın, «Eskiden odun kömürü kullanırdık» diye açıklamada bulundu. «Fakat fırın kızınca kömür tozları peltenin üzerine düşüyor ve yapışıp kalıyordu. Bu yüzden biz de testere talaşı kullanmaya başladık.»</p>

  <p class="block_7">Ocağın üstüne yanyana yerleştirilmiş dört köşe kazanlardan hafif pıhtılaşan fasulye ezmesinin kaymağı bambu değneklerle alınıyor ve kamışlarının üzerinde kurutuluyordu. Bu kamışlar sırayla birbirinin üzerindeki yerlere diziliyor ve kuruma derecesine göre fasulye pelteleri daha yükseğe asılıyordu.</p>

  <p class="block_7">Çieko mağazanın iç kısmında bulunan işyerine girdi ve elini eski direğin üzerine koydu. Annesiyle geldiği zaman, bu eski direği okşamaktan annesi kendini alamazdı.</p>

  <p class="block_7">Çieko, «Ne ağacından bu direk?» diye sordu.</p>

  <p class="block_7">«Hinoki. Yüksek, değil mi? Hem de mum gibi dimdik..»</p>

  <p class="block_7">Çieko da bu eski direği okşadı ve mağazadan çıktı.</p>

  <p class="block_7">Evlerine yaklaştıkça, Gion şenliği için prova yapan mızıkaların sesini gittikçe daha güçlü duyuyordu.</p>

  <p class="block_2">***</p>

  <p class="block_7">Uzaklardan gelen bazı ziyaretçiler Gion şenliğinin yalnızca bir gün sürdüğünü, bunun da arabalı büyük geçit töreninin yapıldığı 17 Temmuz günü olduğunu sanırlar.</p>

  <p class="block_7">Oysa Gion şenliği bütün yedinci ayı doldurur Daha ayın ilk gününde, şehrin bir tören arabası sağlayabilen semtlerinde (<sup class="calibre1"><sup class="noteref" id="back_note_33"><a class="calibre2" href="../Text/index_split_042.html#note_33" title="33">33</a></sup></sup>) eğlenceler ve müzik başlar.</p>

  <p class="block_7">İçinde şenlik beyi olarak seçilen erkek çocuğunun bulunduğu tören arabası alayın başında geçer. Fakat öteki arabalar için de belirli bir geçiş sırası, temmuzun ikisinde veya üçünde belediye başkanı tarafından kura çekilerek tespit edilir.</p>

  <p class="block_7">Tören arabası o gün için önceden hazırlanır. Şenliğin asıl başlaması Tanrılar Tahtırevanının temizlenmesiyle olur. Dördüncü caddedeki Ohaşi köprüsünün üstünde Tanrılar Tahtırevanı yıkanır; Şinto rahipleri kutsal Sakaki ağacı dallarını suya batırır ve bununla tanrıların oturtulduğu yere su serperler.</p>

  <p class="block_7">On birinci gün şenlik beyi Gion tapınağını ziyaret eder. Bu bey daha sonra en öndeki tören arabasında geçecek olan erkek çocuktur. Tapınağa maiyetiyle birlikte at üstünde gider. Yüksek tören şapkası ve eski çağların tören elbisesini giymiştir. Sonra da kendisine beşinci dereceden saray nişanı verilir.</p>

  <p class="block_7">Eski inançta (<sup class="calibre1"><sup class="noteref" id="back_note_34"><a class="calibre2" href="../Text/index_split_043.html#note_34" title="34">34</a></sup></sup>) Japon tanrılarıyla Buda varlıkları birbirlerine karışmış olduğundan, şenlik beyinin sağ ve sol yanından gidenler Buda ve Şinto dinlerini temsil etmektedirler. Şenlik beyi bir tanrıyla evlendirilir, bu suretle onun rütbesinin tanrılar katına yüceldiği belirtilmek istenir.</p>

  <p class="block_7">Mizuki Şiniçi çocukken şenlik beyi seçildiğinde, «Ne acayip iş» demişti, «ben erkek değil miyim?»</p>

  <p class="block_7">Şenlik beyi için düzenlenen törenlerden biri de Özel Ateştir. Yani evinin dışında yakılan bir ateşin üzerinde hazırlanan bir yemeği almasıdır. Bugün bu tören kısaltılmıştır. Şenlik beyinin evinde hazırlanan yemeğin üzerinde çakmak taşına vurulup kıvılcımlar çıkartılmak suretiyle yapılmaktadır. Akrabalarının bunu unutmaması için, şenlik beyinin onları «Ateşleyin! Ateşleyin!» diye kışkırtması gerekir. Ama bu sadece laf olsun diye söylenir.</p>

  <p class="block_7">Şenlik beyi sadece büyük geçit töreninin yapıldığı bir gün için görevli değildir; kendisine daha pek çok iş gördürülür. Ona araba sağlamış olan semtte bir selamlama turu yapması bunlardan biridir. Şenlik ve beylik hizmetleri onun için en az bir ay sürer.</p>

  <p class="block_7">Kiyoto halkı 17 Temmuz büyük geçit töreninden daha çok, gece yapılan eğlencelerin büyüleyici neşesiyle coşar.</p>

  <p class="block_2">***</p>

  <p class="block_7">Gion şenliğinin bu günü yaklaşmaktaydı.</p>

  <p class="block_7">Çieko'nun evinde de dışardaki kafesler kaldırılmıştı. Herkes şenlik hazırlığıyla uğraşıyordu.</p>

  <p class="block_7">Kiyoto'lu bir kız, üstelik dördüncü cadde yakınlarında oturan, böylece de Gion'da Yasaka tapınağına bağlı bulunan büyük bir tüccarın kızı olarak Çieko için bu şenlik alışılmış bir şeydi ve ona verebileceği hiç bir yeni yanı yoktu. Sıcaktan bunalan Kiyoto için bu şenlik sadece bir yaz bayramıydı.</p>

  <p class="block_7">Çieko'nun en sevdiği hatırası, şenlik beyi olarak tören arabasının üzerinde geçen Şiniçi’ydi. Bu bayramın her başlayışında, Gion şenliği müziği çalıp, tören arabasının çepeçevre her yanında kâğıt fenerler yakılınca onun hep bu hali gözünün önünde canlanırdı. Çieko’yla Şiniçi o yamanlar en çok yedi sekiz yaşlarında olmalıydılar.</p>

  <p class="block_7">O bayramda halk, «Kızlar arasında bile bu kadar güzel çocuk yoktur» diye bağırmıştı. Çieko, Gion tapınağında Şiniçi’ye beşinci saray derecesinden bir general rütbesi verilmesi törenine de onunla gitmiş ve tören arabası semtlerinde dolaştırılırken yanından ayrılmamıştı.</p>

  <p class="block_7">Tören beyi elbisesi içinde Şiniçi, yanında her iki sağdıcı olduğu halde selamlamak için Çieko'nun evi önünde görünüp, «Küçük Çieko, küçük Çieko!» diye bağırınca kızcağız kıpkırmızı olmuş ve gözlerini bir türlü ondan ayıramamıştı. Şiniçi makyajlıydı, dudaklarına ruj sürülmüştü. Çieko’nun yüzü ise sadece güneş yanığıydı. Kafesli pencerenin yanında devrilmiş bir sırada basit yazlık elbisesi, kırmızı benekli obisiyle oynuyor ve komşu çocuklarıyla birlikte maytap yakıyordu.</p>

  <p class="block_7">Çieko şu anda Şiniçi’yi tekrar müziğin ve tören arabasının ışıkları arasında tören beyi haliyle karşısında görmekteydi.</p>

  <p class="block_7">Akşam yemeğinden sonra Şige anne, «Akşam eğlencelerine gidecek misin Çieko?» diye sordu.</p>

  <p class="block_7">«Ya sen anne?»</p>

  <p class="block_7">«Misafirlerim var, bir yere çıkamam.»</p>

  <p class="block_7">Çieko evden çıkınca hızlı adımlarla yürüdü. Dördüncü cadde insanla kaynıyordu, ileri gidemedi.</p>

  <p class="block_7">Ama Çieko tek tek şenlik arabalarının hangi sokaklarda durduğunu biliyordu; etrafına bakındı ve neşeyle canlandı. Çeşitli şenlik arabalarından yükselen sesler kulağına çalınmıştı.</p>

  <p class="block_7">Çieko geçici olarak kurulmuş Tanrılar Tahtına kadar koştu. (<sup class="calibre1"><sup class="noteref" id="back_note_35"><a class="calibre2" href="../Text/index_split_044.html#note_35" title="35">35</a></sup></sup>) Mumlar alıp, onları tanrıların önünde yaktı. Şenlik boyunca Yasaka tapınağının tanrıları burada bulundurulurdu. Tanrıların bulunduğu yer, dördüncü caddenin sonunda, Şingyoku sokağının güney yönündeki çıkışındaydı.</p>

  <p class="block_7">Orada bir kız gözüne çarptı. Çieko sadece sırtını görüyordu. Ama daha ilk bakışta onu tamdı. Yedi tavaf yapılırken tanrılar tahtından uzaklaşılır, geriye dönülür ve dua edilir. Bu hareket yedi defa tekrarlanır. Bu süre içinde en yakınıyla dahi olsun konuşmaya izin yoktur.</p>

  <p class="block_7">«Ah!» Kızı tanıdığı anda Çieko az kalsın bir çığlık kopartacaktı. İçinden gelen bir zorlamayla o da yedi tavafa başladı.</p>

  <p class="block_7">Kız batıya yöneldi ve tanrılar tahtına dönüp geldi. Çieko, doğuya yöneldi ve geri döndü. Ama kızın kalbi Çieko’dan daha yüklü olacak ki, duaları daha uzun sürüyordu.</p>

  <p class="block_7">Kız yedi tavafını bitirdi. Daha kısa yola gidip gelen Çieko da hemen hemen aynı zamanda bitirmişti.</p>

  <p class="block_7">Kız Çieko’yu görünce bakışlarını gördüğü şeyden ayıramıyormuş gibi donup kaldı.</p>

  <p class="block_7">Çieko, «Ne için dua ettiniz?» diye sordu.</p>

  <p class="block_7">«Beni gözlediniz mi?» Kızın sesi titriyordu.</p>

  <p class="block_7">«Ben kayıp kız kardeşimi bulabilmek için dua ettim... Benim kız kardeşim sizsiniz. Tanrının takdiri bizi bir araya getirdi.» Bu sözleri söylerken kızın gözleri yaşlarla dolmuştu.</p>

  <p class="block_7">Bu kız, Kuzey dağı sedirleri köyündeki kızdı.</p>

  <p class="block_2">***</p>

  <p class="block_7">Tanrılar tahtının çevresindeki zarif kâğıt fenerler ve ziyaretçilerin diktiği mumlar mihrabın önündeki yeri aydınlatıyordu. Ama kızın gözyaşları aydınlıktan korkmuyordu. Işıkların parıltısı gözlerinde titreşmekteydi.</p>

  <p class="block_7">Çieko metin olmaya çalışarak kendi gözyaşlarını tuttu.</p>

  <p class="block_7">«Ben ailemin tek çocuğuyum» dedi. «Kız kardeşim yok, ne benden büyüğü, ne küçüğü.» Yüzü bembeyaz olmuştu.</p>

  <p class="block_7">Köylü kız içini çekti.</p>

  <p class="block_7">«Anlıyorum Küçük Hanım. Affedersiniz! Ne olur, affedin beni. Çocukluğumdan beri kız kardeşimin özlemiyle yanıp tutuştum, biricik kız kardeşimin. Bu yüzden yanlışlıkla sizi benzettim.»</p>

  <p class="block_7">Çieko susuyordu.</p>

  <p class="block_7">«Biz ikiz olduğumuzdan, öbür kardeşimin benden büyük mü, yoksa küçük mü olduğunu bilmiyorum. »</p>

  <p class="block_7">«Böyle rastgele benzerlikler olur.»</p>

  <p class="block_7">Kız evet dercesine başını salladı, ama gözyaşları yanaklarından aşağıya akıyordu. Bir mendil çıkarıp yüzünü sildi ve «Küçük hanım nerde doğdunuz?» dedi.</p>

  <p class="block_7">«Burda yakında, büyük mağazalar semtinde.»</p>

  <p class="block_7">«Öyle mi? Peki küçük hanım ne için tanrılara dua ediyordu?»</p>

  <p class="block_7">«Annemle babamın mutluluğu ve sağlığı için.»</p>

  <p class="block_7">Şimdi de kız susuyordu.</p>

  <p class="block_7">Çieko, «ya sizin bey babanız?» diye sordu.</p>

  <p class="block_7">«Çoktan öldü. Sedir ağaçlarının yanlarını keserken bir ağaçtan öbürüne atlıyormuş, yanlış bir hareket yaparak yere düşmüş. Yer kötüymüş. Köylüler anlattılar. Ben o sırada doğmuşum ve daha fazlasını bilmiyorum...»</p>

  <p class="block_7">Çieko göğsüne bir bıçak saplandığını hissetti.</p>

  <p class="block_7">Bu köye hep isteyerek giderdim ve orası beni hep güzel sedir dağına çekerdi. Acaba babamın ruhu muydu beni oraya çeken? Kız ikizlerden söz ediyor. Babam sedir ağacının tepesinde beni, sokağa bıraktığı fazlalık ikiz Çieko'yu düşünüyordu da, dalıp aşağıya mı düştü? Evet, besbelli böyle olmuştu.</p>

  <p class="block_7">Çieko'nun alnında soğuk terler birikmişti. Sokağı dolduran kalabalığın gürültüsü ve Gion müziğinin nağmeleri birden uzaklaşıverdi. Gözlerinin önünde her şey karardı.</p>

  <p class="block_7">Dağlı kız elini Çikeo'nun omuzuna koydu ve alnını silmeye başladı.</p>

  <p class="block_7">Çieko, «çok teşekkür ederim» diyerek kendi mendilini çıkardı. Alnını kuruladı. Kızın mendili kendi cebine attığını farketmedi bile.</p>

  <p class="block_7">Çieko hafif bir sesle. «Ya anneniz?» diye sordu.</p>

  <p class="block_7">«Annem de çoktan öldü...» Kız duraksadı. «Belki de ben annemin köyünde, dağların daha içerisinde dünyaya geldim, ama annem de... »</p>

  <p class="block_2">***</p>

  <p class="block_7">Köylü kız sevinç gözyaşları döküyordu. Gözyaşları durulunca, yüzü aydınlandı.</p>

  <p class="block_7">Buna karşılık Çieko kendini kaybetmiş gibiydi, başı dönüyordu. Kendirini hemen yerinde ve zamanında toparlayabilecek birisi değildi. Yalnız kızın harikulade sıhhatli güzelliği onu biraz avutuyordu. Çieko bu kız gibi hemen böyle sevincini ortaya dökmezdi. Istırap, bakışlarını gittikçe daha çok karartmaktaydı.</p>

  <p class="block_7">Ne yapması gerektiğini bilemez hale gelmişken kız, «küçük hanım» diye seslendi ve sağ elini kendisine uzattı. Çieko uzatılan bu eli tuttu. Bu sert, kaba bir eldi. Çieko'nun yumuşacık elinden bambaşkaydı. Kızsa bunu hiç umursamaz görünüyordu. Çieko'nun elini sıktı ve «Allahaısmarladık Küçük Hanım» dedi.</p>

  <p class="block_7">«Ama?..»</p>

  <p class="block_7">«Ah ben çok sevinçliyim.»</p>

  <p class="block_7">«Adınız nedir?,»</p>

  <p class="block_7">«Naeko.»</p>

  <p class="block_7">«Naeko mu? Benimki de Çieko.»</p>

  <p class="block_7">«Ben işçiyim, fakat köy küçüktür, Naeko'yu kime sorsanız bilir?»</p>

  <p class="block_7">Çieko peki dercesine başını salladı.</p>

  <p class="block_7">«Küçük hanım, besbelli siz çok mutlusunuzdur, değil mi?»</p>

  <p class="block_7">«Evet.»</p>

  <p class="block_7">«Bu akşamki karşılaşmamızı kimseye anlatmam. Yemin ederim. Yalnız kutsal makamlarındaki Gion tanrıları bunu bilecekler.»</p>

  <p class="block_7">İkizler, evet, ama farklı sınıflardan ikizler! Naeko'nun anladığı şey bu oldu, diye Çieko düşündü ve kendisi de söylenecek bir söz bulamadı. Ama o yine Çieko’ydu, sokağa bırakılmış Çieko.</p>

  <p class="block_7">Naeko bir kez daha «Allahaısmarladık Küçük Hanım!» dedi. «Birbirimizin varlığından haberimiz olmazdan önce...»</p>

  <p class="block_7">Çieko, kızın ağlamak üzere olduğunu hissediyordu.</p>

  <p class="block_7">«Evimiz buraya çok yakın Naeko» dedi. «Hiç değilse evimizin önüne kadar benimle gel.»</p>

  <p class="block_7">Naeko olmaz derecesine başını salladı. «Sizin sayın aileniz.»</p>

  <p class="block_7">«Ailem mi? Sadece bir anneyle bir baba.»</p>

  <p class="block_7">«Ben de böyle düşünmüştüm. Besbelli sizi nasıl büyük bir şefkatle büyütmüşlerdir...»</p>

  <p class="block_7">Çieko, Naeko’yu kolundan tuttu. «Burada hep böyle duracak mıyız?»</p>

  <p class="block_7">«Ah evet, sahi...»</p>

  <p class="block_7">Naeko, Tanrılar Tahtına yönelip saygıyla eğildi. Çieko da onun yaptıklarını hızlı hızlı tekrarladı.</p>

  <p class="block_7">Naeko üçüncü kez, «Allahaısmarladık» dedi. «Konuşacak çok şeylerimiz var, ama ne olur bir sefer köye gelin. Bizi kimsenin göremeyeceği sedir ormanına gideriz.»</p>

  <p class="block_7">«Teşekkür ederim.»</p>

  <p class="block_7">Dördüncü caddenin büyük köprüsüne doğru, farkında olmaksızın bir süre yan yana yürüdüler ve sonra kalabalığın içine daldılar.</p>

  <p class="block_2">***</p>

  <p class="block_7">Büyük bir bölge Yasaka tapınağına bağlıdır. Gece şenliği olsun, ertesi günü arabalarla yapılan büyük geçit töreni ve bunu izleyen eğlenceler olsun hep bu bölge halkı tarafından yürütülürdü. Dükkânlar ardına kadar açılır, paravanalar ve başka süslerle donanırdı. Eskiden bu süslerin arasında antika tahta oymalar, Ulkiyoeler, Kano okulu ve Yama biçimi resimler bazan da iki kanatlı Sotatsu paravanları görülürdü. Elle boyanmış gündelik hayat resimleri yanında, üzerlerine zarif Kiyoto kılıkları içinde Avrupalılar resmedilmiş Namban denilen paravanalar da bulunurdu. Bütün bu resimlerde Kiyoto insanının coşkun enerjisi dile gelmiş oluyordu.</p>

  <p class="block_7">Tören arabalarının içinde de görülecek pek çok şey vardı: Çin dibaları, goblen dokumalar, yünlü kumaşlar, Şam işi ipekliler, desenli dibalar, çeşitli işlemeler ve benzerleri. Momoyama stilinin büyük ihtişamı ile zamanın dış ticaretinin sağladığı yabancı ülkelerin güzellikleri bir araya getirildi. (<sup class="calibre1"><sup class="noteref" id="back_note_36"><a class="calibre2" href="../Text/index_split_045.html#note_36" title="36">36</a></sup></sup>)</p>

  <p class="block_7">Tören arabasının içi de ünlü ressamların yaptığı resimlerle süslenmiştir. Arabanın bir mızrağın dev sapı gibi görünen oku, açık deniz gemilerinin direği gibi yapılmıştır. Ve yine bu gemilerde olduğu gibi Sogunat dairesinin izin belgesini taşır. (<sup class="calibre1"><sup class="noteref" id="back_note_37"><a class="calibre2" href="../Text/index_split_046.html#note_37" title="37">37</a></sup></sup>):</p>

  <p class="block_7">Gion müziği basit bir usulle çalınırsa da, aslında yirmi altı değişik makamı vardır; Bibu tiyatrosu veya eski saray müziğine benzer (<sup class="calibre1"><sup class="noteref" id="back_note_38"><a class="calibre2" href="../Text/index_split_047.html#note_38" title="38">38</a></sup></sup>)</p>

  <p class="block_7">Gece şenliğinde arabaları süsleyen kâğıt fenerlerin ışıkları parıldayınca müziğin sesi de en yüksek şekilde yankılanmaya başlar.</p>

  <p class="block_7">Dördüncü caddenin büyük köprüsünün doğu kesiminde artık tören arabası kalmamıştı, ama parıltıları Yasaka tapınağına kadar sürüp gitmekteydi.</p>

  <p class="block_7">Çieko köprüye yaklaşırken kalabalık yüzünden Naeko'nun biraz gerisinde kaldı.</p>

  <p class="block_7">Naeko üç defa 'Allahaısmarladık' demişti, ama Çieko ondan ayrılması mı, yoksa birlikte evin önüne, hiç değilse evi uzaktan olsun gösterebileceği bir yere kadar gitmesi mi gerektiğine bir türlü karar verememişti. İçinde Naeko'ya karşı derin bir yakınlık duygusunun dalga dalga kabardığını hissediyordu.</p>

  <p class="block_2">***</p>

  <p class="block_7">Naeko, köprüye tam gireceği sırada. «Küçük Hanım, Bayan Çieko! » diye seslenildiğini işitti. Kendisine seslenerek yanına gelen Hideo idi. Onu Çieko sanmıştı. «Gece şenliğine mi geldiniz, yalnız mısınız?»</p>

  <p class="block_7">Naeko ne yapacağını şaşırdı. Fakat Çieko'dan yana da dönmedi. Çieko hızla kalabalığın arasına karışmıştı.</p>

  <p class="block_7">Hideo konuşmasına devam ederek Naeko'ya, «Hava güzel değil mi?» dedi. «Yarın da güzel olacak. Yıldızlar nasıl da parlıyor...»</p>

  <p class="block_7">Naeko gökyüzüne baktı. Ne cevap vermeliydi? Hideo'yu tanımıyordu ki.</p>

  <p class="block_7">«Geçen gün babanızın karşısında kötü mü davrandım?» diye Hideo sözüne devam etti. «Fakat obi hoşunuza gitti değil mi?»</p>

  <p class="block_7">«Nasıl?»</p>

  <p class="block_7">«Sonradan babanız kızmadı ya?»</p>

  <p class="block_7">«Ah!»</p>

  <p class="block_7">Hiç bir şey anlamayan Naeko verilecek bir cevap da bulamıyordu. Fakat Çieko'nun bulunduğu yana da dönüp bakmıyordu. Şaşkın bir haldeydi. Çieko bu genç adamla tanışıyorsa, ne diye ortaya çıkıp gelmiyordu?</p>

  <p class="block_7">Hideo'nun kuvvetli ensesi, geniş omuzları vardı. Bakışları bir parça sertti, ama Naeko'nun hoşuna gitmişti. Obi hakkındaki sözlerinden anlaşıldığına göre Nişicin'den bir dokuması olmalıydı. Ancak yıllarca tezgâh başında çalışan bir kimse böyle sert bakabilirdi.</p>

  <p class="block_7">Hideo, «ben daha genç sayılırım» dedi. «Babanızın taslağı için uygun sözler bulamadım, fakat sonra da bütün bir gece düşündüm durdum. Sonunda da dokumaya başladım.»</p>

  <p class="block_7">Naeko susuyordu.</p>

  <p class="block_7">«Onu bir kere olsun kuşandınız mı?» Naeko anlaşılmaz bir «ah!» ile cevap vermiş oldu.</p>

  <p class="block_7">«Hoşunuza gitti mi bari?» Köprünün üstü caddelerden daha az aydınlıktı ve onlar insan selinin ortasında duruyorlardı. Fakat yine de Naeko adamın kendisini başkasıyla karıştırmış olmasını çok tuhaf buluyordu.</p>

  <p class="block_7">Aynı evde büyümüş ikizler olsalardı, birbirlerinden güçlükle ayırt edilmeleri tabii olurdu. Oysa onlar çok değişik koşullar içinde yaşamışlar ve apayrı yerlerde yetişmişlerdi. Naeko, kendisiyle konuşan adam acaba miyop mu? diye düşündü.</p>

  <p class="block_7">«Bayan Çieko! Sizin için kendi düşünceme göre bir obi daha dokumak istiyorum ve buna gücümün yettiği her şeyi koyacağım. Otuzuncu doğum günümün bir hatırası olacak bu. Müsaade eder misiniz?»</p>

  <p class="block_7">Naeko duraklamadan, «Oh, teşekkür ederim» dedi.</p>

  <p class="block_7">«Gion Tanrılarının akşam şenliğinde rastlaştık. Bu, Tanrıların yardımı yapacağım obiye ulaşacak demektir.»</p>

  <p class="block_7">Naeko susuyordu.</p>

  <p class="block_7">Naeko, bizim ikiz olduğumuzu bu adamın bilmesini Çieko istemiyor, onun için de yanımıza gelmiyor, diye düşündü.</p>

  <p class="block_7">«Allahaısmarladık» dedi. Bu söz Hideo'ya pek ansızın söylenmiş geldi.</p>

  <p class="block_7">«Öyleyse Allahaısmarladık. Obiyi bir kere denememe izin verdiniz değil mi? Yaprak dökümü mevsimine uyacak bir şey olmalı…» Bu sözüyle bir kez daha yapacağı işten emin olmak istiyordu. Ve sonra uzaklaştı.</p>

  <p class="block_7">Naeko araştıran gözlerle çevresine bakındı. Görünürlerde Çieko yoktu. Deminki adam ve obi hakkındaki konuşması, Tanrıların lütfuyla Tanrısal tahtın önünde Çieko'yu bulmuş olmasının verdiği çılgınca sevincin yanında Naeko için hiçbir değer taşımıyordu.</p>

  <p class="block_7">Köprünün korkuluğuna dayanıp suda oynaşan ışıkları uzun uzun seyretti.</p>

  <p class="block_7">Sonra ağır adımlarla yola koyuldu. Dördüncü caddenin sonundaki Yasaka tapınağına kadar yürümek istiyordu.</p>

  <p class="block_7">Köprünün ortasında Çieko'yu gördü. İki gençle konuşuyordu.</p>

  <p class="block_7">«Ah!»</p>

  <p class="block_7">Kopardığı hafif çığlık kendiliğinden çıkmışçasına ağzından kaçmıştı. Hızla uzaklaştı. Bu üç kişi tarafından görülmek istemiyordu.</p>

  <p class="block_2">***</p>

  <p class="block_7">Naeko ile Hideo birbirleriyle böyle tatlı tatlı ne konuşuyorlar? diye Çieko düşünmüştü. Hideo kızı tabii kendisi sanmıştı. Ona cevap vermekte Naeko kim bilir ne sıkıntı, çekmişti.</p>

  <p class="block_7">İkisinin yanına gitmesi gerekirdi. Oysa onları sadece kendi hallerine bırakmakla kalmamış, daha Hideo «Bayan Çieko» diye bağırdığı zaman kalabalığın arasına saklanmıştı. Peki ama niçin?</p>

  <p class="block_7">Tanrılar Tahtının önünde Naeko’ya rastlaması Çieko'yu dağlı kızdan çok daha şiddetle sarsmıştı. Naeko bir ikiz kız kardeşi bulunduğunu hep biliyordu. Buna karşılık Çieko ise böyle bir şeyi rüyasında bile görmüş değildi. Onun için her şey birdenbire olmuştu. Naeko'nun kız kardeşini keşfetmiş olmasından duyduğu sevinç, onun içinde henüz hiç bir yankı bulamamıştı.</p>

  <p class="block_7">Öz babasının sedir ağacından ölüme düştüğünü, onu doğuran annenin erkenden öldüğünü ilk kez öğrenmiş oluyordu. Bu da kalbini parçalamaktaydı.</p>

  <p class="block_7">Şimdiye kadar komşuların fısıldaştıkları şeyi; bulunmuş bir çocuk oluşunu, sadece şöyle yarım kulakla dinlemişti. Kendisini terkeden annesiyle babasının kim ve nerde olduklarını öğrenmeyi kasten kurcalamak istememişti. Kurcalamakla bir şey öğrenilmezdi. Hem Takiçiro Babayla Şige Anne, onu böyle candan sevdiklerine göre ne diye kurcalayacaktı?</p>

  <p class="block_7">Bugün akşam şenliğinde Naeko'dan duyduğu şeyler, hayır, bunlar onun için hiç mutluluk değildi. Ama yine de Naeko'ya, kız kardeşine karşı içinde sıcak bir sevginin büyümekte olduğunu hissediyordu.</p>

  <p class="block_7">Kendi kendine «Onun kalbi benimkinden daha terhis, vücudu ise zorlu çalışmalardan daha güçlü olmuş» dedi. «Acaba ondan destek göreceğim bir gün gelecek midir?»</p>

  <p class="block_7">Düşüncelere dalmış bir halde Dördüncü cadde köprüsü üzerinde yürürken, birisi «Çieko!» diye çağırdı. Seslenen Şiniçi’ydi.</p>

  <p class="block_7">«Niye böyle yalnız başına dolaşıyorsun? Rengin de pek soluk.»</p>

  <p class="block_7">Çieko kendine gelerek, «Ah Şiniçi! » diye bağırdı. «Tören arabasında geçerken ne kadar sevimli bir görünüşün vardı, hatırlar mısın hâlâ?»</p>

  <p class="block_7">«Evet, ne kadar yorucu olduğunu hatırlarım. Ama ne de olsa bugün için tatlı bir hatıra, değil mi?»</p>

  <p class="block_7">Şiniçi’nin yanında biri daha vardı. «Ağabeyimdir. Üniversitede araştırma kurslarına devam ediyor.»</p>

  <p class="block_7">İki kardeş birbirine çok benziyordu. Yaşlısı biraz beceriksizce Çieko'nun önünde eğildi.</p>

  <p class="block_7">Ve yüksek sesle gülerek, «Şiniçi yumuşak bir çocuktu» dedi, «şirindi, ama daha çok kız gibiydi. Onun için allı pullu bir şenlik beyi olmuştu zaten, küçük kaçık!»</p>

  <p class="block_7">Köprünün ortasına kadar gelmişlerdi, Ağabeyin enerji dolu yüzü Çieko’nun gözüne çarptı.</p>

  <p class="block_7">Şiniçi, «Solgun yanaklarınla bu akşam pek hüzünlü görünüyorsun» dedi.</p>

  <p class="block_7">Çieko, kendine metin bir görünüş vererek «Köprünün ortasındaki soluk ışıklardan olmasın?» diye cevap verdi.</p>

  <p class="block_7">Ağabey, «Bu akşam» dedi, «herkesin neşeli olduğu bu kalabalıkta, ancak yapayalnız kalmış bir kız böyle hüzünlü görünebilir.»</p>

  <p class="block_7">Şiniçi «Niye öyle olsun, hiç de değil!» diye bağırarak Çieko'yu korkuluklara doğru çekti. «Biraz dayan şuraya.»</p>

  <p class="block_7">«Şimdi teşekkür mü etmeliyim sana?»</p>

  <p class="block_7">«Köprünün üstü hiç böyle rüzgârlı olmazdı.»</p>

  <p class="block_7">Çieko gözlerini kapatmak istercesine elini alnına götürdü. «Şiniçi» dedi, «sen şenlik beyi olup arabayla geçtiğin zaman kaç yaşındaydın?»</p>

  <p class="block_7">«Eski hesaba göre yedi yaşında olmalıyım. İlkokula başlamazdan önceki yıldı sanırım.»</p>

  <p class="block_7">Çieko başını eğip sustu. Alnında ve boynunda biriken soğuk terleri silmek istedi. Çantasına el attı, Naeko'nun mendili eline gelince birden ürperdi.</p>

  <p class="block_7">Ah, bu mendille Naeko gözyaşlarını silmişti. Mendili çıkarmakta duraksıyordu. Avucunda buruşturduktan sonra çıkarıp alnını sildi. Nerdeyse gözlerinden yaşlar boşanacaktı.</p>

  <p class="block_7">Şiniçi'nin yüzünde kaygılı çizgiler belirdi. Çieko'nun mendilleri buruşturup, bu haliyle cebinde taşımak gibi bir alışkanlığı olmadığını çok iyi bilirdi.</p>

  <p class="block_7">«Sıcakladın mı Çieko? Yoksa üşüme mi geliyor? Yaz üşütmeleri sıkıntılı olur, hemen eve gitmelisin... Onu eve götürürüz, değil mi ağabey?»</p>

  <p class="block_7">Şiniçi'nin ağabeyi evet dercesine başını salladı. Deminden beri gözlerini Çieko'dan ayırmamıştı.</p>

  <p class="block_7">«İstemez, ev çok yakın.»</p>

  <p class="block_7">Ağabey, «mademki yakınmış, önce onu eve götürürüz» diyerek kararını bildirdi.</p>

  <p class="block_7">Büyük köprünün ortasından geri döndüler.</p>

  <p class="block_7">Çieko, «şenlik beyi olarak bindiğin tören arabasıyla şehirde dolaşırken, benim de arabanın yanı ara yürüdüğümü hatırlıyor musun?» diye sordu.</p>

  <p class="block_7">Şiniçi, «Tabii hatırlıyorum» diye cevap verdi.</p>

  <p class="block_7">«O zaman küçüktün ama.»</p>

  <p class="block_7">«Küçüktüm, evet. Terbiyeli bir şenlik beyi kaçamak da olsa sağına soluna bakamaz. Ama yine de küçük bir kızın yanını sıra yürüyüp durduğunu farketmiştim. O kalabalıkta adamakıllı yorulmuş olmalısın.»</p>

  <p class="block_7">«İnsan tekrar o zamanki gibi küçük olamıyor değil mi?»</p>

  <p class="block_7">Şiniçi hayretle, «neler söylüyorsun?» diye bağırdı. Bu akşam besbelli Çieko'nun başına bir şeyler gelmiş diye kaygılandı.</p>

  <p class="block_7">Çieko'yu eve getirdikleri zaman Şiniçi'nin ağabeyi anneyle babayı eski geleneklere tam uyarak selamladı. Şiniçi ise ağabeyinin arkasında bir kenara çekildi.</p>

  <p class="block_7">Takiçiro bir misafirle arkadaki misafir odasında oturmuş, bayram şerefine pirinç şarabı içiyordu. Daha doğrusu şarap içen misafirine kadeh arkadaşlığı ediyordu. Şige de onları beklemekteydi.</p>

  <p class="block_7">Çieko, anneye «işte geldim» dedi.</p>

  <p class="block_7">Anne, «erken döndün» diyerek kızı yukardan aşağıya bir süzdü.</p>

  <p class="block_7">Çieko misafiri saygıyla selâmladı. «Aksine çok geç kalmışım, bak sana yardım edemedim anne.»</p>

  <p class="block_7">Anne, «zararı yok, zararı yok» dedi. Ötekilere belli etmeden kısa işaret etti, birlikte mutfağa gittiler.</p>

  <p class="block_7">«Böyle bitkin göründüğün için mi seni eve kadar getirdiler Çieko?»</p>

  <p class="block_7">«Evet, Şiniçi’yle ağabeyi...»</p>

  <p class="block_7">«Ondan demek. Rengin kaçmış, üstelik titriyorsun da.» Şige elini Çieko'nun alnına götürdü. «Ateşin yok, ama pek üzüntülü görünüyorsun. Bu gece misafirimiz var, senin benim yanımda uyuman gerekiyor.» Kolunu okşarcasına Çieko'nun omuzuna koydu.</p>

  <p class="block_7">Çieko boşanmak üzere olan gözyaşlarını bastırmaya uğraşıyordu.</p>

  <p class="block_7">«Bizi bekleme, hemen yatağa girmelisin.»</p>

  <p class="block_7">Çieko «peki, teşekkür ederim» diye cevap verdi. Annenin şefkati kalbini bir parça ferahlatmıştı.</p>

  <p class="block_7">«Akşam yemeğinde beş altı kişi olduğu halde, baba misafirimiz az diye kendini pek yalnız hissediyor.»</p>

  <p class="block_7">Çieko misafir odasına pirinç şarabı şişesini götürdü.</p>

  <p class="block_7">Misafir, «fazla kaçıracağız, bu son olsun» dedi. Çieko'nun kadehlere içki koyan eli titriyordu. Şişeyi iki eliyle tuttu, ama yine de hafif bir titreme vardı.</p>

  <p class="block_7">Bu gece bahçedeki Hıristiyan fenerinde bir ışık yanıyordu. Büyük akçaağacın iki oyuğundaki menekşe kümelerinin her ikisi de soluk ışığın altında meydana çıkmışlardı.</p>

  <p class="block_7">Artık çiçek açmıyorlardı. Yukardaki ve aşağıdaki küçük kümeler Çieko ile Naeko değiller miydi? İkisi de birbirlerine hiç kavuşamayacakmış gibi görünmezler miydi? Oysa bu gece birbirlerini bulmamışlar mıydı? Solgun ışıkla aydınlanmış menekşe kümelerini görünce tekrar gözlerinde yarlar belirdi.</p>

  <p class="block_7">Çieko'nun garip davranışı Takiçiro'nun da gözüne çarpmıştı. Birkaç defa ona doğru baktı.</p>

  <p class="block_7">Çieko sessizce kalktı ve arka taraftaki üst kata çıktı. Her zaman yattığı odada misafir için döşek hazırlanmıştı. Çieko kendi yastığını dolaptan alıp annesiyle babanın yatak odasındaki yatağa</p>

  <p class="block_7">Hıçkırıklarını duymasınlar diye yüzünü yastığa bastırıp, her iki eliyle de yastığı kucakladı.</p>

  <p class="block_7">Şige yukarı gelip Çieko'nun yastığını ıslanmış görünce, dolaptan yeni yastık çıkardı. «Al! Ben sonra gelirim» diyerek tekrar aşağıya indi. Merdivende bir an durarak arkaya baktı, fakat hiç bir şey söylemedi.</p>

  <p class="block_2">***</p>

  <p class="block_7">Odada üç kişinin yatması için yeteri kadar yer olduğu halde sadece iki döşek hazırlanmıştı. Anne, Çieko'nun yatağında uyumak istiyordu.</p>

  <p class="block_7">Yatağın kenarında iki tane yazlık yorgan katlı durmaktaydı, biri anne, biri Çieko için.</p>

  <p class="block_7">Sadece sevgi dolu küçücük bir jestti bu, ama Çieko annenin bitmek tükenmek bilmeyen şefkatinin varlığını hissediyordu.</p>

  <p class="block_7">O zaman gözyaşlarını yendi ve sakinleşti.</p>

  <p class="block_7">«Ben bu evin çocuğuyum!»</p>

  <p class="block_7">Bu besbelli bir şeydi. Fakat Naeko'yla karşılaşmış ve iç huzuru birdenbire tehdit altına girmişti. Buna karşılık elinden hiç bir şey gelmiyordu.</p>

  <p class="block_7">Çieko kalkıp aynalı masanın önünde diz çöktü ve yüzünü inceledi. Düzene sokmak için hiç bir şey yapmadı. Sadece esans şişesini alıp yatağın üstüne birkaç damlacık serpti ve gece kuşağını sımsıkı sarındı.</p>

  <p class="block_7">Uyuyamıyordu.</p>

  <p class="block_7">Acaba Naeko'ya kalpsizce mi davrandım?</p>

  <p class="block_7">Gözlerini kapayınca karşısında güzel sedirlerin köyü beliriverdi.</p>

  <p class="block_7">Öz anne ve babası hakkında şimdi Naeko'dan bir şeyler öğrenmiş bulunuyordu.</p>

  <p class="block_7">Bu evdeki annesiyle babasına her şeyi anlatmalı mıydı, yoksa susmak daha mı iyi olurdu?</p>

  <p class="block_7">Belki de onlar doğduğu yeri ve çoktan bu dünyadan göçmüş olsalar da öz annesiyle babasını biliyorlar diye düşündü; ama gözyaşlarını yenmişti artık.</p>

  <p class="block_7">Dışardan Gion müziği duyuluyordu.</p>

  <p class="block_7">Aşağıdaki misafir Omi'de Nagahama bölgesinden bir ipekli tüccarıydı. Adamın içkiden kanat takmış gür sesiyle konuştukları, zaman zaman Çieko'nun yattığı üst kata kadar ulaşmaktaydı.</p>

  <p class="block_7">Misafir tören arabalarının geçişini, alayın dördüncü caddeden nasıl yön değiştirilerek geniş, modern Kavara caddesine aktarılmış olduğunu, sonra Miyike caddesinden geçirtilerek belediye binasının önünde kurulmuş seyirci tribünlerine nasıl getirildiğini ve bütün bunların da hep şu turistler için yapıldığını ballandırarak anlatıyordu.</p>

  <p class="block_7">Eskiden alay daracık eski sokaklardan geçerken bir yerde, hiç değilse bir ev zarar görürdü, ama bunun da kendisine özgü bir havası vardı ve halk üst katlardan pirinç topakları atardı. Şimdi ise pirinç sadece yerlere saçılmaktaydı.</p>

  <p class="block_7">O zamanlar bir tören arabası dar sokaklardan birine girince, alt kısmı görünmezdi. Ne güzeldi o günler...</p>

  <p class="block_7">Takiçiro özür dilercesine sakin bir edayla adama cevaplar veriyordu; kendisi geniş bir caddede arabanın her yanının görünmesini çok daha güzel bulmaktaydı.</p>

  <p class="block_7">Çieko ise şimdi yatağında tören arabasının kocaman tahta tekerlerinin yollarda gıcırdayarak dönüşünü duyar gibi oluyordu.</p>

  <p class="block_2">***</p>

  <p class="block_7">Bu gece misafir bitişik odada kalacaktı: Çieko sabah olur olmaz Naeko'dan duyduklarını anneyle babaya anlatmak niyetindeydi.</p>

  <p class="block_7">Kuzey dağı sedirlerinin köyünde sadece özel işletmecilik olduğu söylenir. Ama aslında pek az aile mal sahibidir. Çieko öz annesiyle babasının bu ailelerden birinin yanında işçi olarak çalıştığı kanısındaydı. Naeko da «ben işçiyim» demişti. Aradan geçen zaman tam yirmi yıldı. Ailesi ikizlerden utanmış olamazdı. O zamanlar iki çocuk büyütmenin çok güç olduğu söylenebilir. Belki de Çieko'yu artık besleyemeyecekleri için sokağa bırakmışlardı.</p>

  <p class="block_7">Naeko'dan üç şeyi öğrenememişti. Niçin Naeko'yu değil de onu terketmişlerdi? Babası ne zaman sedir ağacından düşüp ölmüştü? Naeko o sırada yeni doğmuş olduğunu söylemişti. Peki ya annesi? Naeko, «Belki de ben annemin köyünde, dağların daha ötesinde dünyaya gelmişim» demişti. Bu yerin adı neydi?</p>

  <p class="block_7">Belli ki Naeko kendiliğinden ona gelmeyecekti. Çünkü o Çieko'nun başka bir sınıfa ait olduğu kanısındaydı. Naeko’yla konuşmak isterse, kızı iş yerinde araması gerekecekti. Bunu da anneyle babanın bilmesi gerekirdi.</p>

  <p class="block_7">Osaragi Jiro'nun (<sup class="calibre1"><sup class="noteref" id="back_note_39"><a class="calibre2" href="../Text/index_split_048.html#note_39" title="39">39</a></sup></sup>) Büyüleyici Kiyoto adlı güzel yazısını defalarca okumuştu. Orada şöyle yazıyordu: «Kuzey dağı kerestesinin çıkardığı sedir ormanı, bulut tabakaları gibi görünen yemyeşil doruklarını yumuşak parıltılar saçarak kızılçam ağaçlarına doğru uzatmıştır; bütün dağ musiki gibidir ve ağaçlarının şarkılarını dört bir yana fısıldamaktadır.» Bu cümle üzerinde düşünmeliydi.</p>

  <p class="block_7">Şenliğin gürültüsü ve musikisinden daha çok, bu dağın yamaçlarının dalga dalga yayılan musikisi, ağaçların türküleri onun kalbini etkiliyordu. Kuzey dağında beliren nice gökkuşağında bu musikinin yankılanışını duymuştu.</p>

  <p class="block_7">Çieko tasalardan sıyrılmış mıydı, yoksa zaten hiç mi tasası olmamıştı? Bu sadece Naeko'yla ansızın karşılaşmasından doğmuş bir ürkme, bir ne yapacağını bilememe, bir şaşkınlık mıydı? Gözlerini yaşartan şey daha çok kız evlât olarak, bahtının bu şekilde yön değiştirmiş bulunmazıydı.</p>

  <p class="block_7">Çieko uykusunda döndü ve kapalı gözleriyle dağın türkülerini dinledi.</p>

  <p class="block_7">Naeko nasıl da sevinçliydi... Ya ben, ben nasıldım?</p>

  <p class="block_7">Bir süre sonra misafir anne ve babayla birlikte üst kata çıktı.</p>

  <p class="block_7">Baba «iyi uykular» diyerek misafirle vedalaştı.</p>

  <p class="block_7">Anne, misafirin elbisesini katlayıp bir kenara koyduktan sonra, yatak odasına gelerek babanın öteberisini düzenlemek istedi.</p>

  <p class="block_7">Çieko, sonları ben yapanın» dedi. Annesi, «sen halâ uyumadın mı?» diyerek işi ona bıraktı ve yatağa uzandı. Keyifli keyifli «ne güzel bir koku!» dedi. «öyle ya sen daha çok gençsin...»</p>

  <p class="block_2">***</p>

  <p class="block_7">Şaraptan gevşemiş Omi'li misafirin az sonra çekme duvarı aşan horultusu duyuldu.</p>

  <p class="block_7">Yandaki döşekte yatan Takiçiro, «Şige» diye fısıldadı, «misafirimiz gerçekten oğlunu bize vermek ister mi acaba?»</p>

  <p class="block_7">«Çırak olarak mı, yani şimdiki adıyla çalışma arkadaşı olarak mı?»</p>

  <p class="block_7">«Manevi evlât olarak... Çieko için.»</p>

  <p class="block_7">Şige kocasını konuşturmamak amacıyla, «neler söylüyorsun, Çieko daha uyumadı» diye fısıldadı.</p>

  <p class="block_7">«Biliyorum. Çieko da dinlesin. Bu genç ailenin ikinci oğludur. Bize de sık sık sipariş için gelirdi.»</p>

  <p class="block_7">Şige kısık, fakat kesin bir sesle, «bu bay Arita'dan ben hiç hoşlanmam» dedi.</p>

  <p class="block_7">Çieko'nun içinde dağın musikisi susmuştu.</p>

  <p class="block_7">Anne, «nen var Çieko?» diye sorarak ondan yana döndü. Çieko gözlerini açık tutuyordu, fakat cevap vermedi. Bir süre sessizlik oldu. Ayaklarını bitiştirmiş bir halde Çieko kıpırdamadan yatıyordu.</p>

  <p class="block_7">Takiçiro, «dostum Arita bizim mağazanın durumunu anlamış olabilir» dedi. «Ama bu benim tahminim tabii. Yalnız çok iyi bildiği bir şey varsa, o da Çieko'nun çok güzel ve çok iyi bir kız olduğudur. Aramızda yakın ticari ilişkiler var, bu bakımdan her şeyimizi biliyor. Yanımızda her sırrımızı güvenerek söyleyebileceğimiz birisine ihtiyacımız var. Çieko böyle güzel olsun da, onu mağazanın hatırı için evlendirmeye kalkışalım, hayır, bunu rüyamda bile görmek istemem, doğru değil mi Şige? Böyle bir şeyi Tanrılar affetmez.»</p>

  <p class="block_7">Şige, «doğru» dedi.</p>

  <p class="block_7">«Ama benim usullerim ticarete elverişli değil.»</p>

  <p class="block_7">«Baba! Saga’ya rahibeler manastırına giderken sana Paul Klee'nin resimlerini vermiş olduğum için suçluyum. Affet!» Çieko yatağın içine oturmuş babaya af dileme jesti yapıyordu.</p>

  <p class="block_7">Yok yok, babanın neşesiydi bu, biricik avuntusuydu. «O resimler benim hayatıma yepyeni bir öz verdiler.» Baba hafifçe boynunu eğdi. «Şu taslak pek: bir işe yaramadıysa da...» diye mırıldandı.</p>

  <p class="block_7">«Ama baba!»</p>

  <p class="block_7">«Çieko! Mağazamızı satsak da, herhangi bir yerde, bana kalsa Nişicin’de veya Nanzenci ya da Okazaki’de sakin bir köşede, küçücük bir eve taşınsak, ikimiz kimono kumaşlarıyla kuşakları için taslaklar çizsek, nasıl olurdu? Yoksulluğa katlanabilir miydin?»</p>

  <p class="block_7">«Yoksulluk mu? Vız gelirdi...»</p>

  <p class="block_7">«Sahi mi?» Bu son söz babanın uyumak üzere olduğunu gösteriyordu.</p>

  <p class="block_7">Çieko uzun süre uyanık kaldı.</p>

  <p class="block_7">Ertesi sabah erkenden uyanıp, mağazanın önündeki sokağa çıkıp sıraları ve kafesli pencereleri temizledi.</p>

  <p class="block_7">Gion şenliği sürüp gitmekteydi.</p>

  <p class="block_7">Ayın on sekizinci günü arabalar son defa ortada göründü. Yirmi üçünde en son gece eğlenceleri düzenlendi. Yirmi dördünde tekrar geçit töreni yapıldı, ardından da komedyalar oynandı. Yirmi sekizinde Tanrılar Tahtırevanı temizlenip alayla Yasaka tapınağına geri götürüldü. Yirmi dokuzunda da bayramı şereflendirmiş olan Tanrıların önünde, olup bitenler hakkında bilgi verme töreni yapıldı.</p>

  <p class="block_7">O gün tapınak semtinin sokakları arabalarla dolup taştı.</p>

  <p class="block_7">Çieko ise bütün bu ayı türlü huzursuzluklar içinde geçirdi.</p>

  <p class="block_2">***</p>

  <p class="block_8" id="calibre_pb_5"> </p>
</body>
</html>
