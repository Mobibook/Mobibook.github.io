<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>KİYOTO</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4">Üçüncü Bölüm</h1>

  <p class="block_10">Dokumacılar Mahallesi</p>

  <p class="block_11"> </p>

  <p class="block_7">Kiyoto gibi büyük bir şehirde ağaçların yapraklarında böylesine güzel bir rengin bulunması şaşılacak şeydir.</p>

  <p class="block_7">Yazlık imparator sarayı Şugaku-İn'deki çam korularıyla, eski tapınağın geniş bahçesindeki ağaçlar sözümüzün dışındadır. Onlar kadar şehrin kalabalık kesimindeki Kiyomaçi caddesinde, beşinci caddede, Horika kıyısında bulunan ve Takase ırmağı boyunca uzanan salkım söğütlü bulvarlar, geziye çıkmışların bakışlarını daima üzerine çeker. Bunlar sahici salkım söğütlerdir. Dallarının yeşili, hafif ve yumuşak kıvrılışlarıyla yere kadar uzanır. Bu ağaçlar gibi, Kitayama'nın, Kuzey Dağının tatlı eğilimli yamaçlarını süsleyen kızıl çamlar da aynı izlenimi uyandırır.</p>

  <p class="block_7">Ve şimdi bunlar ilkbaharın içindedirler. Higoşiyama'nın, Doğu dağının üstünde filizlenmiş yaprakların rengi görünmekte ve açık havalarda Hiay dağının taze yeşil yapraklarındaki renk tonları bile seçilebilmektedir.</p>

  <p class="block_7">Ağaçların güzelliğinin nedeni böylesine temiz tutulan bu şehrin güzelliğinin de nedenidir. Karanlık, eski ve göze çarpmayan evlerin sıralandığı Gion semtinin daracık arka sokakları bile çoğu zaman pırıl pırıldır.</p>

  <p class="block_7">Elbiselik kumaşların yapıldığı Nişicin dolaylarında da durum bundan farklı değildir. Burda küçük dükkânlar hüzünlü bir ahenkle birbirinin üstüne yığılmıştır. Ama yine de sokaklarda pislik bulunmaz. Kapı kafesleri hala çok küçük oldukları halde, üzerlerinde tozdan eser yoktur. Bitkiler bahçesinde de hiç bir yerde ortalığa saçılmış kâğıt kırpıntıları görünmez.</p>

  <p class="block_7">Bitkiler bahçesinde Amerikan işgal ordusu barınaklar kurmuş ve Japonların içeri girmesi yasak edilmişti. İşgal sopa erince, her şey yine eski görüntüsüne kavuştu.</p>

  <p class="block_7">Bu bahçede iki taraflı kâfur ağaçları sıralanmış bir yol vardır. Özellikle dokumacılar mahallesi Nişicin'den Otomo Sosuke burasını çok severdi. Ağaçlar pek o kadar yüksek değildi. Yol da kısaydı ama o gezintilerini hep burda yapardı. Yaprakların yeşerdiği şu sırada da tabii...</p>

  <p class="block_7">Dokuma tezgâhları vızlarken bazı kez kâfur ağaçlarının hali ne olacak diye düşünmüştü. İşgal kuvvetleri onlardan zevk almaz ki..</p>

  <p class="block_7">Sosuke, bahçenin yeniden açılmasını bekledi. Bitkiler bahçesini ziyaret ettikten sonra gezintilerini Kamo ırmağının kıyısından biraz daha yukarılara çıkarak uzatmaya başladı. Oradan Kuzey dağını seyredebiliyordu. Çoğu kez yalnız olurdu. Böyle gezintiler için bir saatten fazla zaman ayırmıyordu. Fakat onsuz da edemiyor ve her şeyden çok bu gezintileri seviyordu. Karısının kendisine seslendiği şu sırada da yine orasını düşünmekteydi.</p>

  <p class="block_7">«Bay Sata'dan telefon. Galiba Saga'dan ediyor.»</p>

  <p class="block_2">***</p>

  <p class="block_7">«Dostum Sata mı? Saga'dan mı?» Sosuke ayağa kalkıp büroya koştu.</p>

  <p class="block_7">Dokumacı ustası Otomo Sosuke ile toptancı Sata Takiçiro'yu ticari ilişkilerin üstünde, —Sosuke dört beş yaş daha genç olduğu halde— bir çeşit ruh yakınlığı birbirine bağlamaktaydı. Gençliklerinde birbirlerine bazan çılgınca şakalar düzenlemişler, fakat yıllar geçtikçe yolları ayrılmıştı.</p>

  <p class="block_7">Sosuke telefona gitti. «Ben Otomo. Bunca zaman geçti, nasılsın bakalım?»</p>

  <p class="block_7">«Ah dostum Otomo!» Takiçiro’nun sesi olağanüstü bir canlılıktaydı.</p>

  <p class="block_7">Otomo, «Saga'da mısınız?» diye sordu.</p>

  <p class="block_7">«Evet, şu sırada Saga'da kuytu bir Rahibeler manastırına çekilmiş bulunuyorum.»</p>

  <p class="block_7">Sosuke, sesine özellikle nazik bir eda vererek, «Düşüncemi söylememe izin verirsen» dedi, «bu iş bana bir parça bulanık göründü. Rahibeler manastırında bazan öyle şeyler olur ki..»</p>

  <p class="block_7">«Yok hayır, burası gerçekten bir rahibeler manastırı. Zaten sadece tek bir yaşlı baş rahibesi var.»</p>

  <p class="block_7">« İşte bu güzel. Bir tek başrahibe ha.. ama Bay Sata orda genç birini de..»</p>

  <p class="block_7">«Saçmalama!» Takiçiro güldü. «Bugün size bir ricam olacak Otomo.»</p>

  <p class="block_7">«Buyurun dinliyorum.»</p>

  <p class="block_7">«Kısa bir süre için size gelmek istiyorum.»</p>

  <p class="block_7">Sosuke bir parça güvensiz «Rica ederini buyrun, buyrun!» dedi. «Benim burdan ayrılabilmem çok güç. Belki tezgâhların sesini telefondan duyuyorsunuzdur.»</p>

  <p class="block_7">«Aslında bu beni kendisine çeken bir gürültü.»</p>

  <p class="block_7">«Ne demezsiniz! Durup kalsalar neler olmazdı. Bizdeki işler sizin ıssız manastırınızdan çok daha başka türlü.»</p>

  <p class="block_7">Yarım saat geçmemişti ki, Sata Takiçiro, Sosuke'nin dükkânının önünde otomobilden iniyordu. Gözleri, parıldamaktaydı. Telaşlı hareketlerle bez paketini açtı. İçinden çıkardığı bir taslağın katlarını düzleyerek «Sizden ricam işte bu» dedi.</p>

  <p class="block_7">Sosuke şaşkın gözlerle Takiçiro'ya bakıyordu. «Bir obi bu! Dostum Sata harikulade bir yenilik yaratmış. Yoksa bu rahibeler manastırına sakladığınız bir yavru için mi?»</p>

  <p class="block_7">«Yeniden başlama yine.» Takiçiro güldü. «Kızım için!»</p>

  <p class="block_7">«Bu dokunacak olursa hanım kızınız şaşkınlıktan dışarı çıkamaz. Ama bakalım hanım kızınız böyle bir obiyi giymek isteyecek mi?»</p>

  <p class="block_7">«Ben de size bunu söyleyecektim. Çieko bana Klee'nin iki üç tane kalın cildini armağan etmişti.»</p>

  <p class="block_7">«Klee mi? Kim bu Klee?»</p>

  <p class="block_7">«Söylendiğine göre soyut sanatta başlıca ressamlardan biriymiş. Resimleri zarif, değerli ve hayallerle dolu. Eski bir Japonun ruhuna yaraşır biçimde konuşuyor. Rahibeler manastırında hep bunlara baktım. İşte o zaman sana getirdiğim şu taslak ortaya çıktı. Klasik Japon kumaş desenleriyle bunun bir ilişkisi yok değil mi?»</p>

  <p class="block_7">«Besbelli yok.»</p>

  <p class="block_7">Takiçiro, «bundan ne yapılabileceğini bilmek istiyorum» dedi. «Sonra da sizin tarafınızdan dokunulmasını sağlayabilirsem, çok sevineceğim» Sesindeki heyecan hala belli olmaktaydı.</p>

  <p class="block_7">Sosuke, bir süre Takiçiro'nun taslağını inceledi.</p>

  <p class="block_7">«Gerçekten şahane... Renklerin uyuşumu.. harikulade. Dostum Sata'nın bir yeniliği bu, hem de şimdiye kadar kimsenin yapmadığı bir yeniliği. Ama tadsız... dokuması güç! Bütün gücümle bir deneme parçası dokumaya çalışacağım. Kızın sevgisi ve babanın iyicilliği çok güzel bir biçimde ortaya çıkmış.»</p>

  <p class="block_7">«Çok teşekkür ederim..! Bugünlerde hemen yaratma ve duyarlılıktan söz edilir oldu, insanlar renkleri batı ülkelerinin modasına göre anlıyor artık.»</p>

  <p class="block_7">«Bu böyle uzun boylu devam etmeyecektir, değil mi?»</p>

  <p class="block_7">«Avrupa desenlerinin hepsinden nefret ediyorum. Biz Japonlar en eski saray çağından beri anlatılmaz güzellikte şahane renkleri görmüş bir milletiz.»</p>

  <p class="block_7">«Ona ne şüphe.. yalnız siyah rengin sayısız değişik tonları yeter.» Sosuke bunu söyleyip başını eğdi ve «Böyle işte» diye devam etti. «Bugün ben de bunları düşünüyordum. Şui'da İzukura'nın obi dokuma fabrikası var... Avrupa biçimi dört katlı binalarda modern sanayi tesisleri bunlar. Yakında burası, Nişicin de öyle olacak. Bir günde beş yüz obi dokunacak ve ortalama yaşları yirmiyle otuz arasında olan işçiler yakında bu işin başına geçecekler. Bizdeki gibi el tezgâhlarında özenle dokuma işi yirmi, bilemedin otuz yıl içinde ortadan kalkacak.»</p>

  <p class="block_7">«Böyle şeyler konuşmayın, ne olur.»</p>

  <p class="block_7">«Belki bizleri saklanması gereken kültür hazinesi, filan kabul ederler de, ömrümüzü uzatırız.»</p>

  <p class="block_7">……………………</p>

  <p class="block_7">«Bizzat Bay Sata bile bir Klee'ye ya da adı her neyse ona başvurmuş değil mi?»</p>

  <p class="block_7">«Bu işin Paul Klee'yle ilgisi yok. Size şu kadarını söylemek isterim, rahibeler manastırına çekilip, on gün, on beş gün, gece gündüz kılı kırk yararak dertlendim durdum. Bu obinin rengi ve deseni birbirine uymamış mı?»</p>

  <p class="block_7">«Mükemmel! Tam Japon işi ve çok zarif!» Sosuke hızlı hızlı konuşarak devam etti: «Bay Sata'nın eseri olduğu açıkça belli. Bundan güzel bir obi meydana çıkmalı; bu işi ben üzerime alıyorum. Dokuma mostrasını en güvenilir bir yere ısmarlarız; özene bezene yapmalarını sağlarız. Dokuma işini sevgili Hideo'ya verelim mi? Benim en büyük oğlumdur, onu tanıyacaksınız.»</p>

  <p class="block_7">«Pek tabii.»</p>

  <p class="block_7">Sosuke, «Dokuma işinde Hideo benden daha titizdir» dedi.</p>

  <p class="block_7">«Pekâlâ, bu işi size bırakıyorum. Büyük bir mağazamız varsa da, çoğunlukla böyle şeyleri köylere satarız.»</p>

  <p class="block_7">«Fakat hayır! Niçin böyle alçakgönüllüsünüz?»</p>

  <p class="block_7">«Bu obi yaz için değildir, sonbahara hazır olmalı. Bununla birlikte onu kısa zamanda dokunmuş olarak görürsem sevinirim.»</p>

  <p class="block_7">«Anladım. Peki bu obiye yaraşır kimono ne olacak?»</p>

  <p class="block_7">«Kafamda şimdilik sadece obi var.»</p>

  <p class="block_7">«Toptancı olduğunuza göre zaten sizde çeşit çeşit kimono kumaşı vardır. Yoksa bu obi yakındaki bir düğün için hanım kızınıza çeyiz mi olacak?»</p>

  <p class="block_7">Takiçiro, «Fakat hayır!» diye bağırdı. Düğünü olacak kendisiymiş gibi yanakları kızardı.</p>

  <p class="block_2">***</p>

  <p class="block_7">Nişicin'deki el dokumacılığı yaşamasını üç nesilden beri güçlükle sürdürebilmekteydi. El dokumacılığı genellikle bir el sanatı sayılıyordu. Baba eşsiz bir dokumacı olsa ve sınanmış bir ustalığa sahip bulunsa bile, işini her zaman oğluna aktaramıyordu. Oğul, babasının sanatından her zaman destek gördüğü ve çok sıkı çalıştırıldığı halde, bu böyle oluyordu.</p>

  <p class="block_7">İşlerin bazan iyi gittiği de olurdu. Bir çocuk dört ya da beş yaşına geldi mi, çıkrığın başına oturtulurdu. On veya on iki yaşlarında dokuma dersleri tamamlanmış olurdu. Az sonra da tek başına parça dokuma işine başlardı. Bazı kere çalışabilen çocukların sayısı çoğalır, o zaman evin refah seviyesi de yükselirdi. Altmış ya da yetmiş yaşındaki yaşlı kadınlar dükkânda iplik eğirme işini başarabilmekteydiler. Yaşlı nineyle küçücük torunun aynı yerde karşılıklı oturup çalıştıkları sık sık görülürdü.</p>

  <p class="block_7">Otomo Sosuke'nin evinde, yaşlanmış olan evin kadını tek başına obi ipliklerini yumak yapmaktaydı. İşin üzerine eğdiği başını hiç kaldırmıyor, olduğundan daha yaşlı görünüyor ve artık pek de konuşmuyordu.</p>

  <p class="block_7">Üç oğul da ordaydı. Her biri kendi yüksek dokuma tezgâhının başında çalışıyordu. Üç tane dokuma tezgâhına sahip olmaları pek tabii bir mutluluktu. Ancak bir tek tezgâhı bulunan evler olduğu gibi, bu bir tek tezgâha da sahip olmayıp onu kiralamış bulunanlar da vardı.</p>

  <p class="block_7">Sosuke'nin dediği gibi, büyük oğul Hideo'nun sanattaki ustalığı babasını geçmiş ve dokumacılar arasında da, tüccarlar arasında da adını duyurmuştu.</p>

  <p class="block_7">Sosuke, «Hideo, Hideo!» diye bağırdı. Fakat oğlunun işitmediği anlaşılıyordu. Madeni dokuma tezgâhlarından farklı olarak burdaki üç tezgâh tahtadandı ve hiç de öyle fazla gürültü çıkarmıyorlardı. Sosuke özellikle yüksek sesle bağırmıştı. Hideo'nun tezgâhı bahçeye bakan en uzak köşede durmaktaydı. Çoğu zaman yaptığı gibi, yine güç dokuma işi olan ve büyük bir dikkat isteyen çift kuşak kumaşı dokuyor olmalıydı ki, babanın sesi kendisine erişememişti.</p>

  <p class="block_7">Sosuke karısına, «Anne, şu Hideo'yu çağırsana!» dedi.</p>

  <p class="block_7">Kadın «Bir dakika» diye bağırarak dizlerini süpürdü ve parkesiz koridordan aşağıya yürüdü. Hideo'nun tezgâhına giderken bir yandan da eliyle kalçalarına vuruyordu.</p>

  <p class="block_7">Hideo dokuma taraklarını durdurdu ve yerinden hemen kalkmadan başını yukarı kaldırdı. Belki de yorgundu. Bir müşterinin geldiğini sanmış olacak ki, kollarını arkasına vurup gerinmek için duraksama geçirdi. Sonra yüzündeki teri sildi ve o tarafa doğru yürüdü.</p>

  <p class="block_7">Keyifsiz bir tavırla Takiçiro’yu «Fakir evimize hoş geldiniz» diyerek selâmladı. Yüzü ve tavrı hâlâ işinin izlerini taşımaktaydı.</p>

  <p class="block_7">Babası, «Biliyor musun» dedi, «Bay Sata bir obi deseni yapmış, bak bir kere, onu bizde dokutturmak dostluğunu gösterdiler.»</p>

  <p class="block_7">Hideo'nun karşılığı «Öyle mi?» oldu. Sesinden pek az ilgilendiği belliydi.</p>

  <p class="block_7">«Ama çok kıymetli bir obi! Bunun için benim yerime senin dokumanı daha uygun buldum.»</p>

  <p class="block_7">Hideo'nun benzi sararmıştı. İlk kez Sata'nın yüzüne bakarak «Sayın Bayan Çieko için mi bu obi?» diye sordu.</p>

  <p class="block_7">Kiyoto'daki insanlar için alışılmamış bir şey olan, oğlundaki bu somurtkan ifadeyi affettirmek amacıyla Sosuke hemen atıldı: «Hideo çok yoruluyor, sabahtan akşama kadar çalışıyor da.»</p>

  <p class="block_7">Hideo hiç cevap vermedi.</p>

  <p class="block_7">Takiçiro dostça bir tavırla, «Bütün vücudu ve ruhuyla kendini işine vermeyen ustalığa erişemez!» dedi.</p>

  <p class="block_7">Hideo, «Bu da yine çift dokuma isteyen tadsız bir obiden başka ne olabilir» diye mırıldandı. «Yorucu iş. Kusura bakmayınız..» Sonra başını eğdi.</p>

  <p class="block_7">Takiçiro başını iki defa sallayarak «Pekâlâ» dedi. «İyi usta dediğin işte böyle olur.»</p>

  <p class="block_7">«Hoşumuza gitmeyen siparişler de yine büyük bir özenle çalışmayı gerektirir. Çünkü herkes işin bizden çıktığını bilmektedir. Bu da çalışmamızı sadece biraz daha zahmetli yapar.» Hideo başını tekrar eğdi.</p>

  <p class="block_7">Babası yalvarırcasına «Hideo!» dedi. «Bay Sata'nın getirdiği bambaşka bir şey. Bay Sata düşün bir kere, Saga'daki rahibeler manastırına bunun için kapanmış ve bu taslağı onla hazırlamış. Satmakla filan ilgili bir iş değil bu.»</p>

  <p class="block_7">«Öyle mi? Demek Saga'daki rahibeler manastırına ha?»</p>

  <p class="block_7">«Bir defa şuna iyice bak bakalım.»</p>

  <p class="block_7">«Başüstüne.»</p>

  <p class="block_7">Genç dokumacının somurtkan halinin etkisiyle Takiçiro, buraya gelirken getirdiği neşeli cesaretini nerdeyse kaybetmek üzereydi.</p>

  <p class="block_7">Taslağı Hideo'nun önüne yaydı.</p>

  <p class="block_7">Hideo susuyordu.</p>

  <p class="block_7">Takiçiro çekingen bir sesle, «Hoşunuza gitmedi mi?» diye sordu.</p>

  <p class="block_7">Hideo hiç konuşmadan taslağı inceliyordu. «Hoşunuza gitmedi değil mi?» Hideo yine susuyordu.</p>

  <p class="block_7">Oğlunun bu inatçı susuşuna dayanamayan babası, «Hideo!» diye bağırdı. «Cevap vermemek nezaketsizliktir. »</p>

  <p class="block_7">«Evet.» Hideo başını yukarı kaldırmamıştı. «Bir işçi olarak Bay Sata'nın taslağını dilediğim kadar incelemekte serbestim. Söz konusu olan herhangi bir iş değil. Bayan Çieko için bir obi bu, öyle değil mi?»</p>

  <p class="block_7">Baba Sosuke, «Elbette» dedi ve doğrulamasına başını salladı. Oğlunun her zamankinden farklı bu davranışını yadırgamaktaydı.</p>

  <p class="block_7">Takiçiro farkında olmaksızın keskin bir ses çıkararak, «Beğenmediniz mi?» diye sordu.</p>

  <p class="block_7">Hideo umursamayan bir edayla, «Çok güzel» diye karşılık verdi. «Beğenmedim demedim.»</p>

  <p class="block_7">«Demediniz ama kalbiniz böyle diyor. Bakışınızdan belli.»</p>

  <p class="block_7">«Öyle mi?»</p>

  <p class="block_7">«Ama artık yeter!» Takiçiro yerinden doğrularak Hideo'ya bir tokat yapıştırdı. Korunmak için Hideo hiç bir harekette bulunmadı.</p>

  <p class="block_7">«Siz yine vurun. Ama ben Bay Sata'nın taslağının böyle hiç bir şeye yaramaz olacağını rüyamda görsem inanmazdım.»</p>

  <p class="block_7">Hideo'nun yüz çizgileri bu tokatla canlanmıştı. Genç adam avuçlarını yere dayayıp eğilerek af diledi. Böylece kızarmış yanağını gizlemek olanağını bulamamış oluyordu.</p>

  <p class="block_7">«Bay Sata, kusura bakmayınız.»</p>

  <p class="block_7">……………………</p>

  <p class="block_7">«Öfkelendiniz ama bu obiyi bana dokutturmanızı rica edeceğim.»</p>

  <p class="block_7">«Pekala, öyle olsun. Ben zaten bunun için gelmiştim.»</p>

  <p class="block_7">Takiçiro bu sefer ortalığı yatıştırmaya kalkmıştı. «Kusuruma bakmayın benim. Bu yaşta bana yaraşır bir davranış değildi bu. Vurduğum el hâlâ acıyor.»</p>

  <p class="block_7">«Size benim elimi ödünç verseydim. Bilirsiniz dokumacı elinin derisi kalın olur.» İkisi de karşılıklı gülüştüler.</p>

  <p class="block_7">Ama yine de Takiçiro, Hideo'nun direnişini bir türlü unutamıyordu. «Birisine vurmayalı çok zaman oldu. En son kime vurduğumu bile hatırlayamıyorum. Şimdi gücenmezseniz bir şey öğrenmek istiyorum sevgili bay Hideo. Benim taslağımı gördüğünüz zaman yüzünüz niye öyle birden değişiverdi? Nedenini açıkça söyler misiniz?»</p>

  <p class="block_7">Hideo, «Ah» dedi ve yüzü yeniden bulutlandı.</p>

  <p class="block_7">«Ben henüz gencim ve bir işçiyim. Tam anlamıyla her şeyi birden. Siz taslağı Saga'daki rahibeler manastırında yaptığınızı söylemiştiniz, öyle değil mi?»</p>

  <p class="block_7">«Evet. Bugün tekrar manastıra döneceğim. Hem bu sefer belki de on beş günlüğüne...»</p>

  <p class="block_7">Hideo kelimelerin üstüne basa basa, «Sakın böyle bir şey yapmayın» dedi. «Eve dönün.»</p>

  <p class="block_7">«Evde huzur bulamıyorum.»</p>

  <p class="block_7">«Bakın bu taslak, bu muhteşem, enfes taslak görülmemiş bir yenilik. Hayran oldum. Ama Bay Sata bu taslakla ortaya ne çıkarmak istiyor? Ona şöyle iyice bir bakınca... kıvılcım gibi bir şeyler saçtığı görülüyor. İlgi çekici, ama kalbin sıcaklığı katılmamış buna. Tam olarak bilmiyorum, bunda vahşi bir şey, sıhhatli olmayan bir şey var.»</p>

  <p class="block_7">Takiçiro'nun rengi atmıştı. Dudakları titriyordu. Söyleyecek söz bulamadı.</p>

  <p class="block_7">«Rahibeler manastırı!.. Orda en güzel yalnızlığı buldunuz, bu iyi. Ama orda Bay Sata'yı tilkilerle porsuklar büyülemiş olmasınlar?» (<sup class="calibre1"><sup class="noteref" id="back_note_22"><a class="calibre2" href="../Text/index_split_031.html#note_22" title="22">22</a></sup></sup>)</p>

  <p class="block_7">«Allah bilir.» Takiçiro taslağı kendine doğru çekip üzerinde derin düşüncelere daldı.</p>

  <p class="block_7">«Gerçekten öyle! Çok genç olduğunuz halde bana çok iyi bir ders verdiniz; şaşılacak şey. Bu konuda tekrar düşünecek ve yeni bir taslak yapacağım.» Takiçiro bunları söyleyerek kâğıdı telaşlı bereketlerle kıvırdı ve göğüs cebine soktu.</p>

  <p class="block_7">«Fakat hayır! Bu haliyle bile o şaşırtıcı bir şey. Hele bir kere dokunsun, kumaş olunca renk tonları bambaşka bir duygu uyandıracaktır...»</p>

  <p class="block_7">Takiçiro, «Teşekkürler!» diye bağırdı. «Belki de Bay Hideo kumaşa kızım Çieko'ya karşı olan duygularının sıcak renklerini dokumak ister.» Konuşmasına devam etmedi, acele vedalaşıp evden çıktı.</p>

  <p class="block_7">Kapının hemen yanında küçük bir dere akıyordu; Kiyoto'da pek çok benzeri olan derelerden biri. Kıyısında bulunan otlar bile eski çağlara özgü bir bükülüşle suya eğilmişlerdi. Kenarındaki beyaz duvar acaba Otomo'ların evine mi aitti?</p>

  <p class="block_7">Takiçiro cebindeki taslağı buruşturup derenin içine attı.</p>

  <p class="block_2">***</p>

  <p class="block_7">Saga'dan ansızın telefon edilip, kızıyla birlikte çiçekleri seyretmek için Omuro'ya gelip gelmeyeceği sorulunca, Şige anne çok heyecanlanmıştı.</p>

  <p class="block_7">Yardım istercesine «Çieko!» diye kızına seslendi. «Baban telefon ediyor. Onunla konuşsana.»</p>

  <p class="block_7">Çieko geldi, elini annenin omuzuna koyarak telefonu aldı. «Evet, olur, anneyle geliyorum. Evet. Ninnaçi tapınağının önündeki dinlenme evinde. Lütfen bekle bizi. Evet, geliyoruz, o kadar çabuk olmaz ki.. »</p>

  <p class="block_7">Çieko telefonu kapattı. Annesine bakıp güldü. «Baba bizi çiçek seyrine davet etmek istiyor. Benin namına şaştım doğrusu bu işe anne.»</p>

  <p class="block_7">«Beni niye oraya istiyor dersin?»</p>

  <p class="block_7">«Baba, Omuro’da kiraz ağaçları şimdi baştanbaşa çiçeklerle donandı diyor.»</p>

  <p class="block_7">Çieko hâlâ kararsız duran anneyi yüreklendirmeye çalıştı. Birlikte mağazadan çıktılar. Anne hâlâ bu işe bir türlü inanamıyordu.</p>

  <p class="block_7">Omuro'nun Şafak Kızıllığı adı da verilen, sekiz katlı çiçek açan kirazları şehirde en geç çiçeklenen ağaçlardı. Sanki son bir selâm gibiydiler.</p>

  <p class="block_7">Ninnaçi'nin giriş kapısının arkasında sol tarafta, kiraz tarlası da denilen koruluk buranın biricik çiçek deniziydi.</p>

  <p class="block_7">Takiçiro «Dayanılmaz buna» diye bağırdı.</p>

  <p class="block_7">Kiraz çiçeklerinin arasındaki yollara dizili sıraların üstü insanla doluydu; içiyorlar, gürültü ediyorlardı. Ortalıkta berbat bir karışıklık vardı. Köylü kadınlar coşkunca dansediyor, sarhoş adamlar gürültüyle esniyor ve bazılarının oturdukları yerlerden aşağıya yuvarlanmış oldukları görülüyordu.</p>

  <p class="block_7">Takiçiro gördüklerini yadırgayarak, «Burası ne korkunç bir yer olmuş» dedi ve afallamış bir halde durakladı. Üçü de çiçek korusuna doğru yollarına devam etmediler. Onlar için Omuro'nun kiraz çiçekleri görmedikleri bir şey değildi.</p>

  <p class="block_7">Ağaçların arkasından dumanlar yükseliyordu, orada ziyaretçilerin çöplerini yakıyorlardı.</p>

  <p class="block_2">***</p>

  <p class="block_7">Takiçiro «Sakin bir yere kaçsak daha iyi olacak, değil mi Şige?» dedi.</p>

  <p class="block_7">Geri dönerken kiraz korusunun karşısındaki yüksek çamların altında, milli kıyafetlerini giymiş Koreli birkaç kızın tahta bir pistin üzerinde kendi ülkelerinin danslarını oynadıklarını gördüler. Onlara Kore trampetleri eşlik ediyordu. Bu danslarda insanı etkileyen bir incelik vardı. Çamların yeşilliği arasında yaban kirazlarının çiçekleri parıldıyordu. Çieko durup dansı seyre koyuldu.</p>

  <p class="block_7">«Baba, ben de sakin bir yeri tercih ederim. Bitkiler Bahçesine ne dersin?»</p>

  <p class="block_7">Takiçiro, «Tamam!» dedi. «Omuro'nun kiraz çiçeklerine şöyle bir göz atmış ve böylece bahara karşı görevimizi yerine getirmiş olduk.»</p>

  <p class="block_7">Tapınak kapısından çıkıp otomobillerine bindiler.</p>

  <p class="block_7">Bitkiler Bahçesi bu Nisanda daha yeni açılmıştı. İstasyon meydanından yine eskisi gibi tramvay işlemekteydi.</p>

  <p class="block_7">«Bitkiler Bahçesinde de kalabalık böyle çoksa, biz de Kamogava kıyısında biraz geziniriz» diye Takiçiro görüşünü Şige'ye açıkladı.</p>

  <p class="block_2">***</p>

  <p class="block_7">Otomobil taze yapraklarla donanmış şehrin içinden geçti. Eski ve karanlık evlerin etrafındaki taze yeşillik, yeni binaların bulunduğu semtlerde kinden çok daha canlı izlenim bırakıyordu.</p>

  <p class="block_7">Bitkiler bahçesini, büyük kapısına doğru uzanan ağaçlıklı yoldan bütün genişliği ve açıklığıyla görebiliyorlardı. Sol tarafta Kamo ırmağının bentleri uzanıyordu.</p>

  <p class="block_7">Şige giriş biletini obisinin katları arasına soktu. Bakışlarını ne kadar uzaklarda gezdirirse, gönlü de o kadar ferahlıyordu. Büyük ticarethaneler semtinde dağların bir parçacığı bile görünmüyordu. Şige ise mağazanın önündeki sokağa bile pek seyrek çıkardı.</p>

  <p class="block_7">Bahçeye girdiler, ön taraftaki fıskiyelerin çevresinde laleler açmıştı.</p>

  <p class="block_7">Şige, «İnsan burda şehirden millerce uzaklaşmış gibi oluyor» dedi. «Onun için mi Amerikalı baylar evlerini buraya kurmuşlar?»</p>

  <p class="block_7">Takiçiro, «Bunlar çok gerilerde kaldı» cevabını verdi.</p>

  <p class="block_7">Hava rüzgârlı olmadığı halde fıskiyelerden fışkıran incecik suların sis gibi serpintisi etrafa saçılıyordu. Sol tarafa çelik kasnaklı, yuvarlak camdan çatısıyla bir ser yapılmıştı. Cam duvarından içerdeki tropik bitkiler görünüyordu, ama gezintilerine zaman ayırabilmek için serin önünde durmayıp yürüdüler. Yolun sağında tomurcukları çatlamış ve alt dalları yere yayılmış yüksek bir Himalaya sediri duruyordu. Gerçi bu bir iğne yapraklı ağaçtı, fakat taze tomurcuklarının yumuşak yeşili insana hiç de iğneyi hatırlatmıyordu. Karaçamların aksine bu ağaçlar eski iğne yapraklarını da muhafaza etmekteydiler. Onlar olmasa bahar sürgünleri bir rüya izlenimi bırakacaklardı.</p>

  <p class="block_7">Takiçiro durup dururken, «Allah bilir ya» dedi, «Bay Otomo'nun oğlu beni mat etti. Yalnız babasından daha iyi çalışmıyor, üstelik insan ruhunun derinliklerine kanar işleyen keskin bir görüş gücü var.»</p>

  <p class="block_7">Kendi kendine yaptığı bu konuşmadan ne Şige, ne de Çieko bir şey anlamıştı.</p>

  <p class="block_7">Çieko, «Bay Hideo'ya mı rastladın?» diye sordu.</p>

  <p class="block_7">Şige, «Çalışkan bir dokumacı olmalı» diye söze karıştı. Ama daha fazla bir şey söylemedi. Takiçiro uzun uzadıya sorguya çekilmekten hoşlanmazdı.</p>

  <p class="block_7">Fıskiyelerin yanından geçip çocuk bahçesinin bulunması gereken sol tarafa saptılar. Sesler duyuluyordu. Çayırların üstünde yanyana konulmuş bir yığın küçük eşya bagajları gördüler.</p>

  <p class="block_7">Ağaçların gölgesinden sıyrılıp birden kendilerini lale yatağının ortasında buldular,</p>

  <p class="block_7">Çiçeklerin bolluğu karşısında Çieko bir sevinç çığlığı kopardı. Sarı, kırmızı, beyaz.. karanlık kamelyaların renginde, koyu menekşe renginde, ayrıca iri çiçekli laleler küme küme yatakları doldurmuşlardı.</p>

  <p class="block_7">Takiçiro, «Yeni biçim elbiseler için lale desenlerinin kullanılmasının nedenini, şimdi anlıyorum» dedi. «Bense bunu çılgınlık sanıyordum, oysa şimdi...» Derin derin içini çekti.</p>

  <p class="block_2">***</p>

  <p class="block_7">Himalaya sediri taze tomurcuklanmış dallarını, açılmış bir tavus kuyruğu gibi etrafa yaymıştı, fakat lalelerin bu renk renk kalabalığı ile nasıl kıyaslanabilir? diye Takiçiro düşünüyordu. Uzun uzadıya çiçeklere baktı. Parlak renkleri havaya karışıyor, seyredenleri derilerinin altına kadar etkiliyordu.</p>

  <p class="block_7">Şige kocasının bir parça arkasında kalmıştı. Kızının yanından ayrılmıyordu. Çieko bunu biraz gülünç buluyordu, ama pek belli etmiyordu.</p>

  <p class="block_7">Çieko, «Anne» diye fısıldadı, «şu karşıda beyaz lale yatağının önündeki iki çiçek acaba nişanlı karşılaşması mı yapıyorlar? » (<sup class="calibre1"><sup class="noteref" id="back_note_23"><a class="calibre2" href="../Text/index_split_032.html#note_23" title="23">23</a></sup></sup>)</p>

  <p class="block_7">«Evet, evet, ben de öyle sanıyorum.»</p>

  <p class="block_7">«Ama gözlerini öyle dikip bakma anne!» Kız, anneyi kolundan tutarak geri çekti.</p>

  <p class="block_7">Lale yatağının önünde, sazan balıklarının yüzdüğü bir havuz vardı.</p>

  <p class="block_7">Takiçiro oturduğu sıradan kalkıp lale yataklarının yanı başına geldi. Ağır adımlarla yatağın etrafını dolaşmaya başladı. Öne eğilerek çiçeklerin içine kadar bakmaya çalışıyordu. Sonra ikisinin yanına döndü.</p>

  <p class="block_7">«Bu Avrupa çiçekleri çok gösterişli, ama insanı yoruyor. Bir bambu korusunu tercih ederim.»</p>

  <p class="block_7">Şige’yle Çieko yerlerinden kalktılar.</p>

  <p class="block_7">Lale yatağı, etrafı ağaçlarla çevrili çukur bir düzlükteydi.</p>

  <p class="block_7">Baba, «Bitkiler bahçesinde de Avrupa biçimi bir hava var, değil mi Çieko?» diye sordu.</p>

  <p class="block_7">Çieko, «Bilmem, belki bir parça var» cevabını verdi. «Annem için biraz daha kalalım burda.»</p>

  <p class="block_7">Takiçiro canı sıkkın bir halde çiçeklerin arasında yola devam etti. Bu sırada birisi ona seslendi:</p>

  <p class="block_7">«Bay Sata! Sahiden Bay Sata’ymış!»</p>

  <p class="block_7">Takiçiro, «Ah Bay Otomo! Bay Hideo!» diye bağırdı. «Size burda rastlamak ne sürpriz?»</p>

  <p class="block_7">Sosuke, «Asıl bizim için sürpriz» diyerek yerlere kadar eğildi. «Ben burdaki kâfur ağaçlı yolu çok severim. Bunun için bahçenin yeniden açılmasını çok bekledim. Ağaçlar elli altmış yaşlarında olmalı. Aralarında huzur içinde dolaştık.» Sosuke tekrar başını eğdi. «Oğlum geçen gün çok kaba davranışta bulundu.»</p>

  <p class="block_7">«Yok canım, gençlik işte.»</p>

  <p class="block_7">«Saga'dan mı geldiniz?»</p>

  <p class="block_7">«Evet, fakat Şige ile Çieko evden geldiler.»</p>

  <p class="block_7">Sosuke, Şige’yle Çieko'ya yaklaşıp selâm verdi.</p>

  <p class="block_7">Takiçiro bir parça sert sesle, «Bay Hideo, bu laleler hakkında görüşünüz nedir?» diye sordu.</p>

  <p class="block_7">Hideo aynı şekilde sertçe bir sesle, «Çiçekler yaşıyorlar» dedi.</p>

  <p class="block_7">«Yaşıyorlar mı? Evet, tabii yaşıyorlar, ama benim canımı sıkmaya başladılar bile. Çok, pek çok çiçek var...»</p>

  <p class="block_7">Ve Takiçiro başını yana çevirdi.</p>

  <p class="block_2">***</p>

  <p class="block_7">Çiçeklerin ömrü kısadır, fakat apaçık bir yaşamaları olur. Gelecek yıl da tomurcuklar verecek ve açacaklardır. Tıpkı tabiatın yaşaması gibi.</p>

  <p class="block_7">Takiçiro bir kez daha Hideo'dan bir taş yemişti</p>

  <p class="block_7">Başı yana dönük olarak Takiçiro, «Gözlerim buna alışkın değil» dedi. «Kimono ve obiler için lale desenlerinden hoşlanmıyorum, ama iyi bir ressam bunlardan ebediyete kadar yaşayacak bir resim yapabilir. Eski çağların kumaş kalıntıları da böyle. Bizim şu eski Kiyoto'muzdan bile çok daha yaşlı olanları var. Böyle güzel şeyleri ise bugün kimse yapamıyor, değil mi? Yapılanlar sadece kopya!»</p>

  <p class="block_7">Hideo susuyordu.</p>

  <p class="block_7">«Yaşayan ağaçlar da böyle. Bizim eski Kiyoto'muzdan daha eskileri var, doğru mu?»</p>

  <p class="block_7">Hideo, «Ben böyle demek istemedim» dedi. «Her gün takırdayıp duran tezgâhın başında çalışan dokumacı böylesine muhteşem şeyleri düşünemez. Ama misal olarak şunu söyleyeyim: Bayan Çieko, Şugu ya da Koryu tapınağındaki Buda tasvirinin önünde dursa, bayanın çok daha güzel olmayacağını kim söyleyebilir?»</p>

  <p class="block_7">Takiçiro, «Bunu Çieko'ya söyleyeyim mi?» dedi. «Çok sevinecektir. Gerçi hiç de dindarca bir karşılaştırma değil de.. Bay Hideo, biraz zaman sonra o ihtiyar bir kadın olur. Evet, evet, çok çabuk olur bu.»</p>

  <p class="block_7">Hideo, kelimelerin üzerinde durarak, «Az önce laleler yaşıyorlar demekle bunu kastetmiştim» cevabını verdi. «Çiçeklenme zamanı çok kısa, ama yine de bütün canlılıklarıyla çiçek açmıyorlar mı? Şimdi onların çağı değil mi?»</p>

  <p class="block_7">Takiçiro, «Haklısınız» diyerek yüzünü genç adama döndürdü.</p>

  <p class="block_7">«İşte ben de torunlarımın nesli için kuşak dokumak istemem. Şu anda.. sadece bir yıl için ve severek giyecekleri şeyleri dokumak isterim.»</p>

  <p class="block_7">Takiçiro, «Çok doğru bir görüş bu» dedi ve doğrulamasına başını salladı.</p>

  <p class="block_7">«Neye yarar? Bizler meselâ bir Bay Tatsumura cinsinden yön değiştiriveren iş adamları gibi olamıyoruz.»</p>

  <p class="block_7">……………………..</p>

  <p class="block_7">«Böyle bir görüşle lalelerin yaşadığını söyledim. Şimdi onlar en parlak çağlarında. Yere dökülen çiçekleri ancak iki üç tane.»</p>

  <p class="block_7">«Çok doğru.»</p>

  <p class="block_7">«Dökülen yapraklar deniliyor, bu söz kiraz ağaçlarının çiçek dökümüne uyuyor. Ama ya laleler?»</p>

  <p class="block_7">Takiçiro, «Çiçek yaprakların düşüp etrafa saçıldığı yer için bu söz doğru» dedi. «Beni sadece lalelerin bolluğu bir parça yoruyor. Renkler her bakımdan göz alıcı, ama zerafeti yok, öyle değil mi? Belki de ben çok yaşlandım artık.»</p>

  <p class="block_7">Hideo «Gidelim mi?» diyerek onu keyiflendirdi. «Lale desenli dokuma mostraları hazırlandıkları zaman artık hiç de yaşayan lalelere benzemezler. Bunu çok iyi biliyorum.»</p>

  <p class="block_2">***</p>

  <p class="block_7">Hep birlikte çukur düzlükteki lale yataklarından taş merdivenle yukarı çıktılar.</p>

  <p class="block_7">Merdivenin yanını bir çitten çok duvara benzeyen Kirişima hanımelleri sarmıştı. Henüz çiçeklenmemişlerdi. Ama fışkırmış yumuşak yaprakları, tepeden tırnağa çiçek açmış lalelerin keskin rengini daha da belirginleştirmekteydi. Yukarda sağ yana doğru şakayıklar uzanıyordu. Bunlar da henüz çiçek açmamıştı. Burasının bahçenin yeni düzenlenmiş bir kesimi olduğu anlaşılıyordu. Bu bakımdan biraz yadırgatıcı bir görünüşü vardı.</p>

  <p class="block_7">Doğuda Hiay dağı görünüyordu. Hiay-San, Higaşimaya, Doğu dağı, Nişiyama, batı dağı bitkiler bahçesinin her yerinden gözükmekteydi. Şakayık tarlasının doğuşundaki Hiay ise, bu sıra dağların ön cephesi kendisiymiş gibi bir etki yapıyordu.</p>

  <p class="block_7">Sosuke, «Hiay-San böyle yüksek görünmezdi, acaba dumanlanmış mı?» diye Takiçiro'ya sordu.</p>

  <p class="block_7">Takiçiro, «Bahar sisi onu daha sevimli gösteriyor» diye cevap verdi. Ve bir süre dağı seyretti. «Bay Otomo, bu dumanlanışta baharın nasıl kaçıp gittiğini de duyuyor musunuz?»</p>

  <p class="block_7">«Haklısınız.»</p>

  <p class="block_7">«Böylesine güçlü bir duman, biraz erken... Bahar ne çabuk geçiyor, değil mi?»</p>

  <p class="block_7">Sosuke tekrar «Haklısınız» dedi. «Çabuk geçiyor. Bense daha bir sefer olsun çiçek seyrine gidemedim.»</p>

  <p class="block_7">«Sizin için görülmemiş bir şey değil bu.»</p>

  <p class="block_7">İki adam bir süre yanyana yürüdüler.</p>

  <p class="block_7">«Bay Otomo, sizin sevgili kâfur ağaçlı yolunuzdan geri dönelim mi?»</p>

  <p class="block_7">«Oh, çok teşekkürler. Ordan bir defa olsun geçebildiğim için öylesine sevinçliyim ki. Buraya gelirken ordan geçmiştik.» Sosuke, Çieko'ya döndü. «Küçük hanım da bizimle gelir mi?» dedi.</p>

  <p class="block_7">Kâfur ağaçlı yolda, ağaçların alt dalları birbirinin içine geçmişti. Yaprakları henüz taze kızıl renkleriyle parıldamaktaydı. Rüzgâr esmediği halde yapraklar hafif hafif haşırdıyordu.</p>

  <p class="block_7">Beşi de ağır adımlarla ve hemen hiç konuşmadan yürüyorlardı. Ağaçların gölgesinde her biri kendi düşüncelerine dalmıştı.</p>

  <p class="block_7">Hideo'nun Nara ve Kiyoto'daki en zarif Buda heykelleriyle Çieko'yu kıyaslaması ve kızı daha güzel bulması Takiçiro’nun aklından çıkmıyordu. Çieko'ya böylesine mi tutkundu?</p>

  <p class="block_7">Fakat...</p>

  <p class="block_7">Çieko onunla evlenirse, Otomo'nun evinde nasıl bir yer olacaktı? Hideo'nun annesi gibi sabah erkenden akşam geç saatlere kadar iplik mi saracaktı?</p>

  <p class="block_7">Takiçiro arkasına dönüp bakınca, Hideo'nun Çieko’ya bir şeyler anlattığını ve genç kızın arada sırada evet dercesine başını salladığını gördü.</p>

  <p class="block_2">***</p>

  <p class="block_7">İş evlenmeye gelip dayanırsa, Çieko'nun ille de Otomo'nun evine gitmesi şart değildi ya. Hideo evlât edinilerek Sata ailesine alınabilirdi. Bunlar Takiçiro'nun düşünceleriydi. Çieko biricik kız evlattı. Onu başka yere verirse, Şige anne'yi artık kimse avutamazdı.</p>

  <p class="block_7">Hideo, Otomo'nun en büyük çocuğuydu. Baba Sosuke onun kendisinden çok daha sanatkârca çalıştığını söylememiş miydi? Ama orada iki oğul daha vardı.</p>

  <p class="block_7">Ve sonra; bizim eski firmamız Maruta’nın durumu da kötüye gidiyor. Köhne yapıyı modernleştirenleyiz. Fakat ne de olsa şehrin göbeğinde bir ticarethanedir. Üç tezgâhlı bir dokumacı dükkânından elbette çok farklıdır. Onların: bir tane bile parayla tutulmuş adamı yok. Sadece ailenin içinde kalan el işi, çok bir şey kazandırmaz. Bu zaten anne Masako'nun görünüşünden hemen belli oluyor. Mutfak da pek zavallı olsa gerek. Hideo en büyük çocuk, ama onlarla anlaşmaya varılırsa, belki de evlatlık olarak evden gitmesine ve Çieko'nun kocası olmasına razı olurlar.</p>

  <p class="block_7">Takiçiro «Sizin Hideo çok çalışkandır, değil mi?» diyerek Sosuke'nin ağzını aradı. «Henüz çok genç, fakat gelecek için çok şey, vadediyor gerçekten.»</p>

  <p class="block_7">Sosuke hiç bir şeyden habersiz «Çok teşekkür ederim» dedi. «Evet, işine var gücüyle sarılır, fakat insanlarla ilişkisinde nobrandır. Sonu neye varacak bilinmez.»</p>

  <p class="block_7">Takiçiro, «Ne çıkar bundan?» dedi. «Sizin Hideo geçen gün aynı şekilde beni de bozdu.» Bu sözü eğlenceli bir şey anlatıyormuş gibi söylemişti.</p>

  <p class="block_7">Sosuke hafifçe başını eğdi. «Gerçekten, o gün öyleydi, kusurunu bağışlamalısınız. Bir şeyi kabul etmeyeceği zaman, babası emretse dahi, dinlemiyor.»</p>

  <p class="block_7">Takiçiro, «Ne çıkar bundan?» diyerek başını salladı. «Bugün niye yalnız Hideo'yla birlikte geldiniz?»</p>

  <p class="block_7">«Öteki kardeşleri de gelirse, tezgâhları durdurmamız gerekir. Hideo ise çok istekliydi. Onu yanıma alıp benim sevgili kâfur ağaçlarıma götürürsem sakinleşeceğini söyledi.»</p>

  <p class="block_7">«Güzel bir yol! Biliyor musunuz Bay Otomo, benim Çieko ile Şige’yle birlikte Bitkiler Bahçesine gelişimin nedeni, bir bakıma, Hideo'nun dostça uyarmasıdır.»</p>

  <p class="block_7">Sosuke kuşkuyla «Nasıl?» diye bağırdı, Takiçiro'nun yüzüne şaşkın gözlerle baktı. «Siz hanım kızımızı görmek istememiş miydiniz?»</p>

  <p class="block_7">Takiçiro telaşla, «Hayır, hayır» diye reddetti.</p>

  <p class="block_7">Sosuke geriye döndü. Çieko'yla Hideo arkalarından geliyorlardı, arayı hayli açmışlardı. Şige anne ise daha da geride kalmıştı.</p>

  <p class="block_7">Bitkiler Bahçesinin büyük kapısından çıktıkları zaman, Takiçiro Sosuke’ye «Arabamı alınız» dedi. «Nişicin pek uzak değil. Bu arada biz biraz da Kamo bentlerinde dolaşacağız.»</p>

  <p class="block_7">Sosuke kararsızdı, Hideo «öyleyse gidelim» diyerek babasını önden arabaya bindirdi.</p>

  <p class="block_7">Sata ailesi uğurlamak istercesine arabanın yanında duruyorlardı. Sosuke öne doğru dayanarak eğildi. Hideo'nun başını eğip eğmediğini farkedemediler.</p>

  <p class="block_7">Takiçiro, «Yaman bir oğul» dedi. Onu nasıl tokatlamış olduğunu hatırladı. Gülüşünü gizlemeye çalışırken «Çieko» diye söze devam etti: «Hayret doğrusu, Bay Hideo'yla ne de güzel sohbet ediyordun. Genç kızların yanında utangaçlığı var mı?»</p>

  <p class="block_7">Çieko ürkek gözlerle baktı. «Kâfur ağaçlarının orda mı? Ben sadece dinledim. Bütün bunları niye anlattı bana bilmem. Hem de öyle heyecanla.. Benim yüzümden mi böyleydi dersiniz?»</p>

  <p class="block_7">«Elbette, çünkü senden çok hoşlanıyor. Hiç farketmedin mi bunu? Biliyor musun, ne dedi? Şugucu ve Koryuci'deki Budalardan daha güzel olduğunu... şaştım kaldım. Acayip düşünceli oğlan... tuhaf laf etti.»</p>

  <p class="block_7">Çieko da şaşmıştı. Boynuna kadar kızardı.</p>

  <p class="block_7">Baba, «Neler anlatıyordu sana?» diye sordu.</p>

  <p class="block_7">«Nişicin’deki dokumacıların alınyazılarını.»</p>

  <p class="block_7">«Alınyazısı, öyle mi?» Babanın bu kelimeye zihninin takıldığı belli oluyordu.</p>

  <p class="block_7">Kız, «Alınyazısı belki çetin bir konuşma konusu, ama gerçekten alınyazısından söz etti..» diye cevap verdi.</p>

  <p class="block_7">Kamo ırmağının bentleri üzerinde, Bitkiler bahçesinin çıkış kapısının sağ tarafında bir sıra çam yetişmişti. Takiçiro onların arasından geçip ırmağın yatağına indi; Burası ince uzun bir çayırlıktı. İnsan bentten aşağı dökülen suyu birdenbire işitiyordu.</p>

  <p class="block_7">Yaşlı insanlardan bir grup çayırlığın üstüne yerleşmiş ve yanlarında getirdikleri yiyeceklerini yaymışlardı. Aralarında genç bir çift de vardı.</p>

  <p class="block_7">Öteki kıyıda yükseltilmiş otomobil yolunun altında bir gezinti yeri daha bulunuyordu. Yalnız başına duran yapraklanmış kiraz ağaçlarının aralarından Batı dağları görünüyor, ortalarında da Atago'nun doruğu yükseliyordu. Irmak kuzey dağına doğru uzanmaktaydı Oraları milli parktı.</p>

  <p class="block_7">Şige, «Oturalım mı?» dedi.</p>

  <p class="block_7">Irmak yatağında desenli muslin bezler, kurumaları için asılı duruyordu. Kuzeydeki büyük yol köprüsünün altından görülebiliyorlardı.</p>

  <p class="block_7">Şige, «Şahane bir bahar» diyerek bakışlarını bir süre etrafta gezdirdi.</p>

  <p class="block_7">Takiçiro, «Bay Hideo'yu nasıl buluyorsun Şige?» diye sordu.</p>

  <p class="block_7">«Nasıl buluyorsun da ne demek?»</p>

  <p class="block_7">«Evlât edinsek?»</p>

  <p class="block_7">«Nasıl? Durup dururken ne diye?»</p>

  <p class="block_7">«Çok çalışkandır.»</p>

  <p class="block_7">«Olabilir, ama bunu daha önce Çieko’ya sormalısın.»</p>

  <p class="block_7">«Çieko her zaman bizim sözümüzü dinleyeceğini söylemez miydi?» Takiçiro, Çieko’ya baktı. «Çieko’nun düşüncesi nedir?»</p>

  <p class="block_7">Şige, «Böyle şeylerde baskı yapılmaz» dedi, ve Çieko'nun yüzüne baktı.</p>

  <p class="block_7">Çieko gözlerini yere indirdi. Önünde Mizuki Şiniçi’nin hayali belirmişti. Şiniçi çocuk haliyleydi. Göz kapakları boyalı, ruj sürülmüş, eski sarayın tören kılığı içinde mızraklı arabaya oturmuş ve Gion şenliğine katılmıştı. Bu Şiniçi’nin delikanlı olmaya başladığı zamana ait bir hayaldi. O zamanlar tabii Çieko da çocuktu.</p>

  <p class="block_8" id="calibre_pb_3"> </p>
</body>
</html>
