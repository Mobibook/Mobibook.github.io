<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>KİYOTO</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4">Dördüncü Bölüm</h1>

  <p class="block_10">Kuzey Dağının Sedir Ağacı</p>

  <p class="block_11"> </p>

  <p class="block_7">Ortaçağın başlarında, İmparatorluk sarayı henüz buradayken, Kiyoto için Hiay dağı sadece bir dağdı ve Kamo<sup class="calibre1"><sup class="noteref" id="back_note_24"><a class="calibre2" href="../Text/index_split_033.html#note_24" title="24">24</a></sup></sup> tapınağının, ebegümeci şenliği de denilen yıllık şenliğinin adı sadece şenlikti.</p>

  <p class="block_7">Beşinci ayın on beşinci günü yapılan şenlik, bu yıl da kutlanmıştı.</p>

  <p class="block_7">Ebegümeci şenliğinde 1956'dan beri imparatorluk temsilcilerinin geçişine, İtsuki-O'nun kutsal rahibesinin tören alayı da eklendi. Böylece eski bir dinsel efsane, imparator kızı prensesin İtsuku’nin hizmetinde görevine başlamadan önce Kamo ırmağında temizlenmeye gidişi canlandırılmış oluyordu. Alayın en önünde, tören elbiseleriyle beşinci derecenin üstündeki saray kadınlarını temsil eden kızlar, tahtırevanlar içinde taşınır; bunların ardından sarayın genç kızlarıyla cariyeleri yürür; daha sonra da saray mızıkacılarının nağmeleri arasında, en kıymetli elbiselerini giymiş olarak prensesin kendisi, öküzler koşulu şeref arabasının içinde geçer. Prensesi canlandıran, aşağı yukarı bir üniversite öğrencisi yaşındaki kız elbiseleriyle bütün bu tantanalı alayın içinde en göz alıcı etkiyi yapardı. Tören alayına seçilen kızlar arasında Çieko'nun okul arkadaşları da bulunursa, o da alayın geçişini görmek için Kamo ırmağı benlerine kadar birlikte yürürdü.</p>

  <p class="block_7">Sayısız eski tapınak ve manastırlarıyla Kiyoto da, bundan daha büyük ya da daha küçük bir dinsel şenliğin kutlanmadığı hiç bir gün geçmez denirse haksız bir söz edilmiş olmaz. Şenlikler takvimini eline alan kimse, özellikle mayıs ayında sürekli hazırlık- içinde bulunmayı aklından çıkarmamalıdır. Tapınaklara adak sunuşlarında, evde veya kırda yapılan çay törenlerinin hepsinde bulunmak, suyun ilk kaynamasından çay kabuklarının demlenişine kadar törenlere katılmak istenirse, insanın aralıksız ayakta bulunması gerekir.</p>

  <p class="block_7">Ama bu mayıs Çieko, ebegümeci şenliğini kaçırmıştı. Bu ay hep yağmurlu geçmişti. Çocukluğundan beri yeteri kadar bu törene katılmıştı zaten.</p>

  <p class="block_7">Çieko, yalnız çiçekleri değil, taze yeşilliği de seviyordu, ağaç dalları onu kendisine çekerdi. Hepsinden önce de Takao'daki genç akçaağaç yeni yapraklarını çıkarırdı. Ama Yakuci bölgesindekiler de çekici olurlardı.</p>

  <p class="block_7">Çieko, Uci'den almış olduğu taze çayı demlerken «Anne!» dedi, «bu yıl Uci'ye gidip çay devşirilmesini seyretmeyi unuttum» (<sup class="calibre1"><sup class="noteref" id="back_note_25"><a class="calibre2" href="../Text/index_split_034.html#note_25" title="25">25</a></sup></sup>)</p>

  <p class="block_7">Anne, «Daha zamanı geçmiş değil» cevabını verdi.</p>

  <p class="block_7">Geçenlerde Bitkiler Bahçesinde gördükleri kâfur ağaçlarının güzel tomurcukları gibi, bu yıl birçok şey gecikmişti.</p>

  <p class="block_7">Telefon çaldı. Kız arkadaşı Masako telefon ediyordu; Takao'daki akçaağacın taze yapraklarını seyretmeye birlikte gidip gidemeyeceğini sormaktaydı. Şimdi, sonbaharda kızıl yaprakları seyre gelenlerden daha az ziyaretçi oluyormuş.</p>

  <p class="block_7">Çieko, «Artık geç değil mi?» diye sordu.</p>

  <p class="block_7">«Sanmam. Çünkü orası şehirden daha serindir.»</p>

  <p class="block_7">Çieko bir an ara verdi. «Hayan tapınağında kiraz çiçeklerini seyrettikten sonra Şuzan dağının kiraz çiçeklerini görmek gerekirdi. Orda yaşlı kiraz ağaçları vardı... şu sırada çiçeklenmesi olup bitmiştir, ama biliyor musun en çok Kuzey dağının sedir ağaçlarını görmek isterdim. Takao'dan da pek uzak değil. Onların böyle dimdik ve güzelce uzanışlarını her görüşümde, kendimi yeniden doğmuş gibi hissederim. Sedir ağaçlarına kadar gel birlikte. Kuzey dağının sedirleri benim için akçaağaçtan çok daha önemli.»</p>

  <p class="block_2">***</p>

  <p class="block_7">Çieko ile Masako, yakında bulunduğu için, önünden geçerek akçaağacın taze yapraklarını da seyrettiler. Bu yapraklar yüzünden Takao'da Cingoci, Makino'da Saimyoci ve Tagano'da Kozanci tapınakları da tanınmıştı.</p>

  <p class="block_7">Cingoci ve Kozanci'ye sarp bir dağ yolundan çıkılıyordu. Masako, Avrupa biçimi yazlık hafif elbisesi ve alçak topuklu ayakkabısıyla yokuş çıkarken güçlük çekmiyor, ama rahatsız kimonosu içinde bu işi nasıl başaracağı kaygısıyla Çieko'ya dönüp dönüp bakıyordu. Oysa Çieko'nun yüzünde en ufak bir kaygı belirtisi yoktu.</p>

  <p class="block_7">Çieko, «Niye bana öyle bakıp duruyorsun?» diye sordu.</p>

  <p class="block_7">«Ne güzel!»</p>

  <p class="block_7">«Çieko, «Evet güzel» diye cevap verdi. Olduğu yerde durup aşağıya Kiyotaki ırmağına baktı. «Yaprakların buharından hava bunaltıcı olur sanıyordum, ama iyice serin.»</p>

  <p class="block_7">Masako gülmemek için dudaklarını ısırdı. «Çieko, ben senin için söyledim o sözü.»</p>

  <p class="block_7">«Benim için mi?»</p>

  <p class="block_7">«Böylesine güzel bir kız olabilir mi?»</p>

  <p class="block_7">«Haydi ordan sen de!»</p>

  <p class="block_7">Yeşil yaprakların ortasında, sade desenli kimono Çieko'nun güzelliğini bir kat daha arttırıyordu. «Daha gösterişli şeyler de giyebilirdin. O zaman kim bilir ne şahane olacaktın...»</p>

  <p class="block_7">Çieko donuk menekşe rengi ipekli giymişti. Obisi, babanın hovardaca bir cömertlikle kesmiş olduğu kıymetli pamuklu kumaştandı.</p>

  <p class="block_7">Taş merdivenlerden yukarı çıktılar. Cingo tapınağında Taira-no-Şigemori ile Minamoto-no-yo-rimoto'nun portrelerini görmek istiyordu. (<sup class="calibre1"><sup class="noteref" id="back_note_26"><a class="calibre2" href="../Text/index_split_035.html#note_26" title="26">26</a></sup></sup>) Yazar Malraux, bunları dünya şaheserleri arasında saymıştı. Bir zamanlar, Şigomori'nin portresi önündeyken, resmin yanağında ruj izine benzer bir şeyin kalmış olduğunu sandığını hatırladı. Bunu düşünürken Masako, güzelliğinden söz etmekteydi. Buna benzer sözleri ondan dinlemeye alışkındı.</p>

  <p class="block_7">Kozan manastırındaki küçük Sekisuy-İn tapınağının geniş balkonundan bakan Çieko, karşıda uzanan dağların görüntüsünü yudum yudum içine sindiriyordu. Buranın kurucusu Miyoe-Şonin'in, bir ağacın üzerinde oturur durumda yapılmış portresini çok severdi. Duvardaki bir oyuğun yanına, üzerinde hayvan karikatürleri bulunan bir resim tomarı konulmuştu. (<sup class="calibre1"><sup class="noteref" id="back_note_27"><a class="calibre2" href="../Text/index_split_036.html#note_27" title="27">27</a></sup></sup>) İki kız geniş balkonda oturup çay getirttiler.</p>

  <p class="block_7">Masako, Kozan manastırına şimdiye kadar hiç çıkmamıştı. Turistler için burası çoğunlukla son durak olurdu.</p>

  <p class="block_7">Çok eskiden bir defa Çieko, babayla birlikte Şuzan dağına gitmiş ve dağda atkuyrukları toplayıp eve getirmişlerdi; uzun, sağlam sapları vardı. (<sup class="calibre1"><sup class="noteref" id="back_note_28"><a class="calibre2" href="../Text/index_split_037.html#note_28" title="28">28</a></sup></sup>) Takao'ya gelince Çieko yalnız başına da olsa Kuzey dağı sedirlerinin köyüne kadar yola devam etmek istedi. Köy şimdi şehrin sınırları içine alınmış ve Kuzey dağı mahallesi adı verilmişti. Ama yüz yirmi, yüz otuz eviyle hâlâ bir köy halini devam ettirmekteydi.</p>

  <p class="block_7">Çieko, «Yürüyerek gidelim, ne dersin?» dedi. «Ben alışkınım, yol da güzel.»</p>

  <p class="block_7">Kiyotaki ırmağının kıyısında dağ sarplaşıyordu. Az sonra güzel bir sedir ormanı gördüler. Aynı yükseklikte duran sedirlere sevgiyle bakım yapılmıştı. Kuzey dağı tomruğu denilen kıymetli keresteler yalnız bu köyden gelirdi.</p>

  <p class="block_7">Sedir ağaçlı dağdan aşağı kadınlar iniyordu. Ağaçların altında karamuk ayıklamışlardı, akşam paydosu yaptıklarından şimdi evlerine dönüyorlardı.</p>

  <p class="block_7">Masako birden taşlaşmış gibi durup kaldı, gözlerini gelen kızlardan birine dikti.</p>

  <p class="block_7">«Çieko baksana! Şurdaki kız şaşılacak derecede sana benziyor. Sanki bir yumurtanın yarısı o, yarısı da sen.»</p>

  <p class="block_2">***</p>

  <p class="block_7">Kızın beyaz benekli, mavi pamukludan dar kollu bir elbisesi vardı. İş pantolonu giymiş, önlük ve elinin üstünü koruyan eldiven takmış, başına da ter bezi bağlamıştı. Aşağıya kadar uzanan önlüğün yırtmaçları vardı. Kaytanlarıyla, yırtmaçtan görünen dar kemer kırmızıydı. Kadınların hepsi de aynı şekilde giyinmişlerdi. Bu elbiseler, Ohara ve Şirakava köyleri kızlarının öteberi satmak için şehire gelirken giydikleri gibi değil, aksine ormanda çalışırken giyilen bir iş kıyafetiydi. Japonya’da ormanda ve tarlada çalışan kadınlar böyle giyinirlerdi.</p>

  <p class="block_7">Masako tekrar, «Sana sahiden benziyor» dedi. «Bunu garip bulmuyor musun Çieko? Baksana şuraya!»</p>

  <p class="block_7">Çieko, köylü kızla ilgilenmeksizin «Öyle mi?» dedi. «Pek kesin konuşuyorsun.»</p>

  <p class="block_7">«Kesin mi.. olabilir. Ama böyle güzel bir kız...»</p>

  <p class="block_7">«Niye güzel olmasın?»</p>

  <p class="block_7">«Bu kız senin gizlice doğurulmuş bir kardeşin olabilir.»</p>

  <p class="block_7">«Ah nasıl, bu da nerden geldi aklına?»</p>

  <p class="block_2">***</p>

  <p class="block_7">Masako ortaya attığı yakışıksız görüşünü bir gülüşle örtbas etmeye çalışarak «Benzerlik her zaman akrabalık demek değildir» dedi. «Ama böylesine korkunç bir benzeyiş...»</p>

  <p class="block_7">Kız ve yanındakiler Çieko’yla Masako'ya aldırış etmeden önlerinden geçtiler.</p>

  <p class="block_7">Kız başındaki bezle yüzünü iyice kapatmıştı. Bir an için önündeki saçları göründü, yanakları yarı yarıya saklı kaldı. Çieko, nasıl oldu da Masako kızın yüzünü böyle konuşacak derecede iyi görebildi, diye düşündü.</p>

  <p class="block_7">Kendisi sık sık bu köyde bulunmuş ve kadınları çalışırken seyretmiş, onların daha önceden erkeklerin kabaca kabuğunu soydukları sedir tomruklarından ince lifleri nasıl kazıdıklarını, yüzeylerini sıcak veya soğuk suyla yumuşatıp, Boday çağlayanı kumuyla nasıl perdahladıklarını görmüştü. Bu bakımdan dışarda yollarda, ya da evlerin önünde yapılan kereste işlerinde çalışan kızların dış görünüşleriyle az da olsa bir aşinalığı vardı. Zaten bu küçük dağ köyündeki genç kızların sayısı da pek o kadar çok değildi. Tabii her birine ayrı ayrı bakması için de bir sebep yoktu.</p>

  <p class="block_7">Kadınların arkasından bakarken Masako da tekrar sakinleşmişti. Ama yine de «Garip şey!» diye tekrarlamaktan kendini alamadı. Araştıran bakışlarını Çieko'nun yüzünde dolaştırdı, sonra başını eğdi.</p>

  <p class="block_7">«Evet, benziyor sana.»</p>

  <p class="block_7">Çieko, «Neresi benziyor bana?» diye sordu.</p>

  <p class="block_7">«Neresi mi? Bu benzerliği hissediyorum ben sadece. Ne olduğunu söyleyemem, ama o gözler, o burun... Tabii, şehirli bir kızın dağlı bir kızdan farklı görünüşü vardır. Gücenme bana.»</p>

  <p class="block_7">«Bana ne bundan.»</p>

  <p class="block_7">Masako gördüğü şeyden bir türlü ayrılmak istemiyormuşçasına, «Çieko» dedi, «kızın arkasından gizlice gidip evine bakalım mı?»</p>

  <p class="block_2">***</p>

  <p class="block_7">Her zaman şaka yapmaya pek meraklı olan Masako, bu teklifinde ciddi değildi. Ama Çieko durup kalmak istercesine adımlarını yavaşlattı. Bakışlarını sedir ağaçlı dağa çevirdi. Evlerin önünde her tarafta duran kerestelere bakmaya bir türlü doyamıyordu. Hemen hemen dümdüz ve pırıl pırıl perdahlanmış bu beyaz sedir tomrukları tek kelimeyle güzeldiler.</p>

  <p class="block_7">Çieko, «Birer sanat eseri gibi, değil mi?» dedi. «Bunlar en ince zevkli yapılarda kullanılacak, ta Tokyo'ya ve Kiyişu'ya kadar taşınacaklar.»</p>

  <p class="block_7">Tomruklar, köy evlerinin ön çatılarının altına kadar düzenli bir şekilde üst üste konulmuşlardı. Hatta evlerin üst balkonlarına bile istif edildikleri görülüyordu. Bir evin üst katında kereste istifinin önüne kuruması için donlar asılmıştı. Masako merakla bunlara baktı.</p>

  <p class="block_7">«Bak, aslında burada oturanlar keresteler; insanlar ise sadece onların aralarına sığınmışlar.»</p>

  <p class="block_7">Çieko gülerek, «Ama artık gevezeliği bırak» diye bağırdı. «Kereste sundurmalarının yanındaki güzel evi görmüyor musun?»</p>

  <p class="block_7">«İyi ama, üst katta nasıl çamaşır kurutuyorlar?»</p>

  <p class="block_7">«Şu kıza benzememi de böyle gevezelik olsun diye söyledin, değil mi?»</p>

  <p class="block_7">Masako birden ciddileşerek, «Yok, vallahi değil» dedi. «Bunun için küstün mü yoksa?»</p>

  <p class="block_7">«Küsmek mi? Aklımdan bile geçmedi.» Çieko bunu söylerken, beklenmedik şekilde o kızın gözlerinin karşısında beliriverdiğini gördü. Bu gözler, çalışmaktan katılaşmış sıhhatli vücudunda daha da göze çarpıyor ve bu karanlık derin gözlerde bir tasanın saklandığı belli oluyordu.</p>

  <p class="block_7">Bu görüntüden kurtulmak istercesine Çieko, «Bu köyde kadınların işi çok ağırdır» dedi.</p>

  <p class="block_7">Masako önemsemeyerek «Kadınlar erkeklerle birlikte çalıştıktan sonra bundan ne çıkar» dedi. «Çiftçilerde de bu böyle, bahçıvanlarda, balıkçılarda da... senin gibi genç bir bayan elbette hepsine şaşar kalır.»</p>

  <p class="block_7">«Ben mi, hiç de değil. Ben kendim de çalışıyorum. Senin hoşuna gitmez ama değil mi?»</p>

  <p class="block_7">Masako içtenlikle, «Çalışmak mı, hayır» diye itiraf etti.</p>

  <p class="block_7">«Çalışmak diye gelişi güzel söylenir, ama ben sana bu köyde kızların nerde çalıştıklarını göstereceğim, Masako.» Çieko tekrar sedir dağını seyre koyuldu. «Orada yukarıda ağaçların kenarlarını almaya başlamışlar.»</p>

  <p class="block_7">«Kenar almak mı, o da ne demek?»</p>

  <p class="block_7">«iyi sedir kütüğü elde etmek için, fazla dallar satırla kesilir. Merdivenle tepesine çıkarlar, ama sonra küçük maymunlar gibi daldan dala atlarlar.»</p>

  <p class="block_7">«Tehlikeli değil midir?»</p>

  <p class="block_7">«Erkenden tepeye çıkıp öğle paydosuna kadar bir daha aşağıya inmeyen orman işçileri vardır.»</p>

  <p class="block_7">Masako da bakışlarını sedir dağına çevirdi. Mum gibi dimdik ağaç gövdelerinin duruşunda harikulade bir güzellik vardı. Tepelerinde bırakılmış olan iğne yapraklı tutamlar ise birer küçük sanat eseriydi.</p>

  <p class="block_2">***</p>

  <p class="block_7">Dağ ne pek yüksek, ne de pek genişti. Sedirlerin gövdeleri daha yükseklerde de güzel bir düzen içinde yetişmişlerdi: Her bin nerdeyse teker teker ayırt edilecek gibiydi. Ormanın içinde de zevkli yapılara yaraşır halleriyle çok zarif görünüyorlardı.</p>

  <p class="block_7">Kiyotaki ırmağının kıyısında dağ daha da dikleşerek dar vadiye iniyordu. Bu yüzden çok yağmur almasına karşılık, güneşin etkisi daha az oluyordu. Burada en kıymetli sedir ağacının yetişmesinin nedenlerinden biri de buydu. Rüzgâra karşı tabii şekilde korunmaktaydılar. Rüzgârın gücünü hissettirdiği ve ağaçlarda yaş dairesinin büyümesini engellediği yerde, sedirler eğiliyor bükülüyorlardı.</p>

  <p class="block_7">Köyün evleri dağın eteğinde nerdeyse bir dizi halinde sıralanmıştı.</p>

  <p class="block_7">Çieko’yla Masako köyün sonunda geriye döndüler.</p>

  <p class="block_7">Bazı evlerin önünde tomrukları perdahlıyorlardı. Kadınlar daha önce suya batırılmış parçaları, Roday kumuyla dikkatle düzlemekteydiler. Yani kullandıkları bu koyu kahverengi, çamura benzer kum, Boday çağlayanının altından çıkarılıyordu.</p>

  <p class="block_7">Masako yaşlı bir kadına, «Bu kum biterse ne olacak?» diye sordu. Kadın, «Yağmur yağınca suyla birlikte aşağıya düşüp orada birikir» cevabını verdi. Masako kadının ne kadar kestirme konuştuğunu düşündü.</p>

  <p class="block_7">Ama Çieko'nun hakkı vardı. Kadınların elleri hiç dinlenmeden hareket halindeydi. Orada direk olacağı düşünülmüş beş altı parmak çapında perdahlanmış tomruklar duruyordu. İşi bitmiş tomruklar yıkanmış, kurutulmuş ve sevk edilmek üzere kâğıtlara, ya da samanlara sarılmıştı.</p>

  <p class="block_7">Irmağın çakıllı kıyısına doğru sedir fidanları dikilmişti. Bu güzel fidanları seyrederken Masako'nun aklına Kiyoto'nun eski evlerini süsleyen tertemiz pencere parmaklıkları geldi. Köyün giriş yerinde otobüs işletmesinin Boday Yolu levhalı bir durağı vardı. Çağlayan bu yolun üzerinde daha yükseklerde olmalıydı.</p>

  <p class="block_7">İki kız buradan otobüsle döndüler. Bir süre sustuktan sonra Masako, «Biz kızları» dedi, «acaba bu sedirler gibi böyle dimdik yetiştiremezler mi?»</p>

  <p class="block_7">Çieko soran gözlerle ona baktı.</p>

  <p class="block_7">«Ben, bu ağaçlar kadar büyük sevgiyle yetiştirilmiş değilim.»</p>

  <p class="block_7">Çieko gülmek zorunda kaldı.</p>

  <p class="block_7">«Masako, birini buldun mu yoksa?»</p>

  <p class="block_7">«Buldum, hem de az bir zaman önce. Onunla Kamao ırmağı kıyısındaki çayırlıkta oturduk bile. Kayomaçi'deki yazlık terasın yakınında Oturmaya gelenler durmadan artıyordu, üstelik bir de fenerleri yakmasınlar mı, biz de onlara sırtımızı çevirdik, kimse de bizi farketmedi.»</p>

  <p class="block_7">«Bu akşam da buluşuyor musun?»</p>

  <p class="block_7">«Evet, bu akşam da. Yedibuçuk için sözleştik. Ama o saatte de ortalık aydınlık oluyor.»</p>

  <p class="block_7">Çieko böylesine büyük bir özgürlüğe sahip olduğundan dolayı ona nerdeyse gıpta edecekti.</p>

  <p class="block_2">***</p>

  <p class="block_7">Çieko, bahçeye bakan arkadaki güzel odada anne ve babasıyla akşam yemeğine oturmuştu.</p>

  <p class="block_7">Anne, babaya bakarak «Bugün» dedi, «Bay Şimamura, Şomasa pirinci kırıntısından yapılmış bir tepsi yemek yollamış, hediye olarak. Onun yanına sadece bir çorba yaptık, bu da yeter sana.»</p>

  <p class="block_7">Bambu yaprakları içinde, deniz sazanı dilimleriyle birlikte pişmiş pirinç kırıntısı, babanın en sevdiği yemekti.</p>

  <p class="block_7">«Bizim sorumlu aşçımız bugün eve biraz geç mi geldi?» diye sorunca, anne hemen Çieko'dan yana çıktı. «Kuzey dağının sedirlerini görmeye gitmişti, Masako’yla birlikte.»</p>

  <p class="block_7">«Öyle demek...»</p>

  <p class="block_7">Pirinç kırıntısı, İmari porseleninden tabaklara konulmuştu. Üç köşesinden tutturulmuş yapraklara sarılmış, sazan balıkları açıkta bırakılmıştı. Çorba ise kum mantarı katılmış fasulye özünden yapılmıştı.</p>

  <p class="block_7">Evin dışındaki ince örülmüş kafesli pencerelerden de anlaşılacağı gibi, Takiçiro'nun mağazasında eski Kiyoto'nun bazı ticaret gelenekleri hâlâ yaşıyordu. Şirket haline gelişinden beri müdür ile tezgâhtarlar artık, başka yerde oturmaktaydılar. Yalnız Omi'li iki ya da üç çırak, halâ üst katta kafesli pencerelerin arkasında yatıp kalkıyorlardı. Akşam yemeği saatlerinde bu yüzden ortalık sessiz olurdu.</p>

  <p class="block_7">Anne, «Kuzey dağı sedirlerine gitmesini niye böyle çok seviyorsun, Çieko?» diye sordu.</p>

  <p class="block_7">«Sedirlerin hepsi dimdik ve güzel duruyorlar. İnsanların ruhu da dosdoğru olsa diye düşünüyorum.»</p>

  <p class="block_7">Anne, «Çieko’muzun ruhu dosdoğru elbette» dedi.</p>

  <p class="block_7">«Hayır, ben eğilmiş bükülmüşüm, ya da..»</p>

  <p class="block_7">Baba, «Belki de doğrudur» diye söze karıştı. «Bir insan o kadar doğru olamaz, öteyi beriyi düşünmek zorundadır çünkü.»</p>

  <p class="block_7">Çieko susuyordu.</p>

  <p class="block_7">«Yine böyle olmak daha iyi değil mi? Kuzey dağı sediri gibi dosdoğru bir çocuk, belki sevilmeye çok daha layıktır, ama dünyada böylesi nerde? Günün birinde nasıl olsa feleğin tokadını yer. Ağaç eğri olmuş, rüzgârlı olmuş ne çıkar, yeter ki büyüsün. Baban böyle düşünüyor. Bizim bahçedeki akçaağaca bir baksana.»</p>

  <p class="block_7">Anne, «Çieko gibi bir çocuğa kalkmış neler söylüyorsun» dedi. Sesinde hafif bir öfke vardı.</p>

  <p class="block_7">«Biliyorum, biliyorum, bizim Çieko’muz dürüst bir kız tabii...»</p>

  <p class="block_7">Çieko, yüzü bahçeye dönük olarak bir süre sustuktan sonra, «Ben de akçaağaç gibi mi olmalıyım?» dedi. Sesinde bir ıstırap belirtisi seziliyordu. «Oysa ben menekşeler gibi, gövdesindeki oyuklarda çiçeklenen menekşeler gibi olmak isterdim. Ama bakın, menekşelerin çiçekleri çoktan döküldü.»</p>

  <p class="block_7">Anne, «Doğru» dedi, «Ama gelecek bahar yine çiçek açacaklardır.»</p>

  <p class="block_7">Çieko’nun yere eğik bakışları, akçaağaç köklerinin yanındaki eski fenere takılıp kaldı. Harap kutsal tasvir akşamın loş ışığında hiç seçilmez olmuştu, ama genç kızın içinde birden dua etmesi gerektiği duygusu uyandı.</p>

  <p class="block_7">«Anne, ben gerçekten nerde doğdum?»</p>

  <p class="block_7">Anne, babayla bir an gözgöze geldi.</p>

  <p class="block_7">Takiçiro kısaca, «Gion bahçesinde kiraz çiçeklerinin altında» dedi.</p>

  <p class="block_7">Gion bahçesinde kiraz çiçeklerinin altında doğmuş olmak, «Bambu Kesici» masalındaki peri Kaguyahime'nin bir bambu kamışının içinde dünyaya gelmesi gibi bir şey değil miydi? (<sup class="calibre1"><sup class="noteref" id="back_note_29"><a class="calibre2" href="../Text/index_split_038.html#note_29" title="29">29</a></sup></sup>)</p>

  <p class="block_7">Bunun için mi baba böyle kesin konuşmuştu?</p>

  <p class="block_7">Çiçeklerin altında doğmuşsa, günün birinde belki onu da gelip Kaguyahime gibi yurduna götüreceklerdi. Bunları tatlı bir şaka gibi içinden geçirmişti, ama yüksek sesle söylemekten korktu.</p>

  <p class="block_7">Sokağa bırakılmış çocuk, çalınmış çocuk! Anneyle baba nerde doğduğunu bile bilmiyorlar, asıl annesiyle babasını tanıyorlar mıydı acaba?</p>

  <p class="block_7">Çieko az önceki yakışıksız sorusuna pişman olmuştu, ama özür de dilemedi. Birden bu soru da nerden aklına gelivermişti? Yoksa hafızasının karanlık bir köşesinde saklı mı duruyordu? Masako nasıl demişti: «bir yumurtanın yansı bu kız, yansı da sen...»</p>

  <p class="block_7">Çieko ne yana bakması gerektiğini bir türlü kestiremiyor, heybetli akçaağacı seyrediyordu. Çıkmaya başlayan ayın ışığında gecenin karanlık göğü soluk bir aydınlık içindeydi.</p>

  <p class="block_7">Onun gibi bakışlarını yukarılara çeviren anne, «Gökyüzüne yazın renkleri geldi» dedi. «Dinle Çieko! Sen bu evde doğdun. Seni ben doğurmadım, ama bu evin içinde dünyaya geldin sen.»</p>

  <p class="block_7">Çieko, «Evet anne» diyerek başını eğdi.</p>

  <p class="block_7">Çieko, Şiniçi'ye anlattığı gibi Şige anneyle kocası tarafından Maruyama'da kiraz ağaçlarının altından çalınıp eve getirilmiş değildi. Mağazanın giriş kapısına koymuşlardı onu. Kucağına alıp eve getirmiş olan da Takiçiro’ydu.</p>

  <p class="block_7">Yirmi yıl önce olmuştu bunlar. O zamanlar otuz yaşında bulunan Takiçiro ise pek hovardaca bir hayat yaşamaktaydı. Bu yüzden karısı anlattıklarına bir türlü inanamıyordu.</p>

  <p class="block_7">«Sen sadece suçunu örtbas etmek istiyorsun! Belki de bu çocuğu sana bir geyşa doğurdu.»</p>

  <p class="block_7">Takiçiro öfkeyle «Saçmalama!» diye bağırmıştı. «Baksana bir kere çocuğa neler giydirmişler... Bir geyşanın çocuğu böyle mi olur? Hah, geyşanın çocuğuymuş...» Sonra da bebeği kadına uzatmış, Şige de almıştı. Çocuğun üşümüş yanaklarını kendi yanağına dayamıştı.</p>

  <p class="block_7">«Bu çocuk ne olacak peki?»</p>

  <p class="block_7">«Bunları içerde konuşuruz. Peki, niye böyle heyecanlısın?»</p>

  <p class="block_7">«Şimdi bir çocuk dünyaya geldi de.»</p>

  <p class="block_7">Anneyle babasını tanımadan çocuğu evlât edinemezlerdi. Bu yüzden çocuk, Şige ile Takiçiro'nun evliliklerinden meydana gelmiş öz evlât olarak nüfusa kaydedilerek Çieko adını almıştı.</p>

  <p class="block_7">Gerçi halk arasında, evlâtlık çocuk öz çocuğu çağırır denir, ama Şige'nin hiç çocuğu olmadı. Böylece Çieko tek evlât olarak büyüdü, karı koca da onu şefkatle sevdiler. Zamanla onu kimin bırakmış olabileceğini ve asıl annesiyle babasının hâlâ yaşayıp yaşamadığını artık düşünmez oldular.</p>

  <p class="block_7">Bu akşam yemeğinden sonra yapılacak pek bir iş yoktu. Sadece pirinç kırıntısının bambu yapraklarını atıp, çorba tabaklarını yıkamak gerekiyordu. Bunları Çieko yalnız yaptı.</p>

  <p class="block_7">Sonra da arka taraftaki üst katta bulunan yatak edasına çekildi. Babasının Saga'da Rahibeler Manastırına giderken yanında götürdüğü, Paul Klee ve Chagall'ın resimlerini gözden geçirdi.</p>

  <p class="block_7">Daha uykuya yeni dalmıştı ki, çığlıklar kopararak korkulu bir rüyadan, uyandı.</p>

  <p class="block_2">***</p>

  <p class="block_7">Bitişikteki odadan anne, «Çieko, Çieko!» diye seslendi. Çieko’nun cevap vermesini beklemeden de kapıyı sürerek açtı. «Kâbus mu geçirdin?» diye sordu ve içeri girdi. «Kötü rüyalar mı gördün?»</p>

  <p class="block_7">Çieko'nun yanına oturup yatağın yanındaki gece lâmbasının düğmesine bastı. Çieko yatağın içinde dimdik oturmaktaydı.</p>

  <p class="block_7">«Yavrum, nasıl da terlemişsin!» Anne, Çieko'nun tuvalet dolabından tülbent mendiller alıp kızın alnını ve göğsünü zildi. Çieko sesini çıkarmıyordu. Ana, Beyaz göğüsleri de ne güzel, diye düşündü.</p>

  <p class="block_7">«Çok teşekkür ederim anne!»</p>

  <p class="block_7">«Kötü bir rüya mı görmüştün?»</p>

  <p class="block_7">«Evet. Rüyamda bir uçuruma yuvarlanıyordum.. korkunç derin bir yeşilliğe doğru düşüyordum, dibi yoktu bu yeşilliğin.»</p>

  <p class="block_7">Anne, «Rüyada böyle şeyler çok olur» dedi, «İnsan hep böyle dipsiz yerlere düşer.» Çieko susuyordu.</p>

  <p class="block_7">«Üşütmeyesin Çieko, geceliğini değiştir.»</p>

  <p class="block_7">Çieko evet dercesine başını salladı, ama henüz sakinleşmemişti. Ayağa kalkınca sendeledi.</p>

  <p class="block_7">«Sen bırak, ben getiririm.»</p>

  <p class="block_7">Çieko oturduğu yerde yumuşak ve çevik hareketlerle geceliğini değiştirdi. Eskisini katlamaya başlayınca anne geceliği elinden aldı. «Bırak yıkansın!» diyerek köşedeki elbise askısının üstüne koydu. Sonra tekrar Çieko'nun yatağına oturdu.</p>

  <p class="block_7">«Sadece bir rüyadan mı bu? Ateşin olmasın?» Elini kızın alnına götürdü, ama alnında sıcaklık yoktu.</p>

  <p class="block_7">«Sedir köyünün uzun yolunda yorulmuş olmayasın?»</p>

  <p class="block_7">Çieko susuyordu.</p>

  <p class="block_7">«Pek de bitkin görünüyorsun. Yanında yatayım mı?» Anne kendisi için yatak takımı almaya kalktı.</p>

  <p class="block_7">«Hayır, teşekkür ederim. İyileştim. Ne olur, üzme kendini.»</p>

  <p class="block_7">«Emin misin?» Anne, yorganın altına girip Çieko'nun yanına uzandı. Çieko ona yer açtı.</p>

  <p class="block_7">«Senin yaşında artık ana koynunda uyumak hoşa gitmez. Sana da tuhaf geliyor, değil mi?»</p>

  <p class="block_7">Ama az sonra anne rahat bir uykuya dalmıştı. Çieko üşümesin diye yorganı annenin omuzlarına çekip ışığı söndürdü. Kendisi ise uyuyamadı.</p>

  <p class="block_7">Uzun bir rüya görmüştü. Anneye anlattığı en sonuydu.</p>

  <p class="block_7">Önce bir yarı rüya halindeydi. Daha çok da gündüzün Masako'yla Kuzey dağı sedirlerine gidişlerinin yeniden ve keyifle hatırlanışıydı. Ve Masako'nun kendisine benzediğini söylediği kız, köydekinden çok daha güzel bir halde karşısına çıkıyordu. Rüyanın sonunda içine düştüğü yeşillik, acaba hafızasında hâlâ yaşamakta olan sedir dağı mıydı?</p>

  <p class="block_2">***</p>

  <p class="block_7">Kurama tapınağında yapılan Bambu Kesme Bayramı, Takiçiro'nun değer verdiği bir törendi. (<sup class="calibre1"><sup class="noteref" id="back_note_30"><a class="calibre2" href="../Text/index_split_039.html#note_30" title="30">30</a></sup></sup>) Gençlik yıllarından beri buraya pek çok defa gelmiş olduğundan, artık kendisi için hiç bir yeni yanı kalmamıştı. Ama bu sefer kızı Çieko'yu oraya götürmek istiyordu.</p>

  <p class="block_7">Takiçiro'nun korkusu yağmurdandı. Haziranın yirmisindeki Bambu Kesme Bayramı, yağmur mevsiminin tam ortasına düşüyordu. Ayın on dokuzunda ise adamakıllı yağmur yağmıştı.</p>

  <p class="block_7">Takiçiro, «Böyle şiddetli yağmur yarına kadar dinmez» diyor ve ikide bir gökyüzüne bakıyordu.</p>

  <p class="block_7">«Baba, yağmur bana vız gelir.»</p>

  <p class="block_7">Baba, «İyi ama» dedi, «böyle havada da...»</p>

  <p class="block_7">Yirmisinde de havadaki nemlilik devam etti. Takiçiro mağazadaki adamlara, «Pencereleri pancurları kapatın!» diye emir verdi. «Korkunç bir nem bu, kumaşlara zarar verir.»</p>

  <p class="block_7">Çieko, «Baba, Kurama tapınağına gitmeyecek miyiz?» diye sordu.</p>

  <p class="block_7">«İnşallah gelecek yıl. Üzme tatlı canını. Bu siste Kurama tapınağında ne işimiz var?»</p>

  <p class="block_7">Bambu kesme işini rahipler değil, aslen o köyden olan köylüler yapar. Bunlara «Buda Rahipleri» denir. Hazırlık olarak bir gün önce dişi ve erkek bambuların her birinden dörder tanesi, büyük avlunun sağına soluna konulmuş kütüklerin üzerine bağlanır. Erkek bambuların kökleri kesilip yaprakları olduğu gibi bırakılır. Dişilerin köklerine ise dokunulmaz.</p>

  <p class="block_7">Öteden beri büyük avlunun soluna Tamba yeri, sağına ise Omi yeri denilir.</p>

  <p class="block_7">Hizmet için ayrılmış insanlar kaba ipekliden geleneksel elbiselerini, samandan örülmüş sandallarını, omuzdan atkılı önlüklerini giymiş ve iki tane kılıç kuşanmışlardır. Başlarına da beş çeşit kumaştan yapılma budist eşarplarını Benkay (<sup class="calibre1"><sup class="noteref" id="back_note_31"><a class="calibre2" href="../Text/index_split_040.html#note_31" title="31">31</a></sup></sup>) usulü sarmışlar, kalçalarına Nandin yaprakları dolamışlardır. Bambuların kesileceği bıçak, sırmalı bir torbada muhafaza edilmektedir. Bir önderin yönetiminde giriş kapısına varılır.</p>

  <p class="block_7">Bu törene aşağı yukarı öğleyin sat bire doğru başlanır.</p>

  <p class="block_7">Tören elbiseli bir rahibin boru öttürmesinden sonra bambu kesimi başlar.</p>

  <p class="block_7">Tören için seçilmiş iki erkek çocuk koro halinde başrahibe seslenir: «Yaşasın bambu kesimi bayramı!»</p>

  <p class="block_7">Sağ ve sol taraftaki yerlerden ikişer çocuk ortaya çıkıp övgülerini yaparlar:</p>

  <p class="block_7">«Ne güzeldir Omi'nin bambuları!»</p>

  <p class="block_7">«Ne güzeldir Tamba'nın bambuları!»</p>

  <p class="block_7">Bambu kesicileri önce kütüklerin üstüne bağlanmış erkek kamışları kesip üst üste koyarlar. İnce yapılı dişi bambular oldukları yerde bırakılırlar. O zaman tören çocukları başrahibe haber verirler:</p>

  <p class="block_7">«Bambu kesicileri işlerini bitirdiler!»</p>

  <p class="block_7">Rahipler mihraba geçip dualar okurlar. Lotus çiçeklerinin yerine bir çelenk yaz kasımpatısı etrafa saçılır. Başrahip mihraptan aşağıya iner, servi ağacından yapılmış yelpazesini açar, üç defa yukarı kaldırıp indirir.</p>

  <p class="block_7">İki rahip, Omi ve Tamba yerlerinin kamışlarını üçe bölerken, herkes «Hoooo!» diye bağırarak eşlik eder.</p>

  <p class="block_7">Takiçiro, kızına yağmur yüzünden vazgeçtikleri törende bambunun nasıl kesildiğini tam göstermeyi düşündüğü sırada, Hideo parmaklıklı kapıdan içeri girdi. Koltuğunda bir bohça vardı. «Sayın küçük hanımın obisini bitirdim» dedi.</p>

  <p class="block_7">Takiçiro hayretle, «Obi mi?» diye sordu. «Obi benim kızım için mi?»</p>

  <p class="block_7">Hideo bir dizinin üstüne çökerek saygıyla avuçlarını kavuşturdu.</p>

  <p class="block_7">Takiçiro neşeli bir sesle, «Lale desenli mi?» diye sordu.</p>

  <p class="block_7">Hideo ciddi bir edayla, «Hayır» cevabını verdi. «Rahibeler Manastırında yaptığınız desenli. O zaman kötü bir davranışta bulunmuştum Bay Sata. Benim gençlik huysuzluğumu affediniz.»</p>

  <p class="block_7">Takiçiro’nun içinde bir şeyler kıpırdadı.</p>

  <p class="block_7">«Yok canım! O zaman ben sadece şöyle bir parça heveslerime uyup bir şeyler yapmıştım. Siz beni uyandırdınız. Bu da aklımı başıma getirdi. Size teşekkür borçluyum.»</p>

  <p class="block_7">«Ama ben şimdi size dokuyacağım diye söz verdiğim obiyi getirdim.»</p>

  <p class="block_7">«Nasıl?» Takiçiro'nun hayreti bir kat daha artmıştı. «Taslağı ben yırtıp sizin evin yanındaki dereye atmıştım.»</p>

  <p class="block_7">Hideo, «Siz onu atmış mıydınız?» diye sordu. Ve sonra meydan okurcasına sakin bir edayla, «Onu bir defa gördüm ve olduğu gibi zihnimde tuttum» dedi.</p>

  <p class="block_7">Takiçiro, işte tam bir usta diye düşündü ve yüzünde tasalı çizgiler belirdi.</p>

  <p class="block_7">«Öyleyse şunu söyleyin bana, Bay Hideo! Suya attığım taslağımı niçin dokudunuz?» Takiçiro, «Niçin dokudunuz?» diye tekrarladı ve ne ıstırap ne de öfkeye benzeyen bir duygu benliğinin derinliklerinde kabardı. «Kalbin sıcak katkısı yok. Sıhhatli olmayan bir şeyler var... bunları söyleyen siz değil miydiniz Bay Hideo?» Hideo susuyordu.</p>

  <p class="block_7">«Bu yüzden evinizden çıkınca ben de onu dereye atmayı daha uygun buldum.»</p>

  <p class="block_7">«Bay Sata, beni affediniz!» Hideo kavuşturmuş olduğu avuçlarıyla tekrar af diledi.</p>

  <p class="block_7">«Değersiz ıvır zıvırları dokumaktan bıkmıştım. Bu yüzden öfkem tepeme çıkmıştı.»</p>

  <p class="block_7">«Benim de tepeme çıkmıştı, evet, benim de. Bu rahibeler manastın, tabii sesiz, gerçekten sessiz. Sadece tek bir kocamış rahibe... öğleyin yaşlı bir hizmetçiden başka kimsecikler yok. Orası ıssız, çok ısız. Evde ise işler kötüye gitmekte. Onun için Bay Hideo'nun dedikleri yüreğime dokundu. Benim gibi bir tüccar ne diye taslaklar çizmek zorunda kalsın? Üstelik bir de şu yeni moda şeyler... buna rağmen!»</p>

  <p class="block_7">«Ben de iyice düşündüm ve sayın küçük hanımla karşılaştıktan sonra tekrar düşündüm.»</p>

  <p class="block_7">«E.. sonra?»</p>

  <p class="block_7">«Obiye bir bakınız. Hoşunuza gitmezse kesip paçavra niyetine kullanırsınız.»</p>

  <p class="block_7">Takiçiro, «Pekâlâ» diyerek başını salladı ve kızına seslendi: «Çieko, Çieko!»</p>

  <p class="block_7">Müdürün yanındaki yerde oturan Çieko ayağa kalkıp içeri girdi.</p>

  <p class="block_2">***</p>

  <p class="block_7">Hideo gür kaşlarını yukarı kaldırmış ve ağzını sımsıkı kapatmıştı. Yüzünde kendine güvenen bir ifade vardı, ama bohçayı çözerken parmaklarının ucu hafifçe titriyordu.</p>

  <p class="block_7">Çieko'ya döndü, Takiçiro’yla konuşmasını önlemek istediği belliydi: «Bayan Çieko, şuna bakınız. Babanızın taslağı.» Bunu söyleyerek iki taraflı dokunmuş obi topunu kıza uzattı. Kendisi olduğu yerde dimdik durup kaldı.</p>

  <p class="block_7">Çieko, obi topunu ucundan bir parça açar açmaz «Ah baba!» diye bağırdı. «Bunlar Klee'nin resimleri gibi... Saga'da mı çizmiştin bunu?» Topu dizlerinin üzerinde açmaya devam etti. «Ah ne güzel!»</p>

  <p class="block_7">Takiçiro keyfi kaçmış bir halde susuyordu. Ama içinden, Hideo'nun kendi taslağını böylesine tıpatıp aklında tutmasına hayran olmaktaydı.</p>

  <p class="block_7">Çieko, saf bir sevinç içinde «Baba!» diye bağırdı. «Çok güzel bir obi, çok güzel!»</p>

  <p class="block_7">Takiçiro halâ susuyordu.</p>

  <p class="block_7">Genç kız dokumayı elleyerek Hideo'ya döndü, «Çok güzel dokunmuş» dedi.</p>

  <p class="block_7">Hideo «Öyledir» diye cevap verdi. Başı hâlâ öne eğik duruyordu.</p>

  <p class="block_7">«Biraz daha bakabilir miyim?»</p>

  <p class="block_7">Hideo, «Aman, rica ederim» dedi.</p>

  <p class="block_7">Çieko ayağa kalkıp obiyi ikisinin önünde açtı. Bir elini babanın omuzuna koyarak kumaşı seyre koyuldu.</p>

  <p class="block_7">«Baba, sen ne diyorsun?»</p>

  <p class="block_7">Baba susuyordu.</p>

  <p class="block_7">«Güzel değil mi?»</p>

  <p class="block_7">Takiçiro, «Onu gerçekten güzel buluyor musun?» diye sordu.</p>

  <p class="block_7">«Evet. Çok teşekkür ederim Baba.»</p>

  <p class="block_7">«Ona iyice bir bak!»</p>

  <p class="block_7">«Yepyeni bir desen olduğundan, kimonoyu buna uydurmak gerekecek.. şahane bir obi!»</p>

  <p class="block_7">«Öyle mi? Mademki hoşuna gitti, öyleyse Bay Hideo'ya teşekkür et.»</p>

  <p class="block_7">Çieko, babanın arkasından yere diz çöktü ve Hideo'yu eğilerek selamladı. «Çok teşekkür ederim, Bay Hideo.»</p>

  <p class="block_7">Baba, «Çieko! » diye seslendi, «bu obide renk uyuşumu buluyor musun? Bir sıcaklık, ya da kalbin katkısını.. »</p>

  <p class="block_7">«Nasıl? Renk uyuşumu mu?» Çieko şaşırmış bir halde obiyi yeniden gözden geçirdi.</p>

  <p class="block_7">«Renk uyuşumundan söz ediyorsan, bu elbiseye ve onu giyene bağlı bir şeydir, doğru değil mi? Bugünün modasında renk uyuşumu kasten ortadan kaldırılmış elbiseler ortaya çıkarıyorlar.»</p>

  <p class="block_7">«Hım..» Takiçiro başını eğdi. «Evet, Çieko, ben bu taslağı Bay Hideo'ya gösterdiğim zaman, bana renk uyuşumu olmadığını söylemişti. Ben de bu yüzden onu, Bay Hideo'nun dükkânının yanı başındaki dereye atmıştım.»</p>

  <p class="block_7">Çieko hiç bir şey söyleyemedi</p>

  <p class="block_7">«Şimdi Bay Hideo'nun dokuyup getirdiği şeyi düşün bir kere; benim fırlatıp attığım taslağımın tıpatıp aynı... kumaşta renk tonları değişik bir duygu uyandırıyorlarsa da, yine de tıpatıp aynı.»</p>

  <p class="block_7">«Merhamet ediniz Bay Sata!» Hideo tekrar yalvarırcasına avuçlarını yanyana getirdi. Sonra da «Bayan Çieko» dedi, «biraz küstahça bir rica bu, ama ne olur anlayış gösteriniz de obiyi bir kez kuşanınız.»</p>

  <p class="block_7">Çieko, «Bu kimonoyla mı?» dedi. Doğruldu, kumaşı bir kaç defa kalçasının üstüne doladı. Işıklar saçarak ve sevinçten uçarak önlerinde durdu. Takiçiro'nun da yüz çizgileri yumuşamıştı.</p>

  <p class="block_7">Hideo, «Bayan Çieko» dedi. «Bu babanızın yarattığı bir eserdir.» Gözleri ışıl ışıl parıldıyordu.</p>

  <p class="block_2">***</p>

  <p class="block_8" id="calibre_pb_4"> </p>
</body>
</html>
