<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>KİYOTO</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4">Yedİncİ Bölüm</h1>

  <p class="block_10">Çamların Yeşili</p>

  <p class="block_11"> </p>

  <p class="block_7">Takiçiro, Nanzen tapınağı yakınlarında satılık uygun bir ev bulunduğunu haber almıştı. Bu güzel sonbahar gününde hem orasını görmek hem de bu bahaneyle bir gezinti yapmak istedi. Karısıyla kızının da kendisiyle birlikte gelmesini arzu etti.</p>

  <p class="block_7">Şige «Burasını satın alacak mısın?» diye sordu.</p>

  <p class="block_7">Takiçiro «Görmeden önce değil elbette» diye karşılık verdi. Ve birden suratını astı. «Parası çok elverişli, ama bu paraya göre küçük bir şey olmalı.»</p>

  <p class="block_7">Şige cevap vermedi.</p>

  <p class="block_7">«Bir kere gidip bakmanın ne zararı var, değil mi?»</p>

  <p class="block_7">Şige kaygılıydı. Kocası ev satın alıp işine ordan mı gidip gelecekti? Tokyeda Nihonbaşi ve Ginzada olduğu gibi Kiyoto’nun merkezindeki işyerleri semtine, mağaza sahiplerinin ayrı köşklerde oturup ordan işlerine gitmeleri modası yayılmış bulunuyordu.</p>

  <p class="block_7">Niye olmasındı? Maruta firmasının eski parlak günleri geçmişti artık, ama elde edilen gelir kendi malları olan küçük bir evi geçindirmeye yetecek durumdaydı.</p>

  <p class="block_7">Ama kocası belki de mağazayı kendisine, sürekli az bir gelir sağlayarak satmayı ve ondan sonra bu küçük eve yerleşmeyi düşünüyordu. O halde kararını bir an önce, mağaza henüz ayakta dururken vermesi gerekirdi. Peki ama küçük bir evin içinde bu adam vaktini nasıl geçirecekti? Elli yaşındaki bir erkek kendi alışkanlıklarıyla yaşar. Mağaza uygun şekilde satılmış olsa bile, getireceği faizle yaşamak güç olacaktı.</p>

  <p class="block_7">Anne bu kaygılarını sözle anlatmadı, ama kızının neler düşündüğünü sezdiği anlaşılıyordu. Çieko gençti. Onu kızı olarak gördükçe, en büyük avuntuyu buluyordu. Bütün bunlardan habersiz olan Takiçiro yeniden keyiflenip neşesine kavuşmuştu.</p>

  <p class="block_7">Otomobilde giderlerken Çieko «Baba!» dedi, «Bizi o taraflarda gezmeye götürdüğüne göre Şoren-İn manastırının önünden geçemez miyiz? Şöyle sadece giriş kapısının önünden... »</p>

  <p class="block_7">«Kâfur ağacı için mi? Kâfur ağacını mı görmek istiyorsun?»</p>

  <p class="block_7">Çieko, babasının düşüncesini bu kadar iyi anlamış olmasına şaşmıştı. «Evet, kâfur ağacını» diye cevap verdi.</p>

  <p class="block_7">Takiçiro, «Pekâlâ gidiyoruz öyleyse» dedi. «Gençliğimde bu koca kâfur ağacının altında arkadaşlarla çok sohbet etmişimdir. Ama onlardan hiç biri artık Kiyoto’da değil.»</p>

  <p class="block_7">…………..</p>

  <p class="block_7">«Ordaki bütün yerleri cebimin içi gibi bilirim.»</p>

  <p class="block_7">Çieko, babayı bir süre gençlik hatıralarıyla başbaşa bıraktı. Sonra «Baba!» dedi. «Okul çağından beri hiç bir kâfur ağacını gündüzün görmedim. Turist otobüsüyle akşam turu nasıl yapılır bilir misin? Otobüs dönüş yolundaki bu tek manastırda, Şoren-İn'de durursa, ellerinde kâğıttan fenerlerle bir yığın rahip dışarı çıkar.»</p>

  <p class="block_7">Turistlerin kâğıt fenerlerin ışığında ön avluya kadar götürdükleri yol oldukça uzundur. Tek ilginç yer de burasıdır.</p>

  <p class="block_7">Otobüs şirketinin broşüründe Şoren-İn manastırı rahibeleri tarafından müşterilerimize çay ikram edilecektir diye yazar. Çieko, turistler büyük salona götürülürlerse sahici bir çay töreni yapılacak demekti, diye anlatmasına devam etti. «O zaman birkaç kişi koca bir tahta fıçıyı içeri getirdiler, üzerinde bir yığın da en ucuz cinsinden çay fincanı vardı.» Çieko güldü. «Sonra fincanları göz açıp kapatıncaya kadar dağıtıp, tekrar dışarı çıktılar. Belki aralarında rahibeler de vardı, ama işlerini o kadar çabuk yapmışlardı ki, insanın gözünden kaçmış olabilir. Hayal kırıklığına düşülen bir durum ve sonra çay da ancak ılık denilebilecek sıcaklıktaydı.»</p>

  <p class="block_7">Baba, «Anlaşılmayacak bir yanı yok» dedi. «Sahici bir çay töreni çok masraflı olur.»</p>

  <p class="block_7">«Hepsi bu kadar değil. Manastırın bahçesi çepeçevre ışıklarla donatılmıştı. Ortaya bir rahip çıktı ve Şoren-İn manastırı hakkında aydınlatıcı bilgi veren uzun bir konuşma yaptı, hem de ne konuşma! »</p>

  <p class="block_7">«Öyle mi?»</p>

  <p class="block_7">«Tapınaktan içeri girer girmez, bir yerlerde hemen Koto müziği çalınmaya başladı. Kız arkadaşımla bende bunun pikapla çalınan bir plâk olabileceği şüphesi uyanmadı değil.» (<sup class="calibre1"><sup class="noteref" id="back_note_43"><a class="calibre2" href="../Text/index_split_052.html#note_43" title="43">43</a></sup></sup>)</p>

  <p class="block_7">«Vay vay..»</p>

  <p class="block_7">«Sonra da Gion'un küçük dans kızlarının gösterisini seyretmeye götürdüler. Onlar da çalışma salonlarında iki, üç tane dans gösterisi yaptılar, ama sahici danslar mıdır, orasını Tanrı bilir.»</p>

  <p class="block_7">«Niye sahici olmasın?»</p>

  <p class="block_7">«Kuşaklarını gevşek bağlamışlardı ve elbiseleri de oldukça külüstürdü.»</p>

  <p class="block_7">«O başka...»</p>

  <p class="block_7">«Gion'dan Şimibara’daki Kadoya çayhanesine, birinci sınıf kibar orospuları görmek için gittik. (<sup class="calibre1"><sup class="noteref" id="back_note_44"><a class="calibre2" href="../Text/index_split_053.html#note_44" title="44">44</a></sup></sup>) Başlangıçta davranışları sahiciydi, yanlarındaki adaylar da öyleydi. Kocaman eski mumların ışığında bir gösteri yaptılar, adı da kadeh değiş tokuşu galiba, doğru mu? (<sup class="calibre1"><sup class="noteref" id="back_note_45"><a class="calibre2" href="../Text/index_split_054.html#note_45" title="45">45</a></sup></sup>) Sonra da bize çayhaneye girerken kapı önünde yapılan bir çeşit tören gösterdiler.»</p>

  <p class="block_7">Takiçiro, «İnsanın bu kadar şeyi birden görmesi doğrusu çok güzel bir şey» dedi.</p>

  <p class="block_7">Çieko, «Orası doğru» dedi, «Şoren-İn'deki kâğıt fenerleriyle karşılama ile Şimibara'daki Kadoya çayhanesi gördüklerimin en güzeliydi. Beri bunları sana daha önce de anlattım sanıyordum.»</p>

  <p class="block_7">Anne, «Bir seferinde beni de yanına al, » dedi, «Kadoya çayhanesiyle kibar orospuları ömrümde hiç görmedim.»</p>

  <p class="block_7">Bu sırada otomobil de Şoren-İn'in önüne varmıştı.</p>

  <p class="block_2">***</p>

  <p class="block_7">Kâfur ağacını Çieko niçin görmek istemişti? Bitkiler Bahçesinde kâfur ağaçlı yoldan geçtiği için mi? Yoksa birisi ona Kuzeydağı sedirlerinin insan eliyle yetiştirilmiş olduğunu ve tabiatın büyüttüğü ağaçları daha çok sevdiğini söylemiş olduğu için mi?</p>

  <p class="block_7">Şoren-İn'in giriş yerinde taş duvarın üstündeki kâfur ağacı öyle gelişi güzel bir ağaç değildi, bir arada büyümüş dört ağaçtı. En öndeki en yaşlısı olmalıydı.</p>

  <p class="block_7">Dev ağacın önünde üçü durup sessizce seyre koyuldular. Uzun zaman seyredilince alabildiğine yayılmış ve sonra birbirine karışmış dallarının o bükülmüş yapısı içinde korkunç bir kudretin saklı bulunduğu anlaşılıyordu.</p>

  <p class="block_7">Takiçiro: «Yeter mi? Haydi gidelim artık» dedi. Ve Nanzen tapınağı yönünde yola devam ettiler.</p>

  <p class="block_7">Takiçiro cüzdanından içinde evin bulunduğu yer yazılı kâğıdı çıkarırken, «Dinle Çieko!» dedi. «Kâfur ağacını böyle yapan şey, sanırsam onun sıcak güney ülkelerinden gelmiş olmasıdır. Atami’de ya da Kiyuşu'da daha heybetli şekilde büyüyor. Ama bu ihtiyar ağaç insana saksıya konan büyük, yapma ağaçları hatırlatmıyor mu?»</p>

  <p class="block_7">«Belki de Kiyoto'da her şey böyle yapma, öyle değil mi? Dağları, ırmakları, hatta insanları.»</p>

  <p class="block_7">«Öyle mi dersin?» Baba başını eğdi. «İnsanları da. Ama acaba bütün insanlar böyle mi?»</p>

  <p class="block_7">…………….</p>

  <p class="block_7">«Bugünün insanlarını olduğu kadar, eski tarihin insanlarını da kapsar bu söz.»</p>

  <p class="block_7">«Ah..»</p>

  <p class="block_7">«Öyleyse bu sözün bütün Japonya’yı içine almakta.»</p>

  <p class="block_7">Çieko, baba yine iri iri lâf ediyor, içinde bir parça gerçek bulunan lâflar diye düşündü. «Ama bak baba! Bu kâfur ağacının gövdesine, onun acayip birbirine geçmiş dallarına iyice bakılırsa, insanın içinde bir şeyler ürperiyor. Bu onun içinden gelen yüce bir kudret midir?»</p>

  <p class="block_7">«Doğru! Genç bir kız böyle şeylere kafa yorar mı?» Baba kâfur ağacına doğru baktı ve sonra bakışlarını kızına çevirdi. «Gerçekten. Çieko haklı. Tıpkı senin parlak siyah saçların gibi büyümüş. Benim hissim körleşmiş. Yaşlılıktan olacak, değil mi? Evet, sen bunu çok iyi görüp anlamışsın.»</p>

  <p class="block_7">Coşkun bir duyarlılıkla sarsılmış olarak Çieko, «Ama baba!» diye bağırdı.</p>

  <p class="block_7">Nanzen tapınağının büyük kapısından içerdeki avluya baktıkları zaman, ortalığın pek sessiz olduğunu ve her zamankinden çok daha az insanın bulunduğunu gördüler.</p>

  <p class="block_7">Baba satılık evin yerini gösteren kâğıda bakıp sol tarafa yöneldi. Ev gerçekten küçük görünüyordu. Fakat yüksek kerpiç duvarlarla çevrili bir bahçenin dip tarafında bulunuyordu. Daracık bir kapıdan evin giriş kapısına gidilen yolun iki tarafında uzun sıralar halinde kelebek çiçekleri diziliydi.</p>

  <p class="block_7">Takiçiro «Ne güzel!» diye bağırdı. Çiçeklerin görüntüsünden çarpılmış gibi bahçe kapısında durakladı. Fakat evi görmek hevesi kaybolmuştu. Çünkü bitişikteki bahçede bulunan oldukça büyük bir evin randevu oteli yapılmış olduğunu görmüştü. (<sup class="calibre1"><sup class="noteref" id="back_note_46"><a class="calibre2" href="../Text/index_split_055.html#note_46" title="46">46</a></sup></sup>)</p>

  <p class="block_7">Yine de kelebek çiçekleri dizilerinden ayrılması çok güç oldu.</p>

  <p class="block_7">Takiçiro burayı görmeyeli geçen kısa zaman içinde, Nanzenci çevresindeki evlerin çoğunun böyle kaçamak yapılan oteller haline getirilmiş olmasına şaşıp kaldı. Bir de üzerinde tamirat yapılan, seyahat şirketlerinden birine ait büyük bir pansiyon vardı, taşradan gelmiş öğrenciler buraya girip çıkıyorlardı.</p>

  <p class="block_7">Takiçiro çiçekli bahçenin kapısında, «Ev güzel olabilir, ama bu yer asla!» diye mırıldandı.</p>

  <p class="block_7">Bir zamandan beri Kiyoto’nun eski iç şehir kesimi biricik oturma yeri olacak gibi görünüyor. Dünyanın gidişi böyle. Kodayci tapınağı dolaylarında olduğu gibi Osaka ve Kiyoto arasındaki bütün alan sanayi bölgesi oldu. Kiyoto'nun batı taraflarında henüz bina yapılmamış kısımlar var, ama satın alınınca sıkıntılı durumlara düşülebilir, bitişikteki arsaya birisinin kalkıp acayip bir yapı dikmeyeceğini kim bilebilir.» Baba hayal kırıklığına uğramış görünüyordu.</p>

  <p class="block_2">***</p>

  <p class="block_7">Kelebek çiçeklerini unutamıyormuşçasına Takiçiro yedi sekiz adım yürüdükten sonra yalnız başına geri döndü ve çiçeklere bir kez daha baktı. Şige'yle Çieko, babayı yolda bekliyorlardı.</p>

  <p class="block_7">«Adam bu yıl için mi çiçekleri böyle güzel açtırmış? Bu işte bir hile yapmış olmalı.» Bunları söyleyerek Baba ötekilerin yanına döndü. «Çiçekler bambu kamışlarla desteklenmeli. Yağmur yağar da çiçekler ıslanırsa, insan taşlık yoldan bile geçemez. Adam çiçeklerin bu yıl böylesine güzel açacağını bilmiş olsaydı, belki de evi hiç satılığa çıkarmazdı. Ama evi satmak zorundaysa, o zaman çiçekler ölmüş ya da yaban otları bürümüş vız geliyor demektir.»</p>

  <p class="block_7">Ötekiler susuyorlardı.</p>

  <p class="block_7">«Evet, insanoğlu böyle işte!» Yüz çizgileri bulutlanmıştı.</p>

  <p class="block_7">Çieko onu neşelendirmek için, «Kelebek çiçeklerini bu kadar çok mu seviyorsun Baba?» diye sordu. «Bu yıl için olmaz ama, gelecek yıl senin için bir kelebek çiçeği deseni üzerinde düşüneyim.»</p>

  <p class="block_7">«Kelebek çiçeği kadınlar için bir desendir. Her şeyden önce de hafif yazlık elbiselere yakışır.»</p>

  <p class="block_7">«Ben kadınlar ve hafif yazlık elbiseler için desen demek istememiştim.»</p>

  <p class="block_7">«Öyleyse iç çamaşırlar için süslü desenler mi acaba?» Baba kızına baktı. Sonra gülerek başını çevirdi. «Bereket versin senin için kâfur ağaçlı kimono veya şal desenleri çizmedim. O zaman hayaletler gibi görünecektin.»</p>

  <p class="block_7">Çieko babaya bakıyordu.</p>

  <p class="block_7">Baba, «Böylece kadın ve erkek desenleri yer değiştirmiş olurdu» dedi.</p>

  <p class="block_7">«Hiç de yer değiştirmiş olmaz.»</p>

  <p class="block_7">«Kâfur ağacı desenli bir elbiseyle yollarda hayalet gibi dolaşır mıydın?»</p>

  <p class="block_7">«Elbette, onu giyer her zamanki gibi sokakta dolaşırdım.»</p>

  <p class="block_7">«Ah!» Babandı başı havada asılı kaldı, düşüncelere dalmış görünüyordu.</p>

  <p class="block_7">«Çieko!» dedi, «ben yalnız kelebek çiçeklerini sevmem. Bütün çiçekler kalbimden yakalar beni, nerde ve ne zaman görsem hemen onlara bağlanıveririm.»</p>

  <p class="block_7">Çieko, «Eminim!» diye karşılık verdi. «Baba, burada Tatsumura mağazasının yakınında bulunuyoruz. Bir göz atsak ne güzel olacak.»</p>

  <p class="block_7">«Orası yabancılar için bir yerdir. Sen ne dersin Şige?»</p>

  <p class="block_7">Anne, «Mademki Çieko istiyor...» diye uysalca cevap verdi.</p>

  <p class="block_7">«Demek böyle. Gerçek Tatsumura malları bu şubesinde teşhir edilmez.»</p>

  <p class="block_7">Burası Şimokavara semtiydi, şahane evlerle dolu bir mahalle.</p>

  <p class="block_7">İçeri girdikleri zaman, Çieko raflarda dizili top top ipekli kadın kumaşlarını gözden geçirmeye başladı. Bunlar Tatsumura'nın kendi fabrikasının malları değildi, büyük bir firma olan Kanebo'nun dokumalarıydı. (<sup class="calibre1"><sup class="noteref" id="back_note_47"><a class="calibre2" href="../Text/index_split_056.html#note_47" title="47">47</a></sup></sup>)</p>

  <p class="block_7">Şige yaklaşıp «Avrupalılar gibi giyinmek mi isterdin?» diye sordu.</p>

  <p class="block_7">«Yok hayır anne. Yabancılar ne biçim ipeklileri seviyorlar, bunu öğrenmek istedim.»</p>

  <p class="block_7">Anne başını salladı. Kızının arkasında duruyordu. Birkaç defa önlerindeki ipekli kumaşı parmaklarıyla okşadı.</p>

  <p class="block_2">***</p>

  <p class="block_7">Orta salonda ve koridorda İmparatorluk hazine dairesinden alınmış kumaş kalıntılarına ve eskiçağdan kalma diğer parçalara göre yapılmış kopyalar bulunuyordu.</p>

  <p class="block_7">Bunlar sahici Tatsumura mallarıydı. Takiçiro bu çeşit Tatsumura parçalarını birçok sergilerde ve onların kataloglarında görmüş, aklında tutmuştu, hepsinin adlarını biliyordu, fakat parça parça incelemeye bırakmıyorlardı.</p>

  <p class="block_7">Takiçiro'nun şahsen tanıdığı tezgâhtar, «Biz bunlarla yabancılara Japonya'da böyle şeylerin de yapılabileceğini göstermek istiyoruz» dedi.</p>

  <p class="block_7">Baba böyle sözleri bilirdi, ama yine de başını salladı. Tang çağının eski Çin kumaşları kopyaları önünde bağırmaktan kendini alamadı: «Harikulade şeyler... en az bin yıllık!»</p>

  <p class="block_7">Eskiçağ kopyalarının büyük parçaları burada satılmıyordu. Yalnız birkaçından yapılmış kadın obileri vardı. Takiçiro bunları beğendi ve Şige'yle Çieko için birkaç tane aldı. Fakat bu mağazada Avrupa zevkine göre bir hava vardı. Obi kumaşları ortada görünmüyordu. Daha büyük parçalar ise daha çok masa örtüleriydi.</p>

  <p class="block_7">Bir süs eşyası dolabında çantalar, sigara tabakaları, keseler ve başka işlemeli şeyler duruyordu.</p>

  <p class="block_7">Takiçiro bir çift Tatsumura kravatı satın aldı, bunlar hiç de firmanın geleneğine uygun şeyler değildi. Ve bir de Kikumomi denilen cüzdanlardan aldı. Kikumomi, ressam Koetsu'nun kâğıt desenlerinden birinin kumaş üzerine aktarılmış kopyasıydı. Ressam bunları oldukça genç çağlarında şehrin Takagamine kesiminde sergilemişti. (<sup class="calibre1"><sup class="noteref" id="back_note_48"><a class="calibre2" href="../Text/index_split_057.html#note_48" title="48">48</a></sup></sup>)</p>

  <p class="block_7">Takiçiro, «Kuzey Japonya'da bir yerde şimdi buna benzer şeyleri sert Japon kâğıdından yapıyorlar, değil mi?» dedi.</p>

  <p class="block_7">Tezgâhtar, «Evet, evet» diye karşılık verdi, «ama bunların Koetsu desenleri olup olmadıklarını bilmiyorum»</p>

  <p class="block_7">Arka tarafta süslü bir kutunun üzerinde Sony firmasının transistorlu radyoları durmaktaydı. Bunları görünce Takiçiro şaştı. Belli ki resmi makamların «ülkeye yabancı parası girsin» öğüdüne uyarak satılığa çıkarılmış komisyoncu mallarıydı.</p>

  <p class="block_7">Üçünü arka taraftaki kabul odasına götürüp çay ikram ettiler. Tezgâhtar, «sizin sandalyelerinizde daha önce birçok tanınmış yabancı misafir oturmuştur» dedi.</p>

  <p class="block_7">Cam pencereden küçük, fakat dikkati çeken bir sedir ağacı kümesi görünmekteydi.</p>

  <p class="block_7">Takiçiro, «Ne biçim sedir bunlar?» diye sordu.</p>

  <p class="block_7">«Bilmiyorum, Koyo sedirleri deniliyor galiba.»</p>

  <p class="block_7">«Nasıl yazılıyor?»</p>

  <p class="block_7">«Bahçıvan harflerin hepsini bilmiyor. Belki de geniş iğneli sedirdir. Her halde Güney Japonya’ya ait bir ağaç.»</p>

  <p class="block_7">«Peki gövdesinin o acayip rengi ne?»</p>

  <p class="block_7">«Onlar yosundan»</p>

  <p class="block_7">Küçük bir radyonun çıkardığı sese doğru döndükleri zaman, genç bir adamın yabancı bir kadını mağazada gezdirdiğini gördüler.</p>

  <p class="block_7">Çieko yerinden kalkarak «Ah, bu Şiniçi’nin ağabeyi!» diye bağırdı.</p>

  <p class="block_2">***</p>

  <p class="block_7">Şiniçi'nin ağabeyi Riyusuke, Çieko'ya doğru geldi Kabul odasında oturan anneyle babanın önünde eğildi.</p>

  <p class="block_7">Çieko, «Bu Bayana Kiyoto’yu mu gezdiriyorsunuz?» diye sordu.</p>

  <p class="block_7">«Hayır, rehber değilim ben, fakat bu bayan için tercümanlık yapan bir arkadaşımın kız kardeşi öldü, ben de üç dört günlüğüne onun yerine bu işi aldım.»</p>

  <p class="block_7">«Ah, kız kardeşi mi öldü?»</p>

  <p class="block_7">«Evet. Kızcağız Şiniçi'den iki yaş küçüktü. Çok da sevimliydi.»</p>

  <p class="block_7">……………..</p>

  <p class="block_7">«Biliyorsunuz, Şiniçi İngilizcede kendisine pek güvenemez. Üstelik sıkılgandır. Bu yüzden de, görüyorsunuz ben buradayım işte. Bu mağaza için ise tercümanlık tamamen lüzumsuz bir iş. Şurada küçük radyo almak isteyen bayanlar Miyako otelinde oturuyorlar, Amerikalı hepsi.»</p>

  <p class="block_7">«Demek öyle.»</p>

  <p class="block_7">«Burası otele çok yakın olduğu için, içeriye şöyle bir bakıyorlar. Ben kendilerine Tatsumura kumaşlarını görmelerini salık verdim, ama onlar, küçük radyo almaya geldiler.» Kiyusuke hafifçe güldü. «Ama bence hepsi bir.»</p>

  <p class="block_7">«Ben burada ilk defa radyo görüyorum.»</p>

  <p class="block_7">«Radyo olmuş, ipekli olmuş, dolar dolardır, farketmez.»</p>

  <p class="block_7">«Ah evet.»</p>

  <p class="block_7">«Az önce bahçedeydik, renk renk sazan balıkları bulunan bir havuz var orda. Şimdi bayan kalkar da bana bunları teker teker sorarsa diye kara kara düşünmeye başladım. Ama sadece «Ne güzel! Ne güzel!» diye bağırmaya başladı. Üzerimden koca bir yük kalkmış gibi oldum. Ne sazan balıklarından anlarım, ne de bu kadar çeşitli rengin İngilizcesini bilirim.»</p>

  <p class="block_7">Çieko susuyordu.</p>

  <p class="block_7">«Bayan Çieko, benimle sazan balıklarını seyretmeye dışarı gelir misiniz?»</p>

  <p class="block_7">«Ya Bayan ne olacak?»</p>

  <p class="block_7">«Onu burdaki tezgâhtara rahatça havale edebiliriz. Hem zaten onun için otelde çay saati de geldi. Orda kocasıyla buluşacak ve Naraya gidecekler.»</p>

  <p class="block_7">«Gidip annemle babama söyleyeyim.»</p>

  <p class="block_7">«Peki, ben de Bayana haber vereyim.» Riyusuke Amerikalı kadınların yanına giderek onlarla konuştu. Kadınların hepsi birden bakışlarını çevirdiler. Çieko kıpkırmızı oldu.</p>

  <p class="block_7">Riyusuke hemen geri döndü ve Çieko’yu bahçeye götürdü.</p>

  <p class="block_7">Havuzun kenarında oturdular, birlikte sazanları seyrederek bir süre hiç konuşmadılar.</p>

  <p class="block_7">«Bayan Çieko! Mağazanızın kâtibine, ya da şirket olduğundan dolayı yeni adıyla müdürüne şöyle bir yakından göz kulak olmalısınız. Bayan Çieko bunu yapabilir. Gerekirse ben de size yardımcı olurum.»</p>

  <p class="block_7">Çieko için bu hiç de küçük bir sürpriz değildi. Göğsü heyecanla kasıldı.</p>

  <p class="block_2">***</p>

  <p class="block_7">Tatsumura’dan döndükten sonra Çieko gece bir rüya gördü. Renk renk sazanlardan bir sürü, kendisi havuzun kenarına çömelmiş dururken ayaklarına kadar yaklaşıyordu. Sazanlar birbirleriyle itişiyor, sıçrıyor ve başlarını sudan dışarı çıkarıyorlardı.</p>

  <p class="block_7">Bütün rüya bu kadardı. Gündüzün Çieko elini suya daldırmış ve biraz oynatmıştı O zaman da sazanlar eline doğru gelmişlerdi. Çieko buna çok şaşmış ve içinde sazanlara karşı esrarlı bir sevginin uyandığını hissetmişti.</p>

  <p class="block_7">Yanında duran Riyusuke de buna çok daha fazla şaşmıştı.</p>

  <p class="block_7">«Bayan Çieko’nun elinden nasıl bir koku, nasıl bir sihir çıkıyor acaba?» demişti. Bunun üzerine Çieko utanarak ayağa kalkmıştı.</p>

  <p class="block_7">«Sazan balıkları insana çok kolay alışır.»</p>

  <p class="block_7">Ama Riyusuke yan taraftan hep Çieko’nun ellerine bakıp durmuştu.</p>

  <p class="block_7">Çieko «Şurdan Doğu dağı görünüyor» diyerek bakışlarını o yana çevirmek istemişti.</p>

  <p class="block_7">Riyusuke, «Ah rengini değiştirmiş, görüyor musunuz? Sonbahar renkleri bu!» diye cevap vermişti.</p>

  <p class="block_7">Çieko uyandığı zaman, sazan balıklı rüyasında Riyusuke'nin yanında bulunup bulunmadığını kesin olarak hatırlıyamadı. Bu rüyadan sonra uzun süre gözüne uyku girmedi.</p>

  <p class="block_7">Ertesi günü yapması için Riyusuke’nin kendisini yüreklendirdiği şeyi yapacak, müdüre göz kulak olabilmek için onunla konuşacaktı. Ama bir türlü cesaret edemiyordu.</p>

  <p class="block_7">Mağazanın kapanış saatine az kala Çieko kasanın önüne oturdu. Burası eski biçim alçak parmaklıklarla çevrili bir masaydı. Müdür Uyemura, Çieko’nun davranışında her zamankinden farklı bir şeyler olduğunu hissetmişti.</p>

  <p class="block_7">«Küçük Hanıma nasıl bir hizmette bulunabilirim?»</p>

  <p class="block_7">«Benim için kimono kumaşı gösteriniz lütfen.»</p>

  <p class="block_7">Uyemura ferahlamışçasına «Küçük Hanım için mi?» diye sordu. «Küçük Hanım bizim kumaşlardan mı giymek istiyorlar? Öyleyse bu yeni yıl için mi bir elbise olmalı? Yoksa uzun kollu bir ziyaret elbisesi mi? Acaba Küçük Hanım Okasaki veya Eriman boyaması kumaşlardan arzu ederler mi?»</p>

  <p class="block_7">«Bizim desenli muslinlere bakmak istiyorum. Yeni yıl elbisesi yapacak değilim.»</p>

  <p class="block_7">«Hay hay, Küçük Hanım nasıl arzu ederlerse. Ama acaba şimdi elimizde bulunan mallanınız Küçük Hanımın kumaştan anlar bakışlarının hoşuna gidecek midir?» Uyemura yerinden kalkıp, mağazada çalışan yardımcılardan ikisini çağırdı, onlarla bir şeyler fısıldaştı, üçü birden on toptan fazla kumaşı getirip mağazanın ortasına koydular ve kızın önünde açtılar.</p>

  <p class="block_7">«Şunu beğendim.» Çieko çok çabuk seçmişti. «Beş gün ya da bir hafta içinde kesilmiş olarak almak isterim, olur mu? Astar işini tamamen size bırakıyorum. »</p>

  <p class="block_7">Uyemura şaşırmıştı. «Fakat bu biraz fazla acele. Biz kumaş mağazasıyız ve ancak çok ender kumaş biçeriz. Ama Küçük Hanım istedikten sonra, hay hay.»</p>

  <p class="block_7">İki yardımcı çevik hareketlerle kumaşı sardılar.</p>

  <p class="block_7">Çieko, «Buyurun ölçülerini» diyerek müdürün masasının üstüne bir kâğıt koydu. Fakat hâlâ çekip gitmiyordu.</p>

  <p class="block_7">Yumuşak bir sesle ve başını hafifçe eğerek, «Bay Uyemura! » dedi. «Ticarethanemizi daha iyi tanımak istiyorum ve bunun için de sizin yardımlarınızı rica ediyorum.»</p>

  <p class="block_7">«Demek böyle!» Uyemura’nın yüzü donup kaldı.</p>

  <p class="block_2">***</p>

  <p class="block_7">Çieko çok sakin konuşuyordu: «Yarın da olabilir, bir kere şu hesap defterlerini bana gösteriniz!»</p>

  <p class="block_7">Uyemura «Hesap defterleri mi?» diye sordu ve gülümsemeye çalıştı. «Küçük Hanım hesap defterlerini kontrol mü etmek istiyorlar?»</p>

  <p class="block_7">«Kontrol mü? Yok hayır! Ama hesap defterlerine göz atmadan ticarethanemizin işlerinden hiç bir şey anlayamam ki.»</p>

  <p class="block_7">«Öyle mi? Küçük Hanım kısaca hesap defterleri diyor, ama bu hayli karışık bir konudur. Sonra vergi dairesi de var.»</p>

  <p class="block_7">«Bizim kendimize göre gizli bir defterimiz yok mudur?»</p>

  <p class="block_7">«Neler söylüyorsunuz, Küçük Hanım? Böyle bir sahtekârlık nasıl yapılır? Rica ederim.. ben namuslu bir müdürüm!»</p>

  <p class="block_7">Çieko önemsemeyen bir edayla «Yarın bana hesap defterlerini gösteriniz lütfen, Bay Uyemura» dedi, ayağa kalkıp birkaç adım attıktan sonra durdu.</p>

  <p class="block_7">Adam, «Küçük Hanım!» dedi. «Siz dünyaya gelmeden önce bu mağaza Uyemura'ya teslim edilmiştir.» Çieko bir defa olsun geriye dönüp bakmayınca hafif bir sesle bağırdı: «Oh, nasıl bana.. bana!» Hafifçe inledi: «Bu karın ağrısı!»</p>

  <p class="block_2">***</p>

  <p class="block_7">Çieko, akşam yemeği hazırlığı yapan annenin yanına gelince kadın hayretler içinde kaldı. «Çieko, anlattıkların korkunç şeyler.»</p>

  <p class="block_7">«Öyle, beni de çok uğraştırdı anne.»</p>

  <p class="block_7">«Senin gibi bir genç kız, böyle senin gibi yumuşacık bir kız, bu işi becersin, korkunç korkunç! Annen çok korktu çok.»</p>

  <p class="block_7">«Bu işte bana birisi yardım etti, yol gösterdi.»</p>

  <p class="block_7">«Peki nasıl, kim?»</p>

  <p class="block_7">«Şiniçi’nin ağabeyi, Tatsumura’nın mağazasında... Şiniçi’lerde baba dipdiri, işleri bizzat yönetiyor, iki tane de dürüst kâtibi var: Bay Riyusuke dedi ki, durum böyle olduğu için, eğer Uyemura istifa ederse, bu kâtiplerden birini bize verecek, ya da kendisi gelecekmiş.»</p>

  <p class="block_7">«Bay Riyusuke mi gelip çalışacak?»</p>

  <p class="block_7">«Evet. Sonunda nasıl olsa ticarete atılacağı için, her zaman için üniversitedeki araştırma kurslarından vazgeçebilir, kendisi böyle diyor.»</p>

  <p class="block_7">Anne sadece «Ya sonra..» diye cevap verdi ve Çieko’nun parıldayan yüzünü gözden geçirdi. «Ama Bay Uyemura istifa etmeye hiç yanaşmayacaktır.»</p>

  <p class="block_7">«Sonra yine dedi ki, mağaraya yakın bir yerde kelebek çiçekleriyle donanmış güzel bir ev varsa, orayı babama satın aldırmalıymışım.»</p>

  <p class="block_7">«Demek böyle.» Anne bir an konuşmasını şaşırdı. «Babamız bir parça yorgun diye mi bu, öyle mi?»</p>

  <p class="block_7">«Baba için çok güzel olacak dedi.»</p>

  <p class="block_7">«Bay Riyusuke mi?»</p>

  <p class="block_7">«Evet.»</p>

  <p class="block_7">Anne sustu.</p>

  <p class="block_7">«Anne! Sedir köyündeki kıza, biliyorsun ya, bizim tarafımızdan bir kimono hediye edebilir miyim? Ne olur..»</p>

  <p class="block_7">«Elbette, elbette yavrum. Hatta buna bir de şal katmalı.»</p>

  <p class="block_7">Çieko gözlerini başka yana çevirdi. Bu gözler yaşlarla dolmuştu.</p>

  <p class="block_2">***</p>

  <p class="block_7">Yüksek tezgâhlardan nasıl bahsetmeli? Gerçi bunlar yüksek tezgâhlardır, ama fazla derin olmayan bir çukurluğun içine kurulmuşlardır. Bunun nedeni de toprak neminin İpliklere yararlı oluşuymuş. Eskiden dokumacı yüksek bir iskemlenin üstünde otururdu. Bugün ise, büyük bir taşla ağırlaştırılmış ve tezgâhın yanı başında tavandan sarkıtılmış bir sepet kullanılmaktadır.</p>

  <p class="block_7">Makineli tezgâhların yanında bu el tezgâhlarını kullanan dokumacılar vardır.</p>

  <p class="block_7">Hideo'nun evinde üç tane el tezgâhı bulunuyordu. Üç kardeşin üçü de dokurdu, bu sırada Sosuke Baba arada bir gelir tezgâh başına geçerdi. Nişicin'de sayıları hiç de az olmayan dokuma atölyeleri arasında onlar da iyi kötü ayakta duruyorlardı.</p>

  <p class="block_7">Hideo, Çieko’nun kendisinden istediği obiyi dokumada ne kadar ilerlerse, sevinci de o derece artıyordu. Bu sevinç, önce bütün varlığı ve ruhuyla kendini verdiği bu işin başarıya ulaşmasından geliyordu; ama daha çok da Çieko'nun, dokuma taraklarının gidip gelişinde, tezgâhın takırdayışında hep var olduğu duygusundandı.</p>

  <p class="block_7">Fakat hayır, bu var olan Çieko değildi. Bu Naeko’ydu. Obi Çieko'nun değil, Naeko'nun obisiydi. Bunu dokurken Hideo her iki kızı tek bir varlık haline getirmişti.</p>

  <p class="block_7">Babası Sosuke, bir süre Hideo'nun yanında durup onu seyretti. «Güzel bir obi! Çok değişik bir desen!» dedi. Sonra başını eğerek «Kimin, için?» diye sordu.</p>

  <p class="block_7">«Bay Sata'nın kızı için, Bayan Çieko için.»</p>

  <p class="block_7">«Peki ya desen?»</p>

  <p class="block_7">«Bayan Çieko'nun buluşu.»</p>

  <p class="block_7">«Bayan Çieko mu? Bak hele!» Baba soluğu kesilmişçesine dokumaya baktı. Tezgâhtaki obiyi eliyle yokladı. «Sağlam dokumuşsun, Hideo. Mükemmel!»</p>

  <p class="block_7">Hideo hiç bir şey söylemedi.</p>

  <p class="block_7">«Hideo! Sana daha önce de söyledim sanırım, biz Bay Sata'ya çok şeyler borçluyuz.»</p>

  <p class="block_7">«Duymuştum, baba.»</p>

  <p class="block_7">«Evet, sık sık bahsederim bundan, değil mi?» Buna rağmen baba aynı şeyi bir daha anlattı. «İşe başladığım zaman, yapayalnızdım. Paramı ucu ucuna denkleştirerek kendime bir tezgâh almayı başarmıştım, ama yine de yarı yarıya borçlu kalmıştım. Her seferinde bir parçayı bitirince, doğruca Bay Sata'ya götürürdüm. Sadece bir tek parçayla gitmek acınacak bir manzara olduğundan, gizlice akşamları giderdim.»</p>

  <p class="block_7">…………..</p>

  <p class="block_7">«Ve Bay Sata hiç bir zaman suratını ekşitmedi. Böylece bir tezgâh da üç olabildi, anladın mı...»</p>

  <p class="block_7">…………..</p>

  <p class="block_7">«Ama aramızda hâlâ sınıf farkı vardır Hideo...»</p>

  <p class="block_7">«Bunu çok iyi biliyorum, yalnız şimdi bunları ne diye söylüyorsun?»</p>

  <p class="block_7">«Bay Sata'nın kızı Bayan Çieko'dan biraz fazla hoşlandığını görüyorum da... »</p>

  <p class="block_7">«Bundan dolayı mı?» Hideo dinlendirmiş olduğu elleriyle ayaklarını oynattı ve yeniden dokumaya koyuldu.</p>

  <p class="block_7">Tamamlayınca obiyi götürmek için acele Naeko'nun sedirli köyüne hareket etti.</p>

  <p class="block_2">***</p>

  <p class="block_7">O gün öğleden sonra, Kuzey dağının karşısında ardarda gökkuşakları görünüp durmaktaydı.</p>

  <p class="block_7">Hideo da, Naeko'nun obisi koltuğunda sokağa çıkınca gökkuşaklarını farketmişti. Enli kuşaklardı, ama renkleri soluktu ve yükseklere doğru pek çıkamıyordu. Hideo olduğu yerde durup da seyretmeye başlayınca renkleri tüm kayboldu.</p>

  <p class="block_7">Otobüsle dağ yoluna vurunca iki defa daha buna benzer gökkuşakları gördü. Üçünün de biçimlenişi tamam değildi ve bir yerde renklerini yitiriveriyorlardı. Ama ne de olsa yine de gökkuşağıydılar.</p>

  <p class="block_7">«Gökkuşağı mutluluk işareti midir, yoksa mutsuzluk mu?» Hideo'nun bugün türlü kaygıları vardı.</p>

  <p class="block_7">Gökyüzü bulutsuzdu. Dağın vadisine vardığı zaman, yeniden ötekilere benzeyen soluk renkli bir gökkuşağı görünüverdi. Ama yine de Kiyotaki ırmağının hemen kıyısından yükselen dağdan dolayı doğru dürüst farkedilemiyordu. Sedirli köyde otobüsten inince, iş elbisesiyle Naeko hemen yanına koştu. Bir yandan da ıslak ellerini önlüğüne kuruluyordu.</p>

  <p class="block_7">Naeko, daha çok kızıl kahverengi balçığa benzer Boday kumuyla sedir ağacı tomruklarını perdahlamıştı.</p>

  <p class="block_7">Henüz ekim ayıydı, ama dağdan gelen sular soğumuştu. Bir su arkının içinde sedir tomrukları yüzdürülüyor ve arkın yanıbaşındaki basit bir ocakta kaynayan su, tomrukların üzerine döküldüğünden çepeçevre, her yandan buharlar yükseliyordu.</p>

  <p class="block_7">Naeko onu nazikçe selâmlayarak, «Bizim bu ıssız köyümüze kadar zahmet etmeniz doğrusu çok kibarca bir hareket» dedi.</p>

  <p class="block_7">«Bayan Naeko! Size söz vermiş olduğum obiyi nihayet tamamladım ve size vermek için buraya geldim.»</p>

  <p class="block_7">«Ah, bu obi aslında Bayan Çieko için düşünülmüştü. Bir başkasının yerini almak benim için hiç de hoş bir şey değil. Benim için yapılmış olsaydı sevinecektim.»</p>

  <p class="block_7">«Bu obiyi ben size söz verdim. Desenler için fikri de Bayan Çieko verdi.»</p>

  <p class="block_7">Naeko önüne baktı. «Düşününüz Bay Hideo, önceki gün Bayan Çieko'ların mağazasından bana kimonosundan sandaletlerine kadar tam bir çeyiz gibi giyim eşyası yolladılar. Bunları ne zaman giyerim ben?»</p>

  <p class="block_7">«Ayın yirmi ikisindeki Çığırlar Bayramına ne derziniz? Bu bayrama gelemez misiniz?»</p>

  <p class="block_7">Naeko duraksamadan, «Gelirim» dedi, «o gün bizi zaten paydos ederler. Fakat, burada da herkesin gözüne çarpıyoruz!» Bir an düşündü. «Irmak kıyısındaki çakıllığa gidelim mi?»</p>

  <p class="block_7">Daha önce Çieko’yla olduğu gibi sedir ormanına saklanmaları için hiç bir sebep yoktu.</p>

  <p class="block_7">«Bay Hideo'nun obisini hayatım boyunca en kıymetli hazinem olarak saklayacağım.»</p>

  <p class="block_7">«O kadar değil! Sizin için yine dokurum.»</p>

  <p class="block_7">Naeko konuşmaya devam edecek gücü kendisinde bulamadı.</p>

  <p class="block_2">***</p>

  <p class="block_7">Naeko'nun oturduğu evin insanları, onun kimonoyu kimden almış olduğunu tabii biliyorlardı. Bu bakımdan Hideo'yu eve de götürebilirdi. Şimdi Çieko'nun nerde ve nasıl yaşadığını biliyordu; çocukluğundan beri içinde sakladığı gönlünün bu dileği artık yerine gelmiş bulunuyordu. Çieko'yu asla önemsiz şeylerle rahatsız etmek istemiyordu.</p>

  <p class="block_7">Naeko'yu yanlarına almış olan Murase ailesi, buranın en itibarlı mal sahiplerinden sayılmaktaydı. Onların hizmetinde, kız hiç de fazla yorulmuyordu. Bu bakımdan Çieko’nun ailesinin sırtına yük olmakta bir mana yoktu.</p>

  <p class="block_7">Belki de bir orman sahibinin evi, orta halli bir kumaş tüccarının evinden çok daha güven vericiydi.</p>

  <p class="block_7">Naeko içindeki Çieko'yu sık sık görmek arzusunu dizginlemeye karar vermişti. Ta ki, Çieko'nun sevgisini kalbinde bütün derinliğiyle duyuncaya kadar...</p>

  <p class="block_7">Hideo'yu ırmak yatağındaki çakıllara götürmüştü. Kiyotaki ırmağının çakıl taşlarıyla dolu yatağında bile birçok Kuzeydağı sediri yetişmiş bulunuyordu.</p>

  <p class="block_7">Naeko, «Burası hiç de uygun bir yer değil, özür dilerim,» dedi. Bir yandan da obiyi görmek için sabırsızlanıyordu.</p>

  <p class="block_7">Hideo başını yukarı kaldırıp «Ne güzel şu sedir dağı!» diye bağırdı. Pamukludan bohçayı açıp, iple bağlanmış kâğıt torbanın düğümünü çözdü.</p>

  <p class="block_7">«Bakınız, fiyong burda arkaya bağlanmıştır ve bu kısmın da öne gelmesi gerekir...»</p>

  <p class="block_7">Naeko parmaklarını kumaşın üzerinden kaydırarak, «Ah!» diye bağırdı. «Benim için çok kıymetli! » Gözleri ışıldıyordu.</p>

  <p class="block_7">«Bir gencin dokuduğu bu obi sizin için böylesine kıymetli mi? Kızılçamlı ve sedir ağaçlı bir desen için, yeni yıl yakın olduğuna göre iri boğumlu çamlar yapmayı düşünmüştüm, ama Bayan Çieko mutlaka sedir ağacı istiyordu. Buraya gelince bu isteğini daha iyi anladım. Sedir deyince insan hep heybetli eski ağaçlar düşünür; yumuşak resimler gibi etki yapacağı kimin aklına gelirdi? Şurada biraz da kızılçam görünüyor, değil mi? Renklerde...»</p>

  <p class="block_7">Tabii sedir ağaçları için kullanılan renkler tabiattaki renkler değildi. Şekil ve renk verme bakımından serbest çalışılmış bir desendi.</p>

  <p class="block_7">«Şahane bir obi, gerçekten şahane, çok teşekkür ederim! Fazla al pullu bir obiyi zaten takamazdım.»</p>

  <p class="block_7">«Bayan Çieko'nun yolladığı kimonoya uyuyor mu?»</p>

  <p class="block_7">«Uyar, sanırım.»</p>

  <p class="block_7">«Bayan Çieko küçüklüğünden beri kumaşlarla uğraştığına göre... Fakat bu obiyi henüz görmüş değil ve ben de kendisine göstermeyi hiç istemiyorum.»</p>

  <p class="block_7">«İyi ama bu Bayan Çieko'nun buluşuydu.. görmesi gerekir!»</p>

  <p class="block_7">Hideo, «Çığırlar Bayramında mutlaka giymelisiniz, olur mu?» dedi, obiyi katlayıp tekrar kâğıt torbasına koydu.</p>

  <p class="block_7">Hideo, kâğıt torbanın iplerini bağlarken Naeko'ya «Ne olur» dedi «bunu kafanızdan kötü düşünceleri atarak alınız. Ben bunu yapmaya söz vermiştim; ama bu Bayan Çieko'nun yapılmasını istediği obidir. Bana sadece bazit bir dokumacı olarak bakmayınız... ben onu bütün kalbimle dokudum.»</p>

  <p class="block_7">Naeko susuyordu, obi paketi kucağındaydı.</p>

  <p class="block_7">Kiyotaki ırmağının sığ suları önlerinden şırıldayarak akıyordu. Hideo her iki kıyıda yükselen sedir ağaçlı dağlara baktı.</p>

  <p class="block_7">«Tıpkı elişi gibi, bu tertemiz dizilmiş sedirler! Böyle düşünüyordum ama en üst dallardaki iğne yapraklı kümeler düzenlenmiş çiçekler gibi görünüyor.»</p>

  <p class="block_7">Naeko'nun yüzünü bir hüzün kaplamıştı. Babası, kalbi Çieko'nun, sokağa bırakılmış çocuğunun ıstırabıyla dolu, dalları keserken bir daldan ötekine sıçramış ve düşmüş olmalıydı. O zamanlar Naeko da, Çieko gibi bir bebekti, böyle şeylerden haberi olamazdı. Ancak hayli büyüdükten sonra, bunları köydeki İnsanlardan duymuştu.</p>

  <p class="block_7">Ve Çieko'nun, asıl adını bir kere bile duymadığı kardeşinin yaşayıp yaşamadığını, kendisinden büyük mü yoksa küçük mü olduğunu öğrenememişti. Onunla bir kerecik olsa bile karşılaşmak, hatta uzaktan gizlice olsa bile bir kere görebilmek umudunu içinde nasıl da besleyip durmuştu.</p>

  <p class="block_7">Naeko'nun baba evi, fakir bir kulübe, yıkılmış haliyle sedir köyünün bir yerinde halâ durmaktaydı. Küçük kız yalnız bırakılamazdı. Sedir köyünde çalışan orta yaşlı bir karı koca ve onların ilkokula giden kızlarıyla uzun zaman bu evin içinde birlikte yaşadı.</p>

  <p class="block_7">Tabii kira filan almıyordu. Böyle külüstür bir ev için kim kira verirdi!</p>

  <p class="block_7">İlkokula giden kızı çiçekleri seviyordu ve küçük bahçede bir tane şahane altın leylâk vardı. Bir seferinde kız, «ablacık» diye çağırdığı Naeko'ya gelmiş ve çiçeğe nasıl bakım yapılacağını sormuştu.</p>

  <p class="block_7">Naeko, «olduğu gibi bırak sadece» diye cevap vermişti. Küçük evin önünden geçerken Naeko öteki çiçeklerden çok önce bu leylağın kokusunu duyardı. Ve her seterinde kalbi acıyla burkulurdu.</p>

  <p class="block_7">Naeko, Hideo'nun abisini kucağında tutarken, dizlerinin üstünde gittikçe ağırlaştığını hisseder gibi oldu.</p>

  <p class="block_7">Ciddi bir sesle, «Bay Hideo» dedi, «Bayan Çieko'nun nerde oturduğunu öğrendiğimden beri, onunla daha yakın ilişkiler kurmayı artık istemiyorum. Kimonoyla obiyi candan minnettarlık duyarak ama bu defalık alıyorum. Beni elbette anlıyorsunuz, değil mi?»</p>

  <p class="block_7">Hideo «Öyleyse, Çığırlar Bayramına geliyorsunuz!» diye cevap verdi. «Bayan Naeko'nun obiyi nasıl giydiğini Bayan Çieko'nun görmesini istiyorum, ama bunun için kendisini çağıracak değilim. Bayram alayı imparatorluk sarayından başlayacak. Sizi batı tarafındaki Hamaguri kapısında bekleyeceğim. Böyle yapacağız, değil mi?»</p>

  <p class="block_7">Naeko hafifçe kızardı ve evet dercesine başını salladı.</p>

  <p class="block_2">***</p>

  <p class="block_7">Karşıdaki kıyıda kıpırdaşan sulara yansımakta olan kızıl yapraklar görünüyordu. Bunlar küçük ağaçlardı. Hideo o yana baktı.</p>

  <p class="block_7">«Bu kıpkızıl parlak yapraklar da ne böyle?»</p>

  <p class="block_7">Naeko, «reçine ağaçları» diye cevap verdi. Başını kaldırdı, fakat aynı anda titreyen eliyle başını tuttu. Farkında olmadan çözdüğü simsiyah saçları çözülerek omuzlarından aşağıya döküldü.</p>

  <p class="block_7">«Aman Allah!»</p>

  <p class="block_7">Naeko kıpkırmızı olmuştu, saçlarını toplayıp başının etrafına sardı ve dişlerinin arasına koyduğu iğnelerle sımsıkı tutturdu. Yine de bir kısmı toplanmamış kaldı.</p>

  <p class="block_7">Hideo kızın davranışındaki, jestlerindeki zarifliği farketmişti.</p>

  <p class="block_7">«Saçlarınızı uzun mu bırakıyorsunuz?» diye sordu.</p>

  <p class="block_7">«Evet, bayan Çieko da kısa kestirmiyor. Bunları toparlamanın ne kadar güç olduğundan hiç bir erkeğin haberi yoktur.» Bunları söyledikten sonra Nakeo çabuk çabuk başını bezle sardı. «Kusura bakmazsınız değil mi?»</p>

  <p class="block_7">…………………..</p>

  <p class="block_7">«Burada sedirleri düzene sokmaktan kendimizi düzene sokmaya vakit kalmıyor.»</p>

  <p class="block_7">Ama yine de dudaklarında hafif ruj göze çarpmaktaydı. Hideo, onun başörtüsünü bir defa daha çıkarıp uzun saçlarını omuzlarına dökmesini ne kadar isterdi, ama böyle bir şeyi söyleyemezdi. Örtüsünü az önce büyük bir telaşla başına bağlamamış mıydı?</p>

  <p class="block_7">Dar vadinin; batı tarafındaki çıplak dağın arkasından güneş batmaya başlamıştı.</p>

  <p class="block_7">Hideo ayağa kalkarak, «Bayan Naeko» dedi, «artık eve dönmek zorundasınız, değil mi?»</p>

  <p class="block_7">«Evet, az sonra bugünkü çalışma sona erecek... Günler kısaldı.»</p>

  <p class="block_7">Hideo, doğudaki tepelerde dümdüz sıralanmış sedirlerin arasından akşam kızıllığının altın parıltısını gördü.</p>

  <p class="block_7">Naeko hafifçe eğilip obiyi alarak ayağa kalktı ve «çok teşekkür ederim, Bay Hideo!» dedi.</p>

  <p class="block_7">Hideo «teşekkürü bana değil Bayan Çieko'ya borçlusunuz» dedi. Ama Sedirköylü kız için obiyi dokumuş olmanın sevinci içini gittikçe daha çok doldurmaktaydı.</p>

  <p class="block_7">«Ben inatçıyımdır, ama bayrama geliyorsunuz değil mi? İmparator sarayının batı kapısında, Hamaguri kapısının önünde!»</p>

  <p class="block_7">Naeko «evet!» diye bağırdı ve sevinçle başını salladı. «Kimono ve obiyle... Böyle güzel şeyleri ömrümde giymedim ben, utanıyorum...»</p>

  <p class="block_2">***</p>

  <p class="block_7">Onuncu ayın yirmiikisindeki Çığırlar Bayramı, Ebegümeci bayramı ve Gion şenliğiyle birlikte, bayramı bol Kiyoto'da «Üç Büyük Şenlik»ten biri olarak kabul edilir. Hayan tapınağına ait bir bayramsa da; bayram alayı imparatorluk sarayından hareket eder.</p>

  <p class="block_7">Sabah erkenden beri huzursuz olan Naeko, kararlaştırılan saatten yarım saat önce sarayın batı kesimindeki Hamaguri kapısının önüne gelerek Hideo'yu beklemeye başlamıştı. Hayatında ilk defa bir erkeği bekliyordu.</p>

  <p class="block_7">Bereket versin gökyüzü açık ve masmaviydi.</p>

  <p class="block_7">Hayan tapınağı İmparatorluk sarayının Kiyoto'ya taşınmasından on bir yüzyıl sonra 1895 yılında yapılmıştır. Bu bakımdan onun bayramı üç büyük şenlik içinde tabii en yenisiydi. Fakat bu Kiyoto’nun imparatorluk başkentliğine yükselişini kutlayan bir bayram olduğundan, düzenlenen geçit töreninde şehrin türlü değişikliklerle dolu bin yıllık gelişimi gösterilirdi. Her çağın geleneklerini tasvir etmek için, isimleri herkesçe bilinen tarihi figürler ortaya çıkarılırdı.</p>

  <p class="block_7">Orada imparatorluğun namlı prensesleri, saray kadınları, derebeylik çağının bey kanlan, ortaçağın ünlü kadın şairleri görülürdü.</p>

  <p class="block_7">Önce kadınlar geçerdi; çünkü aralarında ünlü kibar orospular, sahne sanatçıları, bohçacılar da ortaya çıkmaktaydı. Ama erkekler de geçerdi tabii; ünlü savaş kahramanları, devlet adamları, Kusunnoki Masaşige, Oda Nobunaga, Toyotomi Hideyoşi ve daha sayısız benzerleri gibi saray ve kılıç asilleri...</p>

  <p class="block_7">Geçit töreni Kiyoto'nun sosyal tarihinin bir resim albümü gibi düzenlenir ve hayli de uzun sürerdi.</p>

  <p class="block_7">Kadınlar ilk kez 1950'de bu törene katıldılar; böylece de bayramı daha renkli ve daha çekici yaptılar.</p>

  <p class="block_7">Alayın öncülüğünü Meici çağının kralcılar gönüllü birliğiyle Tanba Kitakuvata'nın dağlı gönüllü birliği; artçılığını da sarayda huzura kabule giden Enriyaku-Era'nın sivil memurları yapar. Alay Hayan tapınağına dönerken, imparatorluk saltanat arabasının önünde Şinto duaları okunur.</p>

  <p class="block_7">Geçit imparatorluk sarayından başlar ve en güzel de önündeki geniş meydandan seyredilir. Onun için Hideo, Naeko’yla burada buluşmayı kararlaştırmıştı.</p>

  <p class="block_7">Naeko eski imparatorluk sarayının kapısı önünde Hideo'yu beklerken, sağına soluna bakmayan bir insan kalabalığı önünden akıp geçti. Orta yaşlı bir kadın, belli ki çalışkan bir kadın, doğruca Naeko'nun yanına gelerek, «ah, küçük hanım!» diye bağırdı. «Ne kadar güzel bir obi kuşanmışsınız! Nerden aldınız bunu? Elbisenize de pek yaraşmış... Müsaade eder misiniz...» Kadın kumaşı elledi. «Bana arka fiyongu da gösterir misiniz?»</p>

  <p class="block_7">Naeko arkasını döndü. Kadın, «şahane!» dedi. Naeko birisi tarafından böyle beğenildiği için, kendine olan güveninin daha da arttığını hissetti. Ömründe böyle bir elbise giymemiş, böyle bir obi kuşanmamıştı.</p>

  <p class="block_7">«Sizi çok beklettim!» diye birisi seslendi. Hideo gelmişti.</p>

  <p class="block_7">Alayın hareket ettiği sarayın yakınında bulunan tribünler tapınak bölgesinin dernekleri ve turizm büroları tarafından tutulmuştu. Fakat onların arkasındaki sıralarda Hideo ile Naeko ayakta duruyorlardı.</p>

  <p class="block_7">Naeko ilk defa güzel bir yerde duruyordu. Yeni elbisesini de, Hideo'yu da unutmuş, sadece geçit törenini seyre dalmıştı.</p>

  <p class="block_7">Fakat birden Hideo dikkatini çekti.</p>

  <p class="block_7">«Bay Hideo! Siz nereye bakıyorsunuz?»</p>

  <p class="block_7">«Çamların yeşilliğine. Geçit törenine de bakıyorum tabii. Fakat alay arka taraftaki o yerden ne güzel akıp geliyor, değil mi? Geniş saray bahçesi, simsiyah çamlar. En çok bunu sevdim.»</p>

  <p class="block_7">…………………..</p>

  <p class="block_7">«Ben Bayan Naeko'yu da yan taraftan seyrettim, arpa o hiç farkında olmadı, öyle değil mi?»</p>

  <p class="block_7">«Ah, ne yaramazsınız!» dedi Naeko ve gözlerini yere indirdi</p>

  <p class="block_8" id="calibre_pb_7"> </p>
</body>
</html>
