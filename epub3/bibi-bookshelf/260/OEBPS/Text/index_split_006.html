<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>KİYOTO</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4">Altıncı Bölüm</h1>

  <p class="block_10">Sonbahar Renkleri</p>

  <p class="block_11"> </p>

  <p class="block_7">Horikava caddesinde işleyen Kitano tramvayı, Japonya’nın Meici çağındaki ilk modernleşme günlerinin bugüne kadar gelmiş bir hatırasıydı. Şimdi ise seferden kaldırılması günü gelip çatmıştı. Japonya’nın en eski tramvayıydı.</p>

  <p class="block_7">Bin yıllık bu şehir, Avrupa'dan gelen birçok yeni şeyi her yerden önce alıp kullanmasıyla, ün kazanmıştır. Bu da Kiyoto halkının bir başka cephesiydi.</p>

  <p class="block_7">Ama halkın taktığı adla Çıngıraklı Tramvayın bugüne kadar çalıştırılması bu eski şehrin bir özelliğiydi. Vagonları küçücüktü ve insanlar karşılıklı kanepelerde diz dize otururlardı.</p>

  <p class="block_7">Seferden kaldırılacağı sırada, ondan ayrılmak halka çok güç gelmişti. Vagonlarını yapma çiçeklerle süslediler ve adını hemen çiçekli tramvay yaptılar. Eski Meici çağı kılığıyla birkaç kişi içine binip dolaştı. Bütün şehir halkının haberi olmuştu bundan. Ortaya böylece kendiliğinden gerçek bir şenlik çıkmıştı. Eski tramvay günlerce sırf binmek için binen insanlarla sürekli olarak dolup taştı. Aylardan temmuzdu ve bazıları güneş şemsiyelerini açarak tramvayda oturmaktaydılar.</p>

  <p class="block_7">Kiyoto'da güneş Tokyo'dan daha yakıcı olur. Bu bakımdan orada güneş şemsiyesi kullanmak alışkanlığı yoktur.</p>

  <p class="block_7">Takiçiro merkez garının önünde çiçekli tramvaya binmek isterken orta yaşlı bir kadın orada duruyordu. Takiçiro’yu görünce gülmemek için kendini zorlayarak kasten adamın arkasına geçti. «Bak hele, Bay Sata da geçmiş zamana bağlı olanlardanmış.»</p>

  <p class="block_7">Takiçiro tramvaya binince kadını, farketti. Bir parça sıkıntılı bir tavırla konuşmaya başladı:</p>

  <p class="block_7">«Vay vay, siz de mi Meici çağına uydunuz...»</p>

  <p class="block_7">«O kadar genç değilim artık. Hem bizim eve bu tramvayla gidiliyor.»</p>

  <p class="block_7">Takiçiro, «ah öyle ya,» dedi. «Doğru, demek bundan...»</p>

  <p class="block_7">«Demek bundan diyorsunuz ama hiç gönülden duyarak değil. Her halde bizleri hatırlamak lütfunda bulunamadınız.»</p>

  <p class="block_7">«Yanınızdaki çocuk pek güzel. Şimdiye kadar nerelerde saklı tuttunuz bunu?»</p>

  <p class="block_7">«Saçmalamayın! Sanki benim olmadığını bilmiyormuş gibi konuşuyorsunuz.»</p>

  <p class="block_7">«Nereden bileyim. Kadınların işine akıl ermez ki...»</p>

  <p class="block_7">«Öyledir. Erkeklerin sanki hiç suçu yoktur.»</p>

  <p class="block_7">Kadının yanındaki kız çocuğu bembeyaz teniyle gerçekten şirindi. Sade yaz kaftanı ensiz bir kırmızı kemerle bağlanmıştı. Kız utangaç bir tavırla Takiçiro’dan uzaklaştı ve sesini çıkarmaksızın kadının yanına oturdu.</p>

  <p class="block_12">Takiçiro kadını kolundan hafifçe çekti. Kadın, «Küçük Çizu» dedi, «aramıza otursana!»</p>

  <p class="block_12">Bir süre üçü de konuşmadılar. Sonra kadın küçük kızın başının üzerinden adamın kulağına eğilerek. «Bu çocuk Gionda dans kızı yapılabilir diye düşünüyorum» dedi. (<sup class="calibre1"><sup class="noteref" id="back_note_40"><a class="calibre2" href="../Text/index_split_049.html#note_40" title="40">40</a></sup></sup>)</p>

  <p class="block_7">«Nerden bu çocuk?»</p>

  <p class="block_7">«Yakındaki bir çayhaneden.»</p>

  <p class="block_7">«Aha...»</p>

  <p class="block_7">Kadın ancak işitilebilir bir sesle, «bunun ikimizin çocuğu olduğunu söyleyenler de var» diye fısıldadı.</p>

  <p class="block_7">«Budalaca lâflar etmeyin.»</p>

  <p class="block_7">Kadın yukarı Yedi Evler semtinde bir çayhanenin sahibiydi.</p>

  <p class="block_7">«Bizimle Kitano’da Tencin tapınağına gelsenize. Çocuk hoşunuza gittiyse...</p>

  <p class="block_2">***</p>

  <p class="block_7">Takiçiro kadının bu sözle kendisine şaka yaptığını biliyordu. Çocuğa sordu:</p>

  <p class="block_7">«Kaç yaşındasın?»</p>

  <p class="block_7">«Ortaokulun birinci sınıfındayım.»</p>

  <p class="block_7">«Öyle mi?» Takiçiro kızı şöyle bir süzdü. «Dünyaya bir daha gelirken senin gibi gelmek isterim.» dedi.</p>

  <p class="block_7">Eğlence mahallesinde büyümüş bir çocuktan beklenildiği şekilde kız, Takiçiro’nun iltifatını anlamıştı.</p>

  <p class="block_7">«Çocuk hoşuma gittiyse, ne diye Tanrılar tapınağına birlikte geleyim? Tanrı nasıl olsa onun içinde vücut bulacak değil mi?» diye Takiçiro kadına takıldı.</p>

  <p class="block_7">«Tabii, öyle olacak.»</p>

  <p class="block_7">«İyi ama Tanrı erkek.»</p>

  <p class="block_7">«Öyle olduğu için de kadın halinde yeniden doğar ya. Yoksa erkek olarak bir daha sürgünlerde kalmak felâketine uğrardı. (<sup class="calibre1"><sup class="noteref" id="back_note_41"><a class="calibre2" href="../Text/index_split_050.html#note_41" title="41">41</a></sup></sup>)</p>

  <p class="block_7">Takiçiro gülmekten kendini alamadı. «Ya kadın olarak ne yapacak?»</p>

  <p class="block_7">«Kadın olarak mı? Evet, kadın olarak da iyi bir erkek tarafından okşanacak.»</p>

  <p class="block_7">«Vay vay..»</p>

  <p class="block_7">Kızın göz alıcı bir güzelliği vardı. Paj biçimi kesilmiş koyu siyah saçları pırıl pırıldı. Özellikle çok çekici badem gözleri vardı.</p>

  <p class="block_7">Takiçiro, «Ailenin tek çocuğu mudur?» diye sordu.</p>

  <p class="block_7">«Hayır, iki ablası daha var. En büyükleri bu yıl anaokulunu bitiriyor. Sanırsam hemen dans kızı olacak.»</p>

  <p class="block_7">«O da bu çocuk gibi böyle güzel mi?»</p>

  <p class="block_7">«Evet, ama Çizu’yla hiç bir zaman kıyaslanamaz.»</p>

  <p class="block_7">Takiçiro susuyordu.</p>

  <p class="block_7">Yukarı Yedi Evler semtinde şimdi yaşı küçük dans kızı artık yoktu. Ortaokulu bitirmeden kızlara izin vermiyorlardı.</p>

  <p class="block_7">Eskiden Yukarı Yedi Evler semtinde gerçekten yedi tane çayhane vardı. Takiçiro birisinden şimdi yirmi ev olduğunu duymuştu.</p>

  <p class="block_7">Bir zamanlar, hani pek de o kadar çok zaman önce değildi, Takiçiro, Nişicin’li dokumacılar, ya da taşradan gelmiş devamlı müşterileriyle sık sık bu yukarı Yedi Evlerde eğlenmeye giderdi. O zamanki kızlar kendiliklerinden hafızasında canlanıverdiler. O günlerde Takiçiro’nun işleri de çok iyi gitmekteydi.</p>

  <p class="block_7">Takiçiro, «Bu çıngıraklı tramvayla gitmesi çizin de hoşunuza gidiyor, değil mi?» dedi.</p>

  <p class="block_7">Kadın; «İnsan eski şeylerden öyle kolayca ayrılmamalı» diye cevap verdi. «Bizim işte de bu çok önemli, eski günlerin müşterileri unutulmuyor.»</p>

  <p class="block_7">«Sahi mi?»</p>

  <p class="block_7">«Bugün böyle bir müşteriyi istasyonda yolcu ettik. Bu tramvayla da eve dönüyorduk. Ya siz Bay Sata, böyle yalnız nereye gidiyordunuz?»</p>

  <p class="block_7">«Nereye mi gidiyordum? Şu çiçekli tramvayı bir kere de ben göreyim dedim.» Takiçiro omuzlarını silkti. «Belki de insan eski günleri özlüyor ve şimdi yapayalnız olduğunu daha iyi anlıyor.»</p>

  <p class="block_7">«Yapayalnız ha, bari yaşlı olsanız. Bizimle gelin ve yalnız genç, taze şeyleri seyredin.»</p>

  <p class="block_7">Takiçiro, Yukarı Yedi Evlere birlikte gitmeyi bir kere denemenin iyi olacağını hissetti.</p>

  <p class="block_2">***</p>

  <p class="block_7">Çayhaneci kadın Kitano tapınağında Tanrılar mihrabına kadar gitmek isteyince, Takiçiro da ona katıldı. Kadının duası uzun ve sıkıcıydı. Kız da onunla birlikte başını eğmişti. Kadın Takiçiro’nun yanına dönünce, «Müsaade ederseniz küçüğü göndereyim» dedi.</p>

  <p class="block_7">«Ah...»</p>

  <p class="block_7">«Küçük Çizu, eve git.»</p>

  <p class="block_7">Kız, «Çok teşekkür ederim» diyerek ikisinin önünde eğildi.</p>

  <p class="block_7">Çayhaneci, «Çocuk hoşunuza fena gitti galiba» dedi. «Daha iki, üç yılı var, ondan sonra ortaya çıkabilir. O kadarcık da sabredin canım... Böyle bir kız çabuk serpilir. Çok da güzel değil mi?»</p>

  <p class="block_7">Takiçiro cevap vermedi. Bu kadar uzaklara geldiğine göre, tapınağın etrafına şöyle bir göz atmak isterdi. Ama hava çok sıcaktı.</p>

  <p class="block_7">«Sizin orda bir dinleneyim. Çok yorgunum.»</p>

  <p class="block_7">Kadın, «Hay hay» dedi. «Bunu ilk baştan söylemenizi bekliyordum. Çoktandır, bize uğramamıştınız. »</p>

  <p class="block_7">Eski çağ biçimi çayhaneye geldikleri zaman kadın resmî bir tavır takındı.</p>

  <p class="block_7">«Bu eve hoş geldiniz» dedi. «Görmeyeli nasılsınız? Sık sık sizi anıyorduk. Rahatınıza bakınız. Size bir yastık getireyim. Ah sahi, yapayalnızım demiştiniz. Öyleyse uygun bir de bayan arkadaş göndereyim, sohbet edersiniz.»</p>

  <p class="block_7">«Rica ederim, eski geyşalardan olmasın.»</p>

  <p class="block_7">Takiçiro hafiften bir şekerleme yapmaya başlamıştı ki, genç bir geyşa içeri girdi. Bir süre sessizce oturdu. Karşısındakinin yeni yüz görmekten sıkılan bir müşteri olabileceğini düşünüyordu. Hem bu müşteri hiç de yanına kolay sokulunan birisine benzemiyordu. Kendisine gevezelik etmek fırsatını da vermiyordu. Birden müşteriyi neşelendirmeye karar verdi ve iki yıllık geyşalığı süresince kırk yedi adama âşık olduğunu anlattı.</p>

  <p class="block_7">«Sadık kaldığım sevgililerin sayısı tam kırk yedi. İçlerinde kırk elli yaşlarında olanları da vardı. Bunları şimdi düşününce çok komik buluyorum... çünkü o zamanlar karşılık görmeyen bu kadar aşkımdan dolayı benimle alay etmişlerdi.»</p>

  <p class="block_7">Takiçiro’nun uykusu açılmıştı.</p>

  <p class="block_7">«Ya şimdi?» diye sordu.</p>

  <p class="block_7">«Şimdi sadece bir tane var.»</p>

  <p class="block_7">Bu sırada çayhaneci kadın içeri girdi.</p>

  <p class="block_7">Takiçiro, acaba yirmi yıllık bir geyşa gelip geçmiş kırk yedi erkekle ilişkininin tam sayısını hatırlayabilir mi? diye düşündü.</p>

  <p class="block_7">Geyşa tekrar anlatmaya koyuldu. Bu mesleğe başladığının üçüncü günü hoşuna gitmeyen bir müşteriye tuvaletin yolunu göstermişti, Adam ise kendisini ansızın öpmüş, o da onun dilini ısırmıştı.</p>

  <p class="block_7">«Kanamış mıydı dili?»</p>

  <p class="block_7">«Elbette. Müşteri korkunç şekilde öfkelendi ve benden vizite parasını geri istedi. Bense ağlıyordum, büyük bir patırtı koptu. Ama adam suçluydu. Adı neydi, çoktan unuttum.» »</p>

  <p class="block_7">Takiçiro, «Bak hele» dedi. On sekiz on dokuz yıl öncesinin böyle narin vücutlu, parlak bir Kiyoto güzelinin damdan düşer gibi ansızın kendirini ısırmış olmasını gözünün önüne getirdi ve genç geyşanın yüzünü incelemeye koyuldu.</p>

  <p class="block_7">Geyşaya, «Dişleri göster bana» dedi.</p>

  <p class="block_7">«Dişler mi? Benim dişlerimi mi? Konuşurken görüyorsunuz ya.»</p>

  <p class="block_7">«Daha iyi göreyim istiyorum.»</p>

  <p class="block_7">«Olmaz. Utanırım.» Geyşa ağzını sımsıkı kapattı. «Hem ne, yapacaksınız dişlerimi bayım? Daha ne söyleyeyim bilmem ki?»</p>

  <p class="block_7">Kızan güzel ağzındaki dişler küçük, beyaz buğday tanecikleri gibiydi.</p>

  <p class="block_7">Takiçiro, «O zaman bir dişi kırdın da doldurttun mu yoksa, baksana bir dil az gelmiş.» diye takıldı.</p>

  <p class="block_7">«Ama yeter artık, hayır...» Geyşa yüzünü çayhaneci kadının omuzuna yasladı.</p>

  <p class="block_7">Bir süre sonra Takiçiro, kadına «Buraya gelmişken bir de Nakazato çayhanesine gitmek isterdim» dedi.</p>

  <p class="block_7">«Tabii Nakazato'dakiler pek sevinir buna. Sizinle gelirsem bir sakıncası var mı?» Çayhaneci kadın ayağa kalktı. Tuvalet aynasının önünde biran durdu.</p>

  <p class="block_7">Nakazato çayhanesinin dış cephesi yine eski görünüşündeydi. Yalnız misafir odası yeniden döşenmişti.</p>

  <p class="block_7">Takiçiro burada bir başka geyşayla birlikte akşam yemeğine kadar kaldı.</p>

  <p class="block_2">***</p>

  <p class="block_7">Evin efendisinin bulunmadığı bir sırada Hideo mağazanın kapısına gelerek sayın küçük hanımı sordu. Çieko onunla görüşmek üzere dışarı çıktı.</p>

  <p class="block_7">Hideo, «Küçük Hanıma Gion şenliğinde söz verdiğim obi için hazırladığım taslak hazır» diye söze başladı. «Görmeniz için getirdim.»</p>

  <p class="block_7">Şige anne, «Çieko! » diye seslendi, «Bay Hideo’yu arka tarafa götürsene.»</p>

  <p class="block_7">«Peki.»</p>

  <p class="block_7">Çieko, genç adamı bahçeye bakan odaya götürdü. Hideo orada taslaklarını gösterdi. İki taslak yapmıştı. Birinde yapraklarıyla süslenmiş kasımpatı çiçekleri görülüyordu. Taslağın yepyeni tarzda yapılmış şekillerinde kasımpatı yaprakları pek az göze çarpmaktaydı. Öteki taslak ise, kızıl akçaağaç yapraklarını gösteriyordu.</p>

  <p class="block_7">Çieko resimlere hayranlıkla bakarak, «Güzel!» <span class="calibre3">diye bağırdı.</span></p>

  <p class="block_7">Hideo, «Bayan Çieko’nun hoşuna gittiyse çok sevinirim» dedi. «Taslaklardan hangisini dokunmuş görmek istersiniz?»</p>

  <p class="block_7">«Evet, hangisini? Kasımpatılı desen bütün yıl giyilir diye düşünüyorum.»</p>

  <p class="block_7">«Öyleyse kasımpatılıyı mı dokuyayım?»</p>

  <p class="block_7">Çieko hiç bir şey söylemeden bakışlarını yere indirdi, yüzünde hüzünlü bir ifade belirmişti.</p>

  <p class="block_7">Kesik kesik konuşarak, «İkisi de uygun ama,» dedi, «sedir ağaçları ve kızılçamlarla kaplı bir dağ daha güzel olmaz mıydı?»</p>

  <p class="block_7">«Sedir ağaçlı ve kızılçamlı bir dağ mı? Biraz güç ama bir düşüneyim.» Hideo şaşkın bakışlarla Çieko'nun yüzüne baktı.</p>

  <p class="block_7">«Özür dilerim, Bay Hideo.»</p>

  <p class="block_7">«Özür mü? Özür dilemeniz için bir sebep var mı ki?»</p>

  <p class="block_7">«Var...» Ve Çieko duraksadı. «Bay Hideo'nun şenlik gecesi dördüncü cadde köprüsünde obi için söz vermiş olduğunuz kimse ben değildim. Başkasıyla karıştırdınız.»</p>

  <p class="block_7">Hideo afallamış bir halde kızın önünde duruyordu. Neye inanacağını bilemiyordu. Yüzü sapsarı oldu. Bu taslağa Çieko için bütün varlığını koymuştu.</p>

  <p class="block_7">Fakat kızın konuşması ve davranışı da akıl alacak gibi değildi. Hideo cesaretini yeniden topladı.</p>

  <p class="block_7">«Peki ben Bayan Çieko’nun ruhuyla mı karşılaşmıştım? Gion şenliğinde Bayan Çieko’nun ruhu göründü de ben onunla mı konuştum?» Sevdiğim kızın ruhu demedi, diyemedi.</p>

  <p class="block_7">Çieko'nun yüzünü tasa bulutları kaplamıştı.</p>

  <p class="block_7">«Bay Hideo! Kendisiyle konuşmuş olduğunuz kız benim kardeşimdi.»</p>

  <p class="block_7">……………..</p>

  <p class="block_7">«Benim kız kardeşim!»</p>

  <p class="block_7">....................</p>

  <p class="block_7">«O akşam benim de ilk kez karşılaştığım kardeşim.»</p>

  <p class="block_7">Hideo hâlâ susuyordu.</p>

  <p class="block_7">«Bu kardeşten şimdiye kadar annemle babama da tek kelimeyle bahsetmiş değilim.»</p>

  <p class="block_7">Hideo hayretle, «Nasıl?» diye sordu. Kızın nelerden bahsettiğini bir türlü kavrayamıyordu.</p>

  <p class="block_7">«Kuzeydağı sedirleri köyünü bilirsiniz, değil mi? Orda çalışıyor bu kız.»</p>

  <p class="block_7">«Nasıl?» Bu söze o kadar şaşmıştı ki, ağzını açıp tek kelime söyleyemedi.</p>

  <p class="block_7">Çieko, «Şehrin dışında, Nakagava denilen taraflarda, bildiniz mi?» diye sordu.</p>

  <p class="block_7">«Sadece otobüsle şöyle bir geçmiştim.»</p>

  <p class="block_7">«Bu kıza Bay Hideo'nun dokuduğu bir obiyi hediye etmek istiyorum»</p>

  <p class="block_7">«Öyle mi?»</p>

  <p class="block_7">«Bir obi hediye etmek istiyorum bu kıza.»</p>

  <p class="block_7">«Ah!» Hideo evet dercesine başını salladı, ama içi hâlâ kuşkuyla doluydu. «Bunun için mi kızılçamlı ve sedirli bir dağ taslağından söz ediyordunuz?»</p>

  <p class="block_7">Çieko evet anlamında başını salladı. «Güzel, ama onun iş hayatıyla doğrudan doğruya ilgili bir motif mi bu?»</p>

  <p class="block_7">«Bu Bay Hideo'nun taslağına bağlı bir şey değil. Hayatı boyunca o kız bu obiyi en değerli şeyi olarak saklayacaktır. O kız, adı Naeko’dur, mal sahiplerinden birinin kızı değildir. Aksine zor işte çalışan bir işçidir. Naeko sözüne güvenilir, benden çok daha güvenilir bir insandır.»</p>

  <p class="block_7">Hideo şaşkınlıktan hâlâ kendine gelememişti, ama yine de kabul etti.</p>

  <p class="block_7">«Küçük hanım istediği için ben de onu özenle dokuyacağım.»</p>

  <p class="block_7">«Ama sakın unutmayın; obi Naeko içindir.»</p>

  <p class="block_7">«Anladım. Fakat nasıl oluyor da Bayan Çieko’ya bu kadar benziyor?»</p>

  <p class="block_7">«Kardeş olduğundan.»</p>

  <p class="block_7">«Kardeşler arasında bile bu kadarı..»</p>

  <p class="block_7">İkiz olduklarını Çieko söylemedi.</p>

  <p class="block_7">Tıpkı böyle hafif yazlık elbise giymiş olduğundan akşam karanlığında bu kızı Çieko’yla karıştırmış mıydı? Acaba aldanmış olan sadece gözleri miydi?</p>

  <p class="block_2">***</p>

  <p class="block_7">Hideo kuşkular içindeydi. Kafesli güzel pencereler ve önünde sıralar duran yol tarafındaki dış parmaklıklar, geniş mağaza, binası belki bugün artık eskimişlerdi, ama yine de eski Kiyoto yapıları stilinde gösterişli bir kumaş ticarethanesiydi; nasıl oluyordu da bu evin kızı ile Sedirdağı köyünde bir oduncunun yanında çalışan bir kız, kardeş olabiliyordu? Bununla birlikte Hideo bu konuda bir şey sormadı. Sadece, «Obi tamamlanınca onu buraya mı getireyim?» dedi.</p>

  <p class="block_7">Çieko’nun ağzından bir «Ah!» döküldü. «Acaba Bay Hideo obiyi biter bitmez hemen Naeko'ya götürmek lütfunda bulunamazlar mı?»</p>

  <p class="block_7">«Küçük hanım böyle arzu ettikten sonra.»</p>

  <p class="block_7">«Oh, lütfen ne olur böyle yapın.» Öylesine gönülden rica ediyordu ki. «Yalnız bir parça uzak işte.»</p>

  <p class="block_7">«Yok, pek o kadar değil.»</p>

  <p class="block_7">«Naeko kim bilir nasıl sevinecektir?»</p>

  <p class="block_7">«Peki, Naeko bunu kabul edecek mi?» Hideo beklemediği böyle bir şeyden dolayı Naeko şaşırıp kalır diye kaygılıydı.</p>

  <p class="block_7">«Ben daha önce kendisine haber veririm.»</p>

  <p class="block_7">«Ah öyle mi.. o halde ben de kendisine götürürüm. Ama evini nasıl bulacağım?»</p>

  <p class="block_7">Bunu Çieko kendisi de bilmiyordu. «Onun oturduğu evi mi?»</p>

  <p class="block_7">«Evet.»</p>

  <p class="block_7">«Size telefon eder ve adresi yazdırırım.»</p>

  <p class="block_7">Hideo «Pekâlâ» dedi. «Sanırsam iki tane Bayan Çieko var, fakat ben obiyi bir tane Bayan Çieko için dokumayı tercih ederdim ve ona götürmek isterdim.»</p>

  <p class="block_7">«Çok teşekkürler.» Çieko başını eğdi. «Bunun için rica ediyorum. Bir parça garip mi görünüyor size?»</p>

  <p class="block_7">……………….</p>

  <p class="block_7"><span class="calibre3">«Bay Hideo! Benim obimi değil, Naeko'nun obisini dokumanızı rica ediyorum.»</span></p>

  <p class="block_7">«Evet, anladım.»</p>

  <p class="block_7">Az sonra evden ayrılan Hideo kendini bir muammanın içine düşmüş gibi hissediyordu. Bununla birlikte zihni hemen yapılacak taslakla uğraşmaya başlamıştı. Kızılçamlı ve sedir ağaçlı bir dağ! Gözüpek bir hamleyle buna başlayamazsa işin sonucundan korkması gerekirdi. Bu Çieko için bir obi, onun sadelikten hoşlanan zevkine göre bir obi olmalıydı. Hâlâ yine onun için yapılacak bir obiyi düşünüyordu. Hayır, şu kızla, Naeko’yla çalışmasının bir ilgisi olmamalıydı.</p>

  <p class="block_7">Çieko'ya Naeko ya da Naeko'ya Çieko olarak rastlamış bulunduğu dördüncü cadde köprüsüne gitmek arzusu içinde uyandı. Adımlarını o yana yöneltti. Bu öğle güneşinin altında hava da hayli sıcaktı. Köprünün korkuluk direklerinden birine dayandı, gözlerini yumdu ve artık ne geçip gidenlerin, ne de tramvayların gürültüsünü duymaz oldu; önünde akıp giden suların güçlükle duyulabilen uğultusunu dinlemeye koyuldu.</p>

  <p class="block_2">***</p>

  <p class="block_7">Çieko bu yıl Daymonci ateşini göremedi. Pek seyrek dışarı çıkan anne, babayla birlikte gitmişti. Çieko da evi beklemekteydi</p>

  <p class="block_7">Baba komşusu olan birkaç toptancı arkadaşıyla birlikte ateşleri görmek için, Kiyamaçi caddesindeki bir lokalde yazlık terasta yer ayırtmıştı.</p>

  <p class="block_7">16 Ağustosta Daymonci şenliği, dünyadan ayrılmış olan ruhlar için kutsal ateşi yakmaktır. (<sup class="calibre1"><sup class="noteref" id="back_note_42"><a class="calibre2" href="../Text/index_split_051.html#note_42" title="42">42</a></sup></sup>) Şehri kuşatan dağların üstünde ateşler yakılır. Geleneğe göre geceleyin havaya yanan meşaleler fırlatılarak, havadan ölüm ülkesine dönen ruhlarla vedalaşılır. Higaşiyama’nın Niyol tepesindeki ateş «büyük» sözünün alfabedeki işareti biçiminde yakılır ve bu yüzden de «Büyük Harf - Daymonci» diye adlandırılır Kutsal ateşler beş dağa bölüştürülmüştür. Sol Daymonci Büyük Kuzey Dağı Okitayama'da Altın Köşk yakınlarında; Miyaho ateşi Matsugasaki dağında; gemi biçimi ateş Batı Kamo'da Miyoken tepesinde; tapınak biçimi ateş Yukarı Sağında yakılır. Ruhlara eşlik eden bu beş ateş birbirinin ardından tutuşturulur. Şehirdeki neon ve diğer reklâm ışıkları kırk dakika kadar söndürülür.</p>

  <p class="block_7">Üzerlerinde ateşlerin alev alev yükseldiği dağların aldığı renkte ve gökyüzünün o geceki görünümünde Çieko hep sonbahar başlangıcının havasını hisseder.</p>

  <p class="block_7">Daymonci bayramından on beş gün kadar önce, eski takvime göre sonbahar başlangıcı kabul edilen gece, Şimogamo tapınağında yazdan ayrılış töreni yapılır.</p>

  <p class="block_7">Dağlardaki ateşleri seyretmek için eskiden Çieko, kız arkadaşlarıyla birlikte Kamo ırmağı bentlerinin üstüne çok çıkmıştı. Evet, Daymonci ateşi onun çocukluğundan beri sırdaşı olmuştu.</p>

  <p class="block_7">Kendini bildi bileli «bu yıl da Daymonci ateşi» diye düşünmek yüreğini yerinden oynatırdı.</p>

  <p class="block_7">Evde yalnız kalan Çieko dışarı çıktı; komşu çocuklarıyla sokakta sıraların etrafında oynadı. Küçüklerin Daymonci’den haberleri bile yoktu. Ateşler onlara her zaman için bir eğlenceydi.</p>

  <p class="block_7">Bu yaz ateş bayramında Çieko'nun yepyeni bir ıstırabı vardı. Naeko’yla karşılaştığından beri öz annesiyle babasının erken ölümlerinden haberi olmuştu.</p>

  <p class="block_7">Yarın gidip Naeko'yu göreyim diye düşündü. Onunla Hideo'nun obisi hakkında konuşmam gerekir.</p>

  <p class="block_2">***</p>

  <p class="block_7">Ertesi günü öğleden hemen sonra Çieko sade elbisesini giyerek acele yola çıktı. Naeko'yu gün ışığında hiç görmüş değildi.</p>

  <p class="block_7">Boday durağında otobüsten indi.</p>

  <p class="block_7">Sedirler köyünde herkesin iş başında olduğu görülüyordu. Erkekler tomrukların kaba kabuklarıyla uğraşıyorlardı. Sedir kabukları yüksek yığınlar halinde istif edilmişti ve çöplükler gibi dört bir yana yayılmıştı.</p>

  <p class="block_7">Çieko kararsız adımlarla yürümesine devam ederken Naeko koşarak yanına geldi.</p>

  <p class="block_7">«Ah Küçük Hanım! Gelişinize nasıl sevindim. Gerçekten çok sevindim!»</p>

  <p class="block_7">Çieko, Naeko’nun iş elbisesine baktı.</p>

  <p class="block_7">«Senin için uygun bir zamanda mı geldim?»</p>

  <p class="block_7">«Elbette, bugün serbesttim. Küçük Hanımın geldiğini görür görmez, hemen izin aldım.» Naeko soluk soluğaydı.</p>

  <p class="block_7">«Sedir ağaçlarının arasında çene çalarız. Kimsecikler bizi orda bulamaz.»</p>

  <p class="block_7">Çieko'yu kolundan çekerek götürdü.</p>

  <p class="block_2">***</p>

  <p class="block_7">Naeko arkadan bağlı iş gömleğini çıkarıp yere koydu. Gömlek Tamba pamuklusundandı. Üzerine oturmak için iki kişiye yeterdi.</p>

  <p class="block_7">Naeko, «Böyle oturmaz mısınız?» diye rica etti.</p>

  <p class="block_7">«Çok teşekkür ederim.»</p>

  <p class="block_7">Naeko başına bağladığı ter bezini sıyırdı ve parmaklarıyla saçlarını sıvazlayarak düzeltti.</p>

  <p class="block_7">«Gelişinize nasıl sevindim, nasıl sevindim bilemezsiniz», ışıldayan gözlerle Çieko’ya bakıyordu.</p>

  <p class="block_7">Toprağın kokusu gücünü duyuruyordu, ağaçların kokusu ve bütün sedir dağının kokusu da.</p>

  <p class="block_7">Naeko, «Burda bizi kimse görmez» dedi.</p>

  <p class="block_7">Çieko, «Ben daha önce de birkaç defa buraya gelmiştim» dedi. «Çünkü sedir ormanını çok severim. Ama ilk defa sedir ormanının içine giriyorum» Etrafını gözden geçirdi. Hemen yanıbaşlarındaki ulu sedir ağaçları dimdik havaya yükselerek çepeçevre etraflarını kuşatıyordu.</p>

  <p class="block_7">Naeko, «Bunlar insan eliyle yetiştirilmiş sedirlerdir» dedi.</p>

  <p class="block_7">«Öyle mi?»</p>

  <p class="block_7">«Büyümeleri için kırk yıl bekleniyor. Sonra kesiyorlar, direk ve başka yapı malzemesi olarak kullanılmak üzere hazırlıyorlar. Bıraksalar, belki de bin yıl durmadan büyüyüp dururlar. Bazan böyle düşünürüm. Ben eski ormanları daha çok severim. Bizim köy kesip satmak için çiçek yetiştirilen bir yer gibi değil mi?»</p>

  <p class="block_7">Çieko soran gözlerle bakıyordu.</p>

  <p class="block_7">«İnsan dünyada olmasaydı, ne Kiyoto ne de başka şehirler olmazdı. Sadece koca ormanlar ve yaban çiçekleriyle dolu kırlar olacaktı. Buralarda yaban domuzlarıyla geyikler yaşamayacak mıydı? İnsan niye gelmiş dünyaya sanki? Korkunç, korkunç bir yaratık insan.»</p>

  <p class="block_7">Çieko şaşırmış bir halde, «Böyle şeyler mi düşünürsün hep, Naeko?» diye sordu.</p>

  <p class="block_7">«Her zaman değil.»</p>

  <p class="block_7">«İnsanlardan nefret mi ediyorsun?»</p>

  <p class="block_7">«İnsanlardan mı? Çok seviyorum insanları» diye cevap verdi Naeko. «İnsanlardan başka hiç bir şeyi sevmiyorum. Ama bu dünyada hiç bir insan olmasaydı, nasıl olurdu? Burda dağda öğle uykusuna yatınca bazı böyle şeyler düşünürüm.»</p>

  <p class="block_7">«Hayatı sevmiyor musun?»</p>

  <p class="block_7">«Ben mi? Hayat sevilmez mi? Aksine. Her gün neşeyle işime giderim. Ama insanlar…»</p>

  <p class="block_7">Çieko susuyordu.</p>

  <p class="block_7">Kızların oturduğu sedir dağının üzeri ansızın kararıverdi.</p>

  <p class="block_7">Naeko, «Sağnak geliyor!» diye bağırdı. Yağmur sedir dallarının uçlarında toplanmaya ve iri iri yağmur damlaları aşağıya düşmeye başlamıştı bile.</p>

  <p class="block_7">Aynı anda şiddetli gök gürültüleri çatırdadı.</p>

  <p class="block_7">Çieko rengi uçmuş bir halde «Ah korkuyorum! » diyerek Naeko'nun ellerine sarıldı.</p>

  <p class="block_7">Naeko, «Bayan Çieko! Diz çöküp büzülün! » dedi. Sonra Çieko'nun üzerine eğilerek kollarını sımsıkı vücuduna doladı.</p>

  <p class="block_7">Hava gittikçe daha da kötüleşmekteydi, gök gürültüleri ve şimşekler birbirini kovalıyordu. Dağın vadisinde patlamışçasına yankılandığı duyuluyordu. Fırtına doğrudan doğruya üzerlerine gelmekteydi.</p>

  <p class="block_7">Sedir ağaçlarının doruktan yağmur altında hışırdıyordu. Her şimşek orman toprağını alevli bir ışıkla aydınlatıyor ve bu parlak ışık içinde sedir ağaçlarının gövdeleri bütün heybetleriyle ortaya çıkıyordu. Bütün orman bir anda korkunç bir görünüme bürünüvermişti. Birden düşen bir yıldırımın çatırtısı duyuldu.</p>

  <p class="block_7">«Naeko, yıldırım düşüyor!» Çieko olduğu yerde daha da büzüldü.</p>

  <p class="block_7">Naeko, yatıştırmak için Çieko'ya «Düşerse düşsün» dedi, «bize çarpmaz. Bize çarpmaz değil mi?» Sonra Çieko'yu daha sıkı sararak vücuduyla üzerine abandı.</p>

  <p class="block_7">«Küçük Hanım, saçınız ıslandı!» Beziyle saçlarını ovuşturdu, sonra bezi koklayıp başının üzerine koydu.</p>

  <p class="block_7">«Yağmur ıslatıyor, ama yıldırım size çarpmayacak.»</p>

  <p class="block_7">Aslında pek korkak olmayan Çieko, Naeko’nun güç veren sesiyle biraz sakinleşmişti.</p>

  <p class="block_7">«Çok teşekkür ederim, ah çok teşekkür!» diye bağırdı. «Siz bana siper olayım derken sırsıklam ıslandınız.»</p>

  <p class="block_7">Naeko, «İş elbisem bu, kolay ıslanmaz» dedi. «Bense çok mutluyum.»</p>

  <p class="block_7">Çieko, «Kalçanızın orda ne parlıyor öyle?» diye sordu.</p>

  <p class="block_7">«Ah, bak şu dalgınlığıma, tırpanımı da yanımda getirmişim. Tomruk kabuklarını temizlerken hemen senin yanına koştum da, bırakmayı unutmuşum.»</p>

  <p class="block_7">Birden aklına geldi. «Bu havada tehlikelidir!» diye bağırarak tırpanı savurup attı. Bu öyle büyük bir orak filan değildi, sadece küçük bir bıçaktı.</p>

  <p class="block_7">«Dönerken alırım. Ama şimdilik hiç de geriye dönmek istemiyorum.»</p>

  <p class="block_7">Yağmur bulutları başlarının üzerinden ötelere doğru uzaklaşıyordu.</p>

  <p class="block_7">Çieko, elbisesinin altından Naeko'nun vücudunu hissediyordu.</p>

  <p class="block_7">Sıcak yaz mevsiminde de insan dağda sağanağa tutulursa iliklerine kadar üşüyebilir; oysa Çieko'nun içinde başından ayaklarına kadar her yanını Naeko'dan gelen hoş bir sıcaklık sarıyor ve vücudunun en derin noktalarına kadar yayılıyordu. Bu anlatılması mümkün olmayan bir iç sıcaklıktı. Mutlulukla dolarak Çieko bir süre gözlerini kapattı.</p>

  <p class="block_7">«Sana öylesine minnettarım ki Naeko» dedi. «Kendimi senin yanında annemin vücudunun içine saklanmış gibi hissettim.»</p>

  <p class="block_7">«Gerçekten de biz orda böyle birbirimize sarılmış ve birbirimizi sıkıştırmamış mıydık zaten.»</p>

  <p class="block_7">Çieko, «Evet, evet» diye bağırdı. Sesinde kardeş olmanın bütün esrarı yankılanmaktaydı.</p>

  <p class="block_7">Sağnak ve fırtına geçip gitmişti.</p>

  <p class="block_7">«Naeko, teşekkür ederim, teşekkür ederim! Şimdi iyiyim.» Ve Çieko, Naeko'nun altından çıkıp doğrulmak istedi.</p>

  <p class="block_7">«Ah, dur biraz daha! Yapraklardaki damlalar düşüyor hâlâ.. » Naeko ona siper olmaya devam etti. Çieko eliyle Naeko'nun sırtını okşuyordu.</p>

  <p class="block_7">«Adamakıllı ıslanmışsınız; üşümüyor musunuz?»</p>

  <p class="block_7">Naeko, «Ben alışkınım, bir şey olmaz» diye cevap verdi. «Sizin gelişinizden duyduğum sevinç içimi öylesine şahane bir sıcaklıkla doldurdu ki. Fakat siz de hayli ıslandınız, değil mi?»</p>

  <p class="block_7">Çieko birden, «Babamız buralarda bir yerde mi ağaçtan düştü?» diye sordu.</p>

  <p class="block_7">«Bilmiyorum, o zamanlar daha bebektim.»</p>

  <p class="block_7">«Peki ya annemizin evi? Dedemizle anneannemiz hâlâ yaşıyorlar mı?»</p>

  <p class="block_7">Naeko, «Onu da bilmiyorum» cevabını verdi.</p>

  <p class="block_7">«Peki siz dedemizin evinde büyümediniz mi?»</p>

  <p class="block_7">«Küçük Hanım, niçin soruyorsunuz bunları?» Naeko'nun sesinde öylesine sert bir ahenk vardı ki, Çieko sustu.</p>

  <p class="block_7">«Bunlar sizin için artık ölüp gitmiş insanlar.»</p>

  <p class="block_7">……………………</p>

  <p class="block_7">«Yalnız beni kız kardeş olarak tanırsan, sana minnettar olurum. Gion şenliği günü lüzumsuz şeyler konuşmuş olduğum için şimdi üzülüyorum.»</p>

  <p class="block_7">«Yok hayır, ben çok sevinçliyim.»</p>

  <p class="block_7">«Ben de... ama sizin evinize gelemem.»</p>

  <p class="block_7">«Gelebilirsin. Senin için her şeyi yoluna koyacağım. Anne ve babayla konuşacağım.»</p>

  <p class="block_7">Naeko kelimelerin üstünde dura dura, «Böylesi değil» dedi. «Bir gün şimdiki gibi darda kalırsan, hayatım pahasına da olsa seni korurum. Bunu bilmelisin!»</p>

  <p class="block_7">Çieko susuyordu, nerdeyse ağlayacaktı.</p>

  <p class="block_2">***</p>

  <p class="block_7">«Naeko, dinle bak! Şenlik gecesi benimle karıştırılmış olman seni bunalttı, değil mi?»</p>

  <p class="block_7">«Ah, şu benimle obi hakkında konuşan adamı mı söylemek istiyorsunuz?»</p>

  <p class="block_7">«O genç adam Nişicin’de dükkânı olan bir dokumacıdır. Güvenilir insandır. Senin için bir obi dokumak istediğini söylemiş olmalı.»</p>

  <p class="block_7">«Çünkü beni Bayan Çieko’yla karıştırıyordu.»</p>

  <p class="block_7">«Geçen gün bana yaptığı taslağı göstermek için geldi. O zaman benim için değil, kardeşim için yapmasını söyledim kendisine.»</p>

  <p class="block_7">«Nasıl?»</p>

  <p class="block_7">«Yani kardeşim Naeko için de bir obi dokumasını istedim ondan.»</p>

  <p class="block_7">«Benim için mi?»</p>

  <p class="block_7">«Zaten sana söz vermiş değil miydi?»</p>

  <p class="block_7">«Ama beni başkası sanmıştı da ondan.»</p>

  <p class="block_7">«Benim için de bir obi dokur. Onun için Naeko için de bir tane dokumasını istedim. Kardeşliğimizin işareti olarak. »</p>

  <p class="block_7">Naeko şaşırmış bir halde, «Benim için mi?» dedi.</p>

  <p class="block_7">Çieko okşayıcı bir sesle, «Gion şenliğinde bunun için sana söz vermiş olan o değil mi?» diye sordu.</p>

  <p class="block_2">***</p>

  <p class="block_7">Naeko'nun Çieko'yu koruyan vücudunun bezi kesimleri uyuşmuştu, öyle ki hemen hareket edemedi.</p>

  <p class="block_7">Kararlı bir sesle, «Küçük Hanım» dedi, darda kaldığınız zaman sizin yerinize bütün sıkıntılara sevinçle katlanırım. Ama sizin yerinize bir şeyler almaktan hoşlanmam. Kendimi acınacak birisi yerine koymuş olurum.»</p>

  <p class="block_7">«Ama bu benim yerime değil ki.»</p>

  <p class="block_7">«Hayır, sizin yerinize.»</p>

  <p class="block_7">Çieko, şimdi Naeko'yu nasıl razı etmeli? diye düşündü.</p>

  <p class="block_7">«Benim hediyem olarak da bu obiyi almaz mısın?»</p>

  <p class="block_7">Naeko cevap vermedi.</p>

  <p class="block_7">«Ben onu sadece Naeko'ya hediye etmek istediğim için dokumak istemişti.» Kısa bir duraksamadan sonra Naeko:</p>

  <p class="block_7">«Bu dokumacı sizi bütün kalbiyle seviyor. Bu kadarını anlayacak kadar kadınım ben de.»</p>

  <p class="block_7">Çieko ürkekliğini yenmişti.</p>

  <p class="block_7">«Böyledir, diye obiyi almayacak mısın?»</p>

  <p class="block_7">……………..</p>

  <p class="block_7">«Ben kendisine açıkça obiyi benim için değil, kız kardeşim için dokuyacağını anlatmıştım..»</p>

  <p class="block_7">Naeko, «Onu alacağım Küçük Hanım.» diye razı oldu. «Budalaca konuştuysam özür dilerim.»</p>

  <p class="block_7">«Obiyi buraya o getirecek. Nerde oturuyorsunuz?»</p>

  <p class="block_7">Naeko, «Murase'nin evinde» cevabını verdi. «Kıymetli bir obi olmalı. Acaba onu kuşanabileceğim gün gelecek mi?»</p>

  <p class="block_7">«Naeko, insanın alınyazısı bilinmez.»</p>

  <p class="block_7">«Ah, evet,» Naeko başını salladı. «Benim yükseklerde hiç gözüm yok... ama onu taşımasam bile, hazine gibi saklarım.»</p>

  <p class="block_7">«Bizim mağazada obi kuşakları satılmıyor, ama Bay Hideo'nun yapacağı obiye uygun bir kimonoyu sizin için arama işini bana bırakın.»</p>

  <p class="block_7">…………………..</p>

  <p class="block_7">«Babam herkesten farklı düşünen bir insandır ve her geçen gün bir parça daha çok ticaret hevesini yitiriyor. Başka mağazaların rekabeti kendisini sun'i kumaş ve yün ipliği ticareti yapmaya zorluyor. Böyle sadece pahalı, kaliteli mallara saplanıp kalamaz.»</p>

  <p class="block_7">Naeko sedir ağacının üst dallarına doğru bakıp ayağa kalktı. «Hâlâ birkaç damla düşüyor... ama size pek zararı dokunmaz, değil mi?»</p>

  <p class="block_7">«Yok hayır! Naeko bana karşı o kadar iyi davrandı ki...»</p>

  <p class="block_7">«Küçük Hanım, ne dersiniz? Mağazanızın işini biraz siz üzerinize alsanız?»</p>

  <p class="block_7">Çieko «Ben mi?» diye hayretle bağırarak yerinden sıçradı.</p>

  <p class="block_7">Naeko'nun elbisesi sırılsıklamdı ve vücuduna yapışmıştı.</p>

  <p class="block_2">***</p>

  <p class="block_7">Naeko otobüs durağına kadar Çieko’yla birlikte gelmedi. Bu çok göze batıcı olacaktı.</p>

  <p class="block_7">Çieko eve gelirken, anne mağazaya geçiş koridorunun arkasında tezgâhtar için ikindi kahvaltısı hazırlamaktaydı.</p>

  <p class="block_7">«Döndün mü?»</p>

  <p class="block_7">«Evet, geç de olmuş.. Baba nerde?»</p>

  <p class="block_7">Anne, «Perdeli yerinde oturuyor, bir şeyler düşünüyor» diye cevap verdi ve Çieko'yu şöyle bir süzdü. «Neredeydin? Elbisen ıslanmış ve buruşmuş. Hemen üstünü değiştirmelisin.»</p>

  <p class="block_7">Çieko, «Peki» diyerek üst kata çıktı. Rahatça üstünü değiştirerek, bir süre de olduğu yerde oturup kaldı. Aşağıya indiğinde anne ikindi kahvaltısını mağazadaki insanlara dağıtmış bulunuyordu. '</p>

  <p class="block_7">«Anne!» Çieko'nun sesi hafifçe titriyordu. «Sana söyleyeceklerim var...»</p>

  <p class="block_7">Şige peki dercesine başını salladı «Yukarı çıkalım mı?»</p>

  <p class="block_7">Yukarı kata çıktıkları zaman Çieko yeniden ürkekleşmişti.</p>

  <p class="block_7">«Burada da yağmur yağdı mı?»</p>

  <p class="block_7">«Yağmur mu? Yağmur filan yağmadı. Ama benimle yağmur üzerine konuşacak değilsin elbette.»</p>

  <p class="block_7">«Anne, Kuzey dağı sedirleri köyündeydim. Orda benim kardeşim oturuyor. Benden daha mı büyük, daha mı küçük, bilmiyorum. Benim ikizim. Bu yılki Gion şenliğinde ilk kez karşılaştım kendisiyle. Annemle babam çok zaman önce ölmüşler.»</p>

  <p class="block_7">Bu sözler Şige için pek tabii şaşırtıcı şeylerdi. Hiç konuşmaksızın Çieko'nun yüzüne baktı.</p>

  <p class="block_7">«Kuzeydağı sedirleri köyünde.. öyle mi?»</p>

  <p class="block_7">«Sizden saklayamazdım bunu. Gion şenliğinde ve bir de bugün, sadece iki defa buluştuk.»</p>

  <p class="block_7">«Bir kız demek. Ne yapıyor şimdi?»</p>

  <p class="block_7">«Köyde bir ailenin yanında işçi olarak çalışıyor. İyi bir kız. Bize gelmek istemiyor.»</p>

  <p class="block_7">Şige uzunca bir süre sustuktan sonra, «Şimdilik» dedi, «sen de farkındaysan böylesi daha iyi. Peki sen, sen ne diyorsun?»</p>

  <p class="block_7">«Anne ben buraya aitim. Bırak şimdiye kadar olduğu gibi yine sizin çocuğunuz kalayım.» Birden ciddileşmişti.</p>

  <p class="block_7">«Bunu söylemeye lüzum var mı? Sen zaten yirmi yıldır bizim çocuğumuzsun.»</p>

  <p class="block_7">«Anneciğim!» Çieko başını Şige’nin kucağına gömdü.</p>

  <p class="block_7">«Gion şenliğinden beri sendeki dalgınlık demek bundanmış. Kaç defa sormak içimden geçti, acaba hoşlandığı birisini mi buldu diyordum.»</p>

  <p class="block_7">……………….</p>

  <p class="block_7">«Bir seferinde bu kızı alıp eve getirsen nasıl olur? Şöyle akşam geç vakit, mağazadakiler gittikten sonra?»</p>

  <p class="block_7">Çieko, annenin kucağına yasladığı başını hafifçe oynattı.</p>

  <p class="block_7">«Hayır, gelmek istemiyor. Beni hep Küçük Hanım diye çağırıyor.»</p>

  <p class="block_7">«Öyle mi?» Şige şefkatle kızın saçlarını okşadı. «Bunu bana söylediğin iyi oldu. Sana çok mu benziyor?»</p>

  <p class="block_7">Tamba kutularındaki cırcır böcekleri hafiften şarkılarına başlamışlardı.</p>

  <p class="block_2">***</p>

  <p class="block_8" id="calibre_pb_6"> </p>
</body>
</html>
