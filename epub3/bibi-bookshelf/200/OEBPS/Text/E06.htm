<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <div class="Section">
    <h1 class="calibre3" id="calibre_toc_10">Açıklayıcı Notlar</h1>

    <p class="MsoNormal2"><a href="../Text/E03.htm#n1d" id="n1">[←1]</a> Pravda’nın 7 Nisan 1917 günü 26. sayısında N. Lenin imzasıyla yayınlanan Bugünkü Devrimde Proletaryanın Görevleri başlıklı yazı, Lenin’in 4 (17) Nisan 1917’de Tauride sarayındaki iki toplantıda okumuş olduğu ünlü tezlerini içermektedir (Bolşeviklerin toplantısı ve Rusya işçi, asker vekilleri Sovyetleri konferansında delege olan Bolşeviklerin ve Menşeviklerin ortak toplantısı). Bu yazı Sosyal-Demokrat (Moskova), Proletari (Harkov), Krasnoyarski Raboçi (Krasnoyarsk), Vperyod (Ufa), Bakinski Raboçi (Baku), Kafkaski Raboçi (Tiflis) gibi Bolşevik gazetelerde ve başka yayın organlarında yayınlanmıştır. - 9.</p>

    <p class="MsoNormal2"><a href="../Text/E03.htm#n2d" id="n2">[←2]</a> Rus Sosyal-Demokrat işçi Partisi (RSDİP) Örgütlenme Komitesi. - Menşeviklerin yönetim merkezi; 1912’de likidatör menşeviklerin ve partiye karşı olan bütün grup ve akımların ortak kongresinde kurulmuştur. Menşevik partisinin 1917 ağustosunda Merkez Komitesinin seçilmesine kadar eylemde bulunmuştur. -11.</p>

    <p class="MsoNormal2"><a href="../Text/E03.htm#n3d" id="n3">[←3]</a> Edinstvo. - 1917 martından ekim ayına kadar Petrograd’da çıkan günlük gazete, başka bir ad altında aralık 1917’de ve ocak 1918’de de yayınlanmıştır; başında G. Plehanov bulunuyordu. Savaşı sonuna kadar sürdürme politikasından yana aşırı sağ-kanat menşevikleri birleştirdi ve geçici burjuva hükümetini kayıtsız şartsız destekledi; bu gazete, bolşevik partisine karşı çıkmıştır.</p>

    <p class="MsoNormal2"><a href="../Text/E03.htm#n4d" id="n4">[←4]</a> Ruskaya Volya. - Bazı büyük bankalar tarafından kurulan ve malî bakımdan beslenen burjuva günlük gazetesi. Bolşeviklere karşı en insafsız bir propaganda yürütüyordu. Lenin, bu gazetenin en iğrenç burjuva gazetelerinden biri olduğunu söylemiştir. Petrograd’da aralık 1916’dan ekim 1917’ye kadar yayınlandı.</p>

    <p class="MsoNormal2"><a href="../Text/E03.htm#n5d" id="n5">[←5]</a> Bkz: K. Marx - F. Engels, Komünist Parti Manifestosu, 1872 Almanca Baskısına Önsöz: K. Marx, Fransa’da iç Savaş, 1871’de Fransa’da iç savaş konusunda, “Uluslararası Emekçiler Derneği Genel Konseyinin Bildirisi”. F. Engels, A. Bebel’e mektup, 18-28 Mart 1875 (Gotha ve Erfurt Programlarının Eleştirisi, s. 49-63). K. Marx, L. Kugelmann’a Mektuplar, 12 ve 17 Nisan 1871.</p>

    <p class="MsoNormal2"><a href="../Text/E03.htm#n6d" id="n6">[←6]</a> Lenin’in, Taktik Üzerine Mektuplar, Birinci Mektup adlı broşürü 1917’de Petrograd’da, bolşeviklerin malı olan Priboy yayınevinde yayınlandı. Bundan üç baskı yapıldı ve her üçüne de “Nisan Tezleri” ek olarak konmuştur.</p>

    <p class="MsoNormal2"><a href="../Text/E03.htm#n7d" id="n7">[←7]</a> Pravda. - 1912 ilkyazında Petersburg işçilerinin girişimiyle kurulan yasal bolşevik günlük gazetesi. Petersburg’da yayınlanmıştır.</p>

    <p class="MsoNormal2">Birinci sayısının 22 Nisan (5 Mayıs) 1912’de çıkışından itibaren çarlık hükümeti Pravda’yı sekiz kez yasakladı, ama Pravda başka adlar altında çıkmaya devam etti. Emperyalist savaş öngününde, 8 (21) Temmuz 1914’te gazete yayınını durdurdu.</p>

    <p class="MsoNormal2">Şubat devriminden sonra, 5(18) Mart 1917’de Pravda yeniden çıkmaya başladı. Bu kez gazete, bolşevik partisinin merkez organı olarak yayınlandı.</p>

    <p class="MsoNormal2">15 (28) martta Rus Sosyal-Demokrat İşçi Partisi (Bolşevikler) Merkez Komitesinin genişletilmiş bürosunun toplantısında, Stalin, Pravda’nın yazı kuruluna girdi. Nisan 1917’de, Rusya’ya dönüşünde Lenin gazetenin yönetimini üzerine aldı. 5 (18) Temmuzda gazetenin yönetim yeri, Junkerler ve Kazaklar tarafından tahrip edildi. Temmuz günlerinden sonra, Lenin illegal eyleme geçtiğinden, partinin merkezî organının yönetimim Stalin üzerine almıştır.</p>

    <p class="MsoNormal2">Temmuz-Ekim 1917 döneminde, geçici hükümetin kovuşturmasına uğrayan Pravda birçok kez ad değiştirmiş ve Listok Pravdi, Proletari, Raboçi Put adlarıyla çıkmıştır. 27 ekim (9 kasım) tarihinden başlayarak, gazete gene Pravda adıyla çıkmaya başlamıştır.</p>

    <p class="MsoNormal2"><a href="../Text/E03.htm#n8d" id="n8">[←8]</a> “Goethe’nin Faust’undan alınma bir parça.</p>

    <p class="MsoNormal2"><a href="../Text/E03.htm#n9d" id="n9">[←9]</a> Majestelerinin muhalefeti. Bu sözler Kadet Partisi lideri Milyukov tarafından kullanılmıştır. Kapitalist düzene ve kralın iktidarına bağlı kalmakla birlikte, parti ya da grup düşünceleriyle iktidardaki hükümeti desteklemeyen ve onun politikasına karşı çıkan burjuva milletvekillerinin azınlık muhalefeti için kullanılan İngiliz parlamenter deyimi. Bu parlamenter muhalefet taktiği, burjuva ve küçük-burjuva partiler tarafından yığınları aldatmak için geniş ölçüde</p>

    <p class="MsoNormal2">kullanılır.</p>

    <p class="MsoNormal2">Bu deyimle Lenin, sözde emperyalist burjuvaziye karşı çıkıyor görünen, ama burjuva demokratik devrim sosyalist devrime dönüştüğü anda onu destekleyen, onunla, tıpkı burjuva demokratik devrimde kadetlerin çarlıkla uzlaşmaları gibi, anlaşmalara varan menşeviklerin ve sosyalist-devrimcilerin siyasetini tanımlamaktadır.</p>

    <p class="MsoNormal2"><a href="../Text/E03.htm#n10d" id="n10">[←10]</a> “Çar yok, işçi hükümeti var”, 1905’te Parvus ve Trotski tarafından atılan anti-bolşevik slogan; bu, karşı-devrimci trotskizmin başlıca tezlerinden biri haline gelen köylü olmadan devrim sloganı, Lenin’in en sert eleştirilerime uğramıştır.</p>

    <p class="MsoNormal2"><a href="../Text/E03.htm#n11d" id="n11">[←11]</a> Bkz: Karl Marx, Fransa’da iç Savaş, Fransa’da 1871 iç savaşı konusunda “Uluslararası İşçi Birliği Genel Konseyinin Çağrısı”, Marx-Engels, Seçme Yapıtlar, 2, Sol Yayınları, Ankara 1977, s. 241-277; Friedrich Engels, 1891 Sosyal-Demokrat Program Tasarısının Eleştirisi, “Siyasal Talepler”, [bkz: Gotha ve Erfurt Programlarının Eleştirisi, s. 102-109. ]</p>

    <p class="MsoNormal2"><a href="../Text/E03.htm#n12d" id="n12">[←12]</a> Marksizm-leninizmin klasikleri, Blanqui’yi büyük bir devrimci ve sosyalizm yanlısı saymakla birlikte, onu, sektarizminden ve komplolar hazırlama yöntemlerinden ötürü eleştirmişlerdir. Blankicilik sınıf savaşımına önem vermiyordu ve insanlığın ücretli kölelik boyunduruğundan kurtuluşunu, proletaryanın sınıf savaşımından değil, küçük bir aydın azınlığın komplosundan bekliyordu.</p>

    <p class="MsoNormal2"><a href="../Text/E03.htm#n13d" id="n13">[←13]</a> Lenin, G. Plehanov’un Anarşizm ve Sosyalizm’inin 1894’te Berlin’de yayınlanan Almanca çevirisinde atıfta bulunuyor.</p>

    <p class="MsoNormal2"><a href="../Text/E03.htm#n14d" id="n14">[←14]</a> 1907 sonunda, Oniki Yıl başlığıyla Petersburg’da yayınlanan Lenin’in yapıtlarından seçmelerin birinci cildinde yayınlanan “Rus Marksizmi ve Sosyal-Demokrasisinde iki Eğilim” adlı yazı.</p>

    <p class="MsoNormal2"><a href="../Text/E03.htm#n15d" id="n15">[←15]</a> Meşrutî Demokrat Parti (Kadetler), Rusya’da başlıca burjuva partisi, liberal-kralcı burjuvazinin partisi, 1905 ekiminde kurulmuştur. Kendisine “halkçı özgürlük” partisi adını takarak sahte bir demokratizm arkasına gizlenen kadetler, köylüyü saflarına kazanma ve çarlığı meşrutî krallık şeklinde muhafaza etme yolunda çaba harcamışlardır. Ekim Sosyalist Devriminden hemen sonra, kadetler, karşı-devrimci komplolara giriştiler ve Sovyetler Cumhuriyetine karşı ayaklanmalar düzenlediler.</p>

    <p class="MsoNormal2"><a href="#n16d" id="n16">[←16]</a> Krilov’un Kedi ve Aşçı adlı masalı ima ediliyor.</p>

    <p class="MsoNormal2"><a href="../Text/E03.htm#n17d" id="n17">[←17]</a> F.Engels, Bebel’e Mektup, 18-28 Mart 1875. [Bkz: Gotha ve Erfurt Programlarının Eleştirisi, s. 49-58. ]</p>

    <p class="MsoNormal2"><a href="../Text/E03.htm#n18d" id="n18">[←18]</a> Bkz: K. Marx, Fransa’da iç Savaş, 1871 Fransa’da iç savaş konusunda “Uluslararası İşçi Birliği Genel Konseyinin Çağrısı”, [Marx-Engels, Seçme Yapıtlar, 2, s. 241-277. ]</p>

    <p class="MsoNormal2"><a href="../Text/E03.htm#n19d" id="n19">[←19]</a> Manilovizm, Gogol’ün ölü Canlar adlı yapıtının kahramanı, büyük toprak sahibi Manilov’dan gelmedir. Kaygısızlığı, aşırı duygusallığı ve hafifliği ifade eder.</p>

    <p class="MsoNormal2"><a href="../Text/E03.htm#n20d" id="n20">[←20]</a> Fabyenler. - İngiltere’de 1884’te bir burjuva aydın grubu tarafından kurulan, reformist, aşırı oportünist “Fabyenler Derneği”nin üyesi. Bu dernek, adını, kesin sonuçlu savaşlar karşısında gerileyip uygun zamanı kollama taktiği ile ün salmış olan Romalı komutan Fabius Conctator’dan almıştır. Lenin’e göre,</p>

    <p class="MsoNormal2">“Fabyenler Derneği, oportünizmin ve liberal işçi politikasının en son şeklini bulmuş ifadesidir”. Fabyenler, proletaryayı sınıf savaşımından vazgeçiriyorlar, dönüşümler yoluyla kapitalizmden sosyalizme barış içinde tedricî geçişi savunuyorlardı. 1914-1918 Emperyalist Dünya Savaşı sırasında, fabyenler, sosyal-şoven bir tutum benimsemişlerdir. Fabyenlerin özellikleri için Lenin’in şu yapıtlarına bakınız: “J. Becker, J. Dietzgen, F. Engels, K. Marx ve Başkalarının F. Sorge’ye Mektupları Adlı Kitabın Rusça Çevirisine Önsöz” (Tüm Yapıtlar, Rusça, 4. baskı, s. 330-331), “Rus Devriminde Sosyal-Demokrasinin Tarım Programı” (Bütün Yapıtları, 4. baskı, c. XV; s. 154), bkz: V İ. Lenin, İşçi Sınıfı ve Köylülük, Sol Yayınları, Ankara 1977, s. 33-81. “İngiliz Pasifizmi ve İngiliz Teori Düşmanlığı (Tüm Yapıtlar, 4. baskı, c. XXI, s. 234) vb..</p>

    <p class="MsoNormal2"><a href="../Text/E03.htm#n21d" id="n21">[←21]</a> İşçi Partisi (Labour Party). - Sendikalar, sosyalist parti ve gruplar gibi işçi örgütlerini birleştirerek parlamentoda işçilerin temsil edilmesini sağlamak amacıyla 1900 yılında kurulmuştur. Bu gruplaşmanın ilk adı “İşçi Temsil Komitesi” idi. 1906’da Labour Party adını aldı. İdeolojisi ve taktiği bakımından en oportünist, “özünde burjuva” (Lenin) bir örgüt olduğundan, Labour Party burjuvaziyle sınıf işbirliği siyasetini açıkça izlemektedir. 1914-1918 Emperyalist Dünya Savaşı sırasında İşçi Partisi önderleri sosyal-şoven bir tutum benimsemişlerdir. Lenin bunları, “emperyalist haydutluğun suç ortakları” olarak nitelemiştir.</p>

    <p class="MsoNormal2">İşçi Partisi 1924, 1929, 1945 ve 1950’de iktidara gelmiş ve her zaman İngiliz emperyalizminin siyasetini uygulayan hükümetler kurmuştur.</p>

    <p class="MsoNormal2"><a href="../Text/E03.htm#n22d" id="n22">[←22]</a> İşçi ya da Emek Birliği (Arbeitsgemeinschaft). - Alman merkezcilerinin örgütü; mart 1916’da Reichstag’daki resmî sosyal-demokrat gruptan ayrılan milletvekilleri tarafından kuruldu. Bu grup, 1917’de kurulan, sosyal-şovenleri haklı bulan ve onlarla birlikten yana olan Almanya Bağımsız Sosyal-Demokrat Partisinin merkezî çekirdeğini oluşturdu.</p>

    <p class="MsoNormal2"><a href="../Text/E03.htm#n23d" id="n23">[←23]</a> Azınlıkçılar ya da Longuet’çiler. - 1915’te kurulan Fransız sosyalist partisinin azınlık grubu. (Sosyal-reformist Longuet yanlısı olan) Longuet’çiler merkezci kavramları benimsiyorlar ve sosyal-şovenlerle bir anlaşma siyasetini uyguluyorlardı. Birinci Dünya Savaşı sırasında Longuet’çiler sosyal-pasifist bir tutum benimsemişlerdi. Rusya’da Ekim Sosyalist Devriminin zaferinin ertesi günü, bunlar, sözde proleter iktidarından yana olduklarını söylediler, ama gerçekte ona düşmandılar. Onlar sosyal-şovenlerle anlaşma siyasetini izlemekte, bir haydutluk barışı olan Versay Barışını desteklemektedirler. Sol-kanadın muzaffer olduğu aralık 1920’deki Fransız Sosyalist Partisi kongresinde azınlıkta kalınca Longuet’çiler partisiz reformistlerle birlikte partiden ayrıldılar ve 2,5’uncu diye nitelendirilen Enternasyonale katıldılar ve bu enternasyonalin dağılmasından sonra da II. Enternasyonale girdiler.</p>

    <p class="MsoNormal2"><a href="../Text/E03.htm#n24d" id="n24">[←24]</a> Bağımsız İşçi Partisi (Independent Labour Party). - 1893’te kurulmuştur. Başında James Cair Hardie, Ramsay MacDonald ve başkaları bulunmaktaydı. Burjuva partilere karşı bağımsızlığı savunan ILP gerçekte “sosyalizmden bağımsız ama liberalizme bağımlı idi” (Lenin). 1914-1918 Emperyalist Dünya Savaşı sırasında, ILP ilkin savaşa karşı bir bildiri yayınladı (13 Ağustos 1914). Bağımsızlar, 1915 şubatında Antant devletlerinin Londra’daki sosyalist konferansında kabul edilen sosyal-şoven karara katıldılar. O zamandan beri</p>

    <p class="MsoNormal2">bağımsızların önderleri pasifist tümceler arkasına gizlenerek sosyal-şoven bir tutumu benimsemişlerdir. 1919’da III. Enternasyonalin kurulmasından sonra partinin sola kaymış olan yığınlarının baskısıyla, ILP’nin yöneticileri II. Enternasyonalden çekilmeye karar verdiler. 192Pde bağımsızlar 2,5’uncu diye nitelendirilen Enternasyonale katıldılar ve bu da dağılınca yeniden II. Enternasyonale girdiler.</p>

    <p class="MsoNormal2"><a href="../Text/E03.htm#n25d" id="n25">[←25]</a> Britanya Sosyalist Partisi (BSP - British Socialist Parly). - 1911'de</p>

    <p class="MsoNormal2">Manchester’de kurulmuştur. BSP marksist zihniyette ajitasyon ve propagandada bulunma çabasını gösterdi. “Bu parti liberallerden gerçekten bağımsız olan ve oportünist olmayan bir parti idi” (Lenin). Üyeleri az sayıda olduğundan ve yığınlarla bağları bulunmadığından, daha çok sekter bir niteliğe bürünüyordu.</p>

    <p class="MsoNormal2">1914-1918 savaşı sırasında partinin içinde iki eğilim belirdi: biri açıkça sosyal-şoven, ki Hyndman bunun başında idi, öteki ise A. İnkpin’in vb. başında bulunduğu enternasyonalist eğilim. Nisan 1916’-da partide bir bölünme oldu. Hyndman ve yandaşları azınlıkta kaldılar ve partiden ayrıldılar. O andan başlayarak emperyalist savaşa karşı savaşım veren enternasyonalist unsurlar BSP’nin başına geçmişlerdi. 1920’de kurulan Büyük Britanya Komünist Partisinin kurulması inisiyatifi BSP’den gelmiştir.</p>

    <p class="MsoNormal2"><a href="../Text/E03.htm#n26d" id="n26">[←26]</a> Zimmerwald Solu. - Eylül 1915’de İsviçre’nin Zimmerwald kentinde toplanan enternasyonalci sosyalistlerin I. Kongresinde Lenin tarafından kurulmuştur. Lenin bu kongrenin uluslararası hareketin savaşa karşı gelişmesinde bir “ilk adım” olabileceğini söylüyordu. Bolşevikler, Lenin’le birlikte, Zimmerwald Solunda doğru ve sonuna kadar tutarlı bir tutum benimsiyorlardı. Bu grupta tutarsız enternasyonalistler de yok değildi. Bunların yanılgılarının eleştirisi için Lenin’in şu yazılarına bakınız: Junius’un Broşürü Üzerine, Ulusların Kendi Kaderlerini Tayin Hakkı Üzerine Bir Tartışmanın Özeti, “Silahsızlanma” Sloganı Hakkında (Tüm Yapıtlar, 4. Baskı, c. 22, s. 291-301, 306-344 ve c. 23, s. 83-93). Aynı zamanda bkz: Stalin’in “Bolşevik Tarihin Bazı Sorunları Üzerine” başlıklı mektubu (Stalin, Les Questions du Leninisme, Moskova, 1951, s. 532-548). [bkz: Stalin, Leninizmin Sorunları, Sol Yayınları, Ankara 1977, s. 434-448.]</p>

    <p class="MsoNormal2"><a href="../Text/E03.htm#n27d" id="n27">[←27]</a> Enternasyonal Grubu. - Birinci Dünya Savaşının başlangıcında K. Liebknecht, R. Luxemburg, C. Zetkin, F. Mehring gibi sol Alman sosyal-demokratlar tarafından kurulmuştur. Daha sonraları bu grubun adı “Spartaküs” olacaktır. Spartakistler yığınlar karşısında emperyalist savaşa karşı devrimci propaganda yapmışlardır; onlar Alman emperyalistlerinin uyguladıkları ilhak politikasını ve sosyal-demokrat önderlerin ihanetini suçlamışlardır. Bununla birlikte, Spartakistler teorinin ve politikanın temel sorunlarında yarı-menşevik yanılgılardan kendilerini kurtaramamışlardır. Emperyalizmin yarı-menşevik teorisini geliştirdiler, marksist anlamıyla (yani ayrılmaya ve bağımsız devletler kurmaya kadar) ulusların kendi kaderlerini tayin hakkı ilkesini kabul etmediler. Spartakistler emperyalizm çağında ulusal kurtuluş savaşları olanağını yadsıyorlardı, devrimci partinin rolünü küçümsüyorlar, hareketin kendiliğindenliği önünde boyun eğiyorlardı. Alman sollarının yanılgılarına ilişkin eleştirileri Lenin’in şu yapıtlarında bulunabilir: Junius’un Broşürü Üzerine, Marksizmin Karikatürü ve “Emperyalist Ekonomizm”, vb.. (Tüm Yapıtlar, 4. baskı, c.</p>

    <p class="MsoNormal2">22, s. 291-305 ve c. 23, s. 16-64), aynı zamanda bkz: Stalin’in “Bolşevik Tarihin Bazı Sorunları Üzerine” başlıklı mektubu (J. Stalin, Les Questions du Leninisme, Moskova, 1951, s. 532-548). [bkz: Stalin, Leninizmin Sorunları, s. 434-448. ] 1917’de Spartakistler merkezci “bağımsızların” partisine girdiler ama örgütlenme alanında özerkliklerini korudular. 1918 Kasım devriminden sonra Spartakistler “bağımsızlarla” arayı bozdular ve aynı yılın aralık ayında Alman Komünist Partisini kurdular.</p>

    <p class="MsoNormal2"><a href="../Text/E03.htm#n28d" id="n28">[←28]</a> Sosyalist işçi Partisi. - 1876’da I. Enternasyonalin Amerika seksiyonlarının, Sosyal-Demokrat İşçi Partisinin ve ABD’deki bir dizi sosyalist grupların birleşip kaynaşmasıyla kuruldu. Bu parti, sekter bir nitelik takınmıştır ve proleter yığınlarıyla geniş bağlar hiç bir zaman kuramamıştır. Birinci Dünya Savaşı sırasında, Amerika Sosyalist İşçi Partisi enternasyonalizme eğilim gösteriyordu.</p>

    <p class="MsoNormal2"><a href="../Text/E03.htm#n29d" id="n29">[←29]</a> Söz konusu olan 190Pde kurulmuş (reformist ve oportünist) Amerika Sosyalist Partisinin devrimci azınlığıdır. Devrimci azınlık enternasyonalist bir tutum benimsemiş ve 1914-1918 emperyalist savaşma karşı durmuştur. Rusya’da Ekim Devriminin etkisinde kalan bu parti, sol-kanadını teşkil ederek, 1921'de Birleşik Devletler Komünist Partisinin girişkenliğini ele aldı ve bu, partinin merkezî çekirdeği oldu.</p>

    <p class="MsoNormal2">1914-1918 Birinci Dünya Savaşı sırasında Amerika Sosyalist Partisinin sağcı çoğunluğu emperyalist savaşı tutuyor ve Amerikan emperyalizminin politikasını destekliyordu.</p>

    <p class="MsoNormal2"><a href="../Text/E03.htm#n30d" id="n30">[←30]</a> Tribüncüler Partisi. - Lenin, 1909’da kurulan Hollanda Sosyal-Demokrat Partisini böyle adlandırırdı. Başlangıçta tribüncüler Hollanda Sosyal-Demokrat İşçi Partisi içinde 1907’de De Tribüne adlı gazeteyi yayınlayan ve bunun çevresinde toplanan sol-kanadı oluşturdular. 1909’da partiden çıkarılınca tribüncüler bağımsız bir parti kurdular. Hollanda işçi hareketinin sol-kanadını temsil etmelerine karşın, bunlar tutarlı bir devrimci parti değillerdi. 1918’de Hollanda Komünist Partisinin kurulmasına katıldılar. 1909’dan başlayarak De Tribüne Hollanda Sosyal-Demokrat Partisinin ve 1918’den sonra da Komünist Partisinin organı oldu; bu gazete 1930’dan 1940’a kadar Volksdagblad (“Halkçı Gazete”) adı altında yayınlandı.</p>

    <p class="MsoNormal2"><a href="../Text/E03.htm#n31d" id="n31">[←31]</a> Gençler ya da Sollar Partisi. - Lenin, İsveç sosyal-demokrasisindeki sol eğilime bu adı takmıştı. Emperyalist Dünya Savaşı sırasında “gençler”in tutumu enternasyonalist bir tutumdu; onlar Zimmerwald soluna katıldılar. Mayıs 1917’de İsveç Sol Sosyal-Demokrat Partisini kurdular. Bu partinin 1919 Kongresi, III. Enternasyonale katılan İsveç Komünist Partisini kurdu.</p>

    <p class="MsoNormal2"><a href="../Text/E03.htm#n32d" id="n32">[←32]</a> Darlar. - 1903’te Bulgar Sosyal-Demokrat Partisinin bölünmesinden hemen sonra kurulan Bulgaristan Devrimci Sosyal-Demokrat İşçi Partisi Lideri D. Blagoyev idi; sonraları parti Blagoyev’in öğretilileri G. Dimitrov, V. Kolarov ve başkaları tarafından yönetilmiştir. 1914-1918 döneminde Darlar emperyalist savaşa karşı çıktılar. 1919’da III. Enternasyonale katıldılar.</p>

    <p class="MsoNormal2"><a href="../Text/E03.htm#n33d" id="n33">[←33]</a> Avanti. - Günlük gazete, İtalyan Sosyalist Partisinin merkezî organı; Aralık 1896’da kurulmuştur. 1914-1918 Dünya Savaşı sırasında (pek tutarlı olmamakla birlikte) enternasyonalist bir tutum benimsedi, ama reformistlerle de bağını koparmadı. Halen İtalyan Sosyalist Partisinin merkezî organıdır.</p>

    <p class="MsoNormal2"><a href="../Text/E03.htm#n34d" id="n34">[←34]</a> Yukarıdaki öneri Lenin tarafından kaleme alındı ve Zürih sosyal-demokrat örgütlerinin Kienthal Kongresinde, İsviçre sol sosyal-demokratları adına önerildi (Tüm Yapıtlar, 4. baskı, c. 23, s. 277).</p>

    <p class="MsoNormal2"><a href="../Text/E03.htm#n35d" id="n35">[←35]</a> Die Glocke (“Çan”). - 1915’ten 1925’e kadar Alman Sosyal-Demokrat Partisinin üyesi ve Alman emperyalizminin ajanı sosyal-şoven Parvus (Helfand) tarafından Münih’te ve sonra da Berlin’de yayınlanan 15 günlük dergi.</p>

    <p class="MsoNormal2"><a href="../Text/E03.htm#n36d" id="n36">[←36]</a> Söz konusu olan, zimmetwaldçıların İsviçre’nin Kienthal kentinde 24 ile 30 Nisan 1916 tarihinde toplanan II. Enternasyonal kongresinde kabul edilen “yıkıma ve ölüme sürüklenmiş halklara” başlıklı bildiridir.</p>

    <p class="MsoNormal2"><a href="../Text/E03.htm#n37d" id="n37">[←37]</a> Gençler Enternasyonali (“Internationale des Jeunes”). - Zimmerwald Soluna katılan gençlerin sosyalist örgütlerinin uluslararası birliğinin organı; Zürih’de Eylül 1915’ten Mayıs 1918’e kadar çıkmıştır.</p>

    <p class="MsoNormal2"><a href="../Text/E03.htm#n38d" id="n38">[←38]</a> Lenin, burada, 7 (20) Nisan 1917 Petrograd Sovyeti Yürütme Komitesi toplantısında menşeviklerin, savaş harcamalarını karşılamak üzere geçici hükümet tarafından kabul edilen “özgürlük istikrazı”nın lehine oy kullanmasından söz etmektedir.</p>

    <p class="MsoNormal2"><a href="../Text/E03.htm#n39d" id="n39">[←39]</a> Bkz: F. Engels, Internationales aus dem “Volksstat”ın (1871-1875) önsözü.</p>

    <p class="MsoNormal2"><a href="../Text/E03.htm#n40d" id="n40">[←40]</a> Bkz: Karl Marx ve Friedrich Engels, Alman İdeolojisi. Hakikî Sosyalizm. Bu deyim oradan alınmadır.</p>

    <p class="MsoNormal2"><a href="../Text/E03.htm#n41d" id="n41">[←41]</a> RSDİP(B) Yedinci Kongresi (Nisan Konferansı. ) - Petrograd’da 24 ile 29 Nisan (7 ile 12 Mayıs 1917 tarihleri arasında toplandı. Bu kongreye, partinin 80.000 üyesini temsil eden 133 asıl ve 18 de danışman delege katıldı. Bu, bolşeviklerin ilk yasal kongresi idi ve parti kongresi önemindeydi.</p>

    <p class="MsoNormal2">Lenin, burada, gündemdeki bütün temel sorunlar üzerinde raporlarını sundu ve konuşmalar yaptı. Kongre, Lenin’in, savaş, geçici hükümete karşı tutum, güncel durum, parti programının gözden geçirilmesi, toprak sorunu, savaşı sonuna kadar vardırma siyaseti yanlısı küçük-burjuvalar blokuna karşı enternasyonalistlerin birleşmesi, Sovyetler, ulusal sorun ve Borgbjerg’in önerisi ile ilgili karar tasarılarını kabul etti.</p>

    <p class="MsoNormal2">Stalin, güncel durum üzerine Lenin’in karar önerisinin lehinde konuştu ve ulusal sorun konusunda bir rapor sundu. Lenin ve Stalin, kongrede, sosyalist devrime karşı çıkan Kamenev ve Rikov’un menşevik ve teslimiyetçi tutumlarını suçladılar. Partinin ulusal sorundaki siyasetine karşı duran ve savaşın başlamasından beri Buharin’le birlikte sosyal-şoven bir tutum benimseyen Pyatakov’un görüşlerini de sert biçimde eleştirdiler. Pyatakov ve Buharin, ulusların kendi kaderlerini tayin etme hakkına karşıydılar. Lenin, bolşeviklerin Zimmerwaldcılarla işbirliğini savunan ve yeni bir enternasyonalin örgütlenmesine karşı koyan Zinovyev’i sert biçimde eleştirdi. Kongre, çalışmalarının temeli olarak, Lenin’in Nisan Tezlerini kabul etti ve devrimin tüm temel sorunlarında partinin çizgisini belirledi ve burjuva demokratik devrimin sosyalist devrime dönüştürülmesi amacıyla savaşım için partiyi biledi.</p>

    <p class="MsoNormal2"><a href="../Text/E03.htm#n42d" id="n42">[←42]</a> Soldatskaya Pravda. - Bolşeviklerin günlük gazetesi. Birinci sayısı 15 (28) Nisan 1917’de yayınlanmıştır. RSDIP(B) Petrograd komitesi askerî örgütünün organıdır; 19 Mayıs (1 Haziran) 1917’den itibaren RSDIP(B) Merkez Komitesi askerî örgütünün organı oldu. Temmuz 1917 günlerinde gazetenin</p>

    <p class="MsoNormal2">yönetim yeri tıpkı Prauda’nınki gibi geçici hükümet tarafından tahrip ettirildi. Temmuz 1917’den Ekim ayına kadar Raboçi Soldat ve Soldat adlarıyla yayınlandı. Ekim devriminden sonra gazete eski adıyla çıktı. Mart 1918’de yayınına son verdi.</p>

    <p class="MsoNormal2"><a href="../Text/E05.htm#n43d" id="n43">[←43]</a> Lenin’in Bolşevikler İktidarı Almalıdırlar ve Marksizm ve Ayaklanma adlı mektupları, Merkez Komitesinin 15 (28) Eylül 1917 günlü oturumunda görüşüldü. Lenin’in mektuplarından yalnızca bir tek nüshasının saklanması önerisi oya sunuldu. Toplantı, 4 aleyhte ve 6 çekimser oya karşı 6 oyla bu öneriyi kabul etti. Partinin sosyalist devrimi amaç olarak belirlemesine karşı olan Kamenev, oturumda, Lenin tarafından sunulan silahlı ayaklanmaya geçme önerilerine karşı bir karar tasarısı sundu. Merkez Komitesi, Kamenev’in karar tasarısını kabul etmedi.</p>

    <p class="MsoNormal2"><a href="../Text/E05.htm#n44d" id="n44">[←44]</a> Adı geçen tarihler şu olaylarla ilgilidir: 6 mayısta, birinci geçici koalisyon hükümetinin kurulduğu bildirildi; 31 ağustosta Petrograd İşçi ve Asker Vekilleri Sovyeti, bir Sovyetler hükümetinin kurulmasını isteyen bir karar aldı; İşçi ve Asker Vekilleri Sovyetlerinin Merkez Yürütme Komitesi ve Rusya Köylü Vekilleri Sovyetinin Yürütme Komitesi -her ikisi de sosyalist-devrimci ve menşevik olan bu komiteler- tarafından Demokratik Konferansın toplantı tarihi 12 eylül olarak saptandı. Konferans 14 ve 22 Eylül (27 Eylül ve 5 Ekim) 1917 tarihleri arasında Petrograd’da yapıldı.</p>

    <p class="MsoNormal2"><a href="../Text/E05.htm#n45d" id="n45">[←45]</a> Sosyalist Devrimci (S-D). - 1901 sonu, 1902 başında, çeşitli popülist çevre ve grupların (“Sosyalist-Devrimciler Birliği”, Sosyalist-Devrimciler Partisi ve ötekilerin) birleşmesi sonucunda kurulmuş olan parti, İdeolojik programı, popülizmle revizyonizmin eklektik bir alaşımıdır. Birinci Dünya Savaşı sırasında sosyalist-devrimciler, sosyal-şoven bir tutum benimsemişlerdir.</p>

    <p class="MsoNormal2">1917 Şubat devriminin zaferinden sonra, menşeviklerle blok kuran S-D’ler geçici hükümeti, bu burjuvazinin ve büyük toprak sahiplerinin karşı-devrimci hükümetini kuvvetle desteklediler; S-D liderleri (Avksentiev, Kerenski ve Çernov) geçici hükümete girdiler. S-D’ler köylülerin büyük toprak mülkiyetine karşı savaşımını desteklemediler; S-D’li bakanlar, toprak sahiplerinin istemlerine katılarak, topraklarına el koyan köylülere karşı tenkil birlikleri gönderdiler.</p>

    <p class="MsoNormal2">1917 Kasımı sonunda sosyalist-devrimcilerin sol-kanadı, Sol Sosyalist-Devrimciler adıyla bağımsız bir parti oluşturdular. Köylü yığınları arasındaki etkilerini devam ettirmeye çalışan Sol S-D’ler, Sovyetler iktidarını sözde tanıdılar ve bolşeviklerle anlaşmaya vardılar. Daha sonra, Sovyetler iktidarına karşı savaş açtılar.</p>

    <p class="MsoNormal2">Yabancı askerî müdahale ve iç savaş döneminde S-D’ler, karşı-devrim hizmetinde büyük çabalar gösterdiler ve müdahalecilere ve beyaz muhafızlara yardım ettiler, karşı-devrimci komplolar hazırladılar, sovyet devletinin ve Komünist Partisinin liderlerine karşı terörist hareketler düzenlediler; iç savaş sonunda, S-D’ler ülke içinde ve beyaz muhafızlar kampında sovyet devletine karşı düşmanca eylemlerini sürdürdüler.</p>

    <p class="MsoNormal2"><a href="../Text/E05.htm#n46d" id="n46">[←46]</a> Demokratik Konferans sosyalist-devrimcilerin ve menşeviklerin egemen durumda oldukları Sovyetlerin merkez yürütme komitesi tarafından iktidar sorununa karar vermek bahanesiyle, amacı yığınların gittikçe büyüyen devrimci atılımına bir saptırıcı bulmak üzere toplandı. Konferans tarihi, önce, 12</p>

    <p class="MsoNormal2">(25) eylül olarak saptandı, sonra ertelendi ve 1917 yılında 14 eylül-22 eylül (27 Eylül-5 Ekim) arasında Petrograd’da yapıldı. Konferansa 1.500’den fazla temsilci katılıyordu. Menşeviklerin ve sosyalist-devrimcilerin liderleri, küçük-burjuva ve burjuva örgütler lehine olarak işçi ve köylü temsilcilerinin sayısını azaltmak için mümkün olan her şeyi yaptılar, böylece onlar konferansta çoğunluğu elde ettiler.</p>

    <p class="MsoNormal2">Rus Sosyal-Demokrat (Bolşevik) İşçi Partisi Merkez Komitesi 3 (16) eylül toplantısında, konferansa katılmaya karar verdi ve partinin taban örgütlerine, “Konferansta partimizin temsilcilerinin mümkün olduğu kadar kalabalık ve mümkün olduğu kadar birlik halinde bir grup olarak katılmalarını sağlamak için bütün çabaların sarf edilmesi” gereğini belirten bir genelge yolladı. Konferansa katılmayı kabul ederken, bolşevikler, menşevikleri ve sosyalist-devrimcileri suçlamak için konferans- kürsüsünden yararlanmak istiyorlardı.</p>

    <p class="MsoNormal2">RSDIP(B) Merkez Komitesine, Petrograd ve Moskova komitelerine gönderdiği “Bolşevikler İktidarı Almalıdırlar” başlıklı mektubunda ve RSDİP(B) Merkez Komitesine gönderdiği “Marksizm ve Ayaklanma” başlıklı mektupta Lenin, bolşeviklerin Demokratik Konferans karşısındaki tutumlarını belirliyor.</p>

    <p class="MsoNormal2">Konferans, parlamenter düzenin Rusya’da kurulduğu izlenimini verecek bir ön parlamento (Geçici Cumhuriyet Konseyi) kurulmasına karar verdi. Oysa bizzat geçici hükümet tarafından kabul edilen bir kararnameye göre, ön-parlamento, hükümetin yanında ancak istişarî bir rol oynayacaktı. Parti Merkez Komitesi tarafından toplantıya çağrılan Demokratik Konferansa katılan bolşeviklerin toplantısında, 50’ye karşı 77 oyla ön-parlamentoya katılma kararı alındı.</p>

    <p class="MsoNormal2">“Sahtekârlığın Şampiyonları ve Bolşeviklerin Yanılgıları”, “Bir Yazarın Notları”, “Partimizin Yanılgıları” ve “Bunalım Olgunlaşmıştır” başlıklı yazılarında Lenin, Demokratik Konferans konusunda bolşevikler tarafından işlenen taktik yanılgıları eleştirdi; Lenin, açıkça bolşeviklerin ön-parlamentoyu terk etmelerini istedi ve bütün çabaların ayaklanmanın hazırlanmasına yöneltilmesi gereğini belirtti. Merkez Komitesi Lenin’in önerisini inceledi ve ön-parlamentoya katılmayı savunan Kamenev, Zukov ve ötekilerin muhalefetine karşın, temsilcilerini, ön-parlamentodan çekmeye karar verdi. Ön-parlamentonun açılış günü olan 7 (20) ekimde, bolşevikler, bir bildiri okudular ve parlamentoyu terk ettiler.</p>

    <p class="MsoNormal2"><a href="../Text/E05.htm#n47d" id="n47">[←47]</a> Geçici Hükümet 2 (15) Mart 1917 günlü bir bildiri ile Kurucu Meclisin toplantıya çağrılacağını bildirmişti; 14 (27) haziran tarihinde geçici hükümetin bir kararı ile seçim tarihi 17 (30) Eylül 1917 olarak saptanmıştı. Bununla birlikte, ağustosta, geçici hükümet, seçimleri 12 (25) Kasım 1917 tarihine erteledi.</p>

    <p class="MsoNormal2">Kurucu Meclis seçimleri, saptanılan tarihte, 12 (25) Kasım 1917’de, Ekim Devriminden sonra yapıldı. Bu seçimler, devrimden önce hazırlanmış olan listelere göre ve geçici hükümet tarafından kabul edilmiş olan yönetmeliğe uygun olarak yapıldı. Bu, henüz halkın önemli bir kısmının, başarılmış olan sosyalist devrimin kapsamını anlamamış olduğu bir dönemdi. Sağ sosyalist-devrimciler, bundan yararlanmakta kusur etmediler ve eyaletlerde olsun, başkentten ve sanayi merkezlerinden uzak bölgelerde olsun oyların çoğunluğunu elde ettiler. Kurucu Meclis 5 (18) Ocak 1918’de Sovyetler Hükümeti tarafından Petrograd’da toplantıya çağrıldı. Rusya Merkez Yürütme Komitesi tarafından önerilen “Emek-</p>

    <p class="MsoNormal2">çi ve Sömürülen Halkın Hakları Bildirisi”ni reddedince ve Sovyetler iktidarını tanımamakta direnince, çoğunluğu karşı-devrimci olan Kurucu Meclis, Rusya Merkez Yürütme Komitesinin kararıyla 6 (19) Ocak 1918’de lağvedildi.</p>

    <p class="MsoNormal2"><a href="../Text/E05.htm#n48d" id="n48">[←48]</a> F. Engels, “Ayaklanma”, Almanya’da Burjuva Demokratik Devrim, Sol Yayınları, Ankara 1975, s. 381. Bu derleme yapıtın bir bölümünü oluşturan, “Almanya’da Devrim ve Karşı-Devrim”, Engels tarafından yazılarak 1851-1852’de bir makaleler dizisi halinde New York Daily Tribüne gazetesinde yayınlandı. Makaleler, Marx tarafından imzalanmıştır. Marx, bu konu hakkında kendisi bir şey yazmak niyetindeydi. Ama İktisadî araştırmalar bütün zamanını aldığından bu işi Engels’e devretti. Çalışması sırasında Engels, her zaman Marx’a danışıyordu. Marx makaleleri yayınlanmadan önce okuyordu. Bu durum, ancak, Marx ile Engels arasındaki mektuplar yayınlandığı zaman anlaşıldı.</p>

    <p class="MsoNormal2"><a href="../Text/E05.htm#n49d" id="n49">[←49]</a> Blankicilik. - Önderi ütopik sosyalizmin yüce temsilcisi Louis Auguste Blanaui (1805-1881) olan Fransız sosyalist hareketinde bir akım. Blankiciler insanlığın "ücretli kölelikten proletaryanın sınıf savaşımıyla değil bir aydın azınlığın komplosu sayesinde kurtulacağına” (Lenin) inanıyorlardı. Bir avuç komplocunun eylemini devrimci bir partinin eyleminin yerine koyan blankiciler ayaklanma için gerekli koşulların var olup olmadığını doğru olarak saptayamıyorlar ve yığınlarla bağı ihmal ediyorlardı.</p>

    <p class="MsoNormal2"><a href="../Text/E05.htm#n50d" id="n50">[←50]</a> “Lenin, burada, Petrograd’da 3 ve 4 (16 ve 17) Temmuz 1917 tarihindeki gösterileri ima etmektedir. Tahmin edildiği gibi, Rus birliklerinin cephedeki saldırısı başarısızlığa uğradı. Daha başından başarısızlığa mahkûm olan bu saldırının yapılmasını emretmiş olan geçici hükümetin icraatı karşısında öfkeye kapılan askerler, bahriyeliler ve işçiler sokağa indiler. İlk harekete geçen Viborgkaya Storona mahallesindeki Petrograd birinci makineli alayı oldu (3 (16) temmuz). Gösteri silahlı ayaklanma şeklini alma tehlikesi gösteriyordu.</p>

    <p class="MsoNormal2">Bu dönemde, Bolşevik Partisi, devrim bunalımının henüz olgunlaşmadığı düşüncesiyle silahlı ayaklanmaya karşıydı. 3(16) temmuz günü öğleden sonra saat dörtte toplantıya çağrılan Merkez Komitesi hareketlere ve gösterilere girişmekten vazgeçilmesine karar verdi. Aynı zamanda toplanmakta olan Petrograd kenti bolşeviklerinin II. Konferansı da aynı kararı aldı. Konferans delegeleri, fabrikalara ve mahallelere giderek yığınları gösterilere katılmaktan vazgeçirmeye çalıştılar. Ama hareket daha o zaman genişlemişti ve durdurmanın olanağı yoktu. Yığınların durumunu göz önünde tutan Merkez Komitesi, Petersburg Komitesi ve askerî örgüt ile de anlaşarak, 3(16) temmuz akşamı geç vakit, barışçı ve örgütlü bir karakter kazandırmak amacıyla, harekete katılma kararı aldı. Bu sırada Lenin Petrograd’da değildi; hastalanmıştı. Birkaç gün dinlenmek üzere kentten ayrılmıştı. Olayları öğrenince genişlemekte olan hareketi doğrudan doğruya yönetmek için 4 (17) temmuz sabahı başkente geldi.</p>

    <p class="MsoNormal2">Aynı gün 500.000 insan, “bütün iktidar Sovyetlere” bolşevik sloganını haykırarak gösterilerde bulundular. Gösterilere katılanlar, Sovyetler Merkez Yürütme Komitesinden iktidarı almasını istediler. Ama sosyalist-devrimciler ve menşevikler bunu reddettiler.</p>

    <p class="MsoNormal2"></p>

    <p class="MsoNormal2">Sosyalist-devrimcilerin ve menşeviklerin egemen oldukları Merkez Yürütme Komitesinin de rızasıyla geçici hükümet göstericilere karşı subay adayı ve Kazak birliklerini sevk etti ve bunlar, silahsız göstericilere ateş açtı. Geçici</p>

    <p class="MsoNormal2">hükümet yığınların hareketini ezmek için cepheden karşı-devrimci birlikler getirtti.</p>

    <p class="MsoNormal2">4-5 temmuz gecesi Lenin’in başkanlığında yapılan Merkez Komitesi ve Petrograd Komitesinin bir toplantısında gösterileri durdurma kararı alındı. Bu, kuvvetlerin büyük kısmını yenilgiden korumak için, uygun anda geri çekilme kararıydı. Sosyalist-devrimciler ve menşevikler, pratikte tenkilcilerin suç ortakları oldular. Gösteriler bastırılınca burjuvazi ile birlikte bolşevik partisine karşı saldırıya geçtiler. Pravda, Soldatskaya Pravda ve öteki bolşevik gazeteler, geçici hükümet tarafından yasaklandı, işçilerin parasıyla kurulan “Trud” matbaası tahrip edildi. Geçici hükümet işçileri silahsızlandırmaya girişti. Yığın halinde tutuklamalar, evlere baskınlar ve katliamlar birbirini izledi. Devrimci birlikler Petrograd garnizonundan çekilip cepheye gönderildi.</p>

    <p class="MsoNormal2">Temmuz günlerinden sonra iktidar tam olarak karşı-devrimci geçici hükümetin eline geçti ve Sovyetler ancak sınırlı bir rol oynayabildiler. İktidarın yığın niteliği sona ermişti. Devrimin barışçı dönemi son bulmuştu.</p>

    <p class="MsoNormal2"><a href="../Text/E05.htm#n51d" id="n51">[←51]</a> Yani Petrograd ve Moskova.</p>

    <p class="MsoNormal2"><a href="../Text/E05.htm#n52d" id="n52">[←52]</a> Burjuvaların ve büyük toprak sahiplerinin kışkırttıkları, 1917 ağustosundaki karşı-devrimci başkaldırma söz konusu ediliyor. Komplo, çarlık ordusunun generali, başkomutan Kornilov tarafından yönetildi. Asiler, Petrograd’ı ele geçirmeyi, bolşevik partisini yıkmayı, Sovyetleri dağıtmayı ve ülkede, krallığın yeniden ihya edilmesini gerçekleştirmek üzere, askerî bir diktatörlük kurmayı hesaplıyorlardı. Geçici hükümetin başkanı Kerenski, komploya katıldı, ama ayaklanma başlayınca, karşı-devrimcilerin kendisini de temizleyeceklerinden korkarak, işin içinden ustaca sıyrıldı. Ve Kornilov’un geçici hükümete karşı başkaldırdığını ilân etti.</p>

    <p class="MsoNormal2">Ayaklanma 25 ağustosta (7 eylülde) başlamıştı. Kornilov 3. Süvari Birliğini Petrograd üzerine sürdü. Bizzat başkentte Kornilov’un karşı-devrimci örgütleri de başkaldırmaya hazırlanıyorlardı.</p>

    <p class="MsoNormal2">Bolşevik Partisi, yığınları, Kornilov’a karşı ayaklandırırken, geçici hükümeti ve onun suç ortakları sosyalist-devrimcilerin ve menşeviklerin gerçek kimliklerini sergilemekten geri kalmadı. Bolşevik Partisi Merkez Komitesinin çağrısı üzerine, Petrograd işçileri, devrimci asker ve bahriyeliler, isyancılara karşı dikildiler. Petrograd işçileri hemen Kızıl Muhafız birlikleri kurmaya başladılar. Bazı bölgelerde devrimci komiteler ortaya çıktı. Kornilov birliklerinin saldırısı durduruldu. Bolşevikler tarafından yürütülen propaganda sayesinde kornilovcu askerler çözülüp dağılıyorlardı.</p>

    <p class="MsoNormal2">Kornilov ayaklanması, Bolşevik Partisi tarafından örgütlendirilen işçi ve köylüler tarafından bastırıldı. Yığınların baskısı ile geçici hükümet, Kornilov ve suç ortaklarının tutuklanması ve mahkeme huzurunda sorguya çekilmeleri için bir buyrultu çıkarmak zorunda kaldı.</p>

    <p class="MsoNormal2"><a href="../Text/E05.htm#n53d" id="n53">[←53]</a> Aleksandra Tiyatrosu, Demokratik Konferansın toplandığı Petrograd tiyatrosu.</p>

    <p class="MsoNormal2">Pierre-Paul kalesi Neza üzerinde ve Kışlık Sarayın karşısında bulunan kale; çarlık zamanında siyasal mahkûmlar bu kaleye hapsediliyordu; kalede, muazzam bir askerî fabrika ve mühimmat deposu vardı ve Petrograd’ın önemli stratejik bir noktasını tenkil ediyordu. Şimdi, devrimin tarih müzesi olarak</p>

    <p class="MsoNormal2">kullanılmaktadır. -157.</p>

    <p class="MsoNormal2"><a href="../Text/E05.htm#n54d" id="n54">[←54]</a> Vahşi Tümen. - 1914-1918 savaşı sırasında Kuzey Kafkasya’nın dağ halkları arasından başlayarak toplanan gönüllülerden meydana getirilmiştir. General Kornilov Petrograd’a karşı saldırısında bunları mızrak demiri gibi kullanmaya çalıştı.</p>

    <p class="MsoNormal2"><a href="../Text/E05.htm#n55d" id="n55">[←55]</a> Gazette de la Bourse, Birjevye Viyedemosti. (“Borsa Gazetesi”) - 1880’de Petersburg’da kurulan, önce haftada üç, sonra dört kez, en sonu her gün çıkmaya başlayan bir burjuva gazetesi. 1902’den beri haftada iki kez çıkmıştır. Gazetenin adı, ilke yoksunluğunun, satılmışlığın eşanlamı haline gelmiştir. Şubat Devriminden sonra, gazete, Bolşevik Partisine ve Lenin’e iftira etmekte büyük bir maharet kazanmıştır. 1917 Ekimi sonunda Petrograd Sovyeti Askerî Devrimci Komitesi tarafından yasaklanmıştır.</p>

    <p class="MsoNormal2"><a href="../Text/E05.htm#n56d" id="n56">[←56]</a> Reç (“Söz”). - Kadet partisinin organı, 23 Şubat (8 Mart) 1906’da Petrograd’da çıkmaya başlayan günlük gazete. 1917 Şubat Devriminden sonra geçici hükümetin iç ve dış siyasetini etkin biçimde desteklemiş, Lenin’e ve Bolşevik Partisine karşı bir zulüm kampanyası yürütmüştür. Gazete, Petrograd Sovyeti nezdindeki Askerî Devrimci Komite tarafından 26 Ekim (8 Kasım) 1917’de yasaklanmıştır. Bundan sonra 1918’e kadar Naşa Reç, Svobodnaya Reç, Vek, Novaya Reç, Naş Vek adlarıyla yayınlanmıştır.</p>

    <p class="MsoNormal2"><a href="../Text/E05.htm#n57d" id="n57">[←57]</a> Lenin, şu olayları ima ediyor. 20 nisan (3 mayıs)’da gazeteler. Dışişleri Bakanı Milyukov’un müttefik devletlere verdiği ve geçici hükümetin çarlık hükümetinin bütün anlaşmalarına saygı göstereceğini ve kesin zafere kadar savaşa devam edeceğini doğruladığı notayı yayınladılar. Geçici hükümetin emperyalist siyaseti, emekçi yığınların nefretini uyandırmıştı. 21 nisan (4 mayıs)’da Bolşevik Partisinin çağrısıyla, Petrograd işçileri, işi bıraktılar ve barış lehinde gösteride bulundular. 100.000’den fazla işçi ve asker, gösteriye katıldı. Moskova’da Urallar’da, Ukrayna’da, Kronştad’da da gösteriler yapıldı. Milyukov’un notasına karşı protesto kararları, birçok kentlerin sovyetlerinden Petrograd Sovyetinin adresine yağdı.</p>

    <p class="MsoNormal2">Nisan gösterileri siyasal bir bunalımın başlangıç noktası oldu. Yığınların tepkisiyle Bakan Milyukov ve Bakan Guçkov istifa etti. 5 (18) mayısta ilk koalisyon hükümeti kuruldu, bu hükümette on kapitalist bakanın yanında, uzlaşma taraftarı partilerin liderleri, sosyalist-devrimci Kerenski ve Çernov, menşevik Çereteli ve Skobelev de yer alıyorlardı. Burjuva hükümet, açıkça burjuvaziden yana geçen sosyalist-devrimciler ve menşevikler sayesinde kurtuldu.</p>

    <p class="MsoNormal2"><a href="../Text/E05.htm#n58d" id="n58">[←58]</a> Raboçaya Gazeta (“işçilerin Gazetesi”). - Petrograd’da 7 (20) marttan 30 kasıma (13 ocak) kadar yayınlanan menşeviklerin organı günlük gazete. 30 ağustostan (12 eylül) itibaren menşevik Merkez Komitesinin organı olmuştur. Gazete geçici burjuva hükümetini tutuyor, Bolşevik Partisine ve onun önderi Lenin’e karşı savaşım veriyordu. Ekim Devrimine Sovyetler iktidarının kuruluşuna karşı düşmanca bir tutum aldı.</p>

    <p class="MsoNormal2"><a href="../Text/E05.htm#n59d" id="n59">[←59]</a> Diyelo Naroda (“Halkın Davası”). - Sosyalist-devrimci partinin organı; Petrograd’da, 1917 martından 1918 temmuzuna kadar birkaç kez ad değiştirerek yayınlanan günlük gazete. Savaşı sonuna kadar sürdürme siyasetini ve uzlaşma siyasetini övüyordu. Bu gazete, ekim 1918’de Samara’da (4 sayı), mart 1919’da Moskova’da (10 sayı) yeniden yayınlandı. Karşı-devrimci eyleminden dolayı</p>

    <p class="MsoNormal2">yasaklandı. -162.</p>

    <p class="MsoNormal2"><a href="../Text/E05.htm#n60d" id="n60">[←60]</a> Proletarskoye Diyelo (“Proletarya Davası”). - Günlük gazete, Kronştad İşçi ve Asker Vekilleri Sovyeti bolşevik fraksiyonunun organı; 1917’de, Kronştad’ın bolşevik gazetesi Golos Pravdi (“Gerçeğin Sesi”), yerine çıkmıştır, temmuz günleri sırasında geçici hükümet tarafından yasaklanmıştır.</p>

    <p class="MsoNormal2"><a href="../Text/E05.htm#n61d" id="n61">[←61]</a> 9 (22) Haziran 1917’de, Rusya Sovyetleri I. Kongresi Bolşevik Merkez Komitesi tarafından 10 (23) Haziran 1917 günü için saptanan gösteriyi yasakladı. Gösteri hakkındaki karar, 8 (21) haziranda, RSDIP(B) Merkez Komitesinin ve Petrograd Komitesinin oturumunda alınmıştı, bu oturuma, kentin ilçelerinin askerî kuruluşları, sendikalar ve fabrika komiteleri temsilcileri katılmıştı. Bu gösteri Rusya Sovyetlerinin I. Kongresine, tüm iktidarın Sovyetlere teslimini isteyen Petrograd işçi ve askerlerinin isteğini gösterecek, tanıtacaktı. Menşevikler ve sosyalist-devrimciler hazırlanmakta olan gösteriye karşı bir tutum aldılar ve Kongreye gösteriyi yasaklayan bir karar aldırttılar.</p>

    <p class="MsoNormal2">9-10 (22-23) haziran gecesi bir oturum yapan Bolşevik Partisi Merkez Komitesi, Sovyetler kongresinin bu kararına karşı gelmek istemeyerek, Lenin’in önerisi üzerine, gösteri kararını geri aldı. Petersburg Komitesinin, Merkez Komitesinin üyeleri, partinin militanları işçileri ve askerleri gösteriden vazgeçirmek için fabrikalara, işyerlerine, kışlalara gittiler. Partinin açıklama, anlatma çalışması umulan sonuçları verdi; işçiler ve askerler o anın gösteri için uygun bir an olmadığını kabul ettiler.</p>

    <p class="MsoNormal2">Bununla birlikte, Kongrede çoğunlukta olan menşevikler ve sosyalist-devrimciler, gösteriyi, geçici hükümete karşı bir güven belirtisi gibi göstermek niyetiyle 18 hazirana (1 temmuz) attılar. Lenin tarafından yönetilen Partinin Merkez Komitesi ve Petersburg Komitesi, gösterinin yığınların görüşünü ifade etmesi için geniş bir gösteriye hazırlık kampanyasına giriştiler. 17 (30) haziranda, gösteri arifesinde, Pravda, Merkez Komitesinin, Petersburg Komitesinin, RSDIP(B) Merkez Komitesi Devrimci Askeri Konseyinin çağrısını yayınlıyordu.</p>

    <p class="MsoNormal2">18 Haziranda (1 temmuz) yaklaşık olarak Petrograd’lı 500. 000 işçi ve asker, gösteriye katıldı. Bunlar arasından çoğunluk bolşevik sloganlarını, küçük bir grup uzlaşma yanlısı partilerin geçici hükümete güven gösterilmesi çağrısında bulunan sloganlarını taşıyordu. Gösteri, geçici hükümetin yığınlar yanında artık saygınlığı kalmadığını ve yığınların, sosyalist-devrimciler ve menşevikler tarafından yürütülen burjuvazi ile uzlaşma siyasetine artık güvenmediklerini ortaya koydu.</p>

    <p class="MsoNormal2"><a href="../Text/E05.htm#n62d" id="n62">[←62]</a> Moskova Konferansı. - Geçici hükümet tarafından burjuvazinin ve büyük toprak sahiplerinin kuvvetlerini seferber etmek üzere 12 (25) Ağustos 1917’de açıldı. Moskova “Devlet Konferansının bileşimi onun karşı-devrimci özünü belirliyordu. Konferansa katılanların çoğunluğunu tüccarların, sanayicilerin, büyük toprak sahiplerinin, bankacıların, Çarlık Duması üyelerinin temsilcileri oluşturuyordu.</p>

    <p class="MsoNormal2">Sovyetlerin temsilcileri menşeviklerden ve sosyalist-devrimcilerden meydana gelmişti. General Kornilov, Alakseyiev, Kaledin ve-ötekiler, Konferansa, devrimi ezme programı önerdiler. Kerenski, söylevinde, devrimci hareketi parçalamak ve köylülerin büyük toprak sahiplerinin topraklarına el koyma girişimlerini silah kuvvetiyle bastırmak tehdidinde bulundu. Bolşevik Partisi</p>

    <p class="MsoNormal2">Merkez Komitesi, proletaryayı, Moskova Konferansını protesto etmeye çağırdı. Konferansın açılış gününde, bolşevikler, Moskova’da, 400.000’den fazla işçinin katıldığı bir günlük bir grev düzenlediler. Başka kentlerde de protesto mitingleri ve grevler yapıldı.</p>

    <p class="MsoNormal2"><a href="../Text/E05.htm#n63d" id="n63">[←63]</a> Vendée. - 18. yüzyılın sonunda Fransız burjuva devrimi sırasında, karşı-devrimin bir yuvası durumunda olan eyalet. Vendée’nin katolik kilisesinin son derece büyük bir etkinliği altında olan geri köylüleri, devrimci Fransa’ya karşı yürütülen savaşta, karşı-devrimcilerin bir aracı durumundaydı.</p>

    <p class="MsoNormal2"><a href="../Text/E05.htm#n64d" id="n64">[←64]</a> Dien (“Gün”). - Burjuva-liberal doğrultuda bir günlük gazete. Petrograd’da, 1912’den itibaren, likidatör-menşeviklerin katılmasıyla yayınlandı. Petrograd Sovyeti Devrimci Askerî Komitesi tarafından 26 Ekim (8 Kasım) 1917’de yasaklanmıştır.</p>

    <p class="MsoNormal2"><a href="../Text/E05.htm#n65d" id="n65">[←65]</a> Buchanan, George William (1854-1924). - İngiliz diplomatı. Rusya’da elçi olarak (1910-1918) karşı-devrimci savaşımlarında Rus gericilerine yardım etmiştir. Ağustos 1917’de Kornilov isyanını desteklemiştir.</p>

    <p class="MsoNormal2"><a href="../Text/E05.htm#n66d" id="n66">[←66]</a> Izvestiya. - Petrograd İşçi ve Asker Vekilleri Sovyetinin gazetesi, 28 Şubat (13 Mart) 1917’de yayınlanmaya başlamıştır. Rusya Sovyetleri I. Kongresinde, İşçi ve Asker Vekilleri Sovyetlerinin Merkez Yürütme Komitesinin kuruluşundan sonra, gazete, Merkez Yürütme Komitesinin organı olmuş ve 1 (14) Ağustos 1917 tarihinden (132. sayıdan) başlayarak Merkez Yürütme Komitesinin ve Petrograd İşçi ve Asker Vekillerinin Sovyetinin İzvestiyası adıyla yayınlanmıştır. 29 eylülden (12 ekim) başlayarak İşçi ve Asker Vekilleri Sovyetleri Merkez Yürütme Komitesinin İzvestiyası adını almıştır. Bütün bu zaman içinde gazete, menşeviklerin ve sosyalist-devrimcilerin elinde bulunmuş ve Bolşevik Partisine karşı azgın bir savaşım yürütmüştür.</p>

    <p class="MsoNormal2">Rusya Sovyetlerinin II. Kongresinden sonra İzvestiya, Sovyetler iktidarının resmî organı olmuş, yazı işleri kurulunun bileşimi büyük bir değişikliğe uğramıştır. Gazete, Sovyetler iktidarının ilk önemli belgelerini, Lenin’in makale ve söylevlerini yayınlamıştır. Aralık 1922’de, SSCB’nin kuruluşundan sonra, Izvestiya, SSCB’nin Merkez Yürütme Komitesinin, Rusya Merkez Yürütme Komitesinin organı olmuştur. SSCB’nin Yüksek Sovyetinin bir kararıyla, 24 Ocak 1938 tarihinde SSCB’nin Merkez Yürütme Komitesinin ve Rusya’nın Merkez Yürütme Komitesinin Izvestiya’sı yeniden örgütlendirildi ve 26 Ocak 1938’den itibaren de Emekçiler Vekillerinin Sovyetlerini İzvestiyası adıyla yayınlanmaya başladı.</p>

    <p class="MsoNormal2"><a href="../Text/E05.htm#n67d" id="n67">[←67]</a> Rusya Köylü Vekilleri Sovyetinin İzvestiyası. - Günlük gazete, Rusya Köylü Vekilleri Sovyetinin resmî organı; Petrograd’da 9 (22) Mayıs 1917’den aralık 1917’ye kadar yayınlanmıştır. Sosyalist-devrimci partinin sağ kanadının görüşlerini savunuyordu. Ekim Devrimini düşmanca karşıladı; karşı-devrimci yöneliminden dolayı yasaklandı.</p>

    <p class="MsoNormal2"><a href="../Text/E05.htm#n68d" id="n68">[←68]</a> Ruskoye Slovo (“Rus Sözü”). - Günlük gazete, Moskova’da 1895’te çıkmaya başladı (deneme denilen ilk sayısı 1894’te yayınlanmıştır); açıkça kendisini partisiz ilân etmesine karşın, gerçekte ılımlı liberal bir görüş açısından Rus burjuvazisinin çıkarlarını savunuyordu. 1917’de baştan sona geçici hükümeti destekledi ve Lenin’e ve Bolşevik Partisine karşı bir kötüleme, gözden düşürme kampanyası açtı. Kasım 1917’de Sovyet iktidarına karşı yönelen haberler yayın-</p>

    <p class="MsoNormal2">ladığı için yasaklandı. Ocak 1918’den itibaren, kısa bir süre için, Novoye Slovo (“Yeni Söz”) ve Naşe Slovo (“Bizim Sözümüz”) adıyla yayınlandı. Son kez kesin olarak Temmuz 1918’de yasaklandı.</p>

    <p class="MsoNormal2"><a href="../Text/E05.htm#n69d" id="n69">[←69]</a> Viborg’da dağıtılmış olan “Bunalım Olgunlaşmıştır” adlı makale altı bölümü içeriyordu. V bölüm, “Merkez Komitesi, Petersburg Komitesi, Moskova Komitesi ve Sovyetler üyelerine dağıtılmak” üzere yazılmış ve yayınlanmamıştı. Yalnız V ve VI. bölümler el yazısı halinde mevcutturlar. Bu yapıtı, ilk kez olarak 30. sayısında 7 (20) Ekim 1917’de yayınlamış olan Raboçi Put gazetesi, bir bölümünü çıkartarak yalnız dört bölümünü almıştı. V bölüm, IV bölümün yerinde yer alıyordu, bu da daha sonra gazete metninin V bölümün el yazısıyla karşılaştırılmasından sonra ortaya çıkmıştır.</p>

    <p class="MsoNormal2">Bolşevik gazeteleri, “Bunalım Olgunlaşmıştır” makalesini geniş bir şekilde yaymışlardı. - 189.</p>

    <p class="MsoNormal2"><a href="../Text/E05.htm#n70d" id="n70">[←70]</a> Lenin, Ağustos 1917’de Alman donanmasının tayfaları arasındaki ayaklanmaları kastediyor. 1917 temmuzu sonunda, dörtbin üyesi olan gemi tayfaları devrimci örgütü, hareketi yönetti. Lriedrich der Grosse’den denizci Maxe Reichspietsch ve Albin Köbis örgütün başında bulunuyorlardı. Örgüt, demokratik bir barış için savaşım vermek ve bir ayaklanma hazırlamak kararı aldı. Ağustos başında donanmada açıkça harekete geçildi. Wilhelmshaven’de demirli bulunan savaş gemisi “Prinze-regent Luitpold”un tayfası, o günlerde yapılmış olan bir greve katılmış olmaktan dolayı tutuklanmış bulunan arkadaşlarını kurtarmak üzere gemiden ayrıldılar. 16 ağustosta “Westfalien” gemisinin ateşçileri çalışmayı kabul etmediler. Hemen hemen aynı günlerde “Nurenberg”in mürettebatı deniz ortasında isyan etti. Karışıklıklar Wilhelmshaven’deki öteki gemilere de sıçradı. Ayaklanmalar vahşî bir şekilde bastırıldı. Hareketin önderleri, Reichspietsch ve Köbis kurşuna dizildiler, etkin olarak katılan başkaları da ağır hapis cezalarına çarptırıldılar.</p>

    <p class="MsoNormal2"><a href="../Text/E05.htm#n71d" id="n71">[←71]</a> Söz konusu olan, cepheden gelen subay Dubasov’un Petrograd Sovyetindeki, 21 eylül (4 ekim) müdahalesidir. “</p>

    <p class="MsoNormal2">Burada ne denirse densin askerler artık savaşmayacaklardır” diye açıkladı. -194.</p>

    <p class="MsoNormal2"><a href="../Text/E05.htm#n72d" id="n72">[←72]</a> Ruskiye Viyedomosti (“Rusya Haberleri”). -1863’ten beri Moskova’da çıkan bir gazete, ılımlı liberal aydınların görüşlerini ifade ediyordu. 1905’ten itibaren kadetlerin organı oldu; diğer karşı-devrimci yayın organları gibi 1918’de yasaklandı.</p>

    <p class="MsoNormal2"><a href="../Text/E05.htm#n73d" id="n73">[←73]</a> Söz konusu olan, bir ücret artması isteminde bulunan demiryolu işçi ve memurlarının grevidir. Grev, 23-24 Eylül (6-7 Ekim) 1917 gecesi başladı. Geçici hükümet alarma geçti. Burjuva basını grevcilere karşı ateş püskürdü.</p>

    <p class="MsoNormal2">RSDIP(B) Merkez Komitesi, demiryolcular grevi sorununu 24 eylül (7 ekim) oturumunda inceledi. Raboçi Put’ta yayınlanan “Demiryolculara yardım edelim! ” adlı mesajında, geçici hükümetin karşı-devrimci siyasetini ortaya koyuyor ve bütün proleterleri, demiryolcuları bir sempati atmosferi ile kuşatmaya, onları karşı-devrimci kışkırtıcıların işkence ve saldırılarına karşı korumaya, grevin tecrit edilmesine ve ezilmesine izin vermemeye çağırıyordu. Grev, 26-27 eylül (9-10 ekim) gecesi, geçici hükümet demiryolcuların isteklerini kısmen kabul ettikten sonra son buldu.</p>

    <p class="MsoNormal2"><a href="../Text/E05.htm#n74d" id="n74">[←74]</a> Kamenev, Zinovyev ve Trotski ve daha başka birkaç kişinin durumu söz konusudur. Kamenev ve Zinovyev, Rusya’nın işçi sınıfının sosyalist devrimi gerçekleştirmek gücünde olmadığını tanıtlamaya çalışarak, Lenin’in silahlı halk ayaklanması planına karşı çıktılar. Burjuva cumhuriyetinin savunucuları menşeviklerin durumuna geçtiler. Trotski, ayaklanmanın Rusya Sovyetlerinin II. Kongresinin toplanmasına kadar bekletilmesi üzerinde ısrar etti; bu, aslında, geçici hükümete bütün eylemi ezmeye yetecek kuvvetleri toplamak için vakit bırakarak ayaklanmayı baltalamak demekti.</p>

    <p class="MsoNormal2"><a href="../Text/E05.htm#n75d" id="n75">[←75]</a> Söz konusu olan Torino’da, Ağustos 1917’de, emekçiler tarafından başlatılan savaşa karşı önemli eylemlerdir. Bu hareketler, 21 ağustosta, büyük iaşe güçlüklerinin neden olduğu bir gösteri ile başladı. Ertesi gün, işçiler, grev kararı aldılar, grev genelleşti, kentin sokaklarında barikatlar yükseliverdi. Hareket siyasal bir nitelik aldı ve savaşa karşı yöneldi. 23 ağustosta, Torino’nun kenar mahalleleri isyancıların elindeydi. Hükümet grevciler üzerine asker gönderdi ve sıkıyönetim ilân etti. 27 ağustosta işçiler işbaşı yaptılar.</p>

    <p class="MsoNormal2"><a href="../Text/E05.htm#n76d" id="n76">[←76]</a> Yüz-Karalar. - Çarlık polisinin devrimci hareketle savaşmak üzere kurduğu kralcı çeteler. Yüz-Karalar devrimcileri öldürüyor, ilerici aydınlara saldırıyor, Yahudi katliamları düzenliyorlardı.</p>

    <p class="MsoNormal2"><a href="../Text/E05.htm#n77d" id="n77">[←77]</a> 10 (23) Ekim 1917’de, Merkez Komitesi, Viborg’dan dönüşte Lenin’in de katıldığı bir oturum yaptı. Sverdlov’un başkanlık ettiği bu oturumda, Lenin, siyasal durum üzerine bir rapor sundu. Merkez Komitesi Lenin’in silahlı ayaklanma sorununu gündeme alan karar önerisini kabul etti. Yalnız Zinovyev ile Kamenev bu karara karşı çıktılar. Oturumda, Trotski, ayaklanma aleyhinde oy vermedi. Ama ayaklanmanın Sovyetlerin II. Kongresine kadar bekletilmesi gerektiği görüşündeydi, ki, bu da aslında geçici hükümete bütün hareketi ezmek için yeterli kuvvetleri toplama zamanı veriyordu. Merkez Komitesi, buna karşı çıktı. Merkez Komitesinin 10 (23) ekim oturumunun önemli bir tarihsel kapsamı oldu. Karar ikiye karşı on oyla kabul edildi; karar bütün Bolşevik Partisine silahlı ayaklanmayı en kısa zamanda hazırlama talimatını veriyordu. Ayaklanmanın siyasal yönetimini sağlamak üzere, başında Lenin’in bulunduğu bir siyasal büro kuruldu.</p>

    <p class="MsoNormal2"><a href="../Text/E05.htm#n78d" id="n78">[←78]</a> Sverdlov’un, Merkez Komitesinin 10 (23) Ekim 1917 tarihli oturumundaki gündemin üçüncü maddesi: “Minsk ve Kuzey Cephesi” konusundaki bildirisi söz konusudur. Sverdlov, Merkez Komitesine, Minsk’te silahlı bir müdahalenin ve devrimci bir birlik göndererek Petrograd’a yardım etme önerisinin teknik bakımdan mümkün olduğu konusunda bilgi verdi.</p>

    <p class="MsoNormal2"><a href="../Text/E05.htm#n79d" id="n79">[←79]</a> Lenin, Merkez Komitesinin 16 (29) Ekim 1917 tarihindeki genişletilmiş oturumunu ima ediyor. Petrograd’da illegal olarak bulunduğu için oturuma katıldığını gizliyor ve gerçek tarihi 15 (28) ekim olarak değiştiriyor; güvenlik düşüncesiyle güya bu oturum konusunda kendisine bilgi vermiş olan bir arkadaştan söz ediyor.</p>

    <p class="MsoNormal2"><a href="../Text/E05.htm#n80d" id="n80">[←80]</a> Eylül 1917’de Tambov eyaletinde köylü ayaklanmaları şiddetlenmişti. Köylüler büyük toprak sahiplerinin topraklarını ele geçiriyor, onların arazisini yağma ediyor, yakıyor ve tahıl yedeklerine el koyuyordu. Eylül ayı süresince Rusya’nın 68 eyalet ve bölgesinde başkaldıran köylüler 82 malikâneyi yağmaladılar, bunların 32’si yalnızca Tambov eyaletindeydi, toplam olarak Tambov</p>

    <p class="MsoNormal2">eyaletinde 166 köylü ayaklanması kaydedilmişti. Başkaldırmaların en çoğu Kozlov bölgesinde meydana geldi. Paniğe kapılan büyük toprak sahipleri satış için çok büyük miktarda buğdayı demiryolu garlarına getirttiler, öyle ki garlar tam anlamıyla tahılla dolup taştı. Ayaklanmayı bastırmak için Moskova askerî bölge kumandanı, Tambov eyaletine birlikler gönderdi. Eyalette sıkıyönetim kararı alındı. Ama köylülerin toprak için devrimci savaşımı genişlemekten ve güçlenmekten geri kalmadı.</p>

    <p class="MsoNormal2"><a href="../Text/E05.htm#n81d" id="n81">[←81]</a> Scheidemann Philipp (1865-1939). - Alman sosyal-demokrasisinin en sağ oportünist liderlerinden biri; 1918-1921’de Alman işçi hareketinin kanlı bir şekilde ezilmesinde rol aldı.</p>

    <p class="MsoNormal2">Renaudel Pierre (1871-1935). - Fransız Sosyalist Partisinin oportünist liderlerinden biri.</p>

    <p class="MsoNormal2"><a href="../Text/E05.htm#n82d" id="n82">[←82]</a> Planson A. A. - Sosyalist-popülist, ilk Merkez Yürütme Komitesi üyesi. Vickel (Rusya Demiryolcular Sendikası)’in, uzlaşma yandaşlarının elinde bulunan örgütün yöneticilerinden biri.</p>

    <p class="MsoNormal2"><a href="../Text/E05.htm#n83d" id="n83">[←83]</a> Novoye Vremya (“Yeni Zamanlar”). - Günlük gazete, Petersburg’da 1868’den 1917’ye kadar yayınlanmıştır; çeşitli yayıncılara ait olduğu için, birçok kez siyasal eğilimini “değiştirmiştir. 1905’ten başlayarak Yüz-Karaların organı olmuştur. 1917 Şubat Devriminden sonra gazete karşı-devrimci bir yön almış ve bolşeviklere karşı saldırıya geçmiştir. 26 Ekim (8 Kasım) 1917’de Petrograd Sovyeti nezdindeki Devrimci Askerî Komite tarafından yayını durdurulmuştur. Lenin, Novoye Vremya’yı satılık basının bir örneği olarak nitelendirmiştir.</p>

    <p class="MsoNormal2"><a href="../Text/E05.htm#n84d" id="n84">[←84]</a> Bolşevik Partisi üyelerine mektup ve RSDIP(B) Merkez Komitesine mektup, Merkez Komitesinin ayaklanma konusundaki kararını baltalamaya çalışan Zinovyev ve Kamenev’e karşı Lenin’in savaşımını yansıtır. Bu sorunun tartışıldığı Merkez Komitesinin 10 (23) Ekim 1917 tarihli oturumunda Zinovyev ve Kamenev yenilgiye uğrayınca, 11 (24) ekimde Merkez Komitesine bir bildiri verdiler ve RSDIP(B)’nin Petersburg, Moskova kenti, Moskova bölgesi, Finlandiya bölgesi komitelerine ve Sovyetlerin merkez yürütme komitelerinin ve Kuzey Bölgesi Sovyetlerinin bolşevik kanatlarına “Güncel Durum Üzerine” başlıklı bir mektup gönderdiler. Bu mektupta, Merkez Komitesi tarafından kabul edilen silahlı ayaklanmayı hazırlama kararına karşı çıktılar. Onların silahlı ayaklanmaya karşı muhalefetleri, ne mektuplarının okunduğu 15 (28) ekim tarihli genişletilmiş Petersburg Komitesi oturumunda, ne de bir kez daha ayaklanmaya karşı olduklarını açıkladıkları Merkez Komitesinin 16 (29) tarihli genişletilmiş toplantısında desteklenmeyince, Zinovyev ve Kamenev bir tertibe giriştiler: 18 (31) ekimde, yarı-menşevik Novoya Jizn gazetesinde, “Eylem Konusunda L. Kamenev’in Fikri” adında bir not yayınladılar; bu notta, Kamenev, kendi adına ve Zinovyev adına, Merkez Komitesinin silahlı ayaklanma konusundaki kararı ile uygunluk içinde olmadıklarını, böylece bu gizli, bu hayatî önemi olan kararı düşmana açıklıyordu. Aynı gün, Lenin, “Bolşevik Partisi Üyelerine Mektup”u ve 19 ekim (1) kasım günü de “RSDIP(B) Merkez Komitesine Mektup”u kaleme aldı. Lenin, bu mektuplarında, bu hareketi devrime ihanet olarak nitelendirdi, Kamenev ve Zinovyev’i “sarı” olmakla suçlayarak onların partiden çıkarılmalarını istedi.</p>

    <p class="MsoNormal2">Lenin’in Partinin Merkez Komitesine yazdığı mektup, Merkez Komitesinin 20 ekim (2 kasım) oturumunda tartışıldı. İlk sözü alan F. Jerjinski, “Kamenev’den bütün siyasal eylemi bırakmasını istemeyi” önerdi. Zinovyev’e gelince, onun, hiç bir şekilde partinin gizli çalışmalarına katılamayacağını belirtti. Jakob Sverdlov, Kamenev’in davranışının hiç bir şekilde tutulur yanı olmadığını belirtti, ama Merkez Komitesinin onu partiden atmaya hakkı yoktu. Kamenev’in Merkez Komitesinden istifasının kabul edilmesini önerdi. Stalin, bu oturumda iki kez söz aldı. Önce bu sorunun görüşülmesinin Merkez Komitesinin tam yetkili oturumuna bırakılmasını önerdi, ama bu öneri kabul edilmeyince “Partiden çıkarmanın bir çare olmadığını” açıkladı ve Kamenev ve Zinovyev’in partiden çıkarılmaksızın Merkez Komitesi kararlarına uymaya zorlanmalarını önerdi.</p>

    <p class="MsoNormal2">Kamenev, Merkez Komitesinden çıkarıldı. Zinovyev ve Kamenev, ne Merkez Komitesinin kararlarına karşı, ne de Merkez Komitesi tarafından hazırlanıp geliştirilen çizgiye karşı herhangi bir beyanatta bulunmaktan menedildi. Aynı zamanda, hiç bir Merkez Komitesi üyesinin, Merkez Komitesi tarafından kabul edilen kararlara karşı bir davranışta bulunamayacağı kararlaştırıldı.</p>

    <p class="MsoNormal2">Lenin, Merkez Komitesinin Kamenev ve Zinovyev’le ilgili kararına uymadı, bu kararı uzlaşma olarak nitelendirdi.</p>

    <p class="MsoNormal2"><a href="../Text/E05.htm#n85d" id="n85">[←85]</a> RSDIP(B)’in Merkez Komitesi Üyelerine Mektup, Lenin tarafından 24 ekim (6 kasım) akşamı yazıldı. Aynı gece çok geç saatlerde Lenin, gizli olarak Smolni’ye geldi ve silahlı ayaklanmanın yönetimini üzerine aldı.</p>

    <p class="MsoNormal2"><a href="../Text/E05.htm#n86d" id="n86">[←86]</a> Verhovski Aleksandr Ivanoviç (1886-1941). - Burjuva geçici hükümetin son savunma bakanı. 19 Ekim (1 Kasım) 1917’de, önparlamentonun kendisinin, ordunun büyük bir kısmını terhis etmek önerisini ve çeşitli önlemleri kabul etmeyişine karşı bir protesto belirtisi olarak istifasını verdi.</p>

    <p class="MsoNormal2"><br /></p>

    <p class="MsoNormal2"></p>

    <p class="MsoNormal2"><b class="calibre">Notlar:</b></p>

    <p class="MsoNormal2"><a href="../Text/E03.htm#nu_Id" id="nu_I">[←I]</a> Fransızca metinde: salaire (ücretli), İngilizce metinde: labourer (emekçi), ç.</p>

    <p class="MsoNormal2"><a href="../Text/E03.htm#nu_IId" id="nu_II">[←II]</a> Yani, sürekli ordunun yerini almak üzere bütün halkın silahlanması.</p>

    <p class="MsoNormal2"><a href="../Text/E03.htm#nu_IIId" id="nu_III">[←III]</a> Yani Paris Komünü örneğinde bir devlet.</p>

    <p class="MsoNormal2"><a href="../Text/E03.htm#nu_IVd" id="nu_IV">[←IV]</a> Resmî önderleri (“savaşı sonuna kadar sürdürme yanlısı” [ulusal savunma yanlısı] ve duraksayan “kautskiciler” olan resmî önderleri) bütün dünyada sosyalizme ihanet etmiş ve burjuvazinin yanına geçmiş olan “sosyal-demokrasi” yerine. Komünist Partisi adı alınmalıdır.</p>

    <p class="MsoNormal2"><a href="../Text/E03.htm#nu_Vd" id="nu_V">[←V]</a> Uluslararası sosyal-demokraside “merkez” diye adlandırılan şey, şovenlerle (“savaşı sonuna kadar sürdürme yanlıları”) enternasyonalistler arasında bocalama eğilimidir. Örneğin Almanya’da Kautsky ve hempaları, Fransa’da Longuet ve hempaları, Rusya’da Çheydze ve hempaları, İtalya’da Turati ve hempaları, İngiltere’de MacDonald ve hempaları vb. gibi.</p>

    <p class="MsoNormal2"><a href="../Text/E03.htm#nu_VId" id="nu_VI">[←VI]</a> Bu mektuba ek olarak, bu tezleri ve bunlarla birlikte kısa açıklayıcı notları, Pravda’nın bu sayısına uygun olarak sunuyorum. [Lenin’in notu] (Bu kitapta bkz: s. 10-15). -Ed.</p>

    <p class="MsoNormal2"><a href="../Text/E03.htm#nu_VIId" id="nu_VII">[←VII]</a> Bkz: Lenine, Euvres, t. 23, s. 335. -Ed.</p>

    <p class="MsoNormal2"><a href="../Text/E03.htm#nu_VIIId" id="nu_VIII">[←VIII]</a> Belli bir biçimde ve belli bir noktaya kadar.</p>

    <p class="MsoNormal2"><a href="../Text/E03.htm#nu_IXd" id="nu_IX">[←IX]</a> İngilizce metinde: “paralel bir hükümet”, -ç.</p>

    <p class="MsoNormal2"><a href="../Text/E03.htm#nu_Xd" id="nu_X">[←X]</a> V İ. Lenin, Demokratik Devrimde Sosyal-Demokrasinin iki Taktiği, Sol Yayınları, Ankara 1977, s. 98. -Ed.</p>

    <p class="MsoNormal2"><a href="../Text/E03.htm#nu_XId" id="nu_XI">[←XI]</a> Bkz: s. 44. -Ed.</p>

    <p class="MsoNormal2"><a href="../Text/E04.htm#nu_XIId" id="nu_XII">[←XII]</a> Bu eylemler konusunda 20 ve 22. sorulara bakınız.</p>

    <p class="MsoNormal2"><a href="../Text/E04.htm#nu_XIIId" id="nu_XIII">[←XIII]</a> Anarşizm, devlet iktidarını tüm olarak reddeder. Oysa, asker ve işçi vekilleri Sovyetleri de bir devlet iktidarıdır.</p>

    <p class="MsoNormal2"><a href="../Text/E04.htm#nu_XIVd" id="nu_XIV">[←XIV]</a> Emperyalist savaşta, Rus emperyalizmim öteki emperyalistlere karşı, özellikle Alman emperyalizmine karşı savunmak. -Ed.</p>

    <p class="MsoNormal2"><a href="../Text/E05.htm#nu_XVd" id="nu_XV">[←XV]</a> Sovyet kongrelerini “iktidarın alınmasına karar vermek için” 20 ekimde “toplantıya çağırmak” akılsızca ayaklanmanın tarihini “saptamak”la aynı şey değil midir? iktidar bugün alınabilir, ama 29 ekimde size iktidarı aldırmazlar.</p>

    <p class="MsoNormal2"><a href="../Text/E05.htm#nu_XVId" id="nu_XVI">[←XVI]</a> Birliklerin konumlarını, durumlarını incelemek vb. için, ayaklanmayı bir “sanat” olarak ele almak için parti ne yaptı? - Merkez Yürütme Komitesindeki vb. konuşup görüşmelerden başka hiçbir şey!!</p>
  </div>
</body>
</html>
