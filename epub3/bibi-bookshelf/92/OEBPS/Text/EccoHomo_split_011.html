<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>EccoHomo</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
</head>
  <body class="calibre">
<h1 class="h1baslik" id="calibre_toc_9">Şen Bilim</h1>
				<p class="ortaitalik">“La Gaya Scienza”<sup class="calibre2"><a href="../Text/EccoHomo_split_018.html#footnote-600-80" id="footnote-600-80-backlink" name="footnote-600-80-backlink">[80]</a></sup></p>
				<p class="normal">Olumlayan bir kitaptır “Tan Kızıllığı”, derinliğine derin, ama yumuşak ve aydınlık. Gaya Scienza da öyledir, hem de sapına dek: Hemen her cümlesinde derin düşünceyle kabına sığmazlık kardeşçe el ele verirler. Yaşadığım en eşsiz Ocak ayına –ki bu kitap baştan başa onun armağanıdır– minnetimi belirten bir şiir, bilimin 
				şenliği hangi derinliklerden kopup geliyor, bunu yeterince açığa vurur:</p>
				<p class="indentmetin">Ey sen ki elinde alevden mızrak,</p>
				<p class="indentmetin">Paramparça ettin ruhumun buzlarını,</p>
				<p class="indentmetin">Denize akıyor şimdi çağıldayarak,</p>
				<p class="indentmetin">Bulmaya en yüce umutlarını:</p>
				<p class="indentmetin">&#160;</p>
				<p class="indentmetin">Her gün daha aydınlık, daha bir diri</p>
				<p class="indentmetin">Ve özgür, o sevecen zorlayışla, bak–</p>
				<p class="indentmetin">Övüyor sunduğun mucizeleri,</p>
				<p class="indentmetin">Ey güzeller güzeli Ocak!</p>
				<p class="normal">Dördüncü kitabın bitiminde, Zerdüşt’ün ilk sözlerinin o elmas güzellikleriyle ışıldadığını gören ya da üçüncü kitabın sonunda, bir yazgının tüm çağlar için ilk kez dile geldiği o granitten yontulmuş cümleleri okuyan kimse, buradaki “en yüce umutlar” nedir, artık şüphe edebilir mi? Çoğunluğu Sicilya’da yazılan Yasa Tanımaz Prens’in Türküleri, doğrudan doğruya Provence ekinindeki<sup class="calibre2"><a href="../Text/EccoHomo_split_018.html#footnote-600-81" id="footnote-600-81-backlink" name="footnote-600-81-backlink">[81]</a></sup>
 “gaya scienza” kavramını, o türkücü, 
				şövalye ve özgür düşünür bileşimini anımsatır; o erken doğmuş, eşsiz Provence uygarlığını, kendinden sonra gelen ne idüğü belirsiz uygarlıklardan ayırt eden de bu bileşimdir, özellikle, “Mistral’e” başlığını taşıyan sonuncu türkü, töre’nin üzerinden sıçrayıp geçen o coşmuş dans havası, sapına dek bir Provence işidir.</p>
</body>
</html>