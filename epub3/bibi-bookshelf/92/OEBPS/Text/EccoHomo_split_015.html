<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>EccoHomo</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
</head>
  <body class="calibre">
<h1 class="h1baslik" id="calibre_toc_13">Putların Batışı</h1>
				<p class="ortaitalik">Nasıl felsefe yapılır çekiçle</p>
				<p class="h2baslik">1</p>
				<p class="normal">Yüz elli sayfa bile tutmaz bu yazı; sesi şen ve uğursuz tınlar, gülen bir cindir, –öyle kısa zamanda yazılmıştır ki, kaç günde olduğunu söylemeye utanırım. Öbür kitaplardan apayrıdır o: Daha özlüsü, daha bağımsızı, daha yıkıcısı, daha... hayını yazılmamıştır hiç. Gözlerimin önünde her şeyin nasıl baş aşağı durduğunu şöyle kabataslak anlayabilmek için, bu kitabı okumaya girişmelidir. Başlığındaki put sözcüğü, şimdiye dek “doğru” dedikleri şeydir düpedüz. Putların Batışı, açıkçası: Eski doğruların sonu geldi.</p>
				<p class="h2baslik">2</p>
				<p class="normal">Bir tek gerçek, bir tek ülkü yoktur ki, bu yazıda değinilmiş olmasın (–değinmek: Amma da saygılı, edepli bir söz!..) Ölümsüz putlar değil burada yalnız, en gençleri, dolayısıyla yaşlılıktan en çok beli bükülmüş olanları da. Örneğin “çağcıl düşünler”. Ağaçlar arasında büyük bir yeldir esen; yemişler –doğrular– dökülmektedir her yanda. Pek bereketli bir güzün har vurup harman savurmasıdır bu: Doğrulara çarpıp sendeler insan; üstüne basıp ezer kimini de, –öylesine sebildirler... İnsanın eline aldıklarına gelince, artık aralarında şüpheli bir şey yoktur, kesinlemedir hepsi. “Doğru”nun mihenk taşını ilk ben tutuyorum elimde, ben karar verebilirim ancak. Sanki içimde ikinci bir bilinç büyüyüp gelişmiş; sanki “istem”, şimdiye dek üzerinde aşağıya yuvarlandığı bayırı aydınlatmak istercesine bir ışık yakmış içimde... Bayır, –doğruya giden yol koymuşlardı bunun adını... O “karanlık çaba”<sup class="calibre2"><a href="../Text/EccoHomo_split_018.html#footnote-600-94" id="footnote-600-94-backlink" name="footnote-600-94-backlink">[94]</a></sup>
 denen şeye artık paydos; doğru yolun en az farkında olan, o iyi insanın kendisiydi... Şaka bir yana, doğru yolu, yokuş 
				yukarı giden yolu benden önce kimse bilmiyordu: Ekin üstüne umutlar, ödevler, oraya götürecek yollar ancak benimle başladı yeni baştan –ben onların muştucusuyum.– Bir yazgıyım işte bu yüzden de.–</p>
				<p class="h2baslik">3</p>
				<p class="normal">Söz konusu yapıtı bitirir bitirmez, bir gün bile geçirmeden hemen o dev ödevime, değerleri yenileme işine giriştim; hiçbir şeye benzemeyen yüce bir gurur içindeydim; her an ölümsüzlüğümü kesin olarak biliyor ve tunç levhalara bir yazgı şaşmazlığıyla birbiri ardınca imleri kazıyordum. 3 Eylül 1888’de önsöz yazıldı: Sabahleyin, onu yazdıktan sonra açık havaya çıktığımda, Ober-Engadin’in bana gösterdiği en güzel gün vardı karşımda, –dupduru, alev alev renkler içinde, tüm karşıtlıkları, güneyle buz arasındaki tüm geçişleri bir araya getiren bir gün. –Ancak 20 Eylül’de ayrılabildim Sils-Maria’dan; seller alıkoymuştu beni, sonunda tek konuğu ben kalmıştım o eşsiz yerin, –minnetimin karşılığı olarak ölümsüz bir ad bağışlayacağım oraya. Olaylarla dolu bir yolculuktan sonra, üstelik gece geç vakit vardığım seller basmış Como’da bir de ölüm tehlikesi atlatarak, 21. günü öğleden sonra benim 
				denenmiş yerime, bundan böyle kalacağım Torino’ya indim, ilkbaharda oturduğum aynı evi, Via Carla Alberto 6, III’de, Vittorio Emanuele’nin<sup class="calibre2"><a href="../Text/EccoHomo_split_018.html#footnote-600-95" id="footnote-600-95-backlink" name="footnote-600-95-backlink">[95]</a></sup>
 doğduğu o koca Palazzo Carignano’nun karşısında, Piazza Carla Alberto’ya ve daha uzaklarda tepeliklere bakan evi tuttum gene. Bir an bile duraklayıp oyalanmadan, hemen çalışmaya oturdum: Yapıtın dörtte biri kalmıştı daha tamamlanacak. 30 Eylül günü büyük yengi; değerleri yenileyiş’in tamamlanması; bir tanrının gezinişi Po kıyısında. Aynı gün “Putların Batışı”na önsözü de yazdım; bu kitabın provalarını düzeltmek benim için dinlenme oldu Eylül ayında. –Ben böyle bir güz yaşamadım hiç, yeryüzünde böyle bir şey olabileceğini sanmazdım; sonsuza dek uzanan bir Claude Lorraine<sup class="calibre2"><a href="../Text/EccoHomo_split_018.html#footnote-600-96" id="footnote-600-96-backlink" name="footnote-600-96-backlink">[96]</a></sup>
, her günü aynı ölçüsüz yetkinlikte.</p>
</body>
</html>