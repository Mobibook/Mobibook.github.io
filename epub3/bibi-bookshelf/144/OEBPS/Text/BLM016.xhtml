<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Mandos.css" type="text/css" rel="stylesheet"/>
</head>

<body>

  <h1>Sevgi, <br/>Boşluk <br/>ve Enerji </h1>

  <p class="nonindent"><span class="dropcaps">Ç</span>oğunlukla, yeterince sevilmediğimizi hissederiz. Bu, bizim sevmediğimiz, sevme yeteneğimizi açığa çıkaramamamız gerçeğinin bir yansımasıdır. </p>

  <p>Sevgi, bizim başkası için yaptığımız bir şey değildir. Sevgide hiçbir nesne ya da özne yoktur. </p>

  <p>Sevgi, nesne-özne olmadığında, iki ayrı şey olmadığında varolan şeydir. </p>

  <p>Aslında bu sevilmeme hissi, sevgi ihtiyacıdır, egolarımızın varolduğu bölünmüş dünyanın durması ihtiyacıdır. </p>

  <p>Bu durma, bizi seven biri aracılığıyla olmaz. </p>

  <p>Bir başkasını seven bizler aracığıyla da olmaz. </p>

  <p>Sevgi raslantısal değildir. Yaratılamaz, uygulaması yapılamaz, öğretilemez. </p>

  <p>Ne olduğumuzu derinden gözden geçirip böylece düşünce, bellek ve egoda gerçekte varolan bölünmenin yapısını görebiliriz. Durabiliriz. Sakinleşebiliriz. </p>

  <p>Yaşam enerjisi ve dışavurumu olan sevgi, bütündür. Düşünce bu enerjiye yaklaşamaz. Sözcükler onu yakalayamaz. Bütünlüğün bu enerjisi kullanılamaz, bölünemez ya da harcanamaz. </p>

  <p>O biziz, hepimiziz. </p>

  <p>Bu, sorumuzun yanıtı değil sessiz kalan sorudur. </p>

  <p>Düşünce ve egomuzun doğasını görmüş olan bizler sessizliğe açılan bu kapıdan geçebiliriz. </p>

  <p>Parçalanmış bir dünyayı geride bırakıp bütün ama boş bir şeye girmiş bulunuyoruz. İsim veren yoksa isimler de yoktur. Özne yoksa nesne de yoktur. Bu, boşluktur. </p>

  <p>Burada muazzam bir enerji vardır çünkü onu harcayacak hiçbir şey yoktur. Büyük bir yaratıcılık vardır çünkü yaratıcılığı kısıtlayan hiçbir şey yoktur. </p>

  <p>Ben-merkez, psikolojik benlik aracılığıyla sessizliğe gömülmüştür, hiçbir şey kaybolmamıştır. Dinginliğin böyle engince yayılışından yaşam enerjisi açığa çıkar. </p>

  <p>Neden ve sonuç ötesinde olduğu için bu enerjinin doğası bilinmez. Kavrama sığmaz, düşünce tarafından şekillendirilmez ya da herhangi bir şekilde kullanılamaz. </p>

  <p>Biz bu enerjiyi deneyimleyenler ya da keşfedenler değiliz. Bizler, ifade ederek, keşfeden, açığa çıkaran ve dağılan bu enerjinin kendisiyiz. </p>

</body>

</html>