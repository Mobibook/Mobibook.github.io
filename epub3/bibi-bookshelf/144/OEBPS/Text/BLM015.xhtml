<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Mandos.css" type="text/css" rel="stylesheet"/>
</head>

<body>

  <h1>BENLİĞİN ÇÖKÜŞÜ </h1>

  <p class="nonindent"><span class="dropcaps">B</span>ir sürü uzun seanstan sonra psikiyatrist hastasına “İyileştiniz” dedi. “Aman ne güzel,” diye yanıt verdi hasta. “Size geldiğimde Napolyon’dum. Şimdi hiç kimse!” </p>

  <p>Benliğin yapısı özdeşleşmeyi gerektirir. Bir şeyler olma duygusu olmadan benlik çöker. </p>

  <p>Benliğin çöküşünü düşündüğümüzde aklımıza delilik gelir. Ama var olageldiğimiz normal halin, kendi doğası içinde bir hayli delice olduğunu görmüş bulunuyoruz. Mutluluğumuza ve yaşam kalitemize yapmış olduğu etkiler nedeniyle çılgıncadır. </p>

  <p>O halde “ben” fikrinin çöküşü, bizim doğal ya da normal halimiz midir? Yaşam, düşünce olmadan, parçalanma, bellek ve tasarım olmadan kendiliğinden olabilir mi? Belirlenmiş bir merkez veya egodan hareket etmemiz işlevsel bir gereksinim midir? </p>

  <p>Benlik, kendisini mevkii, başarıları, sahip oldukları, özdeşleşmeleri ile kendisini olumlu olarak tarif eder; suçları, kayıpları, onu etkileyen, engelleyen, sınırlayan, ona meydan okuyan dış güçlerle de kendisini olumsuzluk içinde tanımlar. Olumlu ve olumsuz arasındaki bu ezici sürtüşme benliğe dokunsal (elle tutulur) gerçekliğini veren şeydir. </p>

  <p>Olumlu ile özdeşleşip olumsuza tepki göstermeyi bir kenara bırakınca geriye ne kalır? Bir hal olmayan halin tanımlaması da olmaz. Şartlanmış benliğin özelliği bu anda anlaşılır. Bu farkındalık, zorlamadan, zarafetle, bir çeşit güçlü boşlukla gelir. </p>

  <p>Özgürlüğün dışavurumundan başka hiçbir şey kalmamıştır. </p>

  <p>Bu derin anlayışa nüfuz edebiliriz ama kimlik yapımızı içermeyen bir özgürlüğü gerçekten istiyor muyuz? Yoksa kimlik ve suçlama mı istiyoruz? Görünüşte seçimimizin özgürlük olduğunu söyleyebiliriz ama olumlu ve olumsuz kimliklerimizi bırakmaya gerçekten hazır mıyız? </p>

  <p>Benliğin çöküşünü düşündüğümüzde korku baş gösterir. Bu korku, kimliğimiz çöktükten sonra dünyanın nasıl olacağını tasarlar; düzensiz, karmaşık ve acı dolu bir dünya. Bu gülünçtür, çünkü bu, içine düşeceğimiz dünya değil, gerçekte şu anda içinde bulunduğumuz dünyadır. </p>

  <p>Eğer alışılmış, tekrarcı benliğin ileri doğru devinimini durdurursak kim oluruz, ne yaparız? Özdeşleşmelerimizi, ailemizi, arkadaşlarımızı ve işimizi kaybetmekten korkarız. Hâlihazırdaki yapılar olmadan dünyanın nasıl olacağını bilmeyiz. </p>

  <p>Belki de aslında bu yapıların sürüp gitmesinden korkmalıyız. Eğer korkulacak bir şey varsa o da yaşamımızın özdeşleşmelerimizi anlamadan, ailemizle doğru bir iletişim kuramadan, arkadaşlığın derinlerine inemeden, amaçlı işlevsellik olmadan geçeceğidir. Bu manzara epey korkutucudur. </p>

  <p>Bilinenin güvencesi karşılığında umutsuz yaşamlarımızı kabulleniriz. Bir hapishaneden daha güvenli bir yer yoktur. Kişisel hapsimiz, ”ben”in hapsi, bizim hapishanemizin yüce sığınağıdır. </p>

  <p>Hapishanemizin duvarları dışında bilinmeyen vardır. Orası emniyetli değildir, ama özgürdür. Zihnimizin duvarlarının arkasında ne olduğunu bilmeyiz çünkü hiçbir zaman cesaret edip de oraya gitmemişizdir. Korkumuz orada olanı tasarlayabilir ama bilemez. Korku, hapishaneyi terk edemez çünkü her zaman içeridekilere göz kulak olması gerekmektedir. </p>

  <p>Ama eğer benlik çökerse, eğer duvarlar yıkılırsa geriye korku mu kalır yoksa özgürlük mü? </p>

</body>

</html>