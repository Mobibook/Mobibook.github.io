<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Mandos.css" type="text/css" rel="stylesheet"/>
</head>

<body>

  <h1>Dil Ötesi <br/>İletişim </h1>

  <p class="nonindent"><span class="dropcaps">B</span>ilinçlilik ve gerçekliğin doğası ile ilgili akıl yürütmelerimizin daha fazla kavram, felsefe ve şartlanma yansıtmamasına dikkat etmeliyiz. </p>

  <p>Bu sözcükler dikkatle okunmalıdır. Bu, yetersiz ilgiye sahip, kendini tümüyle veremeyen ya da entellektüellik peşinde koşanlara göre bir araştırma değildir. </p>

  <p>Bu sözcüklerin, özellikle de dili aşan bir şeylere gönderme yapan sözcüklerin, eğer günlük hayatımızda üzerlerinde derinlemesine düşünürsek değeri olabilir. </p>

  <p>Kendi düşünce yapımızı böyle temelden gözden geçirmezsek sözcükler birer tuzak haline gelirler. Düşünce bir süreliğine durduğunda ortaya çıkan kendiliğinden dinginlikte sözcükler daha da güçlenir. Yeni herhangi bir ideolojiye ihtiyacımız yok, ama her birimizin ilk elden varoluşumuzun gerçeğini keşfetmeye acilen ihtiyacı var. Bu kendi kendine keşfediş yönlendirilemez. Kendi zorunluluğu içinden doğmalıdır. </p>

  <p>Bu kendi kendine keşif hareketi meydana geldiğinde iletişime geçmek zorundayızdır. Bu iletişim ihtiyacı, doğrudan etrafımızdaki her şeyle bağıntılı olduğumuz esasının kabullenilmesinde doğar. İletişim, bu kabullenmenin doğasında vardır. Başka seçeneğimiz yoktur. </p>

  <p>İletişim, sözcükler, hareketler veya sessizlik yoluyla olabilir. İletişimin, bir ideoloji ya da bir başkasını şartlandırma girişimi olmadıkça şekli önemli değildir. İletişim, bir kişiden diğerine bir düşüncenin aktarılması değil, daha çok sessizliğin aktarılmasıdır. </p>

  <p>İletişim, bir tavır alış biçimi değildir. Cehaletle konuşma, bilgiden kaynaklanmaz. İletişim sonucunda güç veya müritler kazanılmaz, ya da ortaya organizasyonlar çıkmaz. </p>

  <p>İletişim, özgürlüğün yüceltilmesi, sevgi duasıdır. </p>

  <p>Yaşamımızda hangi anlayışa ulaşırsak ulaşalım, bu yalnızca bizim yararımıza olamaz. Keşfimiz ancak iletişimin temel ifade yolu olduğu bir ilişki içinde anlamlıdır. </p>

  <p>Artık sadece sözcüklerle özdeşleştirilen iletişimin anlam kökü, ötekine vermek, paylaşmak, nakletmek kelimeleriyle aynı niteliktedir. </p>

  <p>İletişim kelimesi (communication), ortaklıkla (communion), paylaşma eylemiyle ve bireylerin birleşip tek vücut olduğu toplulukla (community) aynı kökten gelir. </p>

  <p>Eğer iletişim ilişkinin dışavurumu ise o halde dışavurumun şekli nedir? Gerçekte nasıl iletişime geçeriz, verir, paylaşır ve naklederiz? </p>

  <p>Bu sorunun cevabı her birimizin dahil olduğu aktif deneydir. Dünyamızdaki ifade şekilleri topluluk, ortaklık ve iletişimi yansıtmaz. </p>

  <p>İlişkinin ifadesi yani iletişim, paylaşma ve sevgi bir şekil bulmalıdır. Bu şekli oluşturmaya yönelik olan hareket, bedenin, ailenin, toplumun ve dünyanın dönüştürülmesidir. Bu hareket, bu radikal dönüşüm, düşüncenin ve kavramın tasarımı olmadan ya da onu yakalayıp bozan ideoloji olmadan olabilir mi? </p>

  <p>Evrensel olarak sorulan bu soru her birimize doğrudan, tek tek günlük yaşam pratiğimizde sorulduğunda daha da anlam kazanır. Eğer bir ideolojinin güvenini arıyorsak, yaşamı sürdürme şekilselliği içinde deviniyorsak, etrafımızdaki dünyadan ayrık yaşıyorsak bu dönüşüm çoktan bir dirençle karşı karşıya demektir. </p>

  <p>Değişmesi gereken dünya değil biziz. Aşırı karmaşık olan dünya değil, biziz. İnsancıl, şefkatli bir dünyayı engelleyenler politikacılar, din adamları ya da şirketler değil, biziz. </p>

  <p>Dostlukları, evliliği ve aileyi ödün vererek satın alırken, yaptığımız her günkü anlaşma ve şerefsizliklerimizle politikacılar bizleriz. Yaşamı törenselleştirip yaşamımıza eşlik eden kavram ve imajları gözden geçirmeyi reddederek birer din adamıyız. Çevreyi kirlettiğimiz, müsrif olduğumuz ve böylece başkalarının yaşamları pahasına kendi yaşamımızda karlı ve güvenli olacağımızı düşündüğümüz için, karşı çıktığımız o şirketler aslında bizleriz. </p>

  <p>Haydi buna son verelim. Bu şekilde davranmamız gerekmiyor. </p>

  <p>Birbirimize bağlılığımızın doğasını anlayarak sorunun ve çözümün bu anlayış içinde çözüldüğünü de fark ederiz. </p>

  <p>Artık eylemlerimiz korkusuz, ayrılık olmadan kendiliğinden bir hal alır. Yaşamın içinde, bellekten, sessizliğin derinliklerinden tasarımlanan düşünce olamadan hareket etmeye başlarız. Bu hareket bütündür, ortak olandan gelir ve ona döner. Bu, iletişimdir, ortaklıktır ve topluluktur. </p>

  <p>Dünyanın doğasını araştırırken aynı zamanda dünyayı var ettiğimizi de keşfederiz. Yani dünyanın içindeymiş gibi görünsek de aslında dünya biziz. </p>

  <p>Artık etrafımızda deneyimlediklerimizden mutlak kopma noktaları bulamayız. Hareketimizin dışındaymış gibi görünenleri etkilediğini keşfederiz ve dışımızdaymış gibi görünenlerin de bizi etkilediğini. Kuantum fizikçilerinin nesnelerin ayrılmazlığı ilkesine benzer şekilde ayrık ve farklı imiş gibi görünen dünyamızın elemanlarının hem bizi etkilediğini hem de bizim onları etkilediğimizi keşfederiz. </p>

  <p>Bu iletişimin, bu enerjinin ileri ve geri akışı, bu sevgi ifadesinin özünde, hiçbir şeyden ayrı olmadığımızın keşfi yatar. Bu, öykünün sonu değil, gerçekten de başlangıcıdır. </p>

  <p> </p>

</body>

</html>