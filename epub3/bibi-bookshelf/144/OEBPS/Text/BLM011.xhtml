<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Mandos.css" type="text/css" rel="stylesheet"/>
</head>

<body>

  <h1>Dil ve Gerçeklik </h1>

  <p class="nonindent"><span class="dropcaps">B</span>ütün çocukluk yılları boyunca Sally bir tek kelime bile konuşmamıştı. Annesi onu her türlü uzmana götürmüş ama hiçbiri işe yaramıştı. </p>

  <p>Birgün Sally kahvaltı yaparken tostunu yere fırlattı ve bağırdı: “Bu tost yanmış, ben bunu yiyemem.” </p>

  <p>Annesi şaşkınlıktan dondu kaldı. “Sally sen konuşuyorsun. Neden bunca yıl konuşmadın?” </p>

  <p>Ve Sally şöyle dedi: “Şimdiye kadar her şey yolundaydı.” </p>

  <p>Dili anlamak düşünce ve gerçekliği anlamanın tamamlayıcısıdır. </p>

  <p>Olduğumuz şeyin doğasını gözlemlerken aynı zamanda gözlemi de tarif ederiz. Bu adlandırma işlemi dünyada iş görebilmemiz için bize gereklidir. Bu, çocuğun ilk olarak öğrendiği ben ve ben olmayan arasındaki farkla birlikte büyürken öğrendiği şeydir. Dilin kullanılması veya isimlendirme, dünyadaki nesnelerin, eylemlerin ve gerçeklerin farklılaştırılmasıdır. Bu ayırma ve ayırt etme zihnin temelidir ve sonuçta etrafımızdaki dünyanın görünürdeki işlevi için şarttır. Oysa bu, doğru anlayışın temeli değildir. </p>

  <p>Ayırt etmenin öğrenilmesi sonucunda yitirilen şey, bu isimler ve ayrık nesneler dünyasının içinden geliştiği her şeyin altında yatan birliktir. “Ben” merkezi kurulup benin dışındaymış gibi görünen dünya, dil yoluyla öğrenilip tanımlandıkça yaşamın dil öncesindeki farklılaşmamış doğasının gerçekliği unutulur. </p>

  <p>Orijinal olarak bütünün bir unsurunun temsili olan dil kendi geçekliği içinde donar. Dil geliştikçe, yalnızca “şu an gerçek” olan nesneleri isimlendirmek için değil bunların birbirleriyle ilişkilerini de tanımlamak için kullanılır. </p>

  <p>Dil öncesi bir halden başlayarak kısa zamanda “ağaç” ve “ev” arasındaki farkı öğreniriz. “Büyük ev” ve “küçük ev” arasındaki farkı öğreniriz. “Senin büyük evin” ve “benim küçük evim” arasındaki farkı da. </p>

  <p>Bir noktada dil ve kavram, “katı nesne kaynaklı” sözcükten soyut alana sıçrar. Şimdi biz “senin büyük evini istiyorum”, “kendi küçük evimi beğenmiyorum” cümleleri kurarız. Küçük evle bir “sorun”umuz vardır. Ancak büyük ev bizi “tatmin edebilecektir”. Dil bütün bu nesneleri ve ilişkileri tarif eder. Biz bunun yalnızca dil, sözcük, düşünce olduğunu unuturuz. “Sorun” gerçekte nerede varolmaktadır? </p>

  <p>Dil öncesi halin farklılaştırılmamış sessizliğini kaybetmişizdir. </p>

  <p>Dilin gelişiminde “ben” ve “ben-nesne” ilişkisinin üstü kapalıdır. İsimlendiren olmadan isim olmaz ve isimlendirilen olmadan isimlendiren. Dil geliştikçe dilin yarattığı gerçeklik tarafından yutuluruz. </p>

  <p>Gerçekliğimizin temeli olarak “ben-nesne” ilişkisi ile özdeşleşme aynı zamanda acımızın da temelidir. Dilden önce deneyimlediğimiz bütünlüğün özlemini çekerken dil yoluyla yaratmış olduğumuz dünyada birliği bulamayız. Bu birliğe artık yalnızca dil aracılığıyla yaklaşabiliriz. Üstünü örttüğümüz altta yatan dil öncesi bütünlüğü tekrar keşfetmekten ziyade dili daha da yerleştiririz. </p>

  <p>Birliğin özenli tanımlarını yaparız, birliğin sembolik ifadelerini yaratırız, birliğin arketip sembollerini keşfederiz. Psikoloji, felsefe ve dini yaratırız. Ama hala dilin ve ona ait ben-nesne yapısının egemenlik alanından baktığımız için gerçekte hiçbir zaman bütünlüğe ulaşamayız. </p>

  <p>Tam bir ikilemle karşı karşıyayız. Anlayışın araştırılması nasıl kendi kendini aşar? Araştırmanın kendisinin, bütünlüğün idrakine bir engel olduğunu görebiliriz; çünkü “araştıran” doğası gereği dünyayı nesneleştirir ve böler. </p>

  <p>Eğer dil öncesine geri çekilirsek, “ben-nesne” gerçekliğinden de geri çekilmiş oluruz. Burada yalnızca görünürde bir birlik deneyimleyebiliriz çünkü nesnel dünyadan korkar ve onu dışlarız. Şimdi hiçbir nesnenin olmadığı öznel bir dünya yaratmışızdır. Artık işlevselliğimizi yitirmiş, otistik olmuş, geri çekilmişizdir. Şartlanmış gerçekliğin inkârı işe yaramaz, çünkü bütünlük sağlamaz. </p>

  <p>Bu soruyu ancak nesnel gerçeklik bağlamında ele alabiliriz. Gerçeklikten kaçarsak özgürlüğümüz, bağlantıya geçme korkumuzla ve kopukluğumuzla sınırlanır. Bu göreceli dünyada ancak bölünmeyi aşan bir zekaya sahip olduğumuzda tam anlamıyla yaşarız. Bu zeka, hem göreceli “ben-nesne” ilişkisinin doğasının ve sınırlamalarının tanınması hem de onun kaynağı olan altta yatan birlik temelinde kurulmuş olmalıdır. </p>

  <p>Nesnel ve öznel dünyaların alaşımı bizim de içinde kaynaştığımız yaşamın bütününü içerir. Gözlemleyenin daraltmaları olmaksızın görüntü sınırsızca genişlemiştir. Gözlemleyen ancak göreceli gerçeklikte varolabilir; görüntü yalnızca birlikten doğabilir. </p>

  <p></p>

</body>

</html>