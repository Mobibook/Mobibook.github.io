<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Mandos.css" type="text/css" rel="stylesheet"/>
</head>

<body>

  <h1>Değişim Bunalımı </h1>

  <p class="nonindent"><span class="dropcaps">B</span>unalım, değişime karşı dirençtir. Değişim, varoluşumuzun doğasıdır. “Ben”de somutlaşan düşünce durağandır; çünkü yaşamı yalnızca tahmin edebilir. Hareket anlamına gelen değişim, dinamiktir ve düşüncenin egemenliğine tehdit oluşturur. Değişim, düşünce ve onun merkezi olan “ben” ile çelişir. </p>

  <p>Değişimi kucaklayıp onun bizi düşünce ve şartlanmışlığın sonsuz tekrarından kurtaracağına inanabilir miyiz? Kendimizden tek çıkış yolumuz değişimdir. Bu kucaklama olmaksızın kendi gerçek doğamıza uyanışımızı değişim olarak değil bunalım olarak deneyimleriz. Bu kucaklama olmaksızın direnç ve tepkimizle baş başa kalakalırız. </p>

  <p>Düşüncenin baskısı öyle büyüktür ki “ben-merkez” bu direnç tepkisi etrafında şekillenir. Zihin artık iş görmez hale gelse de bedenin sağlığı bozulsa da merkez, “ben”, ipin ucunu bırakmaz. </p>

  <p>Bunalımın derinliklerinde bir anlaşma yapmaya çalışırız. Eğer yaşamımızı sürdürmemize izin verilirse, güçlükleri yenmeyi başarırsak her şey farklı olacaktır. Daha iyi, daha hoş, daha dürüst olacağızdır. </p>

  <p>Bu anlaşma şeytanla yapılmaz. Anlaşmayı kendimizle yaparız. Bunalımı yaratmış, sonucunu müzakere etmekteyizdir. Sona erdiğinde, her şeye eskisi gibi devam edebileceğiz. Değişmeyeceğiz, çünkü değişemeyiz. </p>

  <p>Biz durağan, tekrar eden alışkanlıklarız; ”ben” düşüncesinin sonsuz tekrarıyız. </p>

  <p>Değişim dinamiktir. Biz durağanız. Değişemez ancak değişime direniriz. Korkudan direniriz. </p>

  <p>Yaşamımızı, ilişkilerimizi, işimizi, ailemizi yapılandırmaya çalışırız, böylece önceden bilinebilir ve denetlenebilir olacaklardır. Ardı ardına gelen tecrübelerle bunun imkansız olduğunu keşfederiz. Yaşamın bu denetlenilemezliğinin keşfi gittikçe artan bir bunalım haline gelir. </p>

  <p>Hala değişimi denetlemenin mücadelesini veriyoruz. Dinamik, özgür, kendiliğinden oluşan ve yokolan, geçici olan her şeyin durağan ve denetlenebilir olmasını istiyoruz. Ama yaşam böyle değil. </p>

  <p>Bu merkezi hareket ettiren şey korkudur ve kesintiye uğramaktan korkar. Ama gerçek olan korkulacak bir şeyin olmadığı çünkü hiçbir şeyin kesintiye uğramayacağıdır. Bunalım bitmiştir, çünkü direnecek bir şey kalmamıştır. Değişim, enerjinin hiçbir engelle karşılaşmadan akmasıdır. Yaşamın kendisinin yankısıdır. </p>

  <p>Değişim, alışkanlıklarımız, direncimiz ve inkarımızın içinden akar. Değişim yaşamın gerçeğidir. </p>

  <p>Bunu doğrudan, yardımsız ve yorumsuz deneyimleyebiliriz. Aynı kalan hiçbir şey yoktur. </p>

  <p>Her düşünce oluşur ve sonra yokoluşa doğru ilerler. Düşünce ile dışa vurulan her yapı –bedenimiz, ailemiz, işimiz, toplumumuz- da oluştukça değişir. Bu değişimi durdurmayız. </p>

  <p>Değişmeden kalan herhangi bir şey bulabilir miyiz? </p>

  <p>Yalnızca düşünce başka türlü inanır. Düşünce, gerçekliğin kaybolup gidişini algılayamaz çünkü düşünce gerçekliktir ve kendi doğasını gözlemleyemez. </p>

  <p>Bu zihinsel kör nokta ile özdeşleşmemiz, yaşamın denetlenmesi gerektiği fikri, değişim ile bağlantımızı kaybettiğimiz anlamına gelir. Gerçek doğamızla bağlantımızı yitirmişizdir. </p>

  <p>Değişim özgürlüktür. Bağlılığın sonudur. Korkunun sonudur. Bizi tutan hiçbir şey yoktur, hiç olmamıştır. </p>

  <p></p>

</body>

</html>