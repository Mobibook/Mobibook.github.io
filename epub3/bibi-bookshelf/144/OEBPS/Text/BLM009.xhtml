<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Mandos.css" type="text/css" rel="stylesheet"/>
</head>

<body>

  <h1>Konsantrasyon,<br/> Meditasyon <br/>Ve Boşluk </h1>

  <p class="nonindent"><span class="dropcaps">B</span>ir takım teknikler kullanılarak yapılan meditasyonun özelliği nedir? </p>

  <p>Kişi, meditasyon teknikleri yardımı ile zihnini yoğunlaştırabilir. Yoğunlaşmış zihin bir görüntü, bir ses ya da düşünceye odaklanmıştır. Bunun değeri sınırlıdır. Yüce doğrunun keşfi ile kıyaslandığında zihnin yoğunlaşma yeteneği yetersizdir. </p>

  <p>Zihnimizi üzerinde odaklanılan nesneye tekrar tekrar çevirerek daha az sarsılır hale geliriz. Aklımızı tekrar nefesimize, mantramıza ya da görsel hayalimize döndürürüz. Şimdi zihnimizde sadece nefes, mantra ya da görsel hayal vardır. </p>

  <p>Bu, sakinlik değil tembelliktir. Yoğunlaşmışızdır ama duyarlılığımızı da kaybetmişizdir. Önem vermemek için kendimizi eğitmekte, kendimizi hipnotize etmekteyizdir, daha uyanmadan kendimizi tekrara uyutmaktayızdır. </p>

  <p>Bu yoğunlaşma ile elde etmeye çabaladığımız şey nedir? Neden kaçıyoruz? Kendimizi odaklamak için böyle umutsuzca çırpınarak karşılık verdiğimiz, yaşamımızdaki parçalanmaya sebep olan şey nedir? </p>

  <p>Yoğunlaşmış bir zihinde esas kimlik yapısı değişmez. Şu anda “ben” yoğunlaşmış, bir noktaya odaklanmıştır. Bir fark varsa o da daha güçlenmiş ve sağlamlaşmış olduğudur. </p>

  <p>Yaşam sorunsalı aklın yoğunlaşıp yoğunlaşmaması değil düşünce işini yapanın kim olduğunu bulmaktır. </p>

  <p>Açık bir düşüncesi olmayan ya da huzur içinde varolan veya bir başka değişikliğe uğratılmış halde olan bir akıl, meditasyon teknikleri ile geliştirilebilir. Ama bu akıl, bölünme ve ikilemden kurtulmuş mudur? Tekrarlama, yoksunluk ile aklı tekrar yapılandırma ya da öteki sersemletici tekniklerle gerçek özgürlük yaratılabilir mi? </p>

  <p>Varlığın böyle umutsuzca değişmek isteyen doğası nedir? Bir şey haline dönüşmek istemekteyiz. Bu şey nedir? Yeni midir yoksa daha önceden bizde olan ya da inandığımız veya olmamız gerektiğine ikna edildiğimiz bir tanımlama mıdır? </p>

  <p>Temel tatminsizliğimiz, kendisini bir ayna görüntüsü gibi yansıtır. Bir çeşit ikinci kişilik durumu, olacağımız bir durum yaratırız. Şimdi parçalanmış, nevrotik akıl, yoğunlaşma ve odaklanma yansıtır. Yoğunlaşmak için zorla otururuz. İçsel çalışmamızı gururla ötekilere anlatırız. Başkalarını etkilemek, pozisyon ya da güvenlik elde etmek için yoğunlaşmış aklın göreceli gücünü kullanırız. Zihin yoğunlaşmıştır ama temel nevroz sadece genişlemiştir. </p>

  <p>Kişi aklı yeniden yapılandırmaya daldıkça nevroz genişler ve yanılsama oluşur. Bir tanrı yaratıp kendimizi bu tanrıda kaybedebiliriz bile. Ama bu tanrı benliktir, akıldır,”ben”dir ve ikilem içindedir. </p>

  <p>Aklı düzene sokmak veya yoğunlaştırmak için kullanılan teknikler eğer benliğin ötesinde ne olduğunu bulmak istiyorsak bir işe yaramazlar. Düşüncenin keşfinde bir değerleri olabilir, psikolojik meselelerle başa çıkmada yararlı olabilirler ya da fiziksel hastalığın semptomlarını düzenlemede kullanılabilirler; ama benliği kendisinin ötesine geçiremezler. </p>

  <p>Teknik kullanılmayan meditasyonun esası nedir? </p>

  <p>Farkındalığı, içeriği her ne ise ona döndürebilir miyiz? Bu, dikkatin ta ki devamlı bilinçlilik elde edilene kadar tekrar tekrar içinde bulunulan ana taşınması, farkındalığın geliştirilmesidir. Yorumsuz, yargısız, ayrım yapmadan bu farkındalık sık sık belirli tinsel uygulamaların mutlak sonucu olarak öğretilir. Ama sonuçta bu bir ruh hali, bir duruş, ”farkında” olan bir izleyiciyi gerektiren bir durumdur. Ama izleyen hiçbir şeyle gerçek bir temas halinde değildir. </p>

  <p>Meditasyonda tekniklerin kullanılması ve kullanılmamasının sorunlarını görmüş bulunuyoruz. O halde gerçekte meditasyon ya da meditasyon teknikleri olmazsa ne vardır? </p>

  <p>Düşünce ortaya çıkar ve geçer gider. Farkındalık kalır. Düşünce değil. Kasıtsız olduğumuzda düşünceler arasındaki alana girebilir ve gerçek doğamızı keşfedebiliriz. </p>

  <p>Düşünce bu alanı tarif etmek isteyebilir ama yapamaz. Bu alanda düşünce yoktur ve sonuçta “ben” yoktur. Bu alana kasten ya da irademizle yaklaşamayız. Bu sessizliği deneyimlememize yardım edecek teknik, felsefe, öğreti veya din yoktur. Yardım olarak aldığımız her şey yolun içindedir çünkü arayan yoldadır. </p>

  <p> Ama aynı zamanda hiçbir şey yolda değildir çünkü her ne kadar “ben” adlandırılabilir olmayı, katı ve tasarlanabilir olmayı arzu etse de gerçekte bulunabilecek bir “ben” yoktur. Sessizliği engelleyen hiçbir şey yoktur ama bu sessizliği bulabilmek için yapılabilecek bir şey de yoktur. Zaten vardır ve bizim çabalamayı bırakmamızı beklemektedir. </p>

  <p>Aramaya bir sürü enerji harcanır. Sadece durun. </p>

</body>

</html>