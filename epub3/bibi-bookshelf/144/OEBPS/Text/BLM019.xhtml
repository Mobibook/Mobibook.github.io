<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Mandos.css" type="text/css" rel="stylesheet"/>
</head>

<body>

  <h1>Sağlık, <br/>Hastalık ve <br/>Yaşlanma </h1>

  <p class="nonindent"><span class="dropcaps">B</span>eden, bilinçlilik ve gerçekliğin, enerji ve maddenin, sessizlik ve zihnin buluşma noktasıdır. Buluşma noktası olduğundan ne bu özelliklerden birisidir, ne de her ikisidir. Belki de bedeni bir enerji dönüştürücü olarak düşünmek daha doğru olur. </p>

  <p>Fizikçiler maddenin en küçük elemanlarını tanımlamak için “olasılık dalgası” terimini kullanırlar. Bu elemanların ancak gözlem üzerine ölçülebilir bir varlığı vardır. Gözlem noktasına kadar eğilim ya da olasılıkları vardır ama gerçek değillerdir. </p>

  <p>Kendimizi yakından gözlemlediğimizde bedenin görünürdeki saf fiziksel doğası kaybolur. Bir fiziksel ve bir de somatik unsurun varolduğunu görmeye başlarız ama bunlar birbirinden ayrılamaz. </p>

  <p>Zihinsel odaklanmayla mesela telkinle, gözümüzde canlandırmayla ve yüzlerce plasebo etkisiyle fiziksel halimizi değiştirebiliriz. Zihinsel durumumuzu ilaçlar, besin ve fiziksel travma gibi unsurlarla değişime uğratabiliriz. </p>

  <p>Bu bakımdan ele alınınca diyetimize, egzersize ve her türden çevresel etkiye dikkat etmemiz gerektiği ortadadır. Nasıl sağlıklı olacağımızı, ne yiyeceğimizi, nasıl egzersiz yapacağımızı hiçbir kitap tam olarak söyleyemez. Ama bedenimiz söyleyebilir. Bunların her biri psikosomatik durumumuzun tümünü ve dolayısıyla yaşamın bütünlüğünü algılayışımızı etkiler. </p>

  <p>Daha derin bir yansıtmayla, bedendeki hastalık ve yaşlanmanın doğasının, düşüncenin, bellek olarak, bir anımsama biçimi olarak hareketi olduğunu anlarız. Bu bellek, genetik bileşimimizde, tıbbi uygulama kültürümüzde, zihinsel ve fiziksel alışkanlıklarımızda yerleşmiştir. </p>

  <p>Bellek olarak düşünce kendisini ebedileştirir ve bu yolla bedenimizin, hastalığımızın, yaşlanmamızın bu belleğin bir ifadesi olduğunu görebiliriz. </p>

  <p>Hiçbir sağlık sistemi ya da bilimsel ilerleme, hastalık ve yaşlanmanın kökünü kurutmakta başarılı olabilmiş değildir. Belirli bazı hastalıklara karşı zafer kazandık ama yeni hastalıklar baş gösterdi. Teknoloji aracılığıyla ortalama yaşam süresi uzatıldı ama yaşamın uzamasına yalnızlığın, depresyonun, zihinsel yetersizliğin ve bedenin güçten düşüşünün eşlik ettiğini de bulduk. Ölüm hala bir olgu; yalnızca geciktirilmiş oldu. </p>

  <p>Bedeni mekanik bir sistem olarak görüyoruz. Bedenlerimizin biyokimyasal modelleri doğaları gereği mekaniktir. Doktorlar biyoloji, biyokimya ve fizik üstüne titiz bir şekilde eğitiliyorlar. Bu, genel resmin küçük bir bölümü. </p>

  <p>Yakın zamanda Doğu tıp model ve teknikleri ele alınmasına rağmen bedeni hala mekanik bir oluşum olarak görüyoruz. Bunun yetersiz bir bakış açısı olduğunu biliyoruz, bilimin açıklayamadığı fenomenler olduğunu biliyoruz. Plasebo etkisinin açıklanamadığını biliyoruz ama varolduğu kabul ediliyor. Tıbbi modellerimizin istatiksel sonuçlar üzerine kurulu olduğunu, tedavi veya terapilerimizin genellikle sadece istatiksel önemi olduğunu ama anlaşılmadığını biliyoruz. </p>

  <p>Tıbbi teşhis, olguları değil olasılıkları belirliyor. Doktor semptomlar hakkında bilgi topluyor. Belirli bir hastalıkla ilgili bir semptomun istatiksel analizi yoluyla teşhis yapılıyor. Şimdi bu işlevi bilgisayar sistemleri taklit ediyor, bunlardan tıp okullarında yararlanılıyor ve teşhis için 18.yy.ın istatistik kuramını kullanıyorlar. Program belirli bir hastalığın bulunması olasılığını belirleyinceye kadar daha fazla bilgi toplayarak ihtimalleri düzenliyor. </p>

  <p>Benzer bir makine veya doktor, istatiksel olarak semptomları iyileştirme olasılığı olan ilacı hazırlayabilir. </p>

  <p>Bu semptom/tedavi olasılığı bağlantısındaki hasta kim? Hasta, kuantum fizikçilerin gözlemlenemeyen maddeleri gibi olasılık dalgası olarak ele alınmış olmuyor mu? </p>

  <p>Gözlemci yalnızca gözleme olgusuyla, yani teşhis ederek olasılığı maddeye, insanı donuk bir semptom/tedavi karışımına dönüştürmüyor mu? </p>

  <p>Kuantum fiziği, yeni bir tıbbi paradigmanın bazı elemanlarını tarif ediyor. Atomdan küçük evren, gözlem uygulanıncaya kadar hiçbir şeyin asli olarak bir yerinin ya da fizikselliğinin bulunmadığı bir dünyadır. Bu gözlem, olası dünyayı kesin bir dünyaya dönüştürüyor </p>

  <p>Gözlemlemenin tek etkisi, olasılığın güncelleştirilmesi oluyor. Oysa olasılık tahmin edilemez. Fizikçiler atomdan küçük evrende gerçekliğin güncelleştirilmesinin tamamen rastlantısal olduğunu savunuyorlar. Ama rastlantısallık, zekiymiş gibi görünen kalıplar yaratmaya başlıyor. Matematikçiler bir klavyede gelişigüzel daktilo yazan bir maymunun yeterli bir zamanda Shakespeare’in bütün eserlerini yaratacağını umuyorlar. </p>

  <p>Atomdan küçük evren, herhangi bir konuma ve nesnel bir esasa sahip olmadan, ayrılmaz bir şekilde var olmak olarak tanımlanıyor. Bu bilimin en uç noktası, mistiklerce tarif edilen dünyaya benzemeye başlıyor. </p>

  <p>Kuantum fiziği mistik bir dünya tarif ediyorken tıbbi model nasıl böyle mekanik ve tinsellikten yoksun olur? Buna yanıt vermek için fiziğin tarihine bakmamız gerekiyor. </p>

  <p>Newton, “<i>Principia Mathematica</i>”sını 1687’de dodo kuşunun neslinin tükenmesinden yalnızca birkaç yıl sonra yayınladı. Newton’ın çalışması önemliydi çünkü maddi dünyanın kaba tahmini ve manüplasyonu için zemin oluşturuyordu. Neredeyse bir fısıltı olarak, materyalist ve mekanik evren görüşüne eşlik ediyordu. </p>

  <p>Aslında Newton’ın fizik kanunları zihinsel mucizelerdi. Ama bu ilkelerin Newton’dan sonra gelenler tarafından zaptedilip genişletilmesi ruhsuz, tinsiz, tanrısız bir evren yarattı. </p>

  <p>Newton, materyalizmi ve evrenin mekanik doğasını kanıtladı. Newtoncı dünya, sebep-sonuç dünyası idi. Sayılabilir, öçülebilir, tahmin edilebilirdi. Ama Newton hatalıydı. Bir şeyi unutmuştu: gözlemciyi. Bir fenomen, (mesela ışık hızının) değişik gözlemcilere farklı gözlemler ifade ediyor ve mutlak olan birden bire, göreceli hale geliyordu. </p>

  <p>Einstein bunu ve Newton fiziği ile ilgili birkaç başka sorunu fark etti ve 20.yy.ın başlarında fiziksel dünyanın çok büyük hareketleri ile ilgili - ışık hızı, yerçekimi ve zaman - kuramlar üretmeye başladı. Einstein bize zamanın göreceli olduğunu söyledi. Bize ünlü İkizler İkilemini yani ikizlerden birinin yeterli hızla dünyadan fırlatıldığında dünyada kalan ikizden daha genç olarak döneceğini söyledi. Eğer zaman göreceli ise bir sonraki soru şudur: zaman nedir? </p>

  <p>Şimdi fizikçiler dört boyutlu zaman-uzaydan, hızlanan veya yavaşlayan zamandan, Newton’ın tanımladığı dünyanın göreceliğinden bahsediyor. Newton’ın mutlak olan dünyası, artık Einstein’ın göreceli dünyasıdır. </p>

  <p>Ama Einstein bile fizikteki bir sonraki gelişmeye hazır değildi: kuantum fizik dünyasına. </p>

  <p>Newton’ın mutlak mekanik dünyasından Einstein’ın göreceli dünyasına dönüşüm ne kadar eşsiz olsa da kuantum fiziksel dünyaya dönüşüm çok daha radikaldir. Einstein bir şeyi unutmuştu ve bunu yapması da çok şaşırtıcıdır. Bu şey, bilinçliliktir. Fizikçiler kendi varlıklarının, yani bilincin varlığının, gözlemledikleri, ölçülebilir gerçekliği etkilediğini keşfettiler. </p>

  <p>Fizikçi John Wheeler bunu az ve öz olarak yazmış: ”Geçmiş zamanlarda felsefenin söylediğini bugün etkileyici bir kuvvetle kuantum mekaniğinin merkezi niteliği söylüyor. Garip bir şekilde bu katılımcı bir evren.” </p>

  <p>Fizikçi Eugene Wigner şöyle yazıyor: ”Kuantum mekaniği kanunlarını, tam bir tutarlılıkla formüle etmek bilinçliliğe gönderme yapmaksızın mümkün değildi.” </p>

  <p>Fizik dünyasına bilinçlilik alanını eklemek, bize bazı radikal ve etkileyici nosyonlar verir. Mesela, bilinçliliğin ölçülebilir, sayılabilir atomdan küçük fenomen üstündeki etkisi nedir? Fizikçi Werner Heisenberg, atomdan küçük evrende bir fenomeni onu değiştirmeden gözlemleyemeyeceğimizi söylüyor. Dahası atomdan küçük parçacığın bir yanı, mesela hızı ölçülebilirken aynı zamanda konumunun ölçülemeyeceğini belirtiyor. Bir bakıma resim her zaman bulanık olacak. Şöyle yazıyor: ”Atomlar ve temel parçacıklar... şeyler ve olgular dünyasından çok olasılıklar ve potansiyeller dünyasına aitler.” </p>

  <p>Gözlemlenemeyen ya da bilinçsiz olan bir fenomeni “olasılık dalgası” veya “bir şeye eğilim “ olarak tanımlıyor. </p>

  <p>“Bir olayın olması düşüncesi ile o olayın olmuş hali, gerçekleşmesi arasındaki bir durumu, olasılıkların tam ortasında bulunan garip bir tür fiziksel gerçekliği tanımlıyor.” </p>

  <p>Bu esnada İrlandalı fizikçi John Stuart Bell, Bell Teoremi olarak bilinen kuramını ortaya atarak, iki atomun bir kez karşı karşıya gelince artık konum ve birbirlerinden uzaklıklarından bağımsız olarak sonsuza kadar bağlanacağı ya da birbirlerini etkileyeceğini gösteriyordu. Bu evrensel bağlantılılık sebep ve sonuç egemenliğinin dışındadır. Fizikçiler sebep/sonucun ışık hızıyla bağlı olduğunu düşünürler. Bell”in tarif ettiği etki ışığın ötesindader, ışıktan daha hızlıdır. </p>

  <p>Bell Teoreminin ifade ettiği şey eşsizdir. Mistiklerin dile getirdiği şeyi ima eder: evren bağlaşıktır, gerçek bir kopma yoktur, burada olan anında oradaki üzerinde bir etkide bulunacaktır. Bell’in çalışması nedensellik dışında, süreç dışı, zaman dışı bir etkiden bahseder. Bilim tarafından tarif edilen ama açıklanamayan bir özellikten bahseder. Bilim kendi anlayışının önüne geçmiştir. </p>

  <p>Bilimin bu uç noktasının tanımladığı şey, bilinçlilikle çok erken ve ilk öğrenilen bilimsel temastır. Ve görmüş olduğumuz gibi bilinçlilik dokunduğu her şeyi değiştirir. Bilimsel paradigma dönüşüme uğramaktadır ve bu değişimle birlikte bilimin kabul ettiği olasılıkların genişlemesi de beraberinde gelmektedir. </p>

  <p>Kuantum fiziği dünyası, birkaç parlak ama birbirinden kopuk fizikçinin kollektif hesaplamalarından daha fazla bir şeydir. Gerçekte o, bu yeni paradigmanın bilimsel açıklamasının başlangıcıdır. Bilinçliliğin gerçekliği etkilediği, evrendeki bir noktada meydana gelen değişimin evreni tümden etkilediği, gerçekliğin kendi başına bilinçlilikle temas etmeden varolmadığı bir dünyanın tanımlaması. </p>

  <p>Newtoncu fizik ve onun materyalizmi, keşfedilmesi 300 yılı bulan yanlış bir yönelimdi. Bu yüzyıllarda Newtoncı görüş bizim dünya görüşümüze iyice girdi. Gerçekliğimizin her unsuruna nüfuz etti. Bize, sezgilerimize karşın, dünyanın mekanik ve öngörülebilir olduğunu söyledi. </p>

  <p>Aynı yüzyıllarda bu materyalizme uygun bilimsel ilkeler geliştirdik. Bundan tıp, psikiyatri, zaman, yaşlanma ve nihayet ölüm ile ilgili görüşlerimiz gelişti. Newtoncu dünyada bütün bunlar mekanik, öngürülebilir ve maddidir. </p>

  <p>Yeni görecelik paradigması ve kuantum fizik gerçeği henüz iyice özümsenmedi. Bırakın genel kültürce kabul görmeyi, henüz bilimadamlarınca bile formule edilmedi. </p>

  <p>Bu yeni paradigma, bilinçlilik tarafından dönüştürülen değişken, karşılıklı bağlaşık evren binlerce yıl önce fark edilip, formüle edildi ve açıklandı. Bu, mistiklerin kavrayışıdır. Hinduların Vedalarında, Yahudilerin Kabalasında, Sufilerin öğretilerinde, Hıristiyan mistisizminde ve Taocu bilgelerce tanımlandı. Bilim sonunda mistisizmi kendisinin bir parçası olarak kabul ettikçe, görüşteki değişim, bilinçlilik değişimi tıbbi gerçekliğimizi de değiştirecek. </p>

  <p>Bu değişimde, bilinçliliğin sağlık kazanmaya ve hastalıkla mücadelelere uygulandığını görebiliriz. Batı tıbbı, sezgisel olarak aşikar olanı, yani gevşemenin kalp sağlığını, görsel canlandırmanın bağışıklık sistemini, ses veya mantraların tekrarının kan basıncını ve öteki beden sistemlerini etkilediğini, duanın iyileştirdiğini henüz çok yakın bir zamanda fark etti. </p>

  <p>Bu, yalnızca fizikselmiş gibi görünen sistemlerin değiştirilmesi için bilincin kullanılmasına bir başlangıç olabilir. Bizler bilinçli hale geldiğimizde, sağlığın bilinçli bir şeklide yapılandırılması insanlığın sınırsız potansiyeli olur. </p>

  <p>Aslında bilinçliliğin sağlık olduğunu keşfedebiliriz. Bu doğal farkındalık hali, kendi doğası gereği, gerçekliği özünde dengeli bir şekilde örneklemiyor mu? Bilinçlilik yaşlanır mı? Ölür mü? </p>

  <p>Bilim, bilinçliliğin katkıları hakkında çok az şey biliyor. Yalnızca arkaetip ve mitoloji, hastalık, yaşlanma ve ölüme cevabın bulunduğu bilinçli evreni tarif etmeye girişmiştir. Ama her birimiz bilimle miti, fizikle metafiziği, madde ile mistiği birleştirme yeteneğine sahibiz. Bu birleştirme, bizim doğuştan kazandığımız haktır. Varoluşumuzun gerçeğidir. </p>

  <p>Gerçeklik yalnızca bu buluşma noktasında ve onun sayesinde varolur. Biz, hem bilinçliliğin dışavurumu hem de onun maddesellikte somutlaşmasıyız. </p>

  <p>Madde olmadan bilinçlilik ifadesizdir, bilinçlilik olmadan maddenin gerçekliği yoktur. Biri olmadan diğeri gerçek bir varlığa sahip olamaz. </p>

  <p>Her birimiz bu bilinçlilik-madde karşılaşmasının bağlantı yerinde bulunduğumuzdan her iki unsura da gireriz. Maddenin manüplasyonu ile ilgili epey şey anlamış olmamıza karşın bilinçliliğin doğası hakkında yeterli bilgimiz yok. Bilimsel bilgimiz, maddi dünyanın tanımı, kitaplıkları doldursa da bilinçlilikle ilgili doğru düzgün bir kuramımız bile yok. </p>

  <p>Ama görmüş olduğumuz gibi, fizikçiler, bilinçliliğin maddi dünya ile temas halindeyken onu mükemmel bir şekilde değiştirdiğini keşfettiler. Bu değişim zaman dışıdır. Bir süreç değildir. </p>

  <p>Her birimiz için doğrudan ulaşılabilir olan bilinçlilik, bizi derinden değiştirir. Bu değişim zaman dışıdır. Bir süreç değildir. </p>

  <p>Bilincin hastalık üzerindeki etkisi nedir? Hastalık karmaşasını tamamen değiştirilebilir mi? Her birimiz bilinçliliğe ulaşabiliriz, araştırmamızı sınırlayan hiçbir şey yoktur. </p>

  <p>Hastalandığımızda içinde bulunduğumuz bilinç durumumuz nedir? Çabalayışımızı, programımızı, alışkanlıklarımızı durdurup bilinçliliği bulabilir miyiz? Bu durdurma, hiçbir şey yapmama anında, yaşam enerjisi ile ilişkiye geçtiğimiz anda ne olur? </p>

  <p>Durdurmaya, sakinleşmeye ve yaşam enerjisi ile temasa direnç gösterilen hastalık sürecinin kendisidir. Bedenin bilinçliliğe, yaşam enerjisine ihtiyacı vardır. Açlık çekmektedir. Hastalık, bedenin açlıktan acı çekmesidir. Bu, besine duyulan açlık değil, bilinçliliğin bedenin her hücresine nüfuz etmesine duyulan açlıktır. Bu sürekli devam eden bilinçlilik açlığı, kendini fiziksel bedenin yavaş yavaş çöküşü ve bozuluşunda gösterir. Bu hastalık sürecidir. Benliğimize ve genlerimize kazınmış yaşlanma sürecidir. Bu bedensel olanın amansız bir şekilde dağılışa doğru gidişi ve yaşam enerjisi ile mutlak anlamda kaynaşıp birleşmesidir. </p>

  <p>Yaşlanırız çünkü bize, en temel biyobelleğimizin, genetik kodumuzun bir ifadesi olarak böyle yapmamız söylenmiştir; bunun sonucu olarak böyle yapmamız gerektiğini hatırlarız. </p>

  <p>Peki ama yaşlanmak zorunda mıyız? Bir çok yaşam formu tekrar oluşuyor. Bazı basit yaşam formları hemen hemen ölümsüz. Bilincin yaşlanma üzerindeki, genetik materyale ait şifreli bellek üzerindeki etkisi nedir? </p>

  <p>Bilinçlilik karşısında ölümün kendisi bir soru haline geliyor. Ölüm, bilinçle karşılaştığında ne olur? </p>

  <p>Bu kuantumsal, mistik, sihirli evren, hastalık, yaşlanma ve ölümün kökünü kazıma potansiyeline sahiptir. Evren zaten var ve biz zaten onun içindeyiz. Bizler yalnızca binlerce yılın lineer düşüncesiyle şartlanmış durumdayız. Bu düşünce, çizgisel ve katı olmayan, sonsuz, değişken bir evreni kavrayıp anlayamıyor. Katı düşünce, kendi asli zekası yoluyla kendini ortaya koyan saf enerji evrenini anlayamaz. </p>

  <p>Hastalık, yaşlanma ve ölümün yok edilmesi potansiyeli, içinde cisimleştiğimiz psikosomatik oluşumun tümüyle yeni ve şartlanmamış bir enerji ile kaynaştığı noktada yer alır. Düşüncenin baskılarından bağımsız olan bu enerji aynı zamanda bellekten de bağımsızdır. Bir sonraki evrimsel adım, bu enerjinin psikosomatik şartlanmaya girip onu dönüştürmesi olabilir. </p>

  <p>Bu enerji hakkında çok az şey biliyoruz. Birçokları -şamanlar, mistikler, simyacılar, fizikçiler- asırlardır bunu vücuda getirmeye çalıştılar. Ani kendinden geçişlerde, ruhsal fenomenlerde, mucizevi sağaltımlarda ve muhtemelen kliniksel olarak ölmüş olanların tekrar diriltilmesinde bunun yalnızca kırıntılarını görüyoruz. Yine onun doğasına ait kırıntıları fizikçilerin esrarlı deneylerinde ve matematikçilerin hesaplarında da görmüştük. </p>

  <p>Bu parçalar bize, yaşam enerjisinin bizim bilimsel ya da kültürel paradigmalarımıza sığmaz şekillerde hareket edebilme olasılığını gösteriyor. </p>

  <p>İdeoloji ve kavramlarla o kadar sarıp sarmalanmışız ki bu bölünmemiş enerjiyi göremiyoruz. Onun insan bedenini tasarıdan gerçeğe dönüştürme potansiyeli hakkında ancak kuram üretebiliyoruz. Ama kuram pek az işe yarıyor. </p>

  <p>Bu özelliği varlığımızın tüm hücrelerine sokmak için neyin gerekli olduğunu henüz bilmiyoruz. Önce bilineni sıyırıp atalım, sonra belki ötede olanı keşfedebiliriz. Ötede olan, olası olandır. </p>

  <p></p>

</body>

</html>