<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Mandos.css" type="text/css" rel="stylesheet"/>
</head>

<body>

  <h1>Din, <br/>Semboller <br/>ve Güç </h1>

  <p class="nonindent"><span class="dropcaps">K</span>üçük çocuğun resim çizdiğini fark eden annesi “Ne çiziyorsun Jimmy ?” diye sordu. </p>

  <p>Çocuk başını kaldırmadan “Tanrının resmini” diye yanıt verdi. </p>

  <p>“Ama Jimmy,” dedi anne “Tanrının neye benzediğini kimse bilmez ki.” </p>

  <p>“Ben resmi bitirdiğimde bilecekler.” </p>

  <p>Sessizliğin, düşünce olmayanın dili yoktur ve sonuçta bilinemez. İnsanlık bilemediğini, böylece de açıklayıp denetleyemediğini hiç sevmemiştir. </p>

  <p>Bu çıkmazla karşılaşılınca din yaratılmıştır. </p>

  <p>Din her zaman bilinmeyeni bilinen terimlerle açıklamış ve bilinmeyen için semboller yaratmıştır. Bu sembolleştirme zihinlerimize, kültür ve kozmolojimize öyle derinlemesine yerleşmiştir ki, dinsel paradigmalar içinden nadiren sorgulanır. Bu paradigmanın dışından bakıldığında dinsel tasvirler etkilerini, ulvi anlamlarını yitirirler. </p>

  <p>Hıristiyanlar dişlerinden kan damlayan, kafataslarından oluşmuş kolyesiyle bir cesedin üzerinde dans eden Kali figüründe Tanrıyı göremezler. Hindular kanlar içinde çivilenmiş, çarmıhta can çekişen adamda Tanrıyı göremezler. Tanrıyı ancak kafamıza bir öğreti sokulduğunda görebiliriz. Tanrı öğrenilmiş bir semboldür. </p>

  <p>Friedrich Nietzsche aşikar soruyu sormuştur: ”Hangisi doğru: insan mı Tanrının gaflarından biri yoksa Tanrı mı insanın?” </p>

  <p>Dinin en önemli özelliği, her birimiz için öleceğimiz, ailemizin, arkadaşlarımızın öleceği mutlak olgusunun yarattığı endişeyi yatıştırma işlevi görmesidir. Din, ölsek de devam edeceğimize söz verir. Ve eğer inanırsak sonraki yaşamımız muzaffer olacaktır. </p>

  <p>Dinsel törenin tekrarlanması, ölüm konusunda bizi hiçbir şeyin yapamayacağı kadar rahatlatır ve onları böylesine güçlü kılan şey, bu törenlerin halka açık, kollektif doğasıdır. Grup ritüeli bizim refah, bağlılık ve güvenlik duygularımızı arttırır. Ama bu etki gerçek ve dönüştürücü müdür yoksa yalnızca metaforik olarak içimize çekmek zorunda olduğumuz altta yatan gerçekliğin temsili midir? İhtiyaç duyduğumuz şey, kendine özgü mistik birleşme iken mekanik, alışkanlık şeklinde tekrarlanan törene mi saplanıp kalmışızdır? </p>

  <p>Törene ve dine bağımlı hale gelir miyiz? Ölüm endişesi bastırılmış ya da anlaşılmış mıdır, yoksa yalnızca maskelenmiş midir? Ölüm korkumuzu tam olarak çözümlemek için kör törenden daha derinlere gitmemiz gerekir. </p>

  <p>Dinin ezelden beri bir işlevi de halkın davranışlarını denetlemek ve toplumu düzene sokmaktır. Çok derinlere kök salmış semboller nedeniyle dinin halk üzerinde son derece büyük bir gücü vardır. </p>

  <p>Dinsel vicdanın gelişmesi toplumu şartlandırır ve bir yaşam ve davranış şeklinin önceden tarifini yaparak ilkel ve </p>

  <p>yıkıcı davranışların dışavurumunu engelleyebilir. Bu, kendi içinde sorun teşkil etmez. </p>

  <p>Dinsel vicdanın ortaya çıkardığı sorun, dünyamızın parçalara ayrılmasıdır. Bu, dinimiz tarafından şartlandırılmış davranışlarımıza karşıtlık oluşturan iç tepilerimizin, arzularımızın ve saldırganlığımızın içsel bir şekilde bölünmesidir. Dinsel vicdan dışında günahın yönlendirdiği ezbere davranış kalıpları üretmişizdir. H. L. Mecken vicdanı “birilerinin izliyor olabileceği konusunda bizi uyaran içsel ses,“ diye tanımlar. </p>

  <p>Kendimizi bölmüşüzdür. “İyi” kişi, dindar yanımızdır, kendisini açıkça ifade edebilir. “Kötü” kişi saklı kalmalıdır, kendini ancak sinsice dışa vurabilir. </p>

  <p>Dıştan bakıldığında dinsel vicdanın etkisi ve yol açtığı davranış, dinler arasında çatışma yaratır. Ne de olsa eğer bizim dinsel davranışımız ahlaki dürüstlüğün dışavurumuysa o halde diğer bütün dinler en iyi durumda yanlış yola saptırılmışlardır. En kötü durumda farklılıklar bağnazlık, şiddet ve savaş için geçerli birer sebep olacaktır. </p>

  <p>Dinsel inancın ahlaki gücü bize çekici gelir çünkü nasıl yaşanacağının detaylarını öyle bir babavari kesinlikle tanımlar ki; dinin beraberinde getirdiği bu ne yapılması gerektiği konusundaki kesinlik aynı zamanda ne yapılmayacağının kesinliğini de içerir.</p>

  <p>Yan yana geldiğinde iki dinin mutlak kesinlikleri yalnızca çatışma yaratır. Birinin yanlış olması gerekmektedir ve bu biri her zaman öteki olmalıdır. </p>

  <p>Quaker’lar eşsiz basit tarzları ile bunu gayet iyi ifade ederler: “Benim ve senin dışında bütün dünya acayip ve bence bazen sen de birazcık acayipsin.” </p>

  <p>Davranışın düzenlenmesi yoluyla toplumun denetimi, dinin gücünün ölçütüdür. Ve gücün olduğu yerde güç simsarları, yani rahipler vardır. </p>

  <p>Bunlar Tanrının kendisinin sureti olan kanunun yorumlayıcılarıdır. Sessizlik adına konuşurlar ve uyumsuzluğun açığa çıktığı nokta da tam burasıdır. Sessizliğin bir sözcüye ihtiyacı yoktur. </p>

  <p>Din, doğası gereği dünyada bölünme yaratmıştır. Din yüzünden savaşlar çıkması komedilerin en büyüğüdür. Din, Batıda bize günah ve cehennem kavramlarını, Doğuda zenginlik ve adaletsizliğe boyun eğişi getirmiştir. Kültürün bir temeli olarak din, parçalayıcı kuvvettir. </p>

  <p>Bununla birlikte din hepimiz için ortak ve önemli olan bir şeyi eksiksiz şekilde yansıtır. Bu da içimizde gizlenmiş olanın kolayca anlaşılabilir şekilde formülleştirilmesidir. Ama bu sadece başlangıçtır. </p>

  <p>Neden içsel olanın yüce idraki yerine dışsal teselli ararız? Bu tür doğrudan idrak olmaksızın dinsel ritüeller kollektif, tarihsel anlayışımızın bilinçsiz yankıları olacaktır. Tören, tarihi şu ana taşır. Dinin şartlandırması aracılığıyla bu dinin tarihiyle ilgili özellikleri tekrar tekrar deneyimleriz. Tekrarlama, beraberinde aşinalık ve güven hislerini getirir. </p>

  <p>Dışsal, örgütlenmiş dini form, eğer daha diplere inmezsek bize, tarihsel törenselleştirilmiş özelliklerin tekrarından daha fazla bir şey sunmaz. </p>

  <div>
    <br/>
  </div>

  <p> </p>

  <p class="nonindent"><span class="dropcaps">U</span>lu bir haham, tinsel görevini, devam ettirmesi için oğluna devrederek ölmüştü. </p>

  <p>Oğul da resmen hak sahibi olarak ulu idi ama bir hahamın yapması gereken şeyleri babasından tamamen farklı bir şekilde yapıyordu. </p>

  <p>Babanın tarzına alışık olanlar oğlana gelip “Sen babanın yaptığını yapmıyorsun,” diye şikayet ettiler. Oğlan şöyle yanıt verdi: ”Yo, aksine yapıyorum. O, kimseyi taklit etmezdi, ben de kimseyi taklit etmiyorum.” Bütün dinlerin tarihsel çekirdeğinde tören değil töreni yıkıp aşkınlıkla doğrudan temasa geçen bir kişi vardır. Bu kişiler dinin izinden gitmemiş,onu keşfedip yaşamışlardır. Musa, İsa, Buda, Lao-tzu, Muhammed herhangi bir şeyin değil yaşamın gerçekliği ile kendi doğrudan temaslarının peşindeydiler. </p>

  <p>Ama bizler yaşamla kendi doğrudan temasımızı değil onları takip ediyoruz. Aslında biz sadece bu efsanevi figürleri temsil eden töreni ve bu törenleri denetleyen dinsel hiyerarşiyi takip ediyoruz. </p>

  <div>
    <br/>
  </div>

  <p></p>

  <p class="nonindent"><span class="dropcaps">A</span>damın biri Delhi’ye giden trene binmiş ve bir swaminin çaprazına oturmuştu. Swami bir takım sihirli sözler söyleyerek bir torbadan toz çıkarıyor, havaya saçıyordu. Merakını bastıramayan adam sonunda swamiye ne yaptığını sordu. “Bu treni özel kaplan tozumla kaplanlardan koruyorum,” diye yanıtladı swami. “Ama,” diye itiraz etti adam, “önümüzdeki bin kilometre içerisinde kaplan yok ki.” Ve swami şöyle yanıt verdi: “Ne kadar etkili, değil mi?” </p>

  <p>Bütün dinlerin bu törensel doğası çok ilginçtir. Her dinin özünde yer alan vaadi, önceden tanımlanmış bir yönteme uymanın, özel bir takım ritüelleri kabul etmenin, belirli göreneklerin uygulanmasının sonuçta cennete, tanrının farkına varılışına, aydınlanmaya ya da o dindeki yorumu ne ise ona ulaşılacağıdır. </p>

  <p>Bu dinsel ya da tarihsel zihin, insanda doğuştan vardır. Din, düşüncenin bir icadı değildir. Zaten düşüncede varolanın dışavurumudur. </p>

  <p>Düşünce anlayamadığı, denetleyemediği hatta dokunamadığı bir enginlikle, evrensel bir enerjiyle karşı karşıyadır. Düşünce bu teslimiyetle sakinleşir. </p>

  <p>Ya da düşünce-davranış ve etraftaki dünya ile ilgili kalıplar bulmaya çabalayabilir. Bu, törenci zihindir. Davranış ve kişiliğin temelidir. Davranışın, etrafındaki dünyayı etkilediğine dinsel yoldan inanır. </p>

  <p>Doğru, sessiz bir zihinden görülebilir. Davranışın etkilemeyi düşündüğü dünya ve davranış, tam olarak bu düşünce ile aynı şeydir. Bir düşünen yanılsaması olmazsa düşünce açığa çıkacaktır. Bu, dinsel aklın ve törenin sonudur. </p>

  <p>Evren, aslında düşünceler ve bir düşünen olarak bölünmemiştir. Düşünce, törensel davranışlarla dünyayı etkileyemez. Gerçek, bu yapıyı tek bir hakikate indirgeyerek görülebilir. Bir düşüneni, bir davranışı, etkilenecek bir dünyayı, karşılık verecek bir Tanrıyı tasarlayan kendiliğinden bir düşünce akışı vardır. Dinsel eğilimleri olan bir insanın dinsel zihnin doğasına doğrudan bakması zordur. “Din nedir?” sorusu tepki almadan dini itikata nasıl yaklaşır? Bu itikat böyle bir soruyu özümseyebilir mi, yoksa soruyu kestirip atarak ya da soruya tepki göstererek yapısını korumalı mıdır? </p>

  <p>Bahsettiğimiz itikat, itikat değil inançtır. Eğer güneşin doğudan doğduğuna inanıyorsak bu inanca karşı gelinmesi bizi eğlendirebilir, çünkü inancımız bir doğru üzerine kurulmuştur. Ama güneşin batıdan doğduğuna inanıyorsak inancımıza karşı yapılan herhangi bir meydan okuma aynı zamanda inancımız etrafında kurduğumuz her şeye karşı da meydan okuma anlamındadır. Tüm inanç yapımıza karşı gelinmesini kaldıramayız, bu yüzden tepki, engelleme, reddetme ile kesip atarız. Tepki hiçbir zaman kendini göremez. Varoluşun kendince mantıklı sebepleri vardır. Tepki kendisine “itikat” der ve “Güneşin batıdan doğduğuna itikadı olduğunu” söyler. </p>

  <p>Basit bir gözlem güneşin batıdan doğmadığını gösterir. Güneşin batıdan doğduğuna inananların hangi açıklamayı dinlemesi olasıdır? </p>

  <p>Belki de tek söylenebilecek şey: ”Kendi gözlerinizle görün. Güneş doğuyor,”dur. </p>

  <p>İnancın doğruluğu hiçbir zaman belgelenemez. Tepkiyle savunulabilir, şartlandırmayla güçlendirilebilir, baskı ile yayılabilir ama inanç doğru olup olmadığını bilemez. İnanç, asla gerçekte yanlış olduğunu ortaya çıkarma riskini üstlenemez. </p>

  <p>Doğasından kaynaklanan bu güvensizlik, inancın bu kadar yıkıcı ve tarihsel olarak en büyük çatışma kaynaklarından birisi olmasının sebebidir. </p>

  <p>İtikat kendisinin sorgulanmasına, araştırılıp denenmesine izin veren inancın sonucudur. İnanç ateşe tutulduğunda pislikler yanıp gider, geriye kalan itikattır. </p>

  <p>İtikat sorulardan ya da meydan okumalardan korkmaz. İkna etme endişesi duymaz. İtikat mutlaktır. İnancın göreceli dünyasının temelidir. </p>

  <p>Her şey soyulup atıldığında geriye kalan itikattır. Çünkü geldiğimiz nokta, kutsal itikat değil kutsallıktır. </p>

  <p>İnançlarımızı sorgulayarak bu itikadı bulabilir miyiz? İnançlarımızı sorgulayarak elde edeceğimiz tek şey yorgunluktur. Sorgulama yoluyla itikadın bulunabileceğini söyleyen yeni bir inanç elde etmeyi önermiyoruz. Bu, inançtan itikada on kolay adımda geçilebilen mekanik bir yöntem değildir. Yöntemi sorgulama hakkında entelektüel bir süreç de değildir. İtikat kaybolmuş değildir, bu yüzden bulunması da gerekmez. </p>

  <p></p>

</body>

</html>