<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" />

  <title>(Microsoft Word - Yavuz Bahadiro60lu - 07akabey.doc)</title><!--[if gte mso 9]><xml>
 <o:DocumentProperties>
  <o:Author>f</o:Author>
  <o:Template>Normal</o:Template>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>165</o:TotalTime>
  <o:Created>2013-11-29T20:56:00Z</o:Created>
  <o:LastSaved>2013-11-29T20:56:00Z</o:LastSaved>
  <o:Pages>158</o:Pages>
  <o:Words>51248</o:Words>
  <o:Characters>292116</o:Characters>
  <o:Lines>2434</o:Lines>
  <o:Paragraphs>685</o:Paragraphs>
  <o:CharactersWithSpaces>342679</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin-top:0cm;
        mso-para-margin-right:0cm;
        mso-para-margin-bottom:10.0pt;
        mso-para-margin-left:0cm;
        line-height:115%;
        mso-pagination:widow-orphan;
        font-size:11.0pt;
        font-family:"Calibri","sans-serif";
        mso-ascii-font-family:Calibri;
        mso-ascii-theme-font:minor-latin;
        mso-hansi-font-family:Calibri;
        mso-hansi-theme-font:minor-latin;
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h1 class="calibre1" id="calibre_toc_12" style="text-align: center;">On İkinci Bölüm</h1>

    <div>
      <br />
    </div>

    <p class="MsoNormal" style="text-align: justify;">Müslümanların bir vakitler Alpaslan'ın etrafında kenetlenmeleri Malazgirt zaferi gibi muhteşem bir neticeyi vücuda getirmişti. Dost memnun, düşman mahzundu.</p>

    <p class="MsoNormal" style="text-align: justify;">Bu ittifak devam ederse Hıristiyan devletlerin yok olma tehlikesiyle karşı karşıya geleceğine Hıristiyan dünyasında muhakkak gözüyle bakılıyor, bu yüzden haçlı zihniyeti</p>

    <p class="MsoNormal" style="text-align: justify;">İslâm ittifakını yok edecek yeni tertiplerin peşinde koşuyordu.</p>

    <p class="MsoNormal" style="text-align: justify;">Bizans en gayretlilerindendi. Hele ruhban ve aristokratlar gecesini gündüzüne katarak Müslümanlar arasına nifak tohumları saçmaya çalışıyorlardı. İlk anda bunlar tesirsiz kaldı. hatta fesatçılar ümit bile kestiler. Tam o sırada Süleyman Şah’ın ölüm haberi geldi. Ümit yol yol yeniden fesat ateşini alevlendirdi. Küllerini eşti. Müslümanları birbirine kırdırmak için taze bir hareket, taze bir şevk belirdi.</p>

    <p class="MsoNormal" style="text-align: justify;">Süleyman Şah’ın ölümü bu vasat içinde gerçekten felâketti. Oğullan İznik'ten alınıp Melikşah'a götürülmüştü. Anadolu'da kuvvetli işbirliğini sarsan ilk hareket bu oldu. İznik Selçuklu tahtı boş kalmıştı. Gerçi Süleyman</p>

    <p class="MsoNormal" style="text-align: justify;">Şah'a tabi beyler fetihlerini sürdürüyorlardı, ama kırgındılar. Bizans casuslarının her yana kol salması bu kırgınlığı ve tedirginliği arttırıyordu.</p>

    <p class="MsoNormal" style="text-align: justify;">Buna rağmen Orta Anadolu'da Danişmentli devletinin kurucusu Ahmet Gazi, Malatya Rum Beyi Gabriel'e hücum etmekten pervaya düşmedi. Çankırı, Kastamonu gibi vilâyetlerin fatihi Karatekin Sinop'u, Buldac'ı ve Ceyhan'ın yukarı kesimini fethetti.</p>

    <p class="MsoNormal" style="text-align: justify;">ErzincanDivriği arasında kurulmuş küçük beyliğin sahibi Mengücük Gazi de Danişmentlilerle birlikte Karadeniz sahil Rumlarını ezmeye devam ediyordu. İran Selçuklularına bağlı olarak Erzurum'da devlet kurmuş Saltuk Bey ise boş durmuyor. Müslüman beylerden hangisine yardım gerekiyorsa onun yanında çarpışmaya bütün gücüyle katılıyordu.</p>

    <p class="MsoNormal" style="text-align: justify;">Çaka Beye gelince: Sakız'dan sonra Rodos'u ve diğer adaları da Bizanslılardan kurtarmış, deniz hâkimiyetini tam tesis etmişti. Karada da boş durmuyordu. Kâh kardeşi Yalvaç'ı, kâh bir başka kumandanını fetih yollarını açmak için sık sık Bizanslıların üstüne salıyordu. Karadeniz'in kuzey kesimleri dışında bütün Anadolu Bizanslıların kirli ayaklarını bağrında hissetmekten kurtulmuş, Müslümanların eline geçmişti.</p>

    <p class="MsoNormal" style="text-align: justify;">Çaka Bey Selçuklu Sultanları arasında baş gösteren anlaşmazlıkla bir tarafı tutmaktan şiddetle kaçınıyordu. Koskoca Bizans gibi bir ejderha ağzı açık beklerken, Müslüman devletlerin birbirleriyle uğraşmasını anlayamıyordu. Bu nasıl gafletti?"</p>

    <p class="MsoNormal" style="text-align: justify;">Müslüman beylere, Melikşah'a ve Ebülkasım'a elçiler gönderdi. Birleşmeleri gerektiğini uzun uzun anlattı. Kendisinin bir ihtirası yoktu. Sultanlık istemiyordu. Beyliği dünyanın öbür ucuna kadar genişlese de bir beylik olarak kalacaktı. Hiçbir vakit saltanat davası gütmeyecekti. Bizans karşısında birlik olabilmek için kendisine düşen her fedakârlığı yapmaya hazırdı. Ama onlar da anlayış göstermeli idiler. Kuvvetlerini yersiz savaşlar için değil, Bizans için kullanmalıydılar.</p>

    <p class="MsoNormal" style="text-align: justify;">Herkes Çaka Beyin tavsiyelerini yerinde buluyordu. Lâkin yekdiğerlerini o kadar haksız görüyorlardı ki, ezmekten başka şey düşünemiyorlardı.</p>

    <p class="MsoNormal" style="text-align: justify;">Melikşah İznik Selçuklularını Süleyman Şah'ın ölümünden sonra vekâleten idare eden Ebülkasım'ın üstüne kuvvet şevketti. Süleyman Şah'ın kardeşi Mansur'u öldürttü. Ebülkasım üstün kuvvetler karşısında tutunamayınca Bizans'tan yardım talep etti. Bizans zaten bunu bekliyordu. Böylece Bizans ordusuyla İznik ordusu birleştiler. Melikşah'a karşı savaştılar.</p>

    <p class="MsoNormal" style="text-align: justify;">Nihayet İznik muhasarası sırasında Melikşah ebediyete göçtü.</p>

    <p class="MsoNormal" style="text-align: justify;">Büyük Selçuk Devleti'nin Anadolu'ya müdahalesi burada noktalandı. Ordu Konya'ya çekildi. Oğulları arasında saltanat mücadelesi hızlı bir şekilde başladı. Süleyman Şah'ın oğlu Kılıç Arslan bu karışıklık içinde serbest bırakıldı. Derhal İznik'e dönerek babasının tahtına oturdu. İznik Selçukluları Kılıç Arslan'ı bir kurtarıcı gibi karşıladılar.</p>

    <p class="MsoNormal" style="text-align: justify;">Çaka Bey olanı biteni günü gününe öğreniyordu. Uzun zamandır büyük seferlere çıkmaz olmuştu. Kumandanlarını ufak tefek savaşlara göndermekle yetiniyor, kendisi vaktinin çoğunu İzmir'deki evinde Bizans'ı alma plânları yapmakla geçiriyordu. İslâm birliği Malazgirt Savaşı öncesinde olduğu gibi sağlanamazsa Bizans'ın fethi bir hayal olarak kalacaktı. Bunu biliyor, cayır cayır yanıyordu.</p>

    <p class="MsoNormal" style="text-align: justify;">Kılıç Arslan'ın İznik tahtına çıktığı haberini alınca İzmir'de bayram yapılmasını emretti. Birinci Kılıç Arslan'ı iyi tanırdı. Genç ve cevvaldi. O'nun da hayalinde Bizans'ın fethi yatıyordu. Herhalde yakında teşebbüse geçerdi.</p>

    <p class="MsoNormal" style="text-align: justify;">Sekiz kişilik bir elçi kafilesini hediyelerle birlikte Kılıç Arslan'ı tebrike gönderdi. "Ben denizden, siz karadan harekete geçersek Bizans diye bir devlet kalmayabilir" diyordu mektubunda.</p>

    <p class="MsoNormal" style="text-align: justify;">Kılıç Arslan'ın cevabı beklediği gibi oldu. Hem dini bağlarla, hem de soy olarak birbirleriyle bağlı bulunanların birbirlerini kırmalarını, ezmelerini anlayamadığını yazıyor, üzüntüsünden ne yapacağını bilemez durumda iken mektubunun Hızır gibi yetiştiğini söylüyordu. Kılıç Arslan'ın mektubu hükümdarlar arasında teati edilen resmî, soğuk havayı taşımıyor, kardeşlik duygularıyla dolu bulunuyordu. Bu mektubunda Kılıç Arslan çok yakın bir dostuna dert yanıyordu. Sıcak duygular kâğıdın üstünden fırlayıp insanın içine akıyor gibi idi.</p>

    <p class="MsoNormal" style="text-align: justify;">Çaka Bey çok memnun olmuştu. Kılıç Arslan'la bizzat görüşmeye karar vererek İznik'e gitti. Padişah gibi karşılandı. Öylesine ilgi gördü ki, gözleri yaşardı.</p>

    <p class="MsoNormal" style="text-align: justify;">Bir anlaşma akdettiler. Birlikte hareket edeceklerdi. Çaka Bey Kılıç Arslan'ı kayıtsız şartsız metbu tanıyor, emrinde bulunacağına and içiyordu. Bu dostluğu sıhriyete çevirmek için de kızını Kılıç Arslan'a veriyordu.</p>

    <p class="MsoNormal" style="text-align: justify;">Bu anlaşmanın hemen akabinde hazırlıklara başlanması emrini verdi. Gemiler tekrar denize indirildi. Leventler yeni bir şevkle sevgili denizlerinin kollarına kendilerini bıraktılar. Forsalar kürek başı etti.</p>

    <p class="MsoNormal" style="text-align: justify;">Bir sabah güneş doğarken pupa yelken ettiler. Deniz sevinçten coşmuş gibiydi. Kıvrana kıvrana gelen dalgalar geminin bedenine dudaklarını değdirdikten sonra incitmeden köpürüyorlardı.</p>

    <p class="MsoNormal" style="text-align: justify;">Leventler formda olup olmadıklarını kontrol için birbirleriyle tutuşmuşlardı. Kılıç şakırtıları gemiden gemiye yayılıyor, şakacıktan atılan naralar forsa davulunun gür sesine karışıyordu.</p>

    <p class="MsoNormal" style="text-align: justify;">Öğleye doğru çanaklıktaki gözcü küçük bir yelkenli gördüğünü Can Ali'ye bildirdi. Küçük bir yelkenliye kimse ehemmiyet vermek istemedi. Yollarını değiştirme zahmetine bile katlanmadılar. Onlar yağmanın peşinde değil, gayenin yolunda gidiyorlardı.</p>

    <p class="MsoNormal" style="text-align: justify;">Ama yelkenlinin amiral gemisine doğru dümen kırdığını görünce ne olduğunu anlamak için kürekleri fora ettiler. Can Ali Çaka Bey'in kamarasına girdi. Kur'an okuyordu. Can Ali'nin bir şey söylemek için sabırsızlandığını göz ucuyla görünce doğruldu. Kur'an'ı kabına koydu:</p>

    <p class="MsoNormal" style="text-align: justify;">"Evet Can Ali?"</p>

    <p class="MsoNormal" style="text-align: justify;">"Ehemmiyetli bir şey değil Çaka Bey, bir yelkenli geliyor da üstümüze!"</p>

    <p class="MsoNormal" style="text-align: justify;">"Dost mu, düşman mı?"</p>

    <p class="MsoNormal" style="text-align: justify;">"Alâmet taşımıyor."</p>

    <p class="MsoNormal" style="text-align: justify;">"Görelim bakalım."</p>

    <p class="MsoNormal" style="text-align: justify;">Yelkenli oldukça yaklaşmıştı. Çaka Bey dikkat edince güvertede duran birinin mendil salladığını gördü.</p>

    <p class="MsoNormal" style="text-align: justify;">"Bekleyin, gelsinler," dedi.</p>

    <p class="MsoNormal" style="text-align: justify;">Çeyrek saat geçmeden küçük yelkenli rampa oldu. Çaka Bey tekrar kamarasına çekilmişti. Bir ara kapının açıldığını görünce gözlerini o tarafa çevirdi. Can Ali önden girmişti. Arkasındaki iki siluete bakışları takıldı kaldı. Kaptan Lombard'la Bizans İmparatoru Aleksi Komnen'in kızı Anna Komnen'i ne zamandır görmüş değildi. Unutmuştu. Son yıllardaki karışıklıklar başka şeyler düşünmesini engellemişti. Ayağa kalktı, gülerek Lombard'a elini uzattı:</p>

    <p class="MsoNormal" style="text-align: justify;">"Sizi Bizans'ta sanıyordum kaptan?"</p>

    <p class="MsoNormal" style="text-align: justify;">"Hiç gitmedik," dedi kaptan Lombard. "Anna gitmek istemedi. Nicedir tarihe karşı büyük bir ilgi gösteriyor. Yaşadığım devrin tarihini yazacağım diye tutturdu. Çok gezdik bu yüzden. Çok gezdik ama, Bizans'a yolumuz düşmedi."</p>

    <p class="MsoNormal" style="text-align: justify;">Anna artık olgun bir kadındı. Hâline bir ağır başlılık geldiğini Çaka Bey ilk bakışta fark etmişti. Ona döndü:</p>

    <p class="MsoNormal" style="text-align: justify;">"Tarih güzel şey Prenses," dedi. "Meşgul olmaya değer. Bunu duyduğuma sevindim. Herhalde Çaka Beyden bahsetmeyi de unutmazsınız."</p>

    <p class="MsoNormal" style="text-align: justify;">Yer gösterdi:</p>

    <p class="MsoNormal" style="text-align: justify;">"Buyurun oturun dostlarım, sizi gördüğüme inanın çok sevindim."</p>

    <p class="MsoNormal" style="text-align: justify;">"Bizi unuttuğunu sanıyordum Çaka Bey."</p>

    <p class="MsoNormal" style="text-align: justify;">Anna bu sözleri yarı sitemli söylemişti yine.</p>

    <p class="MsoNormal" style="text-align: justify;">"İmkânsız," diye karşılık verdi Çaka Bey. "Biz dostlarımızı hiçbir vakit unutmayız."</p>

    <p class="MsoNormal" style="text-align: justify;">"Arayıp sormadınız."</p>

    <p class="MsoNormal" style="text-align: justify;">"Son yıllarda kendimi bile kaybetmişken sizi nasıl arayabilirdim? Yine de özür diliyorum. Gerçekten hata ettim."</p>

    <p class="MsoNormal" style="text-align: justify;">"Yok canım," dedi Lombard. "Sizin gibi geniş topraklara sahip bir sultanın işi çoktur mutlaka. Bizi unutmamış olmanız büyük saadet."</p>

    <p class="MsoNormal" style="text-align: justify;">Çaka Bey:</p>

    <p class="MsoNormal" style="text-align: justify;">"Ben sultan değilim," dedi. "Hiçbir vakit de olmak istemem. Neyse, bırakalım bunları. Benden değil sizden bahsedelim. Belli bir hedefiniz var mı? Nereye gidiyorsunuz?"</p>

    <p class="MsoNormal" style="text-align: justify;">Lombard başını öne doğru salladı:</p>

    <p class="MsoNormal" style="text-align: justify;">"Evet. Artık belli bir hedefimiz var. Bizans'a dönmeye karar verdik. Şu küçük yelkenliyi kiraladık. Size rastlamamız büyük şans."</p>

    <p class="MsoNormal" style="text-align: justify;">Çaka Bey manalı manalı güldü:</p>

    <p class="MsoNormal" style="text-align: justify;">"Sizi götürmek isterdim, ama İmparator Aleksi zannederim beni görmekten memnun olmaz. Boğazdan içeri bırakmamak için elinden geleni yapar. İyisi, küçük yelkenlinizle yola devam ediniz. Çanakkale Boğazına kadar peşinizde olurum."</p>

    <p class="MsoNormal" style="text-align: justify;">Anna hayretle sordu:</p>

    <p class="MsoNormal" style="text-align: justify;">"Bizi korumak için mi?"</p>

    <p class="MsoNormal" style="text-align: justify;">Çaka Bey konuyu değiştirdi:</p>

    <p class="MsoNormal" style="text-align: justify;">"Sizi iyi buldum Lombard. Sakalınızdaki beyazlar oldukça arttı ya, gücünüz yerinde görünüyor."</p>

    <p class="MsoNormal" style="text-align: justify;">Lombard elini sakalında dolaştırdı:</p>

    <p class="MsoNormal" style="text-align: justify;">"Size gelince, gençleşmiş gibisiniz Çaka Bey; yıllar üstünüzde bir tahrip meydana getirememiş."</p>

    <p class="MsoNormal" style="text-align: justify;">Anna kırgın bir sesle söze karıştı:</p>

    <p class="MsoNormal" style="text-align: justify;">"Ben ise kendimi ihtiyarlamış buluyorum."</p>

    <p class="MsoNormal" style="text-align: justify;">Çaka Beye dikili bakışlarında baharın berrak pırıltıları oynaşıyordu.</p>

    <p class="MsoNormal" style="text-align: justify;">"Aksine," dedi Çaka Bey. "Eski hırçınlığı üstünüzden atınca daha iyi oldunuz. Tam bir prenses gibi davranabiliyorsunuz!"</p>

    <p class="MsoNormal" style="text-align: justify;">"ihtiyar bir saray kadını gibiyim desenize."</p>

    <p class="MsoNormal" style="text-align: justify;">"İhtiyarlıktan korkulmaz Prenses, hayatını boş şeylerle geçirenler korkmalı. Madem ki tarihe merak sardınız geleceğe faydalı bir eser bırakmaya niyetlisiniz herhalde. Düşünceniz ihtiyarlamaya başladığınız olmamalı, bu eseri en iyi şekilde hazırlamaya çalışmak olmalıdır."</p>

    <p class="MsoNormal" style="text-align: justify;">"Sizden uzun uzun bahsedeceğim Çaka Bey."</p>

    <p class="MsoNormal" style="text-align: justify;">"Hayır, uzun uzun bahsetmeyiniz, içinde bulunduğumuz devri iyi değerlendiriniz, bu devir içindeki yerimi tespit ediniz ve mübalâğadan kaçınınız. Hislerini gerçeklerle karıştıranlar taraflı olurlar. Oysa siz tarafsız olursanız gelecektekilere bir değer ölçüsü bırakabilirsiniz."</p>

    <p class="MsoNormal" style="text-align: justify;">Anna başını indirdi:</p>

    <p class="MsoNormal" style="text-align: justify;">"Teşekkürler," dedi. "Her zaman olduğu gibi mantıkî düşünüyorsunuz. Buna uymaya çalışacağım."</p>
  </div>
</body>
</html>
