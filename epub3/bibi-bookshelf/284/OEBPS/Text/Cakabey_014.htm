<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" />

  <title>(Microsoft Word - Yavuz Bahadiro60lu - 07akabey.doc)</title><!--[if gte mso 9]><xml>
 <o:DocumentProperties>
  <o:Author>f</o:Author>
  <o:Template>Normal</o:Template>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>165</o:TotalTime>
  <o:Created>2013-11-29T20:56:00Z</o:Created>
  <o:LastSaved>2013-11-29T20:56:00Z</o:LastSaved>
  <o:Pages>158</o:Pages>
  <o:Words>51248</o:Words>
  <o:Characters>292116</o:Characters>
  <o:Lines>2434</o:Lines>
  <o:Paragraphs>685</o:Paragraphs>
  <o:CharactersWithSpaces>342679</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin-top:0cm;
        mso-para-margin-right:0cm;
        mso-para-margin-bottom:10.0pt;
        mso-para-margin-left:0cm;
        line-height:115%;
        mso-pagination:widow-orphan;
        font-size:11.0pt;
        font-family:"Calibri","sans-serif";
        mso-ascii-font-family:Calibri;
        mso-ascii-theme-font:minor-latin;
        mso-hansi-font-family:Calibri;
        mso-hansi-theme-font:minor-latin;
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h1 class="calibre1" id="calibre_toc_14" style="text-align: center;">On Dördüncü Bölüm</h1>

    <div style="text-align: justify;">
      <br />
    </div>

    <p class="MsoNormal" style="text-align: justify;">Kostantiniye Hanının sahibi Turgay Dede eski bir akıncı idi. Malazgirt Meydan Muharebesinde, ak sakalına, altmışa merdiven dayamış yaşına rağmen büyük yararlıklar göstermişti. Yalnız bu savaşta aldığı yara sayısı dörttü. Daha öncekilere ilâve edilince cem'an yirmi üç ediyordu. Vücudu muhtelif zamanlarda muhtelif yerlerden tam yirmi üç defa delinmişti. Yine de hiçbirinde kanının tamamı boşalmamış, yaşatacak kadarı kalmıştı. Bir keresinde dört gün savaş alanında cesetlerin ortasında yattığı halde sağ kurtulmuştu. Öldürmeyen Allah öldürmüyor işte.</p>

    <p class="MsoNormal" style="text-align: justify;">Artık kılıç tutamayacak hale gelince, yani sağ kolunu meydanda bırakınca savaşamayacağını nihayet anlamıştı.</p>

    <p class="MsoNormal" style="text-align: justify;">İznik'e iki konak mesafede bir han açmış, geçimini temine başlamıştı. Kostantiniye'ye hayrandı. Adını ağzından eksik etmezdi. Bu şehre adeta aşıktı. Ömrünü, bir gün gelip İslâm akıncılarıyla birlikte bu şehri fethetme hayalini kurarak ve bu uğurda kılıç sallayarak tüketmişti. Her sözüne Kostantiniye ile başlar. "Ah Kostantiniye" diye bitirirdi. Bu aşk yüzünden açtığı hana "Kostantiniye Hanı" adını takmıştı. İşinden memnundu. Savaşamamanın verdiği rahatsızlık da olmasa büsbütün memnun olacaktı.</p>

    <p class="MsoNormal" style="text-align: justify;">Kostantiniye Hanı ekseri benzerleri gibi basık tavanlı tek katlı bir bina idi. Yanda atların bağlanmasına yarayan bir ahır, avlunun tam orta yerinde etrafı taşlarla çevrili bir su kuyusu vardı.</p>

    <p class="MsoNormal" style="text-align: justify;">Vakit akşama yakındı. Turgay Dede kollarını sıvamış takunyalarını ayağına geçirmiş, kuyunun başına çökmüştü. Abdest almaya hazırlanıyordu. Birden üç yorgun atlının avluya girdiğini gördü. At üstünde oturuşlarından Selçuklu olduklarını anladı. Ama yüzlerindeki ürkek manayı yadırgadı.</p>

    <p class="MsoNormal" style="text-align: justify;">"Buyurunuz dostlarım, buyurunuz koçlarım, fakirhaneme serhad kokusu getirdiniz."</p>

    <p class="MsoNormal" style="text-align: justify;">"Selâmünaleyküm" dedi en öndeki atlı. "Adım Ayık, bu arkadaşıma Hasan, buna da Mesud derler. Çaka Beyin akıncılarındanız."</p>

    <p class="MsoNormal" style="text-align: justify;">İhtiyar hancı Çaka Bey ismini duyunca fırladı, ibriği acele ile devirdi, koştu atları gemlerinden tuttu:</p>

    <p class="MsoNormal" style="text-align: justify;">"Safalar getirdiniz yiğitlerim. Çaka Bey adı yörede efsane; Bizanslıları çakal sürüsü gibi avlar, ellerine sağlık. Onun akıncılarındansınız ha! Ne güzel bir akşam, ne tatlı bir haber. İçeri geliniz. Atlarınızı ahıra çeker yemeğinizi hazırlarım. Abdestiniz yoksa işte kuyu ben atlarınıza bakarken namazlarınızı kılarsınız. Sonra da birlikte yemek yeriz. İçerisi tenha değil, ama size en iyi odamı vereceğim. Beyler için sakladığım en iyi odamı."</p>

    <p class="MsoNormal" style="text-align: justify;">Üç atlı bakıştılar. Gözlerinden bir tereddüt geçti. Sonra kesin bir kararlılık geldi, oturdu. Atlardan inip ihtiyara teslim ettiler.</p>

    <p class="MsoNormal" style="text-align: justify;">"Yorgunuz, yemek yer yemez yatmak istiyoruz."</p>

    <p class="MsoNormal" style="text-align: justify;">"Namaz vakti girdi girecek."</p>

    <p class="MsoNormal" style="text-align: justify;">Yine bakıştılar.</p>

    <p class="MsoNormal" style="text-align: justify;">"Abdestliyiz, odamızda kılarız."</p>

    <p class="MsoNormal" style="text-align: justify;">"Cemaat yapardık, sevabı fazladır."</p>

    <p class="MsoNormal" style="text-align: justify;">"Aramızda cemaat yaparız."</p>

    <p class="MsoNormal" style="text-align: justify;">Turgay Dede bunu da yadırgamakla birlikte üstelemedi. Herhalde göründüklerinden çok yorgun olacaklar diye düşündü. Atlan ahıra çekti.</p>

    <p class="MsoNormal" style="text-align: justify;">Üç arkadaş salını salını hana girdiler. Bir süre bakındıktan sonra hancının gelmesini beklemek için kenarda bir yere oturdular. Hemen etrafları sarıldı. Çoğu yaşlı olan bir meraklı halkasının ortasında kaldılar. Durmadan soruyorlardı.</p>

    <p class="MsoNormal" style="text-align: justify;">"Nereden geliyorsunuz?"</p>

    <p class="MsoNormal" style="text-align: justify;">"İzmir'den."</p>

    <p class="MsoNormal" style="text-align: justify;">"Vay! Çaka Beyin yöresinden desenize."</p>

    <p class="MsoNormal" style="text-align: justify;">"Öyle."</p>

    <p class="MsoNormal" style="text-align: justify;">"Koca denizler hâkimi nasıl?"</p>

    <p class="MsoNormal" style="text-align: justify;">"İyi, yakında daha iyi olacak. Artık büyük plânını gerçekleştirme zamanı geldi."</p>

    <p class="MsoNormal" style="text-align: justify;">"Büyük plân mı? Bizans'a mı yürüyecek?"</p>

    <p class="MsoNormal" style="text-align: justify;">"Bizans'a da yürüyecek tabii, fakat ondan önce yapılması gereken bir şey var."</p>

    <p class="MsoNormal" style="text-align: justify;">"Nedir o?"</p>

    <p class="MsoNormal" style="text-align: justify;">"Bilmez misiniz? Bunca büyük işler başarmış bir kişi uçbeyi olarak kalabilir mi? Çaka Beyin namı dünyayı velveleye verir, gâvuristanı korkuya salar. Sultan olması lâzımdır. Şanına bu yaraşır."</p>

    <p class="MsoNormal" style="text-align: justify;">"Ne diyorsun?"</p>

    <p class="MsoNormal" style="text-align: justify;">"Ben değil Çaka Bey kendisi diyor. Nah şu iki arkadaşıma sorun."</p>

    <p class="MsoNormal" style="text-align: justify;">"Öyle mi?"</p>

    <p class="MsoNormal" style="text-align: justify;">Tasdik ettiler:</p>

    <p class="MsoNormal" style="text-align: justify;">"Öyle ya! Geçen gün hepimizi toplayıp konuştu. Artık sultan olmamız mukarrerdir. Hak Teala böyle lâyık görmeseydi bunca fetih müyesser eder miydi?" dedi.</p>

    <p class="MsoNormal" style="text-align: justify;">Etraflarındaki halka birden çözüldü.</p>

    <p class="MsoNormal" style="text-align: justify;">"Demek öyle," diye esefle söylene söylene yerlerine döndüler. İçlerinde hayal kırıklığı vardı, yüzleri asıktı, gözleri hüzünle süzülmüştü.</p>

    <p class="MsoNormal" style="text-align: justify;">"Çaka Bey kendisini sultan ilân ederek İslâm birliğini parçalayacak ha? İnanılacak gibi değil, ya Rabbi!"</p>

    <p class="MsoNormal" style="text-align: justify;">Kılıç Arslan da ilk duyuşunda inanamadı. Üstünde durmadı bile, güldü geçti. İkinci, üçüncü duyuşta ise başını indirdi. Dördüncü, beşincisinde sakalını avuçladı.</p>

    <p class="MsoNormal" style="text-align: justify;">"Çok fena," diye mırıldandı. Bu hevesi kayınpederine yakıştıramıyordu. Ama ateş yanmayan yerden duman çıkmazdı ki.</p>

    <p class="MsoNormal" style="text-align: justify;">Bizans'ın oyununa gelmekte olduğunu aklından bile geçirmedi.</p>

    <p class="MsoNormal" style="text-align: justify;">"Yazık, çok yazık. Parçalanacağız. Feci!"</p>

    <p class="MsoNormal" style="text-align: justify;">Söylentilerin ayyuka çıktığı bir sırada Bizans İmparatoru Aleksi Komnen'in elçileri İznik'e geldi.</p>

    <p class="MsoNormal" style="text-align: justify;">Kafile başkanının koynunda ne zamandan beri Şövalye Albert'in kasasında uyuyan mezkûr mektup vardı. Kılıç Arslan'ın huzuruna çıkınca mektubu allayıp, ballayıcı uzun bir konuşma yaptı. Netice itibariyle mektubun muhteviyatını daha da genişleterek söylemiş oluyordu. Çaka Bey Sultanlığını ilan edecek, Kılıç Arslan'ın üstüne yürüyecekti. Bir tehlike olursa Bizans İmparatoru Kılıç Arslan'a yardıma hazırdı, dostluk böyle günlerde belli olurdu. Sınırdaş iki büyük imparatordular. Bir takım heveslilere tahtı kaptırırlarsa durum feci olurdu. Kılıç Arslan sultan oğlu sultandı. Tahtı babasından intikal ediyordu. Korunması lâzımdı. Bu mukaddes miras korunmaya değerdi.</p>

    <p class="MsoNormal" style="text-align: justify;">İnsaf sahipleri, koca devlet uluları Kılıç Arslan'ın elçiye gazap ederek kovmasını beklediler. Gazap edeceği yerde iltifat etti. Memnun olduğunu, Bizans İmparatoruna teşekkür ettiğini, sözlerini tahkik ettirip, gerekeni yapacağını bildirdi.</p>

    <p class="MsoNormal" style="text-align: justify;">Heyhat! Fesat tohumlan filizlenmeye başlıyordu.</p>

    <p class="MsoNormal" style="text-align: justify;">Birinci Kılıç Arslan ordusunu ardına takıp yürütmeden evvel Bizans İmparatoru Aleksi Komnen'e bir cevap yazdı. Çaka Beyin hayli kuvvetli olduğunu, Peçeneklerle müşterek hareket etmesiyle daha da kuvvetlendiğini, onu kesin mağlûbiyete uğratmanın Bizans ve Selçuk kuvvetlerini birleştirmek yoluyla ancak gerçekleşeceğini bildirdi.</p>

    <p class="MsoNormal" style="text-align: justify;">Aleksi Komnen sevincinden ne yapacağını şaşırdı. Önce düşündü, sonra kahkahalar attı. Donanmanın hazırlanması emrini verdi. Kara kuvvetlerini de General Yuannis Dukas'ın kumandasında yürüttü.</p>

    <p class="MsoNormal" style="text-align: justify;">Çaka Bey bu sırada İzmir'de bulunuyordu. Donanması tamir için kızakta olduğundan kıskıvrak sıkışmıştı. Ne olursa olsun Kılıç Arslan'la savaşmak istemiyordu. Üstüne gelen yalnız Bizans kuvvetleri olsaydı ne yapar eder tepelerdi. Ne hazin ki Bizans'ın tabansız ordusu kendi kanından olmayan Selçuklularla birlikte hareket ediyordu.</p>

    <p class="MsoNormal" style="text-align: justify;">Bu birleşmeye bir mana verememekle birlikte mecbur kalırsa savaşa karar verdi. Ama önce damadı Kılıç Arslan'la görüşmek, yaptığının hatalı olduğunu söylemek istedi. Arkadaşlarına bu fikrini açtı:</p>

    <p class="MsoNormal" style="text-align: justify;">"Gidelim, bu hatayı irtikâp etmemesi için gerekirse ayaklarına kapanıp yalvar alım. Belki anlar da yol yakın iken döner. Müslümanın Müslümanı kırması akıl alacak iş midir? Birleşip Bizans'a yürümemiz lâzımken, o Bizans'la müştereken üstüme yürür. Kitaba sığar mı bu? Birlik emreden dinimiz kabul eder mi? Tarih nifaktan doğan hezimetleri defaatle kaydetmişken bir sultanın bundan ders almamış olması nasıl olur? Hayır, gitmeliyim dostlarım. Ne olursa olsun, hatırlatmalıyım ki tuttuğu yol yanlıştır. Bizans'ın oyununa gelmektedir.</p>

    <p class="MsoNormal" style="text-align: justify;">Can Ali Çaka Beyin bu fikrine iştirak etmiyordu.</p>

    <p class="MsoNormal" style="text-align: justify;">"Beyim," dedi. "Doğru söylersin, ama bir sultana tacının tehlikeye girdiği korkusu geldikten sonra, ne yapılsa boşunadır. Hareketinden vazgeçmez. Korkarım zatınıza bir kaza eriştirirler. Allah saklasın, senin ölümün hepimizin sonu olur."</p>

    <p class="MsoNormal" style="text-align: justify;">"Ne demek Can Ali? Bu dünyaya niceleri geldi, niceleri gitti, kıyamet mi koptu? Benim varlığımdan ne olacak? Askerlerimizi bir Can Ali de, bir Sadık Reis de, bir Gümüş Tekin de, bir Yalvaç kardeşim de pekâlâ sevk edebilir. Hem niçin bize kaza eriştirsinler? Gideceğimiz kişi yabancımız mıdır? Müslümandır, Selçukludur, üstelik damadımızdır."</p>

    <p class="MsoNormal" style="text-align: justify;">Sözü Gümüş Tekin aldı. O da Çaka Beyin gitmemesi fikrinde ısrar etti:</p>

    <p class="MsoNormal" style="text-align: justify;">"Gitme beyim. Başka birini gönder. Meselâ ben gideyim."</p>

    <p class="MsoNormal" style="text-align: justify;">"Olmaz, bizim Kılıç Arslan'la sıhriyetimiz vardır, sözümüzü gerekirse bağırarak dinletiriz."</p>

    <p class="MsoNormal" style="text-align: justify;">Bu direniş hepsini sindirdi. Çaresiz kabul ettiler. Çaka Bey sabah İzmir'den hareket etti. Yanında yalnız elli kişi vardı.</p>

    <p class="MsoNormal" style="text-align: justify;">Kılıç Arslan'ın ordugâhına varınca sandığından çok askerle çevrili bulunduğunu anladı. İlk defa Kılıç Arslan'ı fikrinden çeviremeyeceğini düşünerek mahzunlaştı. Dudakları acı bir tebessümle kıvrıldı. Sonra omuzlarını silkti. Ölüme bütün kalbiyle inanıyor ve her vakit ölmeye hazır bulunuyordu. Ecel, madem ki mukadderdi, mademki mutlaka gelecekti, nerede olsa, nasıl olsa fark etmezdi. Yeter ki bir dindaşın kılıcı ile olmasın.</p>

    <p class="MsoNormal" style="text-align: justify;">Kılıç Arslan'a Çaka Beyin geldiğini alelacele bildirdiler.</p>

    <p class="MsoNormal" style="text-align: justify;">Çadırından dışarı fırladı. Çaka Beyi hararetle karşıladı.</p>

    <p class="MsoNormal" style="text-align: justify;">Nekkarelerin vurmasını, bayram yapılmasını emretti.</p>

    <p class="MsoNormal" style="text-align: justify;">Koştu, atının yularını tuttu:</p>

    <p class="MsoNormal" style="text-align: justify;">"Safalar getirdin Çaka Bey," dedi. "Çadırıma buyur, adamlarının istirahatı temin edilecektir, yesinler, içsinler, keyiflerine baksınlar."</p>

    <p class="MsoNormal" style="text-align: justify;">Çaka Bey gözlerini ümitle kırpıştırdı:</p>

    <p class="MsoNormal" style="text-align: justify;">"Sağ ol Sultanım. Allah tacını tahtını uzun etsin, kılıcını keskin ve düşman üzre kılsın."</p>

    <p class="MsoNormal" style="text-align: justify;">Kılıç Arslan bu sözlerdeki imayı anladı, sesini çıkarmadı. Birlikte çadıra girdiler.</p>

    <p class="MsoNormal" style="text-align: justify;">Yemekte Çaka Bey endişelerini açınca Sultan Kılıç</p>

    <p class="MsoNormal" style="text-align: justify;">Arslan:</p>

    <p class="MsoNormal" style="text-align: justify;">"Sana öyle geliyor Çaka Bey," dedi. "Ordumu üstüne yürütmüş değilim sayabilirsin. Bizans'la anlaşmam bir zaruretten doğdu. Bu topraklarda ne aradığıma gelince:</p>

    <p class="MsoNormal" style="text-align: justify;">"Ben Selçuk Sultanıyım, üstünde bulunduğum topraklar ülkemin topraklarıdır. Sen de bir uçbeyimsin."</p>

    <p class="MsoNormal" style="text-align: justify;">Çaka Bey cümlelerden değil de, cümlelerin içinde saklı imalardan manalar çıkarmağa çalışıyordu. Kanaati kuvvetlenmekte idi. Kılıç Arslan kabul etmiyordu, ama Çaka Bey hakkında çıkarılan söylentilere iyiden iyiye inanmıştı.</p>

    <p class="MsoNormal" style="text-align: justify;">"Ben" dedi, "her zaman bir uçbeyi olduğumu bildim. Fetihlerim Selçuk devleti adına yapıldı. Hiçbir yerde adıma hutbe okutmuş değilim. Canımdan endişe ettiğim de yok. Müslüman Müslümanı kırmasın istiyorum."</p>

    <p class="MsoNormal" style="text-align: justify;">Kılıç Arslan zoraki bir tebessümle Çaka Beye baktı:</p>

    <p class="MsoNormal" style="text-align: justify;">"Bu korkunun yersiz olduğunu söyledim, bir kere daha söylüyorum, Müslüman askerler dindaşlarını kırmayacak. Bu iş burada, aramızda halledilecek, inanabilirsin."</p>

    <p class="MsoNormal" style="text-align: justify;">"İnanmak istiyorum. İnanmak istiyorum ki sen benim üstüme değil, Bizans'ın üstüne yürüyorsun, inanmak istiyorum ki kuvvetlerimizi birleştirip karadan ve denizden Konstantiniye'ye hücum edeceğiz, inanmak istiyorum ki tarih boyunca, hatta durdukça Müslümanların arasına kılıç girmeyecektir."</p>

    <p class="MsoNormal" style="text-align: justify;">Bir yudum su aldı. Gözlerini sultana dikti.</p>

    <p class="MsoNormal" style="text-align: justify;">"Ne kadar inanmak istediğimi bir bilseniz Sultanım," dedi.</p>

    <p class="MsoNormal" style="text-align: justify;">Kılıç Arslan'ın gözleri bulandı. Genzi yandı. Ağzındaki lokmayı güçlükle yuttu. Dudakları benek benek kurumuştu, alnında derin çizgiler vardı.</p>

    <p class="MsoNormal" style="text-align: justify;">"Sen inanmak istemezsen, ben nasıl inandırırım? Elimden ne gelir? Şüphecisin Çaka Bey. Sonra çok genişledin, sultanlık davası gütmekte haklısın."</p>

    <p class="MsoNormal" style="text-align: justify;">Çaka Bey bir şey söylemek için davrandı, fakat muhatabı elini kaldırarak susturdu.</p>

    <p class="MsoNormal" style="text-align: justify;">"Evet haklısın gerçekten, büyük işler basardın. İlk defa Selçuklular denizlerde hâkimiyet kurdu. İslâm toprakları alabildiğine büyüdü. Bütün bunları takdir edenlerdenim. Bununla birlikte ileride doğabilecek ihtilâfları bir sultan olarak görmek zorundayım. Sen, sen olmazsan oğlun, gün gelecek saltanat davasını güdeceksiniz. Müslümanlar parçalanacak, bu yolu şimdiden kapamakta hayır vardır."</p>

    <p class="MsoNormal" style="text-align: justify;">Çaka Bey her şeyin boş olduğunu anladı. Arslan gibi kükredi:</p>

    <p class="MsoNormal" style="text-align: justify;">"Benim fâni vücudumu ortadan kaldırmakta hayır görüyorsan ne bekliyorsun? Çaka Bey korkak mı sanırsın? Benim korktuğum şey seni bu halde görmekti. Şu anda damarlarımdaki kanın donduğunu hissediyorum. Hadi durma, indir kılıcını, bitsin bu iş?"</p>

    <p class="MsoNormal" style="text-align: justify;">Ama beklediği gibi darbe Kılıç Arslan'dan gelmedi. Bir besleme sinsi sinsi ardına geçmişti. Hançerini iki küreği arasına sapladı.</p>

    <p class="MsoNormal" style="text-align: justify;">Çaka Bey yerinden şimşek gibi fırladı. Herhangi birini kolaylıkla öldürebilecek bu yaraya rağmen kılıcını çekebildi. Çekmekle de kalmadı, hançeri sapladıktan sonra yüzde yüz yıkılmasını beklediği adamı dimdik görünce afallayan beslemeye kollarını son kuvvetiyle indirdi.</p>

    <p class="MsoNormal" style="text-align: justify;">"Geber!"</p>

    <p class="MsoNormal" style="text-align: justify;">Adam böğürerek sallandı, yıkıldı kaldı.</p>

    <p class="MsoNormal" style="text-align: justify;">Çaka Bey sırtını dönünce iki küreği arasındaki hançer Kılıç Arslan'ın gözüne ilişti. Vaziyeti bütün dehşetiyle o zaman kavradı. Çılgın gibi fırladı.</p>

    <p class="MsoNormal" style="text-align: justify;">"Ne yaptınız!" diye bağırdı. "Ben bu kararımdan vazgeçmiştim."</p>

    <p class="MsoNormal" style="text-align: justify;">Vazgeçmişti evet. Ne var ki geç kalmıştı. Önceden vermiş olduğu emir harfiyen uygulanmış bulunuyordu.</p>

    <p class="MsoNormal" style="text-align: justify;">Çaka Bey kılıcı bir kere daha indirebilecek gücü kendisinde görüyordu. Kılıç Arslan'ı hedefleyerek kaldırdı. Birden durakladı, yapamazdı. Karşısındaki adam Müslüman Selçuk Sultanı idi. O öldüğü takdirde Bizans'a gün doğacaktı.</p>

    <p class="MsoNormal" style="text-align: justify;">"Allah'tan bul." diye mırıldandı. Kolu kendiliğinden sarktı. Kılıç elinden kayarak yere düştü. Sendeledi, dizleri büküldü. Ellerini açtı.</p>

    <p class="MsoNormal" style="text-align: justify;">"Allah'ım, bunlar ne yaptıklarının farkında değil, beni de onları da affet."</p>

    <p class="MsoNormal" style="text-align: justify;">Sağ omuzu üstüne yuvarlandı. Dudakları aralandı. Son bir defa:</p>

    <p class="MsoNormal" style="text-align: justify;">"Allah!" dedi. Başı yana düştü, gözleri hâlâ açık, kalakaldı Çaka Bey. İlk Türk amirali artık yaşamıyordu (1093).</p>

    <p class="MsoNormal" style="text-align: justify;">Kaptan Lombard bu korkunç haberi alınca dayanamayarak avazı çıktığı kadar bağırdı.</p>

    <p class="MsoNormal" style="text-align: justify;">"Çaka Bey, büyük dost, sen dünyaya bedeldin, üç kuruşluk menfaate değiştiler oysa, çok yazık."</p>

    <p class="MsoNormal" style="text-align: justify;">Bir gemiye atladığı gibi bir daha dönmemek üzere Bizans'ı terk etti.</p>

    <p class="MsoNormal" style="text-align: justify;">İmparator Aleksi Komnen Çaka Beyi en yakınma öldürtmüş olmanın tadını, kaybettiği yerleri tekrar geri alarak perçinlemek istiyordu.</p>

    <p class="MsoNormal" style="text-align: justify;">Ordular karadan ve denizden zaten hareket halinde idi. Önce Aydos'u aldı. Ardından adalara el attı. Midilli, Sakız, Rodos, İstanköy ve nihayet...</p>

    <p class="MsoNormal" style="text-align: justify;">Sonra İzmir'e dayandı. Çaka Beyin arkadaşları derin bir kırgınlık içinde gönülsüzce karşı koymaya çalıştılar. Fazlası şehit oldu. Kaçabilen kaçtı. Ve İzmir Selçukluların elinden çıktı.</p>

    <p class="MsoNormal" style="text-align: justify;">Ardından imparator Aleksi Komnen, Kılıç Arslan'a müstehzi bir mektup yazarak İznik'i teslim etmesini istedi. Kılıç Arslan hatasını çoktan anlamıştı, lâkin neye yarayacaktı? Nedamet gözyaşları Çaka Beyi bir daha geri getiremezdi.</p>

    <p class="MsoNormal" style="text-align: justify;">İmparator yalnız değildi. 1091'den beri Papa ile sürdürdüğü temaslar müspet netice vermiş, koca bir haçlı ordusu yirmi iki yıldan beri Anadolu Selçuklularına merkez olan İznik'i kuşatmıştı. Haçlı ordusu ile Bizans karması 160 bine baliğ oluyordu. Muhkem zırhlar Selçuklu askerlerin oklarına mukavemet ediyor, mancınıklar kale bedenlerini sarsıyordu.</p>

    <p class="MsoNormal" style="text-align: justify;">Sultan Kılıç Arslan o sırada Malatya muhasarasıyla meşguldü, İznik'in kuşatıldığını duyunca ordusunu peşine takarak süratle İznik'e döndü. Ancak şehre girmesi imkânsızdı. Muhasara daraltılmış, şehrin düşmesi gün meselesi hâline gelmişti.</p>

    <p class="MsoNormal" style="text-align: justify;">Bir ovada ordugâh kurarak haçlılar şiddetli savaşlar yaptı. Ama başarı elde edemedi. Nihayet kuvvetlerini yıpratmaktansa içerilere çekilip daha sonra haçlıları Anadolu'nun böğründe boğmak için harekete geçti. İzniklilere de bir mektup yazarak istediklerini tercih etmekte serbest olduklarını bildirdi. Dilerse teslim olur, dilerse mukavemet ederlerdi.</p>

    <p class="MsoNormal" style="text-align: justify;">Çaresiz kalan şehir kumandanları teslimden başka çıkar yol göremediler. Bu karar hepsine ölümden beter geldi. Saatlerce uzattılar görüşmeleri, hatta günlerce. Evet tek yol vardı. Kalede kadınlar, çocuklar olmasa ölmekte zerre kadar tereddüt edecek değillerdi. Ama çoluk çocuğu düşman kılıcına uzatamazlardı.</p>

    <p class="MsoNormal" style="text-align: justify;">Haçlılara karar bildirildi. Kadın ve çocuklara dokunulmazsa şehri teslime hazırdılar.</p>

    <p class="MsoNormal" style="text-align: justify;">Nihayet İznik Bizans kuvvetlerinin eline geçti. Sultan Kılıç Arslan'ın haremi, yani Çaka Beyin kızı esir edilerek çocuklarıyla birlikte Bizans'a sevke dildi. İznik tekrar eski sahiplerine kavuşmak için Orhan Gazi'nin Sultan olmasını bekleyerek yıllar yılı kan ağlayacaktı.</p>

    <p class="MsoNormal" style="text-align: justify;">Bu hadise Hıristiyan dünyasını sevince boğdu. Papa durulmaması haberini gönderdi. Hıristiyanlığın en büyük düşmanı olarak saydıkları Selçukluları tarihten silmek için haçlı ordusu Anadolu içlerine doğru sarktı.</p>

    <p class="MsoNormal" style="text-align: justify;">Kılıç Arslan zaman zaman başarılı savaşlar vermekle birlikte düşmanın çokluğu ve iyi eğitilmiş olmasından kati darbeyi bir türlü indiremeyerek çekiliyordu. Bir yandan çekilirken de asker topluyordu. Kuvvetlerini arttırmak yapılacak en akıllıca iş gibi geliyordu ona. Oysa Çaka Beyi yok etmekle yaptığı akılsızlığı yüz türlü akıllılık silemeyecekti.</p>

    <p class="MsoNormal" style="text-align: justify;">Bir yandan niçin kaçtığını kendine soruyordu:</p>

    <p class="MsoNormal" style="text-align: justify;">"Ey talihsiz! Neden korkuyor, niçin kaçıyorsun? Senin baban hiçbir savaştan kaçmamıştı. Cesur ol, bak kitleler hâlinde yardımına koşan Müslümanlar var, onlara güven. Ve iyi bak aralarında Çaka Beyi görebiliyor musun?"</p>

    <p class="MsoNormal" style="text-align: justify;">Bakıyor, bakıyor, bakıyordu... Ama Çaka Bey yalnız rüyalarında görünüyordu gözüne.</p>

    <p class="MsoNormal" style="text-align: justify;">"Kaçma" diyordu. "Neden kaçıyorsun?"</p>

    <p class="MsoNormal" style="text-align: justify;">Cevap veriyordu:</p>

    <p class="MsoNormal" style="text-align: justify;">"Neden mi kaçıyorum? Belki bir kâbustan, belki kâbustan beter demir adamlardan. Evet her yanları demir. Bunlar insan değil şeytan. Ben onları kolaylıkla yenip bir zincire dizeceğimi düşünürdüm. Fakat bu kadar sayısız, müthiş silâhlarla mücehhez, pırıldayan mızraklara, miğfer ve zırhlara sahip kana susamış vahşî sırtlanlar gibi saldıran, esir almadan herkesi öldüren sürüye karşı ne yapılabilir? Kum taneleri gibi dağları, tepeleri, ovaları doldurdular. Milletler Selçuklu okundan el aman çekerdi. Bunlar ise zırhları içinde korunarak saflarımıza sızıyorlar, içten vuruyorlar. İşte bak, pek çok ölü verdikten sonra, elimde kalan asker şu gördüğün meydancığı bile dolduramıyor. Kimse olanlara mukavemet edemez ve zulümlerine dayanamaz. Sen olsan benim yaptığımı yapmaz miydin?"</p>

    <p class="MsoNormal" style="text-align: justify;">Çaka Bey başını esefle sallıyor:</p>

    <p class="MsoNormal" style="text-align: justify;">"Ben yokum ki" diyordu.</p>

    <p class="MsoNormal" style="text-align: justify;">Ve sis perdesine dalıyor, kayboluyordu.</p>

    <p class="MsoNormal" style="text-align: justify;">Kılıç Arslan üç yıl müddetle kaçtı. Konya'yı devlet merkezi yaptı. Âlimler bölünmeden gelen hezimeti ancak birliğin silebileceğini düşünüp vaazlar vermek üzere İslâm ellerine yayıldılar. Oralardan fevc fevc asker gelip Kılıç Arslan'ın emrine girdi. "Birleşelim, kuvvetlenelim, birlikten kuvvet doğar" evazeleriyle yıllar sonra savaş meydanlarına atılan Kılıç Arslan, haçlı sürülerine lâzım gelen dersi verdi. Hemen hiçbiri ülkesine dönemeyerek Anadolu'nun böğründe yok oldu.</p>

    <p class="MsoNormal" style="text-align: justify;">Ama Kostantiniye'nin fethi de asırlar sonraya kaldı. 1453'de bir Fatih gelecek, bir Ulubatlı Hasan Kostantiniye surlarının burcuna hamd sancağını dikecekti.</p>

    <p class="MsoNormal" style="text-align: justify;">...Ve asırlar sonra da olsa Çaka Beyin ideali gerçekleşecek, ruhu şâd olacaktı.</p>

    <p class="MsoNormal" style="text-align: justify;"><br /></p>

    <p class="MsoNormal" style="text-align: center;"><span style="font-size: 1em; line-height: 1.2; text-indent: 1.5em;"><b>-SON-</b></span><br /></p>
  </div>
</body>
</html>
