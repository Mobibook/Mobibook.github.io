<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" />

  <title>(Microsoft Word - Yavuz Bahadiro60lu - 07akabey.doc)</title><!--[if gte mso 9]><xml>
 <o:DocumentProperties>
  <o:Author>f</o:Author>
  <o:Template>Normal</o:Template>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>165</o:TotalTime>
  <o:Created>2013-11-29T20:56:00Z</o:Created>
  <o:LastSaved>2013-11-29T20:56:00Z</o:LastSaved>
  <o:Pages>158</o:Pages>
  <o:Words>51248</o:Words>
  <o:Characters>292116</o:Characters>
  <o:Lines>2434</o:Lines>
  <o:Paragraphs>685</o:Paragraphs>
  <o:CharactersWithSpaces>342679</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin-top:0cm;
        mso-para-margin-right:0cm;
        mso-para-margin-bottom:10.0pt;
        mso-para-margin-left:0cm;
        line-height:115%;
        mso-pagination:widow-orphan;
        font-size:11.0pt;
        font-family:"Calibri","sans-serif";
        mso-ascii-font-family:Calibri;
        mso-ascii-theme-font:minor-latin;
        mso-hansi-font-family:Calibri;
        mso-hansi-theme-font:minor-latin;
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h1 class="calibre1" id="calibre_toc_4" style="text-align: center;">Dördüncü Bölüm</h1>

    <div>
      <br />
    </div>

    <p class="MsoNormal" style="text-align: justify;">1079 yılı Mart'ı, Bizans'a dondurucu soğuklarla geldi. Gökyüzü hemen her gün kara bulutların ötesinde kayıptı. Güneşin solgun yüzü, bazen kara bulutların arkasından hazin hazin gülümsüyor, ama bir türlü kalın sis perdesini yırtıp şehri ısıtamıyordu.</p>

    <p class="MsoNormal" style="text-align: justify;">Halk, puslu havaların da tesiriyle, büsbütün karamsarlığa düşmüştü. Fakir fukara evinde yakacak tükenmiş, kışlık nevale suyunu çekmişti. Bacalardan duman yerine beddua çıkıyor, kara bulutlara doğru yükseliyordu.</p>

    <p class="MsoNormal" style="text-align: justify;">Bedduaların hedefi başta İmparator Nikefor Botaniates ve yardakçılarıydı. Lüks ve ihtişamlı hayatlarını sürdürüyorlardı. Halkın sefaleti umurlarında bile değildi. Düzenleri bozulmadığına göre, yapılan beddualar pek tutmamışa benziyordu. Gerçi imparatorluk, güçsüz ve kudretsiz imparatorun elinde göz göre göre yıkılışa gidiyordu. Yıpranmış, küçülmüş, her tarafından azar azar kırpılmıştı. Selçuklularla Normanlar, koca Doğu Roma imparatorluğunun temellerini çoktandır sallamaya başlamışlardı.</p>

    <p class="MsoNormal" style="text-align: justify;">Halk bunu seziyor, bazıları kötü gidişi frenlemeye çalışıyor, fakat idarecilerin kılı kıpırdamıyordu.</p>

    <p class="MsoNormal" style="text-align: justify;">Generallerden bazıları açıktan açığa İmparatora karşı cephe almışlardı. Başlarında, köklü bir derebeyi ailesinden gelen General Aleksi Komnen de vardı. Sert karakterli, müsamahasız bir askerdi. Ne zamandır Botaniates'i devirip yerine geçmeye çalışıyordu. Halkın bıkkınlığı hayallerinin basamağı olacaktı. Gerçi halkın ezilmişliği, sefaleti, onun nazarında da bir facia sayılmazdı, ama imparatorluk hayallerine zemin hazırladığından alabildiğine istismarını yapıyordu. Fakir halkın ümidi olmuştu. Sözleri dilden dile yayılıyor, bir azizin vaazı gibi tekrarlanıyordu.</p>

    <p class="MsoNormal" style="text-align: justify;">İmparator Nikefor Botaniates, bütün bunlardan haberdardı. Fakat fazla ehemmiyet vermiyordu. Ona göre kendisini tahtından indirebilecek bir güç Bizans'ta henüz mevcut değildi. O bir azizdi. Kendisine çatanlar Allah'ın gazabına uğrar, İsa'nın kahredici gücü ile paramparça olurlardı. Varsın halk Komnen'i tutsundu. Halkın gücü neydi ki? Ne istediğini bilmez bu şuursuz kalabalık, hiçbir şey yapmaya muktedir değildi. Varsınlar diledikleri kadar Komnen'i tutsunlardı. Birkaç çapulcu yüzünden ne politikasını değiştirecek, ne de debdebesini bozacaktı. Değmezdi halkı memnun etmek için. Kırbaçlatmak, zindana atmak, asmak en kestirme yoldu. Halkı memnun etmektense, korkutmak daha kesin netice verirdi. Hem sonra halk tabakası kolay kolay memnun olmazdı. Oysa çabuk korkar,çabuk yılardı. Bu kestirme yolu tercih etmek, imparatora daha akıllıca geliyordu.</p>

    <p class="MsoNormal" style="text-align: justify;">Bu yüzden baskı rejimini büsbütün insafsızlaştırmıştı. Kitle halinde her gün tevkifler oluyor, kalın bir zincire sırayla bağlanmış perişan kılıklı kafileler şehir sokaklarından geçirilip zindanlara sokuluyordu.</p>

    <p class="MsoNormal" style="text-align: justify;">Günlük manzaralardan olup çıkmıştı bu. Nikefor böylece sokak adamını korkuttuğunu, sindirdiğini sanarak rahatlarken, General Aleksi Komnen, baskı hareketlerinin, kendisini biraz daha Bizans tahtına yaklaştırdığını biliyor, sevinç duyuyordu. Neredeyse Bizans tacı kendiliğinden başına geçmek üzere idi.</p>

    <p class="MsoNormal" style="text-align: justify;">Halkın giderek artan homurtusu sağır sultanın kulağına bile erişecek hale gelmişti de, Bizans İmparatoruna ulaşamamıştı. Etrafını kat kat sarmış dalkavuklar halkası bazı gerçeklerin imparatora ulaşmasını önlüyor, kendi menfaatlerinin bulunduğu yola imparatoru sevk ediyorlardı.</p>

    <p class="MsoNormal" style="text-align: justify;">Aslında Nikefor bu derece ahmak bir imparator olamazdı. Onu etrafı bu hâle getirmişti. Görmez, duymaz bir heykeldi sanki. Onun yerine başkaları görüyor, onun yerine başkaları duyuyor ve pek tabii başkaları düşünüyordu. İmparatorun vazifesi sadece bazı kararlan okumadan imzalamak, bazı emirleri mahiyetini düşünmeden vermekti.</p>

    <p class="MsoNormal" style="text-align: justify;">İmparatora körü körüne bağlı bir Senato, bir de Yüksek Mahkeme vardı. Bu iki müessese adaleti uygulamakla değil, adeta imparatorun istediği gibi bozmakla görevliydiler. İmparator ne isterse Senato ona karar veriyor, mahkeme sadece idamları tebliğ ediyor, zulüm halkın gözünde mücessemleştiriliyordu.</p>

    <p class="MsoNormal" style="text-align: justify;">Ve hayat sürüp gidiyordu Bizans'ta. Bu hayat halk tabakası için ne kadar çekilmezse, aristokrasi için o kadar mükemmeldi. Bir küçük azınlık böyle devam etmesini istiyor, halk ise biran önce bitmesi için İmparatora karşı çıkan herkesle işbirliği yapıyordu.</p>

    <p class="MsoNormal" style="text-align: justify;">İmparator ise, Valekerna Sarayında günlük hayatını yaşıyordu.</p>

    <p class="MsoNormal" style="text-align: justify;">Bizans imparatoru Nikefor Botaniates'in günlük hayatı hakkında bir fikir sahibi olabilmek için, onu taht odasında bir kere görmek yeterdi.</p>

    <p class="MsoNormal" style="text-align: justify;">Bu taht odası sarayın en ihtişamlı bölümünü teşkil ediyordu. Mermer sütunların üstündeki harikulade kabartmalar gerçek bir sanat eseriydi. Hele büyük kubbenin etrafına dizilmiş altı küçük kubbe, koca taht odasına apayrı bir ihtişam veriyordu. Kubbelerin dört tarafı kabartmalarla süslenmişti. Meryem Ana ve Hazreti İsa'nın tasvirleri çoğunluğu teşkil ediyordu. Bunların dışında, bazı Hıristiyan azizleri de vardı.</p>

    <p class="MsoNormal" style="text-align: justify;">Büyük kubbenin tam tepesine yapılmış koca aziz kabartması diğerlerinin aksine bir ıstırap sembolü idi. Sanki kubbeyi tutan kendisiymiş gibi yüzü allak bullaktı. Herhalde muzip bir sanatkârın elinden çıkmış olmalıydı. Bizans İmparatorlarına tepeden baktırmakla kalmamış, böyle imparatorlar görmekten doğan memnuniyetsizliği ve acıyı da yüzüne kazımıştı. Nikefor böyle yorumlamış olsaydı mutlaka kabartmanın sökülmesini emrederdi. Ama o, kubbelerdeki aziz kabartmalarını Bizans tahtının koruyucuları gibi görmeye, öteden beri, alışmış bulunuyordu.</p>

    <p class="MsoNormal" style="text-align: justify;">zaten gözlerini tavana pek sık kaldırmazdı. Resim de olsalar, birtakım insanların kendisine tepeden bakmalarına tahammül edemiyordu. İmparator, halkından korkmuyordu, ama kiliseden ürküyordu. Sivri külahlı papazlar Bizans'ın gizli yöneticileri idi. İmparatoru doğru yola sevk etmekle görevli bulundukları halde, hiçbir zaman bu yolu kendileri de bulabilmiş değillerdi. Bütün hünerleri halkın elinde son kalan arazi parçalarını "İsa hakkı için", "Meryem hürmetine", gasp ederek kilisenin geniş arazisine katmaktı. Fakir halk bir taraftan aristokrasi ile mücadelesini verirken, diğer taraftan kilise ile ürkek ve sessiz bir savaşı sürdürmek zorunda kalıyordu.</p>

    <p class="MsoNormal" style="text-align: justify;">Bu adamların bir kısmı, şu anda, taht odasında bulunuyordu. Elleri altın topuzlu bastonların üstünde kavuşmuştu. Sanki bütün gücü bastonlarından alıyorlardı. Bunlarla herkese doğru yolu gösterdiklerine halkı inandırmaya çalışıyorlardı. Gerçekte ise halk artık onlara inanmıyordu.</p>

    <p class="MsoNormal" style="text-align: justify;">Papazlara bakarken, İmparator Nikefor'un, memnuniyetsizliği çehresine aksetmişti. Tombul yüzünde derin çizgiler vardı. Yakasından dışarı taşmış gerdanı sinirden titriyordu.</p>

    <p class="MsoNormal" style="text-align: justify;">Neden sonra parmakları asabı hareketlerle kıvrıldı. Tahtın som altından kolluklarını kavradı. Avuçları acıyıncaya kadar sıktı. Sonra beklenmedik bir hareketle doğruldu. Kısık gözlerini en önde duran başrahibe dikti.</p>

    <p class="MsoNormal" style="text-align: justify;">"Kilisenin toprağı ülkemin sahip olduğu bütün toprakların neredeyse yarısına ulaşıyor; böyleyken tatmin olmuyor, yeni arazileri ilhak izni vermem için huzuruma geliyorsunuz. İnsaf ediniz, bunca topraksız insanların bir ülkede bir karış bile ekilmedik arazi kalmaması lâzımken, kilise, elindeki arazilerin hemen hemen tamamını muattal tutuyor. Ne kirayla, ne başka bir yolla işletmeye yanaşmıyor. Normanlar ve Selçuklular verimli toprakların büyük kısmını işgal etmiş durumda. Yakında açlık başlayacak. Siz ise hâlâ toprak, hâlâ toprak."</p>

    <p class="MsoNormal" style="text-align: justify;">Sesi giderek sertleşmiş, sözlerinin sonuna doğru yumruklarını sıkarak adeta bağırmıştı.</p>

    <p class="MsoNormal" style="text-align: justify;">Fakat papazların kılı bile kıpırdamadı. Müstehziyâne bir tavırla dinlediler. Başrahip bir adım daha ileri çıktı, iyice imparatora yaklaştı.</p>

    <p class="MsoNormal" style="text-align: justify;">"Efendimiz, bizim şahsî hiçbir ihtirasımızın olmadığını sizden âlâ kim bilebilir? Lâkin kiliseyi düşünmek zorundayız. Saray gibi çok yerden gelirimiz yoktur. Aidatlarla kiliseyi yaşatmaya çalışıyoruz. Bu aidatların büyük kısmı halk tarafından ödenirdi. Bunu gönüllü yaparlardı. Artık yanaşmıyorlar. Kiliseyi neredeyse düşman ilân edecekler. Niçin bilmiyorum, gittikçe dinden uzaklaşıyorlar."</p>

    <p class="MsoNormal" style="text-align: justify;">İmparatorun dudaklarında tuhaf bir gülümseme belirdi. Sarayı baskı altında tutan kilisenin halk düşmanı ilân edilmesi, kendi hesabına pek uygun düşüyordu.</p>

    <p class="MsoNormal" style="text-align: justify;">"Devam ediniz."</p>

    <p class="MsoNormal" style="text-align: justify;">Rahip, imparatordaki değişikliğin neden ileri geldiğini anladı. Sevincini kursağında bırakmak için sesini yükseltti:</p>

    <p class="MsoNormal" style="text-align: justify;">"Ama halk hiçbir vakit doğru düşünemez. Onların görüşüne iltifat edersek, sarayı da düşman görmek zorunda kalacağız."</p>

    <p class="MsoNormal" style="text-align: justify;">İmparator mırıldandı:</p>

    <p class="MsoNormal" style="text-align: justify;">"Sarayı mı?"</p>

    <p class="MsoNormal" style="text-align: justify;">"Elbette, ne zamandır çirkin söylentiler dolaşıyor. Biz İmparator için yaşamıyoruz, sesleri ayyuka çıkıyor. Siz de biliyorsunuz ki..."</p>

    <p class="MsoNormal" style="text-align: justify;">Nikefor hiddetle ayağını vurdu:</p>

    <p class="MsoNormal" style="text-align: justify;">"Ben bunları bilmiyordum, hayır, bilmiyordum! Halk niçin beni düşman görsün? İyilikten başka ne yapılır onlara?"</p>

    <p class="MsoNormal" style="text-align: justify;">Başrahip konuşmayı istediği yöne çekmekten memnun, sırıttı:</p>

    <p class="MsoNormal" style="text-align: justify;">"Haşmetmeap çok haklı, iyilikten başka hiçbir şey... Lâkin halk bunu anlayamaz. Bir takım soysuzların peşinde ihtilâle doğru sürüklenir. Kendi ölümünü kendi elleriyle, şuursuzca hazırlarlar."</p>

    <p class="MsoNormal" style="text-align: justify;">"İhtilâl mi dediniz?"</p>

    <p class="MsoNormal" style="text-align: justify;">"Yahut buna benzer bir şey. İstikbalin ne getireceği belli mi? Yarın siz efendimiz İsa efendimize kavuşunca kilisenin hamisiz kalacağı muhakkak. Bu topraklara onun için muhtacız."</p>

    <p class="MsoNormal" style="text-align: justify;">İmparator yıkılır gibi tahtına oturdu. Gerçi "İsa'ya kavuşmak" tabiri bir dindar için çok güzeldi, ama netice itibariyle ölümün ta kendisiydi. Hayır, ölmek istemiyordu! Genç sayılmazdı. Fakat hayat doluydu, bir imparatordu, halktan biri gibi nerede, ne zaman olacağı belirsiz bir ölümle cezalandırılamazdı! Azizler belki bir çaresini bulabilirlerdi ölümün, kim bilir.</p>

    <p class="MsoNormal" style="text-align: justify;">Gözleri kubbelere doğru kalktı. Kabartmalara baktı. En tepedeki aziz tasviri öfkelenmiş gibi geldi ona. Alelacele gözlerini papazlara çevirdi:</p>

    <p class="MsoNormal" style="text-align: justify;">"Kısacası ne istiyorsunuz?"</p>

    <p class="MsoNormal" style="text-align: justify;">Biran önce defetmeli, ölümün korkusunu da onlarla birlikte kovmalı idi. Bu adamların saraya her gelişlerinde mutlaka bir aksilik çıkardı.</p>

    <p class="MsoNormal" style="text-align: justify;">"Evet, ne istiyorsunuz?" diye sualini tekrarladı.</p>

    <p class="MsoNormal" style="text-align: justify;">Başrahip muzaffer bir bakışla karşısındakini süzdü.</p>

    <p class="MsoNormal" style="text-align: justify;">"Küçük bir şey," dedi ihtiras dolu sesiyle. "Çok küçük bir şey. Aslında bunun için efendimizi rahatsız etmemeliydik. Efendimiz bilirler ki, kilise kendilerine büyük ehemmiyet verir. Ruhsatı olmadan iş görmez."</p>

    <p class="MsoNormal" style="text-align: justify;">İmparator sabırsızlanıyordu:</p>

    <p class="MsoNormal" style="text-align: justify;">"Söyleyiniz."</p>

    <p class="MsoNormal" style="text-align: justify;">Adam baklayı ağzından çıkardı:</p>

    <p class="MsoNormal" style="text-align: justify;">"Efendimiz. Makedonyalı eski bir aristokrat aramızda yaşıyor. Toprakları oldukça geniş. Bir kısmını kiliseye verirse neyi eksilir?"</p>

    <p class="MsoNormal" style="text-align: justify;">"Adı ne bu adamın?"</p>

    <p class="MsoNormal" style="text-align: justify;">"Kaptan Lombard, efendimiz."</p>

    <p class="MsoNormal" style="text-align: justify;">İmparator bir an düşündü. Çenesindeki kemikler kalkıp indi. Dişlerini gıcırdattığını anladılar.</p>

    <p class="MsoNormal" style="text-align: justify;">"Bu ismi çok duydum," dedi. "Makedonyalı şair bozuntusu. Üç ticaret gemisine de sahip değil mi bu adam?"</p>

    <p class="MsoNormal" style="text-align: justify;">"Öyleydi efendimiz."</p>

    <p class="MsoNormal" style="text-align: justify;">"Ne demek öyleydi?"</p>

    <p class="MsoNormal" style="text-align: justify;">"Geçen yıl gemilerinden birini kiliseye, birini de imparatora bağışlamıştı, şimdi hâlâ Venedik Bizans arası seferler yapan bir gemiye sahip."</p>

    <p class="MsoNormal" style="text-align: justify;">Nikefor elini çenesine götürüp kaşıdı:</p>

    <p class="MsoNormal" style="text-align: justify;">"Ya!"</p>

    <p class="MsoNormal" style="text-align: justify;">Başrahip alelacele devam etti:</p>

    <p class="MsoNormal" style="text-align: justify;">"Bir adamın hem gemisi hem de toprakları varsa, birinden birini aksatıyor demektir. Gerçi Lombard şimdilik topraklarıyla meşgul oluyor, gemisini de Venedikli bir kaptan yönetiyor, ama olsun, yine de işi aksatıyor ve gerekli verimi sağlayamıyor."</p>

    <p class="MsoNormal" style="text-align: justify;">"Demek öyle."</p>

    <p class="MsoNormal" style="text-align: justify;">"Tam tamına efendimiz!"</p>

    <p class="MsoNormal" style="text-align: justify;">"Pekâlâ, Lombard'ın mallarına ve gemilerine el konulmasını emredeceğim, karşı gelirse tutuklamalarını söyleyeceğim, araziler sizin, gemi devletin, işin üst yanını ben düşünürüm, anlaştık mı?"</p>

    <p class="MsoNormal" style="text-align: justify;">Haç çıkardılar.</p>

    <p class="MsoNormal" style="text-align: justify;">"Gidebilirsiniz."</p>

    <p class="MsoNormal" style="text-align: justify;">Geri geri giderek kapıdan çıktılar.</p>

    <p class="MsoNormal" style="text-align: justify;">Nikefor, şeytanlarıyla baş başa kalınca ayağa kalktı. Bir mermer sütuna yaslandı. Ellerini göğsüne kavuşturdu, bakışları kubbelerdeki aziz heykellerinde dolaştı.</p>

    <p class="MsoNormal" style="text-align: justify;">"Azizler, tacımı tahtımı koruyunuz," diye dua etti.</p>

    <p class="MsoNormal" style="text-align: justify;">Bütün duaları tacıyla tahtıyla başlar, yine onlarla son bulurdu. Bizans için bir dileği yoktu. Azizleri boş arzularla rahatsız etmek istemiyordu. Nikefor'un gözünde sadece taç, yalnız taht vardı. Ama bunların Bizans'ın yaşamasıyla kâim olacağını düşünmezdi bile.</p>

    <p class="MsoNormal" style="text-align: justify;">Aziz kabartması yüzünü daha beter buruşturmuş gibi geldi ona. Bakışlarını kaçırdı, yere mıhladı. Oradan yakut kakmalı pabuçlarına uzun uzun baktı. Bazı şeyleri düşünmek için gözlerini yumdu.</p>

    <p class="MsoNormal" style="text-align: justify;">Lombard'ın mallarına el konulması için harekete geçecekti. Senatodan itiraz gelmezdi. İstediğini yapmakta serbestti. Kendisinden hesap sorulmayacağını biliyordu. Yine de bazı endişeleri vardı. Vicdan sesi miydi bu, yoksa korku hissi mi? Kestiremedi.</p>

    <p class="MsoNormal" style="text-align: justify;">Altın çanı salladı. Yandaki bir odada emre amade bekleyen muhafız kumandanı ve sırdaşı Şövalye Albert, uzun kılıcını yerde sürüye sürüye koştu. İmparatorun önünde eğildi:</p>

    <p class="MsoNormal" style="text-align: justify;">"Emrinizdeyim Vasileas."</p>

    <p class="MsoNormal" style="text-align: justify;">"Lombard diye birini duydun mu?"</p>

    <p class="MsoNormal" style="text-align: justify;">Şövalye belli belirsiz gülümsedi:</p>

    <p class="MsoNormal" style="text-align: justify;">"Geçen yıl bizi az mı uğraştırmıştı?"</p>

    <p class="MsoNormal" style="text-align: justify;">"Ne gibi?"</p>

    <p class="MsoNormal" style="text-align: justify;">"Gemilerini ve arazilerini vermek istemiyordu. Güç razı etmiştik. Bizans'ı kendi menfaati kadar sevmediği muhakkak."</p>

    <p class="MsoNormal" style="text-align: justify;">"Başka?"</p>

    <p class="MsoNormal" style="text-align: justify;">"Doğrusunu isterseniz Vasileas, Kaptan Lombard'ın General Aleksi Komnen ile pek sıkı fıkı olduğu gözlerden kaçmıyor."</p>

    <p class="MsoNormal" style="text-align: justify;">"Yani?"</p>

    <p class="MsoNormal" style="text-align: justify;">"Kumpasın içinde o da var."</p>

    <p class="MsoNormal" style="text-align: justify;">"Kumpas?"</p>

    <p class="MsoNormal" style="text-align: justify;">"Evet efendimiz. Size karşı bir kumpas söz konusu."</p>

    <p class="MsoNormal" style="text-align: justify;">İmparator çenesini kaşıdı. Yavaş yavaş tahtına oturdu. Neden sonra:</p>

    <p class="MsoNormal" style="text-align: justify;">"Kaptan Lombard'ın mallarına el konulsun," dedi. "Karşı gelirse tutuklayın."</p>

    <p class="MsoNormal" style="text-align: justify;">"Başüstüne efendimiz."</p>

    <p class="MsoNormal" style="text-align: justify;">"Tamam, gidebilirsin."</p>

    <p class="MsoNormal" style="text-align: justify;">"İzninizle."</p>

    <p class="MsoNormal" style="text-align: justify;">Şövalye Albert bir reveransla imparatoru selâmladıktan sonra döndü. Birden genç, güzel bir kızla burun buruna geldi. Başıyla bir selâm verdi.</p>

    <p class="MsoNormal" style="text-align: justify;">"Selâmlarım sizi yüce Anna Komnen."</p>

    <p class="MsoNormal" style="text-align: justify;">"Selâm şövalye."</p>

    <p class="MsoNormal" style="text-align: justify;">İmparatora yöneldi. Dizlerini bükerek selâmladı.</p>

    <p class="MsoNormal" style="text-align: justify;">"Vasileas."</p>

    <p class="MsoNormal" style="text-align: justify;">"Anna! Bir arzun mu var?"</p>

    <p class="MsoNormal" style="text-align: justify;">"Destursuz girdiğim için affımızı istirham ederim Vasileas."</p>

    <p class="MsoNormal" style="text-align: justify;">"Ooo... Anna, biliyorsun bu izni sana vermiştim, dilediğin zaman kimseden izin almadan gelebilirsin. Sarayımın yıldızısın sen."</p>

    <p class="MsoNormal" style="text-align: justify;">"İltifatınıza teşekkür ederim efendimiz."</p>

    <p class="MsoNormal" style="text-align: justify;">"Bir şey mi isteyeceksin?"</p>

    <p class="MsoNormal" style="text-align: justify;">"Cüret edemiyorum, şimdiye kadar bana öylesine iyi davrandınız ki..."</p>

    <p class="MsoNormal" style="text-align: justify;">"Böyle düşündüğün için memnunum. Herhalde baban da senin gibi düşünüyordur, umarım."</p>

    <p class="MsoNormal" style="text-align: justify;">Genç kız General Aleksi Komnen'in kızıydı. İmparatorun son sözlerini duyunca bir an şaşırır gibi oldu.</p>

    <p class="MsoNormal" style="text-align: justify;">"Babam mı? Sizin hizmetinizde bulunmaktan şeref duyuyor," diye mırıldandı.</p>

    <p class="MsoNormal" style="text-align: justify;">"O halde niçin aylardan beri yanıma uğramaz?"</p>

    <p class="MsoNormal" style="text-align: justify;">Genç kıza doğru eğildi:</p>

    <p class="MsoNormal" style="text-align: justify;">"Anna..."</p>

    <p class="MsoNormal" style="text-align: justify;">"Emrediniz efendimiz."</p>

    <p class="MsoNormal" style="text-align: justify;">"Baban hakkında söylenenleri biliyor musun?"</p>

    <p class="MsoNormal" style="text-align: justify;">Anna ürperdi:</p>

    <p class="MsoNormal" style="text-align: justify;">"İnanmayacağınızı bildiğimden müsterihim efendimiz."</p>

    <p class="MsoNormal" style="text-align: justify;">Ama inananlar çoğunlukta, gerçek daima gerçektir, riya yaldızı bunun üstünde çabuk bozulur."</p>

    <p class="MsoNormal" style="text-align: justify;">Tekrar arkasına yaslandı:</p>

    <p class="MsoNormal" style="text-align: justify;">"Şimdi ne istediğini söyle de arzunu bir an evvel yerine getirmenin zevkini tadayım."</p>

    <p class="MsoNormal" style="text-align: justify;">Genç kız az önceki neşesinden çok şey kaybetmişti:</p>

    <p class="MsoNormal" style="text-align: justify;">"Nedimemi değiştirmenizi istirhama geldim Vasileas," dedi titrek, ürkek bir sesle.</p>

    <p class="MsoNormal" style="text-align: justify;">"Bir kusur mu işledi?"</p>

    <p class="MsoNormal" style="text-align: justify;">"Çok meraklı efendimiz, kapı aralıklarından gözetlemeye bayılıyor."</p>

    <p class="MsoNormal" style="text-align: justify;">Nikefor gürültülü bir kahkaha attı. Sesi kubbelerde çınladı, yankılandı.</p>

    <p class="MsoNormal" style="text-align: justify;">"Meraklı ha! Aldırma, bütün nedimeler meraklıdır. Geçenlerde de İmparatoriçe aynı şeyden dert yanmıştı. Peki yanma almak istediğin biri var mı?"</p>

    <p class="MsoNormal" style="text-align: justify;">"Sizce bir mahzuru yoksa nedime istemiyorum efendimiz."</p>

    <p class="MsoNormal" style="text-align: justify;">İmparatorun kaşları çatıldı:</p>

    <p class="MsoNormal" style="text-align: justify;">"İstemiyor musun? Olur mu hiç? Bir saraylı kız nedimesiz olur mu? Şaka ediyorsundur."</p>

    <p class="MsoNormal" style="text-align: justify;">"Siz nasıl isterseniz öyle olsun efendimiz."</p>

    <p class="MsoNormal" style="text-align: justify;">"Bu itaatin çok hoşuma gidiyor Arına, keşke baban da itaatkâr olsaydı."</p>

    <p class="MsoNormal" style="text-align: justify;">Genç kız gözlerini indirdi. Babası General Aleksi Komnen'in ne yapmak istediğini biliyor ve ona hak veriyordu. Tabii bu fikrini şimdilik içine gömmek zorunda idi.</p>

    <p class="MsoNormal" style="text-align: justify;">"Ben söylenenlere inanmıyorum haşmetmeap," dedi.</p>

    <p class="MsoNormal" style="text-align: justify;">İmparator yeniden bir kahkaha attı:</p>

    <p class="MsoNormal" style="text-align: justify;">"Kim inanıyor sanki! İnansam babanı tevkif ettirmem gerekir. Ettirmediğime göre, demek inanmıyorum."</p>

    <p class="MsoNormal" style="text-align: justify;">"Teşekkürler efendimiz. Müsaadenizle."</p>

    <p class="MsoNormal" style="text-align: justify;">Geri geri gitti.</p>

    <p class="MsoNormal" style="text-align: justify;">"Bir dakika, Anna!"</p>

    <p class="MsoNormal" style="text-align: justify;">Nikefor doğruldu paytak adımlarla genç kızın yanma gitti. Çenesinden tutup kendisine bakmaya zorladı.</p>

    <p class="MsoNormal" style="text-align: justify;">"Nedimeni kovabilirsin."</p>

    <p class="MsoNormal" style="text-align: justify;">"Teşekkür ederim."</p>

    <p class="MsoNormal" style="text-align: justify;">"Ha! Benim genç doktorum Çaka'ya da Grekçe dersi vermeni istiyorum. İyi bir saraylı olmalı. Şimdilik gidebilirsin."</p>

    <p class="MsoNormal" style="text-align: justify;">Arkasından bir süre baktı. Dudaklarında sinsi bir gülüş yalpaladı. Kızı elinin altında bulunduğu müddetçe, General Aleksi Komnen, pek kıpırdayamazdı. Gerekirse kızının hayatıyla generali tehdit etmekten çekinmeyecekti.</p>

    <p class="MsoNormal" style="text-align: justify;">Altın çanı salladı. Nöbetçiye:</p>

    <p class="MsoNormal" style="text-align: justify;">"Dansözler gelsin," dedi.</p>
  </div>
</body>
</html>
