<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" />

  <title>(Microsoft Word - Yavuz Bahadiro60lu - 07akabey.doc)</title><!--[if gte mso 9]><xml>
 <o:DocumentProperties>
  <o:Author>f</o:Author>
  <o:Template>Normal</o:Template>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>165</o:TotalTime>
  <o:Created>2013-11-29T20:56:00Z</o:Created>
  <o:LastSaved>2013-11-29T20:56:00Z</o:LastSaved>
  <o:Pages>158</o:Pages>
  <o:Words>51248</o:Words>
  <o:Characters>292116</o:Characters>
  <o:Lines>2434</o:Lines>
  <o:Paragraphs>685</o:Paragraphs>
  <o:CharactersWithSpaces>342679</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin-top:0cm;
        mso-para-margin-right:0cm;
        mso-para-margin-bottom:10.0pt;
        mso-para-margin-left:0cm;
        line-height:115%;
        mso-pagination:widow-orphan;
        font-size:11.0pt;
        font-family:"Calibri","sans-serif";
        mso-ascii-font-family:Calibri;
        mso-ascii-theme-font:minor-latin;
        mso-hansi-font-family:Calibri;
        mso-hansi-theme-font:minor-latin;
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h1 class="calibre1" id="calibre_toc_7" style="text-align: center;">Yedinci Bölüm</h1>

    <div style="text-align: center;">
      <br />
    </div>

    <p class="MsoNormal" style="text-align: justify;">Çaka Bey'in başarıları önceleri Bizans İmparatoru Aleksi Komnen'in dikkatini çekmedi. Bazı uçbeylerinin küçük başarılarını meşgul olmaya değer görmüyordu. Birkaç kere kendisine İzmir'i hatırlatmak isteyenleri şiddetle azarlamış, huzurundan kovmuştu. Yalnız bazı generaller kendi aralarında sık sık bu mevzu üstünde konuşuyor, İzmir'in fethini tartışıyorlardı.</p>

    <p class="MsoNormal" style="text-align: justify;">Bizanslı kumandanlar İzmir'in Çaka Bey tarafından fethedildiğini duyunca bir söylenti olduğunu sanmış, kahkahayı basmışlardı. Kanaatlerine göre İzmir, değil Çaka Bey tarafından, bağlı olduğu Selçuklu Sultanınca bile fethedilmeyecek kadar sağlamdı. Bu, olsa olsa kötü bir şaka olabilirdi.</p>

    <p class="MsoNormal" style="text-align: justify;">Daha sonra bizzat kendi istihbaratları tarafından doğrulanınca, müthiş bir endişeye kapıldılar. Vakit geçirmeden İmparator Aleksi Komnen'e koştular. Çaka Beyin İzmir'i aldığını, bir donanma vücuda getirmek üzere olduğunu, donanmayı denize indirir indirmez de civardaki adalara saldıracağını anlatmak istediler. Lâkin imparator, Çaka Beyi ciddiye almak istemiyordu bir türlü. Onun da kendisine mahsus bazı projeleri vardı. Her şeyden evvel yerini sağlamlaştırmak için etrafına güvendiği adamlar toplamakla meşguldü. Rahatsız edildiği için kızdı, generalleri tehdit ederek huzurundan kovdu.</p>

    <p class="MsoNormal" style="text-align: justify;">İzmir şokunun tesiri daha geçmeden Urla ile Foça'nın da düştüğü haberi geldi. Aklı başında bazı kumandanlar kara kara düşünüyor, bir çare bulmaya çalışıyorlardı. Çaka Bey vaktinde durdurulmazsa, Bizans'ın başına dert açabilirdi. Şimdiden açmıştı bile.</p>

    <p class="MsoNormal" style="text-align: justify;">Bir çıkar yol ararken hatırlarına Kaptan Lombard geldi. İmparator ona güveniyordu. Durumu anlatırsa belki dinleyecekti. Son çare olarak ona başvurdular.</p>

    <p class="MsoNormal" style="text-align: justify;">Lombard anlatılanları tek tek dinledi. Subayların sözünü kesmemeye dikkat ederek konuşmaların bitmesini bekledi. Çaka Beyin başarılarından memnuniyet mi, yoksa üzüntü mü duyduğu, yüzünden anlaşılmıyordu. İfadesiz gözlerini endişeli kumandanların üstüne dikmiş, öylece sözlerinin bitmesini beklemişti. Nihayet:</p>

    <p class="MsoNormal" style="text-align: justify;">"Pekâlâ," dedi. "İmparatora endişelerinizi iletirim. Ancak şunu söyleyeyim ki Çaka Bey göstermek istediğiniz gibi bir zalim değildir. Aldığı şehirlerde katliam yaptığı pis bir yalandır. Onu iyi tanıdım. Değişmeyecek kadar şahsiyat sahibidir."</p>

    <p class="MsoNormal" style="text-align: justify;">Kumandanlardan biri bu sözlere mana veremedi.</p>

    <p class="MsoNormal" style="text-align: justify;">"Anlayamadım kaptan," dedi. "Çaka Beyden yana mısınız, Bizans'tan yana mı?"</p>

    <p class="MsoNormal" style="text-align: justify;">"Ben doğruluktan yanayım sayın kumandan, bu yüzdendir ki İmparator Botaniates'i devirmeye çalıştım. Eğri gittiğinden karşısına çıktım, bugün aynı yola Aleksi Komnen giderse, ona da karşı çıkarım."</p>

    <p class="MsoNormal" style="text-align: justify;">General Markezis hiddetle bağırdı:</p>

    <p class="MsoNormal" style="text-align: justify;">"Bu sözleriniz suçtur."</p>

    <p class="MsoNormal" style="text-align: justify;">Lombard tuhaf bir gülümseme ile dudaklarını gerdi:</p>

    <p class="MsoNormal" style="text-align: justify;">"Biliyorum. Lâkin hayatım böyle suçlar işlemekle geçti. Hakkın müdafaası suç da olsa yapılmalıdır, buna inanıyorum. Körü körüne kimseye bağlanamam, siz de biliyorsunuz ki Çaka Bey hakkında anlattıklarınızın sadece fetihlerle ilgili bölümü doğrudur. Çocukları kazığa vurdurduğu, gebe kadınların karnını deştiği, ihtiyarları sakallarından sallandırdığı bütünüyle iftiradır."</p>

    <p class="MsoNormal" style="text-align: justify;">"Ama..."</p>

    <p class="MsoNormal" style="text-align: justify;">Kaptan Lombard parmağını havaya kaldırarak sözünün bitmediğini ifade ettikten sonra:</p>

    <p class="MsoNormal" style="text-align: justify;">"Şunu söylemek isterim," diye devam etti. "Düşmanınız da olsa kişiyi olduğu gibi kabul ediniz. Başka türlü göstermeye çalışmayınız. Sevmeyebilirsiniz, ama bazı meziyetlerini görmezlikten gelemezsiniz. Gelirseniz, kendi kendinizi aldatmış olursunuz."</p>

    <p class="MsoNormal" style="text-align: justify;">Ayağa kalktı:</p>

    <p class="MsoNormal" style="text-align: justify;">"Size anlattıklarımı imparatora da defalarca anlatmışımdır, bu yüzden zahmet edip beni jurnaletmeye kalkışmayın, İmparator benim iyi niyetime inanıyor. Çok kusurlarımı bile meziyet gibi görmeye çalışmıştır. Kötülerseniz sadece kovulmakla kalmaz belki zindanı da boylarsınız. Tuhaftır. İnsanlar gerçekten tuhaftır. Sevdiklerinin kusurlarını meziyet gibi görürler de, sevmediklerinin meziyetlerini kusur sayarlar!"</p>

    <p class="MsoNormal" style="text-align: justify;">Generaller şaşkın bir halde yanından çıktıktan sonra hazırlandı. Hemen saraya gitti. İmparatorun huzuruna alındı. Hiçbir mukaddemeye lüzum görmeden doğrudan meseleye girdi:</p>

    <p class="MsoNormal" style="text-align: justify;">"İmparator hazretleri, İzmir, Urla ve son olarak da Foça Türklerin eline geçmiştir, ne emir buyurursunuz?"</p>

    <p class="MsoNormal" style="text-align: justify;">İmparator hiç istifini bozmadı, önündeki kâğıtlarla uğraşır göründü.</p>

    <p class="MsoNormal" style="text-align: justify;">"Evet Vasileas, sizi dinliyorum. Kumandanlarınız tedirgin. Bir şeyler yapılması gerektiğini savunuyorlar."</p>

    <p class="MsoNormal" style="text-align: justify;">Nihayet başını kaldırdı, yüzü asık, gözleri bulanıktı.</p>

    <p class="MsoNormal" style="text-align: justify;">"Lombard, seni aklı başında biri olarak tanıdım ve hep böyle kalmanı isterim. Kötü haberler ağzına yakışmıyor, beni hayal kırıklığına uğratıyorsun. Askerler her zaman endişelidir. Etrafı velveleye boğmak için bence sebep yok."</p>

    <p class="MsoNormal" style="text-align: justify;">Lombard’ın yüzü sarardı.</p>

    <p class="MsoNormal" style="text-align: justify;">"Vesileas, hayal dünyanız gölgelenir endişesiyle susmakta daha devam edersek belki dilsizlerden müteşekkil bir milleti daha kolay idare etme imkânına sahip olursunuz, ama unutmayınız ki konuşmayan bir millet, yok demektir. Size endişelerimi açıyorum, bunlar aynı zamanda kumandanların, yani askerlerin endişeleridir. Kılıçların gölgesinde rahat ettiğinizi unutmuyorsunuz umarım."</p>

    <p class="MsoNormal" style="text-align: justify;">İmparator "küstah" der gibi bir tonla bağırdı:</p>

    <p class="MsoNormal" style="text-align: justify;">"Lombard!"</p>

    <p class="MsoNormal" style="text-align: justify;">"Buyurunuz Vasileas."</p>

    <p class="MsoNormal" style="text-align: justify;">"Sözlerin tartısız ve ölçüsüz çıkıyor, itidalini kaybetmişsin, belki yorgunluktandır. Çok çalıştın. Sakız'a gidip dinlenmek ister misin?"</p>

    <p class="MsoNormal" style="text-align: justify;">Lombard bunun bir uzaklaştırma taktiği olduğunu hemen anladı, dudaklarını ısırdı. Acaba yeni imparator hakkında verdiği iyi hükümlerde yanılmış mıydı? Hükmetme hırsı bunun da mı gözlerini bürümüş, gerçekleri göremez hale getirmişti?</p>

    <p class="MsoNormal" style="text-align: justify;">"Bu bir emir midir Vasileas?"</p>

    <p class="MsoNormal" style="text-align: justify;">İmparator yüzü asık, kalın kaşları çattı.</p>

    <p class="MsoNormal" style="text-align: justify;">"Dinlenmeni istiyorum," dedi. "Kızım Anna da çok sıkılmış burada. Birlikte gitseniz iyi olur. Ona nezaret edersin. İnan çok memnun olacağım."</p>

    <p class="MsoNormal" style="text-align: justify;">Lombard konuşmanın noktalandığını anladı. İmparator tekrar önündeki kâğıtlara eğilmişti. Ayağa kalktı.</p>

    <p class="MsoNormal" style="text-align: justify;">"İzninizle Vasileas."</p>

    <p class="MsoNormal" style="text-align: justify;">"Lombard."</p>

    <p class="MsoNormal" style="text-align: justify;">"Evet, Vasileas."</p>

    <p class="MsoNormal" style="text-align: justify;">"Verdiğin bilgi için teşekkür ederim, gerekeni yapacağım. Fakat söylendiği gibi bunun Çaka Beyle bir ilgisi olamaz. O Bizans sarayında yetişmiştir. Bize ihaneti düşünebilir mi?"</p>

    <p class="MsoNormal" style="text-align: justify;">Lombard acı acı gülümsedi.</p>

    <p class="MsoNormal" style="text-align: justify;">"Çaka bey Müslümandır Vasileas."</p>

    <p class="MsoNormal" style="text-align: justify;">"Ama Bizans terbiyesi ile yetişti."</p>

    <p class="MsoNormal" style="text-align: justify;">"Kart ağaç eğilmez derler imparator hazretleri. Çaka bey esir edildiği zaman tazelikten çıkmış bulunuyordu.</p>

    <p class="MsoNormal" style="text-align: justify;">Sonra şu da var. Türkler başka milletlerin adetlerini usullerini sadece gülünç bulurlar. Bağlı oldukları İslâm dini onlara en güzel yolları göstermektedir. Bu güzellikten çıkıp bir takım çirkinlikleri benimsemek aklın alacağı şey değildir."</p>

    <p class="MsoNormal" style="text-align: justify;">"Yani bizim adetlerimiz mi çirkin?"</p>

    <p class="MsoNormal" style="text-align: justify;">"Onu diyemeyeceğim, çünkü ben de oldukça alışkınım buna, ama Müslümanlar nazarında bizim âdetler çirkindir diyorum. Onların kanaatlerini söylüyorum. Bir şey hatırlatayım müsaadenizle: Çaka Bey bu sarayda kaldığı yıllarda bile bir damla şarap ağzına koymuş değildir."</p>

    <p class="MsoNormal" style="text-align: justify;">İmparator ürperdiğini hissetti. Madem ki bu genç akıncı içkiye alıştırılamamıştı. Bizans'ın hiçbir âdetini benimsememiş demekti.</p>

    <p class="MsoNormal" style="text-align: justify;">"Bunu bilmiyordum," diye söylendi. "Anna'ya soracağım."</p>

    <p class="MsoNormal" style="text-align: justify;">"Şüphesiz kızınız herkesten iyi bilir. Bir zamanlar Grekçe hocalığını yapıyordu."</p>

    <p class="MsoNormal" style="text-align: justify;">İmparatorun dişleri gıcırdadı.</p>

    <p class="MsoNormal" style="text-align: justify;">"Sersem Botaniates'in işi. Benim kızımı alelade bir öğretmen gibi Çaka Beyin hizmetine verdi. Ama ödettim bunu, hepsini ödettim."</p>

    <p class="MsoNormal" style="text-align: justify;">Kızmıştı, parmağını Lombard'ın üstüne dikti:</p>

    <p class="MsoNormal" style="text-align: justify;">"Dikkat et Lombard, kafandan Çaka Bey hakkındaki iyi düşünceleri silmeni emrediyorum."</p>

    <p class="MsoNormal" style="text-align: justify;">Lombard ancak kendi duyabileceği kadar:</p>

    <p class="MsoNormal" style="text-align: justify;">"Keşke beynimizi vücudumuz gibi yıkamak mümkün olsa," diye mırıldandı. Hafifçe eğildi.</p>

    <p class="MsoNormal" style="text-align: justify;">"İzninizle efendim."</p>

    <p class="MsoNormal" style="text-align: justify;">Ardından kapıyı yavaşça kapadı. Uzun zamandır Çaka Beyi ilk defa özlüyordu. Dürüstlüğü, mertliği, insan severliği gözünde tütüyordu.</p>

    <p class="MsoNormal" style="text-align: justify;">Dalgın dalgın sarayın koridorlarını geçerken bir kapı açıldı. Eşikte imparatorun kızı Anna belirdi. Lombard’ın düşünceli halini görünce takıldı:</p>

    <p class="MsoNormal" style="text-align: justify;">"Çok dalgın görünüyorsunuz kaptan."</p>

    <p class="MsoNormal" style="text-align: justify;">Lombard durdu:</p>

    <p class="MsoNormal" style="text-align: justify;">"Size öyle gelmiş Prinkipisa."</p>

    <p class="MsoNormal" style="text-align: justify;">"Yoksa babamla mı atıştınız?"</p>

    <p class="MsoNormal" style="text-align: justify;">"Haddime mi düşmüş? Babanızla imparator olmadan önce atışabiliyordum."</p>

    <p class="MsoNormal" style="text-align: justify;">"Kırgın gibisiniz."</p>

    <p class="MsoNormal" style="text-align: justify;">Koluna girdi.</p>

    <p class="MsoNormal" style="text-align: justify;">"Söyle kaptan, gerçekten babamla ilgili bir şey değil mi?"</p>

    <p class="MsoNormal" style="text-align: justify;">"Evet Anna babanızla ilgili. İmparatorluğun geleceğiyle daha doğrusu. Ne yazık ki babanız bunu anlamak istemiyor. Endişelerimi duyunca ne tavsiye ettiğini imkânı yok tasavvur edemezsiniz."</p>

    <p class="MsoNormal" style="text-align: justify;">"Ne tavsiye etti?"</p>

    <p class="MsoNormal" style="text-align: justify;">"Sizi alıp Sakız Adasına götürmemi. Böylece sinirlerim düzelecekmiş. Düşünsenize, böyle bir zamanda kızağa çekmek istiyor beni."</p>

    <p class="MsoNormal" style="text-align: justify;">Başını iki yana salladı.</p>

    <p class="MsoNormal" style="text-align: justify;">"Hayır, imparator olması için hayatımı ortaya koyduğumu söylemedim, söyleyemem, buna karakterim müsait değildir. Dediğini yapacağım."</p>

    <p class="MsoNormal" style="text-align: justify;">Genç kız ellerini çırptı.</p>

    <p class="MsoNormal" style="text-align: justify;">"Ne güzel, o ne güzel; demek beni de alıp Sakız'a götüreceksiniz? Fevkalâde bir şey bu."</p>

    <p class="MsoNormal" style="text-align: justify;">"Izdıraplarımla alakadar bile değilsiniz Anna, kedinizden başkasını gözünüz görmüyor."</p>

    <p class="MsoNormal" style="text-align: justify;">"Ne yapabilirim? Genç bir kızım eğlenmek istiyorum.</p>

    <p class="MsoNormal" style="text-align: justify;">Ne olur suratınızı asmayınız kaptan. Beni götürmeye razı oldunuz değil mi?"</p>

    <p class="MsoNormal" style="text-align: justify;">Lombard ellerini iki yana açtı:</p>

    <p class="MsoNormal" style="text-align: justify;">"Bu aslında bir emirdi," dedi, "ne yapabilirim?"</p>

    <p class="MsoNormal" style="text-align: justify;">"Ne zaman yola çıkıyoruz?"</p>

    <p class="MsoNormal" style="text-align: justify;">"Madem ki imparatoru rahatsız ediyorum mümkün olan en kısa zamanda. Rahatı benim buradan uzaklaşmama bağlı. Ama küçük prenses, o kadar heveslenmeyin.</p>

    <p class="MsoNormal" style="text-align: justify;">Derler ki Çaka Bey denizlerde ölüm saçıyor."</p>

    <p class="MsoNormal" style="text-align: justify;">"Çaka Bey!"</p>

    <p class="MsoNormal" style="text-align: justify;">"Evet, eski talebeniz. Siz görünce sevinir mi, üzülür mü bilmiyorum."</p>

    <p class="MsoNormal" style="text-align: justify;">"Korsan mı olmuş?"</p>

    <p class="MsoNormal" style="text-align: justify;">"Öyle derler. Üç yıl içinde muazzam bir donanma kurmayı başarmış, insanın aklı duruyor. İzmir, Urla Foça elinde. Gittikçe de genişliyor. Bugünlerde adalardan birine saldıracağı haberi geldi."</p>

    <p class="MsoNormal" style="text-align: justify;">"Bütün bunları babamdan saklıyor musunuz?"</p>

    <p class="MsoNormal" style="text-align: justify;">"Daha bir kısmını anlatmaya fırsat kalmadan seyahat tavsiye etti. Fazla konuşmaya kalksam bu seyahatin yolu zindana doğru değişebilirdi."</p>

    <p class="MsoNormal" style="text-align: justify;">Genç kızın aklı fikri Çaka Beyde kalmıştı.</p>

    <p class="MsoNormal" style="text-align: justify;">"Karşılaşır mıyız onunla?"</p>

    <p class="MsoNormal" style="text-align: justify;">"Kiminle? Ha, Çaka Beyi diyorsunuz, belli mi olur?"</p>

    <p class="MsoNormal" style="text-align: justify;">Bir muharip nerede, ne zaman basacağını önceden bildirmez ki."</p>

    <p class="MsoNormal" style="text-align: justify;">"Yani karşılaşabiliriz diyorsunuz."</p>

    <p class="MsoNormal" style="text-align: justify;">"Elbette, fakat siz üzülmüşe benzemiyorsunuz. Eski kalp ağrılarınız nüksetti galiba."</p>

    <p class="MsoNormal" style="text-align: justify;">Anna toparlandı.</p>

    <p class="MsoNormal" style="text-align: justify;">"Saçmalamayın lütfen, yıllar sonra ismini duyunca şaşırdım, hepsi bu kadar."</p>

    <p class="MsoNormal" style="text-align: justify;">Lombard konuyu değiştirdi.</p>

    <p class="MsoNormal" style="text-align: justify;">"E, böyle nereye gidiyorsunuz. Saraydan hayli uzaklaştığımızın farkında mısınız? İmparator hazretleri tek başına çıktığınızı duyarsa kızarlar."</p>

    <p class="MsoNormal" style="text-align: justify;">Anna yumruklarını sıktı.</p>

    <p class="MsoNormal" style="text-align: justify;">"Bebek değilim ben, başıma buyruk olmak istiyorum.</p>

    <p class="MsoNormal" style="text-align: justify;">Ne zaman sokağa çıkmak istersem bir sürü muhafız, süslü arabalar, insanlar gibi ipekliler giymiş atlar. Kendimi bir insan olarak görmeyi unuttum nicedir. Karışmalarını istemiyorum."</p>

    <p class="MsoNormal" style="text-align: justify;">Lombard bir kahkaha attı.</p>

    <p class="MsoNormal" style="text-align: justify;">"Ne yaparsınız" dedi. "İmparator kızı olmanın birçok nimetleri yanında bazı çekilmez yanları da vardır. Binlerce kız şu anda durumunuzda olmak için hayatının yarısını verebilir, düşünüyor musunuz?"</p>

    <p class="MsoNormal" style="text-align: justify;">"Ya ben. Alelade bir babanın kızı olmak için neler verebileceğimi düşünebiliyor musunuz?"</p>

    <p class="MsoNormal" style="text-align: justify;">Lombard hayretle mırıldandı:</p>

    <p class="MsoNormal" style="text-align: justify;">"İnsanları anlamak ne kadar zor."</p>

    <p class="MsoNormal" style="text-align: justify;">Birlikte bir müddet dolaştılar. Sonra kızı saraya bıraktı, kendi de evinin yolunu tuttu. Hâlâ Çaka Bey aklından çıkmamıştı.</p>
  </div>
</body>
</html>
