<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" />

  <title>(Microsoft Word - Yavuz Bahadiro60lu - 07akabey.doc)</title><!--[if gte mso 9]><xml>
 <o:DocumentProperties>
  <o:Author>f</o:Author>
  <o:Template>Normal</o:Template>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>165</o:TotalTime>
  <o:Created>2013-11-29T20:56:00Z</o:Created>
  <o:LastSaved>2013-11-29T20:56:00Z</o:LastSaved>
  <o:Pages>158</o:Pages>
  <o:Words>51248</o:Words>
  <o:Characters>292116</o:Characters>
  <o:Lines>2434</o:Lines>
  <o:Paragraphs>685</o:Paragraphs>
  <o:CharactersWithSpaces>342679</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin-top:0cm;
        mso-para-margin-right:0cm;
        mso-para-margin-bottom:10.0pt;
        mso-para-margin-left:0cm;
        line-height:115%;
        mso-pagination:widow-orphan;
        font-size:11.0pt;
        font-family:"Calibri","sans-serif";
        mso-ascii-font-family:Calibri;
        mso-ascii-theme-font:minor-latin;
        mso-hansi-font-family:Calibri;
        mso-hansi-theme-font:minor-latin;
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h1 class="calibre1" id="calibre_toc_9" style="text-align: center;">Dokuzuncu Bölüm</h1>

    <div>
      <br />
    </div>

    <p class="MsoNormal" style="text-align: justify;">İmparator Aleksi Komnen kılıcını beline bağlamaya çalışan uşağını tekmeledi:</p>

    <p class="MsoNormal" style="text-align: justify;">"Aptal!" diye gürledi. "İki saattir süsleyip püslüyorsun, hâlâ bitiremedin. Kocaya varacak bir gelin mi sanıyorsun beni?"</p>

    <p class="MsoNormal" style="text-align: justify;">Öfkeli hareketlerle kılıcını kuşandı. Uşağı korkudan âdeta yere yapışmıştı. Kendini avcının okundan saklamaya çalışan bir porsuğu hatırlatıyordu. İmparator nefretle ona doğru tükürdü:</p>

    <p class="MsoNormal" style="text-align: justify;">"Hepiniz ahmaksınız, sen de, generaller de, şövalyeler de... Makedonyalı Lombard da, hepiniz."</p>

    <p class="MsoNormal" style="text-align: justify;">Yumruklarını boşluğa doğru sıktı.</p>

    <p class="MsoNormal" style="text-align: justify;">Sert adımlarla kapıyı geçti. Muhafız kumandanı Albert tedavi olduktan sonra bu göreve yeniden getirilmişti, selâm durdu. İmparatoru bu kadar öfkeli, bu kadar asık suratlı gördüğünü hiç hatırlamıyordu. Hakkı da yok değildi hani. Sabah sabah Çaka Beyin adamı bir mektup getirmişti, imparatorun canına bu mektup okumuştu. Çaka Bey, Lombard’ın ve Anna Komnen'in kendi muhafazasında bulunduğunu, endişe etmemesini yazıyordu. Böyle yazıyordu ya mektubun imparator endişelensin diye kaleme alındığı muhakkaktı. Hangi baba kızının bir korsan elinde bulunduğunu bile bile rahat uyku uyuyabilirdi? Evet, imparator endişelerinde yerden göğe kadar haklıydı. Saygılı tavrına biraz da acıma katarak peşine takıldı.</p>

    <p class="MsoNormal" style="text-align: justify;">İmparator o kadar sinirli ve aceleci idi ki Şövalye Albert ne kadar gayret etse ardından yetişemiyordu. Aleksi Komnen'in sık adımlarına uyabilmek için özel bir eğitimden geçmenin şart olduğunu düşündü.</p>

    <p class="MsoNormal" style="text-align: justify;">Toplantı salonunun kapısına gelince durdular. İmparator ağır ağır ardına baktı. Şövalyeyi görünce yüzünü büsbütün astı, üstelik kaşlarını çattı. Muhafız kumandanı ürktü. İstikbâli şu iki kalın dudaktan dökülecek tek kelimeye bağlıydı.</p>

    <p class="MsoNormal" style="text-align: justify;">İmparatorun bir şey söylemeden kapıyı açıp içeri girdiğini görünce deli gibi çarpan kalbi duruldu, derin bir nefes aldı, alnında biriken teri sildi.</p>

    <p class="MsoNormal" style="text-align: justify;">"Oh be, ucuz atlattık."</p>

    <p class="MsoNormal" style="text-align: justify;">İçerdekiler İmparatorun girmesiyle ayağa fırladılar, saygıyla eğildiler. Aleksi Komnen odaya o kadar acele girmişti ki, kapının önünde dikilip duran teşrifatçı bağırmakta gecikmişti.</p>

    <p class="MsoNormal" style="text-align: justify;">"Haşmetmeap..."</p>

    <p class="MsoNormal" style="text-align: justify;">Ne generallere, ne papazlara bakmadan doğruca tahtına gitti. Uzun kılıcını oturmasına engel olmasın diye önüne çekti. Yığılır gibi çöktü:</p>

    <p class="MsoNormal" style="text-align: justify;">"Olanları biliyor musunuz?"</p>

    <p class="MsoNormal" style="text-align: justify;">Sesi öylesine boğuk, öylesine korkunçtu ki, kimse cevap verme cesaretini gösteremedi. Aleksi Komnen, Botaniates kadar hırçın bir imparator değildi, şüphesiz, onun gibi keyfi çektikçe de adam astırmıyordu, ama şu anda birkaç kişiyi astırmayacağı çok şüpheli idi. Kızının yakalanması yüzünden vicdan azabı çekiyor, bu azabı hafifletmek için karşısındakileri suçlamaya hazırlanıyordu:</p>

    <p class="MsoNormal" style="text-align: justify;">"Biliyorsunuzdur," diye devam etti. "Siz papaz takımından, general takımından bir şey saklamanın imkânı mı var? Daha ben duymadan çok şeyleri duyar, ben görmeden çok şeyleri görürsünüz. Şüphesiz kızımın Çaka</p>

    <p class="MsoNormal" style="text-align: justify;">Bey denen deniz eşkiyası tarafından esir edildiğinden haberiniz vardır."</p>

    <p class="MsoNormal" style="text-align: justify;">Rahip Angelos cübbesini toplayarak ileri çıktı. İmparatoru takdis etti:</p>

    <p class="MsoNormal" style="text-align: justify;">"Çok üzücü bir hadise haşmetmeap," diye konuştu genizden gelen bir sesle. "Çok üzücü ve feci bir hâdise. Meryem Ana prensesimizi korusun."</p>

    <p class="MsoNormal" style="text-align: justify;">İmparatorun sesi bomba gibi patladı:</p>

    <p class="MsoNormal" style="text-align: justify;">"Meryem prensesi korusun. Meryem imparatoru korusun, İsa Bizans'ı korusun."</p>

    <p class="MsoNormal" style="text-align: justify;">Hiddetle ayağını vurdu:</p>

    <p class="MsoNormal" style="text-align: justify;">"Peki biz neyin koruyucuyuz rahip efendi? Bizi bile azizler koruyacaksa, milleti korumak üzere göreve niçin gelmişiz?"</p>

    <p class="MsoNormal" style="text-align: justify;">Rahip Angelos papazlara ürkek bir bakış fırlattı: "Vasileas," diye mırıldandı. İmparator yerinden fırladı: "Vasileas, Vasileas! Bir tavsiyeniz mi olacak? Bildiğiniz mi var. Hayır. Hiçbirinizin bir tavsiyesi olamaz. Çünkü düşünmek zahmetine katlanmıyorsunuz. İstiyorsunuz ki başkaları çalışıp nasıl sizi besliyorsa, yine başkaları sizin hesabınıza düşünsün."</p>

    <p class="MsoNormal" style="text-align: justify;">Parmağını kalabalığın üstünde gezdirdi: "Şunu unutmayınız bir kere, hiçbiriniz beş para etmezsiniz."</p>

    <p class="MsoNormal" style="text-align: justify;">Kalktı, sert adımlarla yürüdü. Kapıyı çarparak çıktı!</p>

    <p class="MsoNormal" style="text-align: justify;">Şövalye Albert allak bullak bir çehre ile imparatoru karşısında bulunca endişelendi. Teselli etmek için ağzını açtı:</p>

    <p class="MsoNormal" style="text-align: justify;">"İmparator hazretleri..." Aleksi Komnen öfkeyle ona döndü: "Canımı sıkma şövalye, kaybol ayak altından." "Emredersiniz efendimiz." Hususî dairesine çekildi. Koltuğuna çöktü. Başını avuçladı...</p>

    <p class="MsoNormal" style="text-align: justify;">Çaka Beye şimdiye kadar aldırmamakla hata etmişti. Vaktiyle Lombard’ın tavsiyelerine kulak verseydi kızı şimdi yanında oturuyor olacaktı. Doğruyu gösterdi diye adama kızmış, yanından uzaklaştırmıştı. Hata ettiği muhakkaktı ya, bu hatayı tamir etmek için ne yapması lâzımdı? Çabuk ve kesin bir karar vermeliydi. Çaka Bey kurtuluş akçesi isteseydi bunu da mektubunda belirtirdi. Kızından ve Lombard'dan esir diye bahsetmiyor, misafir diyordu. Acaba ne demek istiyordu? Vakıa sarayda bulunduğu sıralarda Lombard'la iyi münasebetleri olmuş, kızından ders almıştı. Bir minnet duygusu mu taşıyordu? Olabilirdi. Türkler nankör değillerdi. Kendilerine yapılan iyilikleri kolay unutmazlardı. Fakat kızının son hareketini Çaka Bey nasıl karşılayacaktı? Onu öldürtmek istemesini affedecek miydi?</p>

    <p class="MsoNormal" style="text-align: justify;">Kalktı, pencereye yürüdü, başı çatlayacak gibi ağrıyordu. Beyni zonkluyor, düşünceleri yer yer kopuyordu.</p>

    <p class="MsoNormal" style="text-align: justify;">Bir çare bulmalıydı, elçi mi gönderse, yoksa donanma mı çıkarsa iyi olacaktı? Çaka Beyi tamamen dünya yüzünden kaldırsa Bizans için son derece hayırlı olurdu ama bunu becerebilmesi hayli zordu.</p>

    <p class="MsoNormal" style="text-align: justify;">Elçi gönderirse küçük düşeceğini düşündü. Çaka Bey denen adam alt yanı bir korsandan ibaretti. Koca Bizans İmparatoru Aleksi Komnen ona nasıl elçi çıkarabilirdi? Sonra ne derlerdi? Hele Çaka Bey kim bilir nasıl ovunurdu. Bunu yapmayacaktı. En iyisi yine donanmayı harekete geçirip Çaka tehlikesini kökünden kazımaktı.</p>

    <p class="MsoNormal" style="text-align: justify;">Buna karar verdikten sonra bir parça sükûnet buldu. Konuyu usulen görüşmek üzere kurula götürdü. Muvafakat alır almaz harekete geçti. Kesin ve sert emirler verdi. Donanmanın en kısa zamanda hazırlanması ve denize açılması gerekiyordu. Amiral Kasatmonili Nikeforos'u acele çağırdı:</p>

    <p class="MsoNormal" style="text-align: justify;">"Amiral Nikeforos, ne zamandır beklediğin fırsat işte önünde."</p>

    <p class="MsoNormal" style="text-align: justify;">Amiral o kadar çeşitli ikbal yolu bekliyordu ki bunlardan hangisinin açıldığını kestiremiyordu. Dikkatle İmparatoru dinlemeye devam etti:</p>

    <p class="MsoNormal" style="text-align: justify;">"Emrine Bizans donanmasını vereceğim. Onu ve şerefini koruyacaksın."</p>

    <p class="MsoNormal" style="text-align: justify;">Amiral şu günlerde rahatını bozmak istemezdi gerçi, ama bunu imparatora nasıl söyleyebilirdi? Çok memnun olmuş gibi davranması lâzımdı. Eğildi:</p>

    <p class="MsoNormal" style="text-align: justify;">"Bu hayal ettiğim şereflerin en büyüğü benim için," dedi. "Lâyık olmaya çalışacağım."</p>

    <p class="MsoNormal" style="text-align: justify;">"Kime karşı gideceğini biliyor musun?"</p>

    <p class="MsoNormal" style="text-align: justify;">"Benim için fark etmez efendim, kime karşı olursa olsun, yeter ki siz emrediniz."</p>

    <p class="MsoNormal" style="text-align: justify;">imparator ağzına almaktan korktuğu ismi söyledi:</p>

    <p class="MsoNormal" style="text-align: justify;">"Çaka Bey!"</p>

    <p class="MsoNormal" style="text-align: justify;">Amiral anlayamadı:</p>

    <p class="MsoNormal" style="text-align: justify;">"Kim dediniz Vasileas?"</p>

    <p class="MsoNormal" style="text-align: justify;">"Çaka Bey dedim. Kızımı esir almış. Dünyanın kaç bucak olduğunu göstereceğim ona. Hemen hazırlıkları bitirip yola çıkmanı istiyorum."</p>

    <p class="MsoNormal" style="text-align: justify;">Sırtını döndü:</p>

    <p class="MsoNormal" style="text-align: justify;">"Hepsi bu kadar Amiral."</p>

    <p class="MsoNormal" style="text-align: justify;">"Bir şey sorabilir miyim Vasileas?"</p>

    <p class="MsoNormal" style="text-align: justify;">İmparator sesini sertleştirdi:</p>

    <p class="MsoNormal" style="text-align: justify;">"Hepsi bu kadar dedim, üstünü Şövalye Albert'ten öğrenirsin."</p>

    <p class="MsoNormal" style="text-align: justify;">Amiral Nikeforos bozulduğunu belli etmemek için alelacele kapıya atıldı.</p>

    <p class="MsoNormal" style="text-align: justify;">Yalnız kalır kalmaz İmparator Aleksi Komnen Çaka</p>

    <p class="MsoNormal" style="text-align: justify;">Beyden gelen mektubu çıkardı. Kelimelerin üstünde dura dura tekrar okudu. Sonunda şöyle deniyordu:</p>

    <p class="MsoNormal" style="text-align: justify;">"İkbal yollarının kendisine açıldığını görmekle mağrurlaşan İmparator Aleksi Komnen. O yolların bir gün dikenlerle örtüldüğünü ve sonra o dikenlerin etrafını kapladığını göreceksin. Kurtulmak için çırpınacak, her tarafını yaralayacaksın. İkbalin devamlı olmadığını bil ve sözlerimi unutma. Kızınla Kaptan Lombard misafirimdir. Biz Bizanslı değiliz ki misafirlerimize kötülük edelim."</p>

    <p class="MsoNormal" style="text-align: justify;">"Bana kendisine yaptıklarını hatırlatmak istiyor, demek unutmamış. Buna rağmen kızıma bir kötülük yapacağını sanmıyorum."</p>

    <p class="MsoNormal" style="text-align: justify;">Yine de içi rahat değildi, uzaktan da olsa teselliyi tehditte buluyordu. Yumruklarını pencereye doğru sıktı:</p>

    <p class="MsoNormal" style="text-align: justify;">"Sana gösteririm Çaka!" diye bağırdı. "Bizans imparatoruna akranın gibi hitap etmeyi pahalıya ödeyeceksin, azgın köpek."</p>

    <p class="MsoNormal" style="text-align: justify;">Kapının önünde bir tıkırdı duyunca ürperdi.</p>

    <p class="MsoNormal" style="text-align: justify;">"Kim var orada?"</p>

    <p class="MsoNormal" style="text-align: justify;">Cevap veren yoktu. Elini kılıcına attı. Çaka Bey kendisini öldürmeyecek kadar uzaklarda olduğuna göre, kapı önünde mutlak bir başka ölüm bekliyordu. Ürkek nazarlarla etrafına bakındı. Büyük masraflarla yaptırdığı gizli geçidin kapağı önüne geldi. Halının ucunu kaldırdı. Kapağı çekti. Her ihtimale karşı hazır olmalıydı.</p>

    <p class="MsoNormal" style="text-align: justify;">Tıkırtıyı bir daha duydu. Daha kuvvetli bağırdı:</p>

    <p class="MsoNormal" style="text-align: justify;">"Kim var, dedim? Cevap verin çabuk!"</p>

    <p class="MsoNormal" style="text-align: justify;">Hayır, cevap vermiyorlardı. Kötü niyetli olmasaydılar ya içeri girer, ya bir söz ederlerdi. Peki, kapı önünde bekleyen nöbetçi ne olmuştu? Kuruntu yapıyordu galiba. Ama kendisinden önceki İmparator Botaniates'in de kapısında nöbetçiler yok muydu? Paranın ve ikbalin cazibesi nasıl çekmişti hepsini. hatta imparatorun tam güvenine mazhar olmuş Şövalye Albert bile satmıştı efendisini.</p>

    <p class="MsoNormal" style="text-align: justify;">Ağzı kurudu, genzine bir şeyler tıkandı. Böğürdü:</p>

    <p class="MsoNormal" style="text-align: justify;">"Kim var?"</p>

    <p class="MsoNormal" style="text-align: justify;">Gizli geçidin merdivenlerine attı adımını, yarı beline kadar girdi. Kapı açıldığında kapağı üstüne çekmek üzereydi. Karşısında Albert'i görünce dizlerinin bağı çözüldü. Şimdi kılıcını çekecek, boynunu uçuracak diye bekledi. Gözlerini yumdu.</p>

    <p class="MsoNormal" style="text-align: justify;">Ama yok, ne de olsa bir imparatordu. Böyle kuzu kuzu teslim olmamalıydı.</p>

    <p class="MsoNormal" style="text-align: justify;">Göz kapaklarını zorlayarak açtı.</p>

    <p class="MsoNormal" style="text-align: justify;">"Ben sana iyilikten başka ne yaptım Albert?"</p>

    <p class="MsoNormal" style="text-align: justify;">Şövalye Albert şaşkınlıktan yıkılacak gibiydi. Mühim bir haber vermek için belki biraz zamansız gelmişti, ama imparatoru döşemeye yarı beline kadar gömülmüş, elinde kılıçla bulacağını aklının köşesinden geçilmemişti.</p>

    <p class="MsoNormal" style="text-align: justify;">"Vasileas."</p>

    <p class="MsoNormal" style="text-align: justify;">İhanet fikri beynine öylesine yerleşmişti ki, karşısındaki adamın hürmetle eğildiğini bile göremiyordu. Elini uzatıp delikten yukarı çekmek isteyince dehşetle irkildi:</p>

    <p class="MsoNormal" style="text-align: justify;">"Yaklaşma!" diye bağırdı.</p>

    <p class="MsoNormal" style="text-align: justify;">"İmparator hazretleri..."</p>

    <p class="MsoNormal" style="text-align: justify;">Ses tonundaki hürmeti, aklını başına toplamasına yardım etti. Silkindi. Bu adam kendisini öldürmeye gelse böyle mi konuşurdu? Botaniates'i köpek gibi sürüklediklerini duymuştu. Cesareti arttı.</p>

    <p class="MsoNormal" style="text-align: justify;">"Ne dikilip duruyorsun başımda, gizli geçidi kontrol ettiğimi görmüyor musun?"</p>

    <p class="MsoNormal" style="text-align: justify;">"Affedersiniz Vasileas, sahilde bir takım çapulcular karışıklık çıkardı. Çoğunu tevkif ettik."</p>

    <p class="MsoNormal" style="text-align: justify;">İmparator, Şövalye Albert'in şaşkın bakışları altında yukarı çıktı. Geçidin kapağını itina ile örttü. Halıyı üstüne çekti. Ölümden dönmüş olmanın sevinci ile Albert'e bakıyordu:</p>

    <p class="MsoNormal" style="text-align: justify;">"Ne olmuş dedin?"</p>

    <p class="MsoNormal" style="text-align: justify;">"Sahilde karışıklık çıktı efendimiz."</p>

    <p class="MsoNormal" style="text-align: justify;">Kaşlarını çattı.</p>

    <p class="MsoNormal" style="text-align: justify;">"Bunun için beni rahatsız etme, hepsini mahkemeye çıkar, hakimlere söyle idam kararı versinler."</p>

    <p class="MsoNormal" style="text-align: justify;">"Emredersiniz."</p>

    <p class="MsoNormal" style="text-align: justify;">Çıkmak üzere iken durdurdu:</p>

    <p class="MsoNormal" style="text-align: justify;">"Tanınmış isimler var mı aralarında?"</p>

    <p class="MsoNormal" style="text-align: justify;">Şövalye geriye döndü, yüzünde imparatora çok tuhaf gelen bir tebessüm vardı.</p>

    <p class="MsoNormal" style="text-align: justify;">"Davos var efendimiz, balıkçı Davos."</p>

    <p class="MsoNormal" style="text-align: justify;">"Hani şu meteliksiz Davos mu? Lombard’ın dostu. Yahut Çaka Beyin."</p>

    <p class="MsoNormal" style="text-align: justify;">"İyi bildiniz efendim."</p>

    <p class="MsoNormal" style="text-align: justify;">Bilmek hoşuna gitmişti imparatorun, parmağını şaklattı.</p>

    <p class="MsoNormal" style="text-align: justify;">"Bir imparator her şeyi bilmeli Albert. Ama her şeyi."</p>

    <p class="MsoNormal" style="text-align: justify;">Bir an düşündü.</p>

    <p class="MsoNormal" style="text-align: justify;">"Niçin karışıklık çıkarır bu adam? Mevki verdik kabul etmedi, kese kese altını tepti. Peki ne istiyor?"</p>

    <p class="MsoNormal" style="text-align: justify;">"Hiç birinde gözü olmadığını söylüyor efendimiz."</p>

    <p class="MsoNormal" style="text-align: justify;">"Başka bir arzusu mu var?"</p>

    <p class="MsoNormal" style="text-align: justify;">"Evet, Vasileas."</p>

    <p class="MsoNormal" style="text-align: justify;">"Neymiş öğrendin mi?"</p>

    <p class="MsoNormal" style="text-align: justify;">"Öğrenmez olur muyum efendimiz! Diyor ki: Zenginler balıklarımızı yok pahasına alıyor, imparatorun adamları ziyafetlere taze balık yetiştirmek için ücretsiz el koyuyorlar. Bunlara bir son verilmeli. Botaniates'i bunun için yıkmış olan bir millet yeni bir zulüm abidesine..."</p>

    <p class="MsoNormal" style="text-align: justify;">İmparatorun sert bakışlarını görünce sözleri gırtlağında düğümlendi.</p>

    <p class="MsoNormal" style="text-align: justify;">"Şey Vasileas... bunları o diyor."</p>

    <p class="MsoNormal" style="text-align: justify;">"Devam et."</p>

    <p class="MsoNormal" style="text-align: justify;">"Uşaklık edemez," diyor.</p>

    <p class="MsoNormal" style="text-align: justify;">imparator, başını iki yana salladı, yüzünü ekşitti. "Anladım bu adam niçin verilenleri kabul etmedi. Karışıklık çıkarmak ister. Belki de imparatorlukta gözü var." Albert afalladı. "Bir balıkçıdır o." Elini hızla indirdi. "Sus sen, bir imparator kadar mı bileceksin? Gözü var dedim. Balıkçı olmakla ne olmuş? Bizans'ta herkes imparator olmak ister. Başka parlak fikirleri var mı?" "Zenginler de vergi vermeli," diyor. "Daha başka?" "Botaniates'in el koyduğu bütün arazilerin sahiplerine iade edilmesi gerektiğini savunuyor. Kilisenin menfaatperest papazlar tarafından idaresini protesto ediyor." İmparator dudaklarını ısırdı. "Ona neymiş bütün bunlardan?" Albert elinde olmadan geriledi. "Ben de sordum efendimiz." Elini çenesine götürdü, sonra kulağının ardını kaşıdı. "Ey, ne cevap verdi?" "Memleket idaresini bir imparator kadar alelade bir balıkçının da düşünmesi gerektiğini, aksi halde millet mefhumunun söz konusu edilemeyeceğini, her şeye boyun eğen bir kalabalığın millet değil, koyun sürüsü olacağını söyledi, hem de bağıra bağıra."</p>

    <p class="MsoNormal" style="text-align: justify;">"Alçaklığa bak sen. Söyledim ya, bak işte memleket idare etmeye kalkıyor, gözü benim yerimde." İmparator kendince bu kadar delil gösterdiği halde Albert'i tatmin edememişti.</p>

    <p class="MsoNormal"></p>

    <p class="MsoNormal" style="text-align: justify;">"Davos fakir balıkçıdır Vasileas."</p>

    <p class="MsoNormal" style="text-align: justify;">İki adım yaklaştı.</p>

    <p class="MsoNormal" style="text-align: justify;">"Kes sesini aptal! Ne cevap verdiğini söyle bana."</p>

    <p class="MsoNormal" style="text-align: justify;">"Şey dedim. Haksızlık ettiğini söyledim ona."</p>

    <p class="MsoNormal" style="text-align: justify;">"Yalnız bu kadar mı?"</p>

    <p class="MsoNormal" style="text-align: justify;">"Bir de imparatorumuzun âdil olduğunu, zulmetmediğini, memlekette mahkemelerin bulunduğunu söyledim."</p>

    <p class="MsoNormal" style="text-align: justify;">"Ne dedi buna?"</p>

    <p class="MsoNormal" style="text-align: justify;">Albert'in yüzü adamakıllı sarardı.</p>

    <p class="MsoNormal" style="text-align: justify;">"Söyle!"</p>

    <p class="MsoNormal" style="text-align: justify;">"Şey dedi Vasileas... Önce kahkahalarla güldü. Botaniates'in de mahkemeleri vardı, emirle karar aldırdı, dedi."</p>

    <p class="MsoNormal" style="text-align: justify;">"Beni onunla nasıl kıyaslar?"</p>

    <p class="MsoNormal" style="text-align: justify;">"Öyle söyledim."</p>

    <p class="MsoNormal" style="text-align: justify;">"Yine kahkahaları attı uzun uzun. Al birini vur öbürüne, dedi."</p>

    <p class="MsoNormal" style="text-align: justify;">Komnen iliklerine kadar titredi. Millet eğer kendisiyle Botaniates arasında bir fark görmüyordu ise, koltuk sallanıyor demekti. Botaniates'i kendisi yıkmıştı, kendisini yıkacak biri de elbet çıkardı. Zamanında sert tedbirler almalı, Botaniates gibi faka basmamalıydı. İmparatorluktan düşme korkusu az önce duyduğu ölüm korkusundan ağır basıyordu.</p>

    <p class="MsoNormal" style="text-align: justify;">Parmağını kapıya dikti, sesini alabildiğine yükseltti:</p>

    <p class="MsoNormal" style="text-align: justify;">"Derhal hepsini tevkif et."</p>

    <p class="MsoNormal" style="text-align: justify;">"Çoğunu ettim efendimiz."</p>

    <p class="MsoNormal" style="text-align: justify;">"Çoğu yetmez, hepsini edeceksin. Bütün balıkçıları, çapulcuları, hatta kargaşayı seyreden sokaktaki adamı bile. Mahkeme reisine de söyle. Asılmaları için karar versin. Hepsinin imparatorlukta gözü var, bunun senin önünde ispat ettim. İhtilâle teşebbüsten yargılanacaklar. Fakat hemen asılmayacaklar. Çaka Bey hesabına çalıştıklarını biliyorum, yakında kolları, ayakları bağlı önüme atacaklar onu, hepsini birlikte asma zevkini tadacağım. Şimdi defol ve bir daha kapımın önünde tıkırtılar çıkarma. Gitmeden bak nöbetçi var mı?"</p>

    <p class="MsoNormal" style="text-align: justify;">"Başüstüne Vasileas." "Dur, hemen gitme soysuzlar şövalyesi, çık demeden nereye gitmektesin? Canına mı susadın?" "Allah korusun efendimiz, ben sadık hizmetkârınız..." "Sadık ha, sen... Botaniates'e de sadıktın. Neyse bırakalım bunları. Saraydaki nöbetçileri iki misline çıkarın. Subaylar sabaha kadar etrafı kontrol edecek. Anlaşıldı mı uğursuz baykuş?"</p>

    <p class="MsoNormal" style="text-align: justify;">Eğildi: "Anlaşıldı efendimiz." "Şimdi git, dediklerimi aynen yap." "Aynen yapacağım Vasileas."</p>

    <p class="MsoNormal" style="text-align: justify;">Usulca kapıyı açtı. İmparatora ürkek bir nazar attı. Acaba şimdiye kadar olduğu gibi, bundan sonra da şansı yaver gidecek miydi. Artık emin değildi.</p>

    <p class="MsoNormal" style="text-align: justify;">Endişeli bir yüzle koridora çıktı.</p>
  </div>
</body>
</html>
