<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" />

  <title>(Microsoft Word - Yavuz Bahadiro60lu - 07akabey.doc)</title><!--[if gte mso 9]><xml>
 <o:DocumentProperties>
  <o:Author>f</o:Author>
  <o:Template>Normal</o:Template>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>165</o:TotalTime>
  <o:Created>2013-11-29T20:56:00Z</o:Created>
  <o:LastSaved>2013-11-29T20:56:00Z</o:LastSaved>
  <o:Pages>158</o:Pages>
  <o:Words>51248</o:Words>
  <o:Characters>292116</o:Characters>
  <o:Lines>2434</o:Lines>
  <o:Paragraphs>685</o:Paragraphs>
  <o:CharactersWithSpaces>342679</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin-top:0cm;
        mso-para-margin-right:0cm;
        mso-para-margin-bottom:10.0pt;
        mso-para-margin-left:0cm;
        line-height:115%;
        mso-pagination:widow-orphan;
        font-size:11.0pt;
        font-family:"Calibri","sans-serif";
        mso-ascii-font-family:Calibri;
        mso-ascii-theme-font:minor-latin;
        mso-hansi-font-family:Calibri;
        mso-hansi-theme-font:minor-latin;
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h1 class="calibre1" id="calibre_toc_11" style="text-align: center;">On Birinci Bölüm</h1>

    <div style="text-align: justify;">
      <br />
    </div>

    <p class="MsoNormal" style="text-align: justify;">Selçuklu Devleti hafsalanın alamayacağı kadar geniş topraklar üstüne kurulmuştu. Her geçen gün bu toprakları biraz daha genişletiyor, hudut boylarındaki uçbeyleri vasıtasıyla yayıldıkça yayılıyordu.</p>

    <p class="MsoNormal" style="text-align: justify;">Çin hudutlarından Ege yalı boylarına, oradan üst yurt sahasiyle Kafkas dağlarına ve Suriye çöllerine kadar kök salmıştı. Kuvvetliydi, kudretliydi, dirayetliydi. Ayrı ırkları barıştırıp bir bayrak altına toplamış, bir mefkureye doğru kanalize etmişti. Herkes adım adım ideale yürüyordu. Demircisi, işçisi, askeri, veziriyle...</p>

    <p class="MsoNormal" style="text-align: justify;">Çaka Bey böyle ulu bir imparatorluğa sırtını dayamış olmanın huzurunu sık sık duyar, başı sıkışsa Selçuk Sultanını düşünüp rahat nefes alırdı. Vakıa pek yardım istediği yoktu, daha çok kendi imkânlarını zorlayarak Sultana yardımcı olmaya çalışırdı.</p>

    <p class="MsoNormal" style="text-align: justify;">Midilli'yi aldıktan sonra fazla beklememiş, o hızla Sakız Adasının üstüne giderek zaptetmişti. Ada halkı zalim, debdebeye düşkün Valinin elinden bunalmış bulunuyordu. Çaka Beyin getirdiği İslâm adaleti, rüyalarında dahi görmedikleri güzel unsurlar ihtiva ediyordu. Kısa zamanda dört elle sarılmışlardı. Papazlar bile kiliselerde Çaka Bey için dua ediyorlardı.</p>

    <p class="MsoNormal" style="text-align: justify;">Koca reis, Lombard ve Anna'ya verdiği sözü unutmamıştı. Can Ali'yi İzmir'e gönderdi. Anna İle Lombard'ı alarak Sakız Adasına çıkarmasını, istirahatları için her şeyi temin etmesini söyledi.</p>

    <p class="MsoNormal" style="text-align: justify;">Can Ali emri yerine getirmek üzere süratle harekete geçti Kumandasına verilen kalita ile İzmir'e gitti. Halk, Çaka Beyin donanmasından bir kalitanın limana girdiğini görünce sahile döküldü. Bağırmaya, çağırmaya, dua etmeye başladılar.</p>

    <p class="MsoNormal" style="text-align: justify;">Can Ali yanına iki tayfasını alarak Lombard’ın misafir bulunduğu eve gitti. Durumu bildirdi. Lombard sükûnetle başını salladı. Ama Prenses Anna, Midilli ile Sakız'ın düştüğüne bir türlü inanmak istemiyordu.</p>

    <p class="MsoNormal" style="text-align: justify;">"Olamaz," diyordu. "Bu kadar kısa zaman içinde böyle bir şeye imkân yok."</p>

    <p class="MsoNormal" style="text-align: justify;">Can Ali pek o kadar sabırlı değildi. Genç ve ateşli bir korsandı.</p>

    <p class="MsoNormal" style="text-align: justify;">"Damarlarımızdaki kan tutuşur kadın, içimizdeki ateş kalbimizi yakar. Sen hâlâ olamaz dersin."</p>

    <p class="MsoNormal" style="text-align: justify;">Aslında Midilli'nin, Sakız'ın düşmesine değil, Çaka Beyin gelmemiş olmasına kızıyordu Anna. Tabii bunu söyleyemezdi.</p>

    <p class="MsoNormal" style="text-align: justify;">"İmkânsız, her tarafınızla ateş olsanız yine de imkânsız."</p>

    <p class="MsoNormal" style="text-align: justify;">Can Ali Lombard'a bakarak:</p>

    <p class="MsoNormal" style="text-align: justify;">"İmkânsızı da yaratan Allah'tır, imkânı da. Bizim için imkân halk etti, biz de bu imkândan faydalanarak fethi gerçekleştirdik."</p>

    <p class="MsoNormal" style="text-align: justify;">Lombard da dayanamadı: "Bu kadar basit ha!"</p>

    <p class="MsoNormal" style="text-align: justify;">"Hayır, basit değil, aksine çok derin manaları var. Bunu anlayabilmek için de Müslüman olmak lâzım. Neyse, boşa vakit kaybetmeyelim. Çaka Bey Sakız'a gitmek istediğini söyledi. Bu görevi bana verdi. Sizi Allah'ın izniyle sağ ve salim Sakız'a çıkarmakla görevliyim. Hazırlanın, gidiyoruz."</p>

    <p class="MsoNormal" style="text-align: justify;">Anna:</p>

    <p class="MsoNormal" style="text-align: justify;">"Hemen mi?"</p>

    <p class="MsoNormal" style="text-align: justify;">"Hemen. Böylece doğru söylediğimizi bir an evvel anlamış olacaksınız."</p>

    <p class="MsoNormal" style="text-align: justify;">"Ya gitmek istemezsem?"</p>

    <p class="MsoNormal" style="text-align: justify;">Can Ali yine Lombard'a döndü:</p>

    <p class="MsoNormal" style="text-align: justify;">"Ben fazla naza gelemem bilesin," dedi. "Gelip gelmeyeceğinizi derhal kararlaştırınız ve geleceksiniz bir saate kadar limanda olunuz. Sahilde sizi bekleyeceğim."</p>

    <p class="MsoNormal" style="text-align: justify;">Tok adımlarla odayı terk etti.</p>

    <p class="MsoNormal" style="text-align: justify;">Yalnız kaldıkları zaman Lombard dayanamadı.</p>

    <p class="MsoNormal" style="text-align: justify;">"Anna, genç adam haklı, kaprislerinin hiç sonu gelmiyor!"</p>

    <p class="MsoNormal" style="text-align: justify;">Anna Komnen'in bakışlarında hiddetle karışan bir hayal kırıklığı vardı.</p>

    <p class="MsoNormal" style="text-align: justify;">"Bu sözlerin için Bizans'ta olsaydım seni idam ettirebilirdim kaptan. Prensesle konuştuğunu çok sık unutur oldun."</p>

    <p class="MsoNormal" style="text-align: justify;">Lombard hafifçe güldü:</p>

    <p class="MsoNormal" style="text-align: justify;">"Çaka Bey gelmedi diye hıncını bu adamdan çıkarman haksızlık, benden almak istemen daha bir haksızlık. Şimdi hazırlan lütfen. Tabii gitmek istiyorsan."</p>

    <p class="MsoNormal" style="text-align: justify;">Anna İzmir'i çok sevmişti. Burada kalmak isterdi. Ama Çaka Bey denizde idi. Ve ihtimal uzun süre İzmir'e uğrayacağı yoktu. Kendisi de denize açılırsa belki onunla karşılaşabilirdi. Sevip sevmediğini bilmiyordu doğru dürüst. Sadece yakında olduğunu hissetmek güven duygusu veriyordu.</p>

    <p class="MsoNormal" style="text-align: justify;">"Pekâlâ," dedi. "Şimdi hazır olurum."</p>

    <p class="MsoNormal" style="text-align: justify;">Az sonra sahile inip gemiye bindiler. Can Ali'nin kalitası geldiği gibi tezahüratlar arasında demir alıp gitti.</p>

    <p class="MsoNormal" style="text-align: justify;">Amiral Kasatmonili Nikeforos'un bütün bu olanlardan haberi yoktu. Her şeyi yolunda sanıyor, bir an evvel Çaka Beyi kıstırmak için sabırsızlanıyordu.</p>

    <p class="MsoNormal" style="text-align: justify;">Mağrur ve neşeli idi. Koca teknelerine bakıp sırıtıyor, Çaka Beyle tilki tavşan oyunu oynayacağını düşünüp şimdiden yalanıyordu.</p>

    <p class="MsoNormal" style="text-align: justify;">Adamlarına:</p>

    <p class="MsoNormal" style="text-align: justify;">"Çaka Beyi şu orta diğerin tepesine asacağım, Bizans'a kadar orada götüreceğim. Her şeyi güzelce temaşa eder de, gözü arkada ölmez," diyordu.</p>

    <p class="MsoNormal" style="text-align: justify;">Yalnız yaveri binbaşı endişeliydi. Çaka Beyi âmiri gibi güçsüz, kuvvetsiz tahayyül edemiyor, hele direğin tepesine asmak fikrine hiç katılamıyordu. Bizans sarayında kendisini yakalamak isteyenlere karşı cesaret ve maharetle dövüştüğüne şahit olmuştu. Öyle kuzu kuzu kendini direğe astıracak adamlardan olmadığı muhakkaktı. Leventler onun yarısı kadar cesur iseler, Bizans donanmasının hâli yaman demekti.</p>

    <p class="MsoNormal" style="text-align: justify;">Hava sakindi. 1090 yılı Mayıs’ını yarılamışlardı. Bizans'tan hareket edeli bir aya yaklaşıyordu. Tek bir gemiye rastlamamışlardı. Rüzgâr da çok kere azizlik ederek ters yönden esmişti. Kaç gün denizde başı boş sallandıklarını hatırladıkça, yaver binbaşı Yoannidis'in tepesi atıyordu.</p>

    <p class="MsoNormal" style="text-align: justify;">Amiral gemisi ekseriya vur patlasın, çal oynasınlı bir hava içinde idi. Amiral Nikeforos gününü gün etmekle meşguldü. İmparatordan habersiz olarak bir de kadın almıştı gemiye. Tabii bu diğer gemilerden de gizli tutuluyordu. Hepsi amiral gibi kadın almaya kalksalar, Bizans donanması donanma olmaktan çıkar, rezalet filosu olurdu.</p>

    <p class="MsoNormal" style="text-align: justify;">Amiral rezilin biriydi zaten. İmparatorun güvenini kazanmıştı, ama askerle başı pek hoş değildi. Saatlerce yaveriyle birlikte kamarasına kapanır, bazen birkaç yüksek rütbeli subayı da alarak dansöz oynatırdı. Körkütük olana kadar içer, önüne gelene sataşmayı iş edinirdi.</p>

    <p class="MsoNormal" style="text-align: justify;">Amiral Kasatmonili'nin kamarasında dört subay yine içki sofrası başında idiler. Kahkahalar atıyor, kahramanlık hikâyeleri uydurarak birbirlerine anlatıyorlardı. Söz döne dolaşa her zamanki gibi Çaka Beye geldi, düğümlendi. Amiral tıraşlı yüzünü iğrenç bir sırıtıkla buruşturduktan sonra bol keseden atmaya başladı:</p>

    <p class="MsoNormal" style="text-align: justify;">"Direğin ta tepesine... Hani gözetleme kulesinin üstüne gelen ince yere asacağım. Ayağından hem de. Dünyayı bir de tersinden görsün, bakalım hangisi daha iyi?"</p>

    <p class="MsoNormal" style="text-align: justify;">Yüzbaşı Mavros kadehini yuvarladı, bıyığını sildi:</p>

    <p class="MsoNormal" style="text-align: justify;">"Ege'yi kendine üs seçtiği galiba yalan amiralim," dedi. "Öyle olsaydı şimdiye kadar rastlardık. İzi, tozu mevcut değil. Bana öyle geliyor ki bu adam çok şişirilmiş."</p>

    <p class="MsoNormal" style="text-align: justify;">Amiral bir kahkaha attıktan sonra: "Davul gibi hem de," dedi. "O davula tokmak sallayacağım yakında, göreceksiniz, nasıl patlayacak."</p>

    <p class="MsoNormal" style="text-align: justify;">Dişlerini sıktı, alay etmesine rağmen Çaka Beye müthiş içerliyordu.</p>

    <p class="MsoNormal" style="text-align: justify;">"Amiralliği de rezil etti," diye devam etti. "Çocuk oyuncağı sanır. Bir takım acemi çapulcu ile yapılacak iş midir. Karada herkes dövüşebilir, ama denizde.... Tecrübe ister bu iş. Bambaşkadır deniz savaşları!"</p>

    <p class="MsoNormal" style="text-align: justify;">İçeri genç bir subay girince sustu.</p>

    <p class="MsoNormal" style="text-align: justify;">"Ne istiyorsun?"</p>

    <p class="MsoNormal" style="text-align: justify;">"Küçük bir yelkenli göründü amiralim."</p>

    <p class="MsoNormal" style="text-align: justify;">"Selçukilerden mi?"</p>

    <p class="MsoNormal" style="text-align: justify;">"Henüz tespit edemedik."</p>

    <p class="MsoNormal" style="text-align: justify;">Hiddetlendi:</p>

    <p class="MsoNormal" style="text-align: justify;">"Öyleyse ne diye rahatsız ediyorsun, görmüyor musun ki, mühim şeyler görüşüyoruz. Yelkenlinin üstüne gönderin gemilerden birini. Tutsun, getirsin buraya."</p>

    <p class="MsoNormal" style="text-align: justify;">"Başüstüne."</p>

    <p class="MsoNormal" style="text-align: justify;">Genç subay çıktıktan hemen sonra konuya tekrar döndü:</p>

    <p class="MsoNormal" style="text-align: justify;">"İmparator hazretleri acemi korsanın Midilli'ye saldıracağından korkuyordu. Olacak şey mi bu?"</p>

    <p class="MsoNormal" style="text-align: justify;">Yüzbaşı Mavros müstehzi bir kahkaha attı:</p>

    <p class="MsoNormal" style="text-align: justify;">"kim bilir belki Sakız'a bile saldırır."</p>

    <p class="MsoNormal" style="text-align: justify;">Koro halinde güldüler. Yalnız Binbaşı Yoannidis gülüşmelere katılmamıştı. Amiral bunu hemen fark etti:</p>

    <p class="MsoNormal" style="text-align: justify;">"Bir derdin mi var Yoannidis?"</p>

    <p class="MsoNormal" style="text-align: justify;">Binbaşı toparlandı:</p>

    <p class="MsoNormal" style="text-align: justify;">"Hayır, amiralim."</p>

    <p class="MsoNormal" style="text-align: justify;">"Derdin yoksa niçin neşelenmezsin? Çaka Bey hakkında fikirlerimizi paylaşmıyor musun?"</p>

    <p class="MsoNormal" style="text-align: justify;">"Doğrusunu isterseniz amiralim, sizin kadar iyimser olamıyorum bu konuda. Çaka Beyin şöhreti Bizans'ı bile aşmışsa, elbet sebepsiz değildir. Türkler yamandırlar.</p>

    <p class="MsoNormal" style="text-align: justify;">Gözlerini kırpmadan ölüme gidiyorlar. Kuvveti dinlerinden aldıklarını söylüyorlar, ama anlayamıyorum. Bizim de dinimiz var."</p>

    <p class="MsoNormal" style="text-align: justify;">Amiral kadehini öfkeyle yere çaldı:</p>

    <p class="MsoNormal" style="text-align: justify;">"Ne yani, biz kuvvetli değil miyiz? Senin kafanda şeytanlar dolaşır. Türk olduğundan hep şüphe ettim zaten.</p>

    <p class="MsoNormal" style="text-align: justify;">Bir Bizanslı gibi düşünmüyorsun."</p>

    <p class="MsoNormal" style="text-align: justify;">Binbaşı başını indirdi.</p>

    <p class="MsoNormal" style="text-align: justify;">"Mantıklı düşünmeye çalışıyorum efendim."</p>

    <p class="MsoNormal" style="text-align: justify;">"Buna mantık diyorsun ha! Demek ben Çaka denen haydutu orta direğe asamam öyle mi? Gözünde pısırık, sarhoş bir ihtiyarım. Hadi söyle, çekinme söyle hadi!</p>

    <p class="MsoNormal" style="text-align: justify;">Bunları düşündüğünü biliyorum."</p>

    <p class="MsoNormal" style="text-align: justify;">Yaver ayağa kalktı. Başını dikleştirdi:</p>

    <p class="MsoNormal" style="text-align: justify;">"Hakkınızdaki düşüncelerimde yanılıyorsunuz amiralim. Nazarımda pısırık, sarhoş bir ihtiyar değilsiniz.</p>

    <p class="MsoNormal" style="text-align: justify;">Maharetinizi takdir ediyorum. Yine de askerlikte hayalin değil, hakikatin rol oynadığını hatırlatmama müsaade ediniz. Bir kadın oynatıp içki içerken Çaka Bey Midilli'nin fethine çıksa mâni mi olurduk?"</p>

    <p class="MsoNormal" style="text-align: justify;">Amiral verecek cevap bulamadı. Ama altta kalmak da istemiyordu. Subaylarına karşı otoritesini göstermeliydi.</p>

    <p class="MsoNormal" style="text-align: justify;">Hızla kılıcını çekti, yaverinin göğsüne uzattı.</p>

    <p class="MsoNormal" style="text-align: justify;">"Seni tevkif ediyorum binbaşı," diye bağırdı. "Amiraline karşı geldiğin için ambara kapatılacaksın. Kılıcını yüzbaşıya teslim et."</p>

    <p class="MsoNormal" style="text-align: justify;">Ağzının iki yanında salyalar birikmişti. Binbaşı derin derin, bir süre baktı. Yavaş yavaş kılıcını çıkardı. Yüzbaşı onu almak için iki adım yürüdü. Ama Yoannidis kılıcını iki ucundan tuttuğu gibi dizine vurup iki parça etti. Parçaları amiralin ayaklan dibine attı.</p>

    <p class="MsoNormal" style="text-align: justify;">"Dalkavuk olmamak için askerlikten istifa ediyorum kumandan, lütfen icap edeni yapınız."</p>

    <p class="MsoNormal" style="text-align: justify;">Amiral Kasatmonili Nikeforos'un gözleri büyüdü. Başı döndü. Bir ayaklarının ucundaki çelik parçalarına, bir binbaşının granit gibi sert yüzüne baktı. Zayıf bir sesle:</p>

    <p class="MsoNormal" style="text-align: justify;">"Bizans'a döner dönmez bu hareketin yüzünden yargılanacaksın," dedi.</p>

    <p class="MsoNormal" style="text-align: justify;">Yüzbaşıya döndü:</p>

    <p class="MsoNormal" style="text-align: justify;">"Seni kendime yaver seçtim. Binbaşıyı tevkif et. Bir ambara tık ve zincire vur."</p>

    <p class="MsoNormal" style="text-align: justify;">Yüzbaşı bir dakika önce âmiri durumunda olan esirini önüne kattı. İçinde vicdanın bir kıpırtısı dahi olmadı. Dalkavukluğu sayesinde yükseldiğini aklına bile getirmedi. O mevkiye kendisinden daha lâyık kimse bulunmadığını düşüne düşüne eski yaveri ambara tıktı. Ayağına zincirin halkasını geçirirken lâf olsun diye:</p>

    <p class="MsoNormal" style="text-align: justify;">"Kusura bakma," dedi. "Emir emirdir."</p>

    <p class="MsoNormal" style="text-align: justify;">Günahını bu cümle ile hafifletmeye çalışıyordu. Binbaşı kendi kendine söyleniyormuş gibi:</p>

    <p class="MsoNormal" style="text-align: justify;">"Hırsız vardır mal çalar, hırsız vardır mevki çalar, ama hırsızdan da bir çalan bulunur."</p>

    <p class="MsoNormal" style="text-align: justify;">Yüzbaşının hiçbir şey anlamadığı bakışlarından belli idi. Yoannidis'in bu kadar çabuk nasıl çıldırdığına şaşıyordu.</p>

    <p class="MsoNormal" style="text-align: justify;">Yukarı döndü. Amirale tek kelimeyle rapor etti:</p>

    <p class="MsoNormal" style="text-align: justify;">'Tamam!"</p>

    <p class="MsoNormal" style="text-align: justify;">Amiral Nikeforos birkaç dakika önceki hâdiseyi unutmuş görünüyordu, tekrar içkisine dönmüş, neşeli kahkahalar atmaya başlamıştı. Arada sırada elini dizine vuruyor, katılasıya gülerek: "Midilli'yi alacaklar ha, Midilli'yi alacaklar ha?" diye hırlıyordu. Bir ara kapı tarafından bir ses geldi:</p>

    <p class="MsoNormal" style="text-align: justify;">"Aldılar amiralim, Midilli'yi aldılar!"</p>

    <p class="MsoNormal" style="text-align: justify;">"Ne! Kim o küstah?"</p>

    <p class="MsoNormal" style="text-align: justify;">Kolları bileziklerle dolu şişman Midilli Valisi yıkılır gibi sedire çöktü.</p>

    <p class="MsoNormal" style="text-align: justify;">"Yıkıldım, bittim, mahvoldum, imparatorun yüzüne nasıl bakarım şimdi. Ben kendimi öldürmeliyim.... Öldürmeliyim başka çarem yok."</p>

    <p class="MsoNormal" style="text-align: justify;">Başta amiral olmak üzere içeridekiler donup kalmışlardı. Toparlanıncaya kadar adamın dövünmesini seyrettiler. Nihayet amiral valiyi tanıyabildi.</p>

    <p class="MsoNormal" style="text-align: justify;">"Ne oluyor size" diye bağırdı. "Kendinize gelin. Neden bahsettiğinizi anlamıyorum."</p>

    <p class="MsoNormal" style="text-align: justify;">Vali hayretler içinde bakakaldı. Asıl amiralin neden bahsettiğini anlamıyordu. Sanıyordu ki Midilli'nin Selçukluların eline geçtiğini bütün dünya öğrenmişti.</p>

    <p class="MsoNormal" style="text-align: justify;">Amiral bir cevap alamayınca Valinin peşi sıra içeri giren genç subaya döndü:</p>

    <p class="MsoNormal" style="text-align: justify;">"Aptal aptal duracağına söylesene be adam, vali beyi nerede buldunuz? Denizin ortasında işi neydi?"</p>

    <p class="MsoNormal" style="text-align: justify;">O da pek bir şey bilmiyordu.</p>

    <p class="MsoNormal" style="text-align: justify;">"Küçük bir tekne gördüğümüzü söylemiştim ya amiralim. Tutup getirmemizi emretmiştiniz."</p>

    <p class="MsoNormal" style="text-align: justify;">"O kadarını biliyorum, sonrasını söyle sen."</p>

    <p class="MsoNormal" style="text-align: justify;">"Vali bey o teknenin içinde idi."</p>

    <p class="MsoNormal" style="text-align: justify;">"Vah vah!"</p>

    <p class="MsoNormal" style="text-align: justify;">Valiye döndü:</p>

    <p class="MsoNormal" style="text-align: justify;">"Kazaya mı uğradınız sayın vali?"</p>

    <p class="MsoNormal" style="text-align: justify;">Vali terini kuruluyor, başını oynatıyor, herkese tuhaf gelen hareketlerde bulunuyordu. Amiral dayanamadı, hiddetini yenemeyerek alabildiğine haykırdı:</p>

    <p class="MsoNormal" style="text-align: justify;">"Anlat!" Vali ancak bu sesle toparlanabildi. Dövünmeyi bıraktı. Gözlerine dilencilere has, melül bir ifade geldi. "Midilli elimizde değil artık," diye başladı. "Çaka Bey işgal etti." Ve gerisini istediği gibi uydurup masallaştırdı. "Sonuna kadar askerimin başında dövüştüm. Ama çok kalabalıktılar. Baş edemedik. Adamlarımın tamamı kılıçtan geçti. Çocukları bile kestiler."</p>

    <p class="MsoNormal" style="text-align: justify;">Hayalinin elverdiği nispette bir zulüm tablosu çizdi. O kadar mübalağa etti ki leventlerin genç kızları iğfal ettiklerini gözleriyle gördüğünü söyledi. Fakat buna amiral bile inanmadı.</p>

    <p class="MsoNormal" style="text-align: justify;">"Böyle bir durumda adadan nasıl kurtulabildiniz?" diye sordu yarı alaycı.</p>

    <p class="MsoNormal" style="text-align: justify;">Vali yeniden ter dökmeye başlamıştı. Sual zorluydu. insanı can evinden vuruyordu. Bu sorunun cevabını önceden hazırlamadığı için kendine lanet etti.</p>

    <p class="MsoNormal" style="text-align: justify;">"Şey yaptım," dedi. "Şeye bindim ve açıldım."</p>

    <p class="MsoNormal" style="text-align: justify;">Anladık ama, şeye binmeniz için sahile inmeniz gerekirdi. Oysa sonuna kadar dövüştünüz. O zamana kadar leventler herhalde boş durmadılar. Sahili kontrol altına aldılar. Çemberi nasıl yarmayı becerdiniz, hayret!"</p>

    <p class="MsoNormal" style="text-align: justify;">Valinin sırtındaki merasim elbiselerini far ketti. Dudakları kendiliğinden kıvrıldı. Yüzü bütünüyle alaycı bir ifade aldı:</p>

    <p class="MsoNormal" style="text-align: justify;">"Herhalde zırhınız parçalanmıştır. Fakat elbiseleriniz hiç hasar görmedi. Kumaşı çok sağlam olmalı."</p>

    <p class="MsoNormal" style="text-align: justify;">Vali kıpkırmızı kesildi. Gözlerini yere çevirmek zorunda kaldı. Bu durumda aklına gelen tek şey numara yapmaktı.</p>

    <p class="MsoNormal" style="text-align: justify;">Gözlerini kaydırdı. Başını sağa sola büktü. Kendini koyuverdi. Sandalyenin üstüne yığıldı.</p>

    <p class="MsoNormal" style="text-align: justify;">Yüzbaşı heyecanla:</p>

    <p class="MsoNormal" style="text-align: justify;">"Bayıldı zavallı," diye bağırdı.</p>

    <p class="MsoNormal" style="text-align: justify;">Amiral hırsla kapıya yöneldi.</p>

    <p class="MsoNormal" style="text-align: justify;">"Yâ," dedi, "bayıldı zavallı. Buna çok ihtiyacı vardı."</p>

    <p class="MsoNormal" style="text-align: justify;">Adımlarını vura vura baş kasaraya doğru yürüdü. Hırsını sanki döşemelerden çıkarmak istiyordu. Tatmin olmayınca kırbacını istedi. Geminin her tarafında inceden inceye bir hata aradı. Nihayet buldu da. Bir gemici pruvaya yaslanmış, şarap içiyordu. Öfkesi geçinceye kadar adamı kırbaçladı. Sonra binbaşının yanına zincire vurdurdu.</p>

    <p class="MsoNormal" style="text-align: justify;">Sis adamakıllı yoğundu. pruvaya gözcü yerleştirilmişti. Bir ara: "Hey!" diye bağırdı gözcü, "bordamızda karaltılar görüyorum." Acemilerden biriydi, gemiciler bu sesi duymakla birlikte fazla iltifat etmediler. Bazıları alaya aldı:</p>

    <p class="MsoNormal" style="text-align: justify;">"Rüya görmüş olmayasın be çocuk!"</p>

    <p class="MsoNormal" style="text-align: justify;">"Bu sis kıyamette biz burnumuzun ucunu göremiyoruz da sen acemi halinle her şeyi görüyorsun öyle mi?"</p>

    <p class="MsoNormal" style="text-align: justify;">"Öyle," diye karşılık verdi gözcü. "Gidip biriniz reise haber versin."</p>

    <p class="MsoNormal" style="text-align: justify;">Aldırmadıklarını görünce kalktı, çaresiz kaptan köşküne kendisi gidecekti. Gemicilerin önünden geçerken:</p>

    <p class="MsoNormal" style="text-align: justify;">"İster inanın ister inanmayın," dedi, "ben reise haber vermeye gidiyorum."</p>

    <p class="MsoNormal" style="text-align: justify;">Eskilerden biri yapıştı koluna:</p>

    <p class="MsoNormal" style="text-align: justify;">"Deli misin be çocuk, reisle şakalaşacak yaşa gelmedin daha."</p>

    <p class="MsoNormal" style="text-align: justify;">Tam o sırada direkteki gözcünün sesi geldi:</p>

    <p class="MsoNormal" style="text-align: justify;">"Etrafta gemiler var galiba, baksanıza!"</p>

    <p class="MsoNormal" style="text-align: justify;">Telâşlandılar:</p>

    <p class="MsoNormal" style="text-align: justify;">"Hemen reise haber verelim."</p>

    <p class="MsoNormal" style="text-align: justify;">"Vay canına! Nah iskele tarafında gemiye benzer bir şey görür gibiyim."</p>

    <p class="MsoNormal" style="text-align: justify;">"Gibisi var mı bre, gemi işte basbayağı! Hem de kocaman."</p>

    <p class="MsoNormal" style="text-align: justify;">Pruvadaki yanılmadığını anlamanın sevinci içinde ellerini ovuşturdu:</p>

    <p class="MsoNormal" style="text-align: justify;">"Demiştim size, inanmıyordunuz."</p>

    <p class="MsoNormal" style="text-align: justify;">Leventlerden biri tersledi onu:</p>

    <p class="MsoNormal" style="text-align: justify;">"Bırak övünmeyi de reise haber ver."</p>

    <p class="MsoNormal" style="text-align: justify;">Hemen ağam."</p>

    <p class="MsoNormal" style="text-align: justify;">Çaka Bey, kardeşi Yalvaç ve Can Ali ile birlikte kamarasında idi. Girit'e doğru hemen hareket etmenin doğru olup olmadığı tartışılıyordu. Çaka Bey:</p>

    <p class="MsoNormal" style="text-align: justify;">"Tabii daha önce kuvvetimizi iki misline çıkarmak gerek, gemileri de tamire sokup bakımlarını yaparsak iyi olacak," diyordu.</p>

    <p class="MsoNormal" style="text-align: justify;">Sözün burasında kapı açıldı ve muço girdi.</p>

    <p class="MsoNormal" style="text-align: justify;">"Ne var Abdürrahim?"</p>

    <p class="MsoNormal" style="text-align: justify;">"Gemiler gördük Reis."</p>

    <p class="MsoNormal" style="text-align: justify;">Aynı anda ayağa fırladılar.</p>

    <p class="MsoNormal" style="text-align: justify;">"Gemiler mi, ne gemisi?"</p>

    <p class="MsoNormal" style="text-align: justify;">"Sis kesif Reis, tanıyamadık."</p>

    <p class="MsoNormal" style="text-align: justify;">Çaka Bey, Yalvaç'a:</p>

    <p class="MsoNormal" style="text-align: justify;">"Hele bakalım."</p>

    <p class="MsoNormal" style="text-align: justify;">Pruvaya yürüdüler. Dikkatle etrafı araştırdılar. Görünürlerde bir şey yoktu.</p>

    <p class="MsoNormal" style="text-align: justify;">"Ne dersin Yalvaç yanıldılar mı?"</p>

    <p class="MsoNormal" style="text-align: justify;">Çocuklarla konuşalım."</p>

    <p class="MsoNormal" style="text-align: justify;">"İyi."</p>

    <p class="MsoNormal" style="text-align: justify;">Güverteye indiler. Gemiciler sağ ve sol küpeştelerde gruplaşmış fısıldaşıyorlardı. Bazı şeyler gördüklerinden yüzde yüz emin oldukları bir bakışta anlaşılıyordu. Emin olmasaydılar her zamanki gibi yüksek sesle konuşur, gülüşürlerdi. Çaka Bey, bir gruba yanaştı:</p>

    <p class="MsoNormal" style="text-align: justify;">"İlk kim gördü?" diye sordu.</p>

    <p class="MsoNormal" style="text-align: justify;">Acemi denizciyi işaret ettiler.</p>

    <p class="MsoNormal" style="text-align: justify;">"Onu biliyoruz, tecrübeli denizcilerden göreni soruyorum."</p>

    <p class="MsoNormal" style="text-align: justify;">Zayıf, kısa boylu bir levent öne çıktı.</p>

    <p class="MsoNormal" style="text-align: justify;">"Ben gördüm."</p>

    <p class="MsoNormal" style="text-align: justify;">"Bir gemi olduğundan emin misin?"</p>

    <p class="MsoNormal" style="text-align: justify;">"Tabii. Gözcü yerinde idim. Sesim duyulmasın diye bağırmadım. İnip arkadaşları haberdar ettim."</p>

    <p class="MsoNormal" style="text-align: justify;">"Aferin, iyi düşünmüşsün. Düşman olduğunu nereden biliyorsun. Bizimkilerden olamaz mı?"</p>

    <p class="MsoNormal" style="text-align: justify;">Adam bir süre düşündü:</p>

    <p class="MsoNormal"></p>

    <p class="MsoNormal" style="text-align: justify;">"Tabii olabilir. Ama bizimkilere nispetle çok daha büyük olduğunu sanıyorum. Sis aldatmıştır belki."</p>

    <p class="MsoNormal" style="text-align: justify;">"Neyse, kimse gürültü etmesin, sessiz çalışılacak. Senin gözlerin çok keskin, tekrar direğe çık ve gemilerden birini kesin şekilde tespit edersen bildir."</p>

    <p class="MsoNormal" style="text-align: justify;">Can Ali hâlâ bakmıyordu.</p>

    <p class="MsoNormal" style="text-align: justify;">"İşte!" dedi.</p>

    <p class="MsoNormal" style="text-align: justify;">Çaka Bey döndü. Sisin arasında bir karaltı görünmüştü. Gözlerini kırpmadan baktı.</p>

    <p class="MsoNormal" style="text-align: justify;">"Gerçek," diye mırıldandı. "Bu bizim teknelerden değil."</p>

    <p class="MsoNormal" style="text-align: justify;">Yalvaç'a:</p>

    <p class="MsoNormal" style="text-align: justify;">"Hazırlanın. Savaş nizamına geçilsin. Ama çok sessiz, dikkat ediniz."</p>

    <p class="MsoNormal" style="text-align: justify;">Buna cevapmış gibi Grekçe bir emir duyuldu. Yalvaç başını salladı.</p>

    <p class="MsoNormal" style="text-align: justify;">"Tereddüde mahal yok artık. Bizanslılar! Bir tane olmadığı da muhakkak. Tam ortalarına düştük."</p>

    <p class="MsoNormal" style="text-align: justify;">"Onların bizi fark etmemesi tuhaf."</p>

    <p class="MsoNormal" style="text-align: justify;">"Kalabalık oldukları buradan da belli, bizi fark etmişlerdir belki, ama kendi gemilerinden biri sanmışlardır. Ne yapacağız Çaka Bey?"</p>

    <p class="MsoNormal" style="text-align: justify;">Çaka Bey bunu düşünmeye çoktan başlamıştı. Fikrini söyledi:</p>

    <p class="MsoNormal" style="text-align: justify;">"Sisin açılmasını bekleyeceğiz. Biraz rüzgâr çıktı zaten. Kürekçilere söyleyin çekmesinler. Onların arkasında kalmamız daha iyi olur."</p>

    <p class="MsoNormal" style="text-align: justify;">Can Ali ile Yalvaç sisin içine daldılar. Emri forsalara biran evvel ulaştırmak için acele ediyorlardı. İki saat sonra sis açıldığında her şey ayan beyan ortaya çıktı. Koca Bizans donanmasının ardında bulunuyorlardı. Çaka Beyin vaktinde verdiği karar işe yaramış, düşman donanmasının içinde mahsur kalmaktan kurtulmuşlardı.</p>

    <p class="MsoNormal" style="text-align: justify;">Çaka Bey bulundukları yeri süratle tespit etti. Koyun</p>

    <p class="MsoNormal" style="text-align: justify;">Adaları civarında idiler. Bizans donanmasını karşılamak için müsait bir yerdi.</p>

    <p class="MsoNormal" style="text-align: justify;">"Arkadaşlara işaret verilsin," diye emretti.</p>

    <p class="MsoNormal" style="text-align: justify;">Çaka Beyin gemisinin en görünür yerinde tutuşturulan çıralar, donanmanın bütün gemilerini bir mıknatıs gibi o yana çekti.</p>

    <p class="MsoNormal" style="text-align: justify;">Bizans donanması ancak o zaman işi fark etti. Gemiler yıldırım süratiyle birbirlerine yaklaştılar. Bir taarruz beklediklerinden savaş düzenine girmeye başladılar.</p>

    <p class="MsoNormal" style="text-align: justify;">Mağrur amiral Kasatmonili Nikeforos gemisinin gözcü yerinde duruyordu. Peşindeki donanmaya küçümser nazarlarla bakıyor, istihza ile gülümsüyordu. Çok iyimserdi.</p>

    <p class="MsoNormal" style="text-align: justify;">İlk hücumda düşmanı imha edeceğine inanıyordu. Bu acemi çaylaklara denizciliğin ne olduğunu anlatacaktı.</p>

    <p class="MsoNormal" style="text-align: justify;">Bizans donanmasının kurt denizcileriyle boy ölçüşebileceklerini sanıyorlarsa, aldanıyorlardı. Yemini vardı. Çaka</p>

    <p class="MsoNormal" style="text-align: justify;">Beyi amiral gemisinin direğine baş aşağı asıp Bizans'a götürecekti.</p>

    <p class="MsoNormal" style="text-align: justify;">Çaka Beyin:</p>

    <p class="MsoNormal" style="text-align: justify;">"Orsaaa!" diye gür sesini duyunca yine de titremekten kendini alamadı. Süratle aşağı kaydı.</p>

    <p class="MsoNormal" style="text-align: justify;">"Alabanda!" diye bağırdı. "Türklerin üstüne gideceğiz."</p>

    <p class="MsoNormal" style="text-align: justify;">Çaka Bey basit bir plân uygulayacaktı. Bizans donanması kuvvetli idi. İlk anda dişe diş mücadele leventlere pahalıya oturacaktı. Kaçar gibi yapmalı, mancınıklarla</p>

    <p class="MsoNormal" style="text-align: justify;">Bizans donanmasını hırpalamalıydı.</p>

    <p class="MsoNormal" style="text-align: justify;">Plânını arkadaşlarıyla kısa bir süre istişare ederek tasviplerini aldıktan sonra uygulamaya geçti. O kadar süratli dönüş yapıp gerisin geri yissa kürek etti ki, Bizanslı amiral şaşkınlıktan az daha yuvarlanıyordu. Kolunu dizine dayamış bakarken, Türk donanmasının tek vücut halinde geriye dönüşünü görüp aklı karışmıştı.</p>

    <p class="MsoNormal" style="text-align: justify;">"Bu adamlar ne yapmak istiyor?" diye söylendi kendi kendine. Sonra bir kahkaha attı.</p>

    <p class="MsoNormal" style="text-align: justify;">"Kaçıyorlar! Elbette kaçacaklar. Karşılarında Bizans'ın en iyi amirali var."</p>

    <p class="MsoNormal" style="text-align: justify;">Tıraşlı yüzünü keyifli bir sırıtıkla gerdi:</p>

    <p class="MsoNormal" style="text-align: justify;">"Son sürat ileri," emrini verdi.</p>

    <p class="MsoNormal" style="text-align: justify;">Ama birazdan Çaka Beyin gemilerindeki mancınıklar çalışmaya başlayıp güllelerden biri gagasını sıyırarak denize gömülünce hayale kapıldığını anladı. "Yavaş olun kör olasıcalar," diye çıkıştı adamlarına. Gökten gülle yağıyordu. Bizans gemilerinde telâş, leventlerde neşe vardı. Leventler her gülle savuruşta bağırıyor ardından el sallayarak: "Hadi uğur ola, birkaç gavurcuğu gebert görelim," diyorlardı. Leventlerin hatırını kırmayan bir gülle, doğruca amiral gemisinin üstüne gitti, kıç güverte direğini ortadan ikiye böldü. Koca direk Bizans denizcilerinin ürkek çığlıkları arasında güverteye düştü. On kişi kadar ezilerek ölmüş, bir o kadarı da çeşitli yerlerinden yaralanmıştı. Amiral Kasatmonili çılgına döndü, bağırıp çağırmaya, saçma sapan emirler vermeye başladı:</p>

    <p class="MsoNormal" style="text-align: justify;">"Ahmaklar, aptallar, sersemler! Bu kadar yaklaşın diyen mi oldu? Çabuk geriye."</p>

    <p class="MsoNormal" style="text-align: justify;">Gülle yağmuru altında dönmeye çalıştılar. Fakat Çaka Bey aradaki mesafeyi hep muhafaza ediyordu. Bizans donanmasının yüzgeri ettiğini görünce usta manevralarla filosunu çevirdi. Peşinden gülle göndermeye devam etti.</p>

    <p class="MsoNormal" style="text-align: justify;">Bir yandan da küçük gemileri harekete geçirdi. Bizans donanmasını tamamen imha etmek istiyordu. O hâle koymalı idi ki, Bizans İmparatoru bir daha karşısına donanma çıkarmaya cesaret edememeliydi.</p>

    <p class="MsoNormal" style="text-align: justify;">Amiral ise karşısına aldığı Midilli Valisini tazyik ediyordu:</p>

    <p class="MsoNormal" style="text-align: justify;">"Türk donanmasının mancınıklarla mücehhez olduğunu söyleyemez miydiniz?" Vali kendini müdafaa etmekte hayli usta idi. "Söyledim, ama kahkahalarınız arasında duyamamış olmalısınız. Mancınıkları olmasaydı Midilli'yi de alamayacaklardı."</p>

    <p class="MsoNormal" style="text-align: justify;">Amiral Kasatmonili Nikeforos bir çılgınlık yapmaya karar verdi. Geriledikçe hırpalanıyordu. Bu gidişle rampa olmadan bütün donanma imha edilecekti. Daha şimdiden dört kalita savaşamayacak derecede büyük yaralar almış, kendi dertlerine düşmüşlerdi. Biri ise denizin yedi gayyasını boylamıştı.</p>

    <p class="MsoNormal" style="text-align: justify;">Avazı çıktığı kadar bağırdı:</p>

    <p class="MsoNormal" style="text-align: justify;">"Bütün gemiler, rampa."</p>

    <p class="MsoNormal" style="text-align: justify;">Gemiler tekrar döndü. Çaka Bey düşmanın niyetini anladı.</p>

    <p class="MsoNormal" style="text-align: justify;">"Rampaya hazır olun."</p>

    <p class="MsoNormal" style="text-align: justify;">Emir yankılandı:</p>

    <p class="MsoNormal" style="text-align: justify;">"Rampaya hazır olun."</p>

    <p class="MsoNormal" style="text-align: justify;">Gemilerden gelen karşılıklar birbirine karıştı:</p>

    <p class="MsoNormal" style="text-align: justify;">"Rampaya hazırız."</p>

    <p class="MsoNormal" style="text-align: justify;">"Hazırız."</p>

    <p class="MsoNormal" style="text-align: justify;">"Kancalar."</p>

    <p class="MsoNormal" style="text-align: justify;">"Kancalar."</p>

    <p class="MsoNormal" style="text-align: justify;">Yaklaştılar, yaklaştılar....</p>

    <p class="MsoNormal" style="text-align: justify;">"Tekbir."</p>

    <p class="MsoNormal" style="text-align: justify;">"Allahü ekber, Allahü ekber, lâilahe illellahü vellahü ekber..."</p>

    <p class="MsoNormal" style="text-align: justify;">Sesler uğultu halinde Bizans gemilerine kadar yayıldı. Bizanslı denizciler leventlerin ne yapmak istediklerini bilememekten doğan endişeyle bakışıyorlardı.</p>

    <p class="MsoNormal" style="text-align: justify;">Ve Çaka Beyin gür sesi çınladı:</p>

    <p class="MsoNormal" style="text-align: justify;">"Rampa!"</p>

    <p class="MsoNormal" style="text-align: justify;">Gümüş Tekin'inki takip etti onu:</p>

    <p class="MsoNormal" style="text-align: justify;">"Rampa!"</p>

    <p class="MsoNormal" style="text-align: justify;">Amiral gemisi açıkta durmayı tercih ediyordu. Zaten kırılmış direğiyle savaşa iştirak etmesi çılgınlık olurdu. Hem amiral Nikeforos canını emniyette hissetmekten hoşlanan biriydi.</p>

    <p class="MsoNormal" style="text-align: justify;">Gemiler çatırdayarak rampa oldu. Leventler baltalarını palalarını sıyırmış, kamalarını dişleri arasına sıkıştırmış, geleceğin tarihçisine parmak ısırtacak bir zafer hazırlamaya gidiyorlardı.</p>

    <p class="MsoNormal" style="text-align: justify;">Direklerden sarkıtılan iplerde insanlar uçuyordu. Palalar, baltalar şimşek süratiyle işlemeye başlamıştı. Olanca maharetlerini kullanıyor, keskin kılıçlarını düşman kellelerinde deniyorlardı.</p>

    <p class="MsoNormal" style="text-align: justify;">Ağır baltalar adaleli kollarda oyuncak olmuştu. Sırası geldikçe silâh yerine tırnak ve dişlerin iş gördüğü vahşi bir mücadele sürüp gidiyordu.</p>

    <p class="MsoNormal" style="text-align: justify;">Bizans denizcilerinin bazıları hem kendilerini kurtarmak, hem de leventlerle bir oyun oynamak maksadıyla direklerdeki çanaklıklara tırmanmış, oradan sönmemiş kireç atmayı deniyorlardı. Ama her biri korkudan külçelenmişti. Daracık güverteler üstünde ustalıkla kelle düşüren ideal ordusu giderek coşuyor, leventler nara üstüne nara atarak daha beter bir korku salıyorlardı.</p>

    <p class="MsoNormal" style="text-align: justify;">Bu arada çanaklıklardaki Bizanslı denizcileri fark eden leventler tereddüt etmeden bir cambaz maharetiyle tırmanmış, şaşkınlıktan büzülen adamları tepeleri üstü güverteye yuvarlamışlardı. Çığlık çığlığa idiler. Fırsat bulsalar kaçıp canlarını kurtaracaklardı, ama kaçmaya imkân yoktu. Yalnız denize atlamak. Ama orası bir ölüm çukurundan başka ne idi? Denize düşenler ellerini sallayarak imdat istediklerine göre, iç açıcı bir yer olmadığı muhakkaktı. Öyleyse...</p>

    <p class="MsoNormal" style="text-align: justify;">Amiral mağrur gelmişti, ama şimdi kuyruğu hayli sıkışıktı. Sert kayaya toslamıştı. İtiraf ediyordu ki, daha dün denecek kadar yakın bir tarihte Orta Asya bozkırlarında tavşan avlayanlar yaman denizci olmuş. Bizans donanmasının yıllarla gelen tecrübesini bastırmışlardı. Cesaret bir noktada tecrübenin önüne geçiyordu. Gemilerinin çoğunu kaybetmişti. Kalanı da kaybetmek üzere bulunuyordu. Ellerinde demir kazık ve ağır çekiçler olduğu halde savaşanların arasında süzülüp ambarlara sızan leventler bir yandan da Bizans gemilerini delerek batırıyorlardı. Fazla düşünmedi. Acele karar vermenin vakti gelmiş de geçiyordu bile. Vakit akşama yakındı. Beklerse her şey sona erer, hayatını kaybeder veya esir düşerdi.</p>

    <p class="MsoNormal" style="text-align: justify;">Yelken çektirdi. Süratle Bizans'a doğru dümen kırdı. Çaka Bey amirali takip etmektense kalan gemileri esir etmeyi daha uygun buldu. Bir amiral işe yaramazdı ama gemi çok lâzımdı.</p>

    <p class="MsoNormal" style="text-align: justify;">Akşam karanlığıyla birlikte kesin zafer İslâm dilâverlerine gülümsedi. Onlarla bir sevgilinin hasretiyle kucaklaştı.</p>

    <p class="MsoNormal" style="text-align: justify;">"Başardık, başardık!" sesleri batan günü bir müddet selâmladı.</p>

    <p class="MsoNormal" style="text-align: justify;">Şükür başarmışlardı. Koyun Adaları deniz zaferi Türk denizciliğinin ilk büyük zaferi olarak tarihe kazındı.</p>

    <p class="MsoNormal" style="text-align: justify;">Bundan sonra bütün yollar Bizans'a çıkacaktı.</p>
  </div>
</body>
</html>
