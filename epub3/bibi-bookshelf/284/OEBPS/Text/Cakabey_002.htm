<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" />

  <title>(Microsoft Word - Yavuz Bahadiro60lu - 07akabey.doc)</title><!--[if gte mso 9]><xml>
 <o:DocumentProperties>
  <o:Author>f</o:Author>
  <o:Template>Normal</o:Template>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>165</o:TotalTime>
  <o:Created>2013-11-29T20:56:00Z</o:Created>
  <o:LastSaved>2013-11-29T20:56:00Z</o:LastSaved>
  <o:Pages>158</o:Pages>
  <o:Words>51248</o:Words>
  <o:Characters>292116</o:Characters>
  <o:Lines>2434</o:Lines>
  <o:Paragraphs>685</o:Paragraphs>
  <o:CharactersWithSpaces>342679</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin-top:0cm;
        mso-para-margin-right:0cm;
        mso-para-margin-bottom:10.0pt;
        mso-para-margin-left:0cm;
        line-height:115%;
        mso-pagination:widow-orphan;
        font-size:11.0pt;
        font-family:"Calibri","sans-serif";
        mso-ascii-font-family:Calibri;
        mso-ascii-theme-font:minor-latin;
        mso-hansi-font-family:Calibri;
        mso-hansi-theme-font:minor-latin;
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h1 class="calibre1" id="calibre_toc_2" style="text-align: center;">İkinci Bölüm</h1>

    <div>
      <br />
    </div>

    <p class="MsoNormal" style="text-align: justify;">Boris hangi millete mensup olduğunu hiçbir zaman bilemedi. Bir şeyler anlayacak yaşa geldiğinde Venedik'te&nbsp;<span style="font-size: 1em; line-height: 1.2; text-indent: 1.5em;">Vatson isimli bir doktorun uşağı bulunuyordu. Doktor&nbsp;</span><span style="font-size: 1em; line-height: 1.2; text-indent: 1.5em;">Vatson aslında İngiliz’di. Uzun yıllar önce Venedik'e yerleşmiş olduğundan kendini Venedikli sayardı. Boris'i de buna alıştırmıştı.&nbsp;</span><span style="font-size: 1em; line-height: 1.2; text-indent: 1.5em;">Vatson iyi bir doktor olmasına iyi bir doktordu ama asillerin hususi hekimliğini yapıp kolayca kesesini şişireceği yerde o, apayrı herkese ters gelen ve kınanan bir yol tutturmuş, daha ziyade fakirlere ve yaralı korsanlara mesleğinin bütün inceliklerini sunmuştu. Müsterihti.</span></p>

    <p class="MsoNormal" style="text-align: justify;">Kalben rahat olduğu her halinden anlaşılırdı. Uzun, sürekli kahkahalar atar, hoş şeyler anlatırdı. Hastalarını ilâçtan çok, fıkralarla tedavi ettiği söylenirdi.&nbsp;<span style="font-size: 1em; line-height: 1.2; text-indent: 1.5em;">Boris biraz büyüyünce onunla birlikte hasta ziyaretlerine başlamış, daha sonra da ameliyatlarına yardımcı olmuştu. Uşağında doktorluğa karşı derin bir merak ve heves olduğunu anlayan Vatson, onu bu yolda eğitmeye başlamıştı. Boris delikanlılık çağma geldiğinde ufak tefek yaraları tedavi ediyor. Kulunç masajını ustasından daha büyük bir maharetle yapıyordu.</span></p>

    <p class="MsoNormal" style="text-align: justify;">Günler, aylar, yıllar geçmiş, Boris gittikçe ustalaşmış, Vatson'un bütün bilgisini aldıktan başka, doktorluk hakkında yazılmış kitapları adeta ezberlemişti. Özel deneylerle bazı otlardan ilaçlar yapıyor, bunları önce kedilerde, köpeklerde tecrübe ediyor, müspet netice alınca da hastalarına veriyordu.</p>

    <p class="MsoNormal" style="text-align: justify;">Vatson daha ellisinde iken çok içki yüzünden göçünce Boris yalnız kalmıştı. Artık hürdü ama kendini boşlukta hissediyordu. Vatson'a uzun yıllarla bağlanmıştı. Kopmak hayli zaman aldı.</p>

    <p class="MsoNormal" style="text-align: justify;">Bir süre Venedik'te kaldı. Tesadüfen İstanbullu bir generali tedavi etti. General İstanbul'u Boris'e o kadar methetti ki, genç adam dayanamadı. Bir gemiye atladığı gibi İstanbul'a geldi.</p>

    <p class="MsoNormal" style="text-align: justify;">Gerçekten burada her şey bambaşka idi. Kısa zamanda geniş bir muhit edinmiş, asiller eşiğini aşındırır olmuştu. Namı imparatora kadar ulaşmıştı. Kulunçtan şiddetle rahatsız olan imparator Nikefor Botaniates doktor Boris'i sarayına getirtti. Bu illetten kendisini kurtarırsa ne isterse vereceğini söyledi.</p>

    <p class="MsoNormal" style="text-align: justify;">Boris, imparatoru bazı illetlerinden kurtardı. Fakat sürekli şekilde sarayda kalması teklifini tereddütsüz reddetti. Vatson'dan tevarüs ettiği bir alışkanlıkla fakir hastaların yardımına koşmak, onların şifaya kavuştuğunu görmek, nasırlı ellerin kendisi için Meryem Ana'ya açıldığını bilmek istiyordu. Fakir hastalarından kopamayacağını imparatora söyleyince saraydan kovuldu. Aristokratlar kendisine "deli" dediler. Onların nazarında bunca unvanı, bunca serveti, bunca şöhreti teperek fakirlerin tedavisiyle ömür tüketmek, ancak delilikle izah edilebilirdi.</p>

    <p class="MsoNormal" style="text-align: justify;">Doktor Boris'in, ustası Vatson'dan devraldığı iyi alışkanlıklar yanında kötü bir de miras vardı: İçki! Yalnızlığını bununla gidermek için savaşıyor, lâkin içtikçe yalnız kalıyor, yalnız kaldıkça da kadehe sarılıyordu. Bu alışkanlık onu giderek bir ayyaş haline getirmişti. Artık paralı müşteri kapısından girmez olmuş, şöhreti sabun köpüğü gibi sönmüştü. Sadece ceplerinde kese taşımayan insanlar doktor Boris'in doktorluğuna hayrandılar.</p>

    <p class="MsoNormal" style="text-align: justify;">Ne zamandır ihtiyarladığını, yakında öleceğini, bir yardımcı alıp yetiştirmesi gerektiğini düşünüp duruyordu, ama kimse bir delinin yanında çalışmak istememişti. Gerçi buna hevesli fakir çocukları az değildi. Ancak Boris fazla vaktinin kalmadığını biliyordu. Yanına alacağı doktor namzedinin hiç değilse okuryazar olması lâzımdı. Böyle birini arıyordu.</p>

    <p class="MsoNormal" style="text-align: justify;">Esir pazarına tesadüfen gitmişti. Cebinde yalnız bir altın vardı. Bu da ikbal günlerinden kalma idi. İçkiye olan düşkünlüğü ciğerlerini erittiği gibi, parasını da eritmişti.</p>

    <p class="MsoNormal" style="text-align: justify;">Esircinin bir altına kadar fiyatı düşürdüğünü görünce tereddütsüz talip olmuştu. Okuyup yazma bilip bilmediğini o an düşünememişti bile, böyle ucuza uşak görülmüş şey değildi. Hem kendisi bir uşaktan ziyade talebe istiyordu, arkadaş istiyordu. Çektiklerini ona çektirmeyecekti.</p>

    <p class="MsoNormal" style="text-align: justify;">Dostça davranacak, kabiliyeti varsa bütün bildiklerini öğretecekti.</p>

    <p class="MsoNormal" style="text-align: justify;">Deniz kıyısında tek odalı bir kulübede yaşıyordu. Burası onun hem muayenehanesi, hem meyhanesi, hem laboratuarı, hem mutfağı, hem yatak odası, hülâsa; dünyada her şeyi idi. Sürü ile kedi besliyordu. Kendi midesinden kıstıklarıyla bu hayvanlara bakardı. Hepsinin ayrı ayrı isimleri vardı. Boris boş zamanlarında kedilerini muayeneden geçirip hepsi için ayrı ayrı raporlar tutardı. Meselâ raporlardan birinin başında şöyle yazıyordu:</p>

    <p class="MsoNormal" style="text-align: justify;">Hastanın adı: Fan</p>

    <p class="MsoNormal" style="text-align: justify;">Cinsi: Kedi.</p>

    <p class="MsoNormal" style="text-align: justify;">Rengi: Tüylerinin çoğunluğu siyah. Bacaklarında beyaz çizmeler var. Gözlerinin etrafı ile kuyruğunun son kısmı da beyazdır. Karnının iç kesiminde sarıya yakın benler mevcut.</p>

    <p class="MsoNormal" style="text-align: justify;">Muayene tarihi: 5 Mart 1080.</p>

    <p class="MsoNormal" style="text-align: justify;">Raporun sonlarına doğru ise şu satırlar yer alıyordu:</p>

    <p class="MsoNormal" style="text-align: justify;">Müşahede: Yapılan ciddi muayene neticesi, gebe olduğu anlaşılmış, çörek otu ile portakal suyundan mamul macun yemeğine karıştırılarak üç öğünde verilmiştir.</p>

    <p class="MsoNormal" style="text-align: justify;">Bu raporlar bazılarınca malumdu ve doktorun delilik vesikaları idi. Boris'e gelince hem kedileriyle, hem kedilerine karşı yaptıklarıyla övünürdü:</p>

    <p class="MsoNormal" style="text-align: justify;">"İnanınız hayvanlar Bizanslılardan daha anlayışlı, daha cömert, daha vefalıdırlar. Gördükleri yardımı asla unutmazlar ve ihaneti akıllarından geçirmezler. Bunlara yaptığım yardımların karşılığında bütün sevgilerini veriyorlar. Hiç değilse iyiliğime karşılık kötülük yapmıyorlar. Bunu bilmek beni rahatlatıyor," derdi.</p>

    <p class="MsoNormal" style="text-align: justify;">Çaka'yı kumsaldaki bir kulübeye götürdü. Delikanlı, kulübeye girer girmez, kendisini satın alan adamın bir doktor olduğunu anlamıştı. Gösterilen yer yatağının kıyısına ilişti. Gözlerindeki bütün merakı, ürküntüyü, çekingenliği Doktor Boris'in gözlerine damla damla akıtarak sordu:</p>

    <p class="MsoNormal" style="text-align: justify;">"Bana ne yapacaksınız?" Doktor Boris, bir kupaya şarap doldurmakla meşguldü. Birden irkildi. Şaşkınlığından şarabı üstüne döktü. "Türksünüz," diye mırıldandı. "Türk'üm," diye karşılık verdi Çaka, "yoksa siz Türklerden nefret mi ediyorsunuz?"</p>

    <p class="MsoNormal" style="text-align: justify;">Doktor Boris tuhaf tuhaf gülümsedi.</p>

    <p class="MsoNormal" style="text-align: justify;">"Hiç kimseden nefret etmiyorum," diye konuştu. "Bütün insanları severim. Bazılarını az, bazılarını çok, ama severim. Hiç birinden de pek bir fayda görmedim ya. Kedilerim daha önemli bence, sevgiye daha lâyık. Biliyor musun, sevgime sevgiyle karşılık veriyorlar. Umarım kedilerim seni rahatsız etmez."</p>

    <p class="MsoNormal" style="text-align: justify;">"Hayır, hayvanları ben de severim. Ama en çok atları; dilimi nereden öğrendiniz?"</p>

    <p class="MsoNormal" style="text-align: justify;">Doktor Boris, elini boşlukta salladı.</p>

    <p class="MsoNormal" style="text-align: justify;">"Uzun hikâye," dedi, "çok gezdim, bir hayli de yaşadım. Belli başlı dört milletin dilini öğrendim. Seninle iyi anlaşacağımızı umuyorum. Bana ne yapacaksınız diye sormuştun ya, söyleyeyim; seni yardımcı alıyorum. Mesleğimi icrada yardım edeceksin."</p>

    <p class="MsoNormal" style="text-align: justify;">Şarap kadehini boşaltıp yüzünü buruşturdu: "Hoş mesleğim demeye hakkım var mı, bilmem. Çoğunluk mesleğime ihanet ettiğim inancında."</p>

    <p class="MsoNormal" style="text-align: justify;">Çaka, doktorun tuhaf tavırlarına yavaş yavaş alışmaya başlamıştı:</p>

    <p class="MsoNormal" style="text-align: justify;">"Mesleğe ihanet, mesleği ters yolda kullanmak, faydalı olacakken zararlı hâle getirmekle olur, bir de mesleği bırakmakla; siz hangisini yaptınız?"</p>

    <p class="MsoNormal" style="text-align: justify;">Bu sual Doktor Boris'e bilgiççe gelmişti. Daha dikkatlice baktı karşısındakine, gözlerinden dökülen zekâ kıvılcımlarını yakaladı, memnun memnun başını salladı:</p>

    <p class="MsoNormal" style="text-align: justify;">"Doğrusunu istersen, ne terk ettim, ne de zararlı hâle getirdim."</p>

    <p class="MsoNormal" style="text-align: justify;">Bu sefer iki kadehe şarap doldurdu. Birini Çaka'ya uzattı:</p>

    <p class="MsoNormal" style="text-align: justify;">"Dostluğumuzun şerefine içelim delikanlı."</p>

    <p class="MsoNormal" style="text-align: justify;">Delikanlının yüzü elinde olmadan buruştu, kendini geri çekti.</p>

    <p class="MsoNormal" style="text-align: justify;">"Ha, anlıyorum, galiba karnın aç. Bizans İmparatoru normal vatandaşların karnını doyurmuyor ki, zindandakilerin doyursun. Ama bana inan delikanlı, şarap açlığa da iyi gelir. İç hadi,"</p>

    <p class="MsoNormal" style="text-align: justify;">Çaka tane tane konuştu:</p>

    <p class="MsoNormal" style="text-align: justify;">"Aç olmaya açım, ne zamandır doğru dürüst karnım doymadı. Lâkin içmemek istememin sebebi açlığım değil. Ben Müslümanım. Herhalde zorlamazsınız."</p>

    <p class="MsoNormal" style="text-align: justify;">Doktor bir kahkaha attı:</p>

    <p class="MsoNormal" style="text-align: justify;">"Dinine bağlılığın hoşuma gitti. Şarap içmemek Bizans'ta normal sayılmaz ya, neyse. Seni zorlamak istemem. İnsana zorla bir şey yaptırmanın mümkün olmadığını tecrübelerimle öğrendim. Sizin oralarda bir atasözü vardı değil mi? 'Zorla köpek ava gitmez' derler. Kendimden bilirim. Beni zorla sarayda tutmaya çalıştılar. Tabii başaramadılar. Sarayda yaşayıp sevmediğim bir imparatorun ağrılarını dindirmektense, şu it kulübesinde sevdiğim kedileri ve fakirleri tedavi etmeyi uygun buldum. Bundan kime ne? Keyif benim keyfim, hayat benim hayatım. İstediğim gibi davranırım. Sarayın canı cehenneme. Sarayda kalamazdım, saray gözümde zindan gibiydi."</p>

    <p class="MsoNormal" style="text-align: justify;">Delikanlı birden anlayamadı.</p>

    <p class="MsoNormal" style="text-align: justify;">"Hangi saray?"</p>

    <p class="MsoNormal" style="text-align: justify;">Normal bir efendi, satmadığı kölenin sual sormasına içerler, belki de kırbaçlardı. Ama Boris, normal bir efendi olmak istemiyordu. O bütün ömründeki gibi yine anormal olmaya karar vermişti. Gülerek cevap verdi:</p>

    <p class="MsoNormal" style="text-align: justify;">"Hangi saray olacak," dedi. 'Tabii ki imparator sarayı."</p>

    <p class="MsoNormal" style="text-align: justify;">"Yani bir zamanlar oraya girdiğinizi mi söylemek istiyorsunuz?"</p>

    <p class="MsoNormal" style="text-align: justify;">İhtiyar bir kahkaha attı:</p>

    <p class="MsoNormal" style="text-align: justify;">"Tabii oraya, o süslü kafese girdim. Benim tabirimle zindana girdim. Bir süre yaşadım orada. Temelli kalmamı istiyorlardı. Pöh! Ben hürriyetime düşkünüm. Reddettim.</p>

    <p class="MsoNormal" style="text-align: justify;">Kendi rızamla zindana girmem dedim."</p>

    <p class="MsoNormal" style="text-align: justify;">Çaka Bey, pırıltılarla dolu mavi gözlerini uzun süre</p>

    <p class="MsoNormal" style="text-align: justify;">Boris'in yüzüne mıhlı tuttu. Saray hakkındaki görüşleri şaşılacak derecede benzeşiyordu. Hayretini belli etmedi.</p>

    <p class="MsoNormal" style="text-align: justify;">"Doğrusu pek aklım almadı bu işe. Sizce koca saray bir zindan ha!"</p>

    <p class="MsoNormal" style="text-align: justify;">Boris dalmıştı:</p>

    <p class="MsoNormal" style="text-align: justify;">"Zindan ki, hem nasıl, diye mırıldandı. Bazen Bizans, bazen dünya zindandır. Ben bu zindanlarda değiştim."</p>

    <p class="MsoNormal" style="text-align: justify;">Çaka Bey iç çekti: "Ben de Anemas zindanında."</p>

    <p class="MsoNormal" style="text-align: justify;">"Hangisinin daha rahat olduğunu kestirmek güç."</p>

    <p class="MsoNormal" style="text-align: justify;">Derin bir nefes aldı:</p>

    <p class="MsoNormal" style="text-align: justify;">"Ben saray denen zindana kendi kendime yaptığım şu zindanı tercih ettim. Bu tercihimden de memnunum. Tercihte isabet ettiğime inanıyorum. Biraz tuz, biraz ekmek; yoksa bir parça ot karnımı doyurmaya yeter. Ne midemde ihtiras vardır, ne de kalbimde. Bu yüzden imparator, beni kendine köle yapamadı. Bütün ikbal, para şöhret tekliflerini reddedebildim."</p>

    <p class="MsoNormal" style="text-align: justify;">"Hürriyete çok ehemmiyet verdiğiniz anlaşılıyor. Öyleyse niçin bir köle satın alma ihtiyacı duydunuz? Bu bizzat inandığınız mefhuma hakaret, yahut ihanet değil mi?"</p>

    <p class="MsoNormal" style="text-align: justify;">Doktor Boris şarap tasını sonuna kadar yuvarladı. Çoğunluğu beyaz kılların teşkil ettiği sakalını sıvazladı.</p>

    <p class="MsoNormal" style="text-align: justify;">"Seni köle diye almadım, köle olmaktan kurtardım. Bu da hürriyete olan saygımdan doğdu. Evimde yiyecek bir şeyim yoktu, hatta kedilerimin aç olduğunu da biliyordum. Buna rağmen tek altın liramı tereddütsüz senin hürriyetin için harcadım. Nazarımda hürriyet, yaşamam için gerekli havanın ta kendisidir."</p>

    <p class="MsoNormal" style="text-align: justify;">Delikanlı bu adamın yalnız bir doktor değil, aynı zamanda bir filozof olduğunu düşündü. Kendini içkiye verip şuurunu harap etmemiş olsaydı, bütün dünyaya, insanlığa bir çok hizmet yapabilirdi.</p>

    <p class="MsoNormal" style="text-align: justify;">Bu fikrini söyleyince Doktor Boris bir kadeh daha yuvarladı.</p>

    <p class="MsoNormal" style="text-align: justify;">"Belki haklısın delikanlı," dedi. "Sahi adın neydi senin?"</p>

    <p class="MsoNormal" style="text-align: justify;">"Adım mı? Çavuldur Bey oğlu Çaka."</p>

    <p class="MsoNormal" style="text-align: justify;">Boris kan çanağına dönmüş gözlerini tavana dikti:</p>

    <p class="MsoNormal" style="text-align: justify;">"Çavuldur mu dedin? İsmi ben nereden hatırlıyorum?" Boşalan şarap tasını bir köşeye fırlattı: "Adaaam sen de, hatırlayıp ne yapacağım? Fakat gerçekten tuhaf bir isim; Çaka ha!" "Evet," "Seni aldığıma, pardon esaretten kurtardığım... mazur gör, bu tabiri de kullanmak istemiyorum, bana karşı minnet duyman hoşuma gitmez. Senin anlayacağın esir pazarındaki hareketinden dolayı memnunum."</p>

    <p class="MsoNormal" style="text-align: justify;">Parmağını yüzüne doğru salladı:</p>

    <p class="MsoNormal" style="text-align: justify;">"Bir gün İmparator sarayının kapılan sana da açılabilir, sakın güvenme. Her mermer sütunun ardında bir hile, her kapalı kapının arkasında bir dalavere vardır. Kendi kendilerini zindana kapayan saraylılara sadece acırım!"</p>

    <p class="MsoNormal" style="text-align: justify;">"İmparatora da mı?"</p>

    <p class="MsoNormal" style="text-align: justify;">Boris kalktı sendeleye sendeleye gitti. Kulübenin küçük penceresini ardına kadar açtı, hürriyeti deniz havasıyla birlikte sindire sindire içine çekti. Neden sonra:</p>

    <p class="MsoNormal" style="text-align: justify;">"Evet, İmparatora da," dedi. "En çok ona acırım."</p>

    <p class="MsoNormal" style="text-align: justify;">Bu adamın görüşleri Çaka'nınkilere çok benziyordu. Zindana girmeden evvel buna benzer sözleri imparatorun yüzüne karşı haykırmıştı. Hatırlayınca gayri ihtiyari gülmekten kendini alamadı.</p>

    <p class="MsoNormal" style="text-align: justify;">"Bakıyorum gülüyorsun delikanlı, sözlerim seni sarmışa benzer." "Öyle." "Fikrime değer verdiğine inanabilir miyim?" "Tabii, fikirleriniz aynı zamanda benim de fikirlerim." Doktor Boris delikanlının önüne gitti, kamburunu düzeltmek ister gibi hareket yaptı, sırtı acımış olmalı ki, yüzü ıstırapla buruştu.</p>

    <p class="MsoNormal" style="text-align: justify;">"Buna sevindim, alelade biri olmadığını ilk görüşte anlamıştım zaten. Bana değer vermene muhtaç olduğumu rahatlıkla söyleyebilirim. Hiç kimseye yapmadığım bir itiraftır bu, hatta kendime bile."</p>

    <p class="MsoNormal" style="text-align: justify;">Tekrar pencerenin önüne gitti, delikanlıya sırtı dönüktü, denizi seyreder gibi yapıyordu:</p>

    <p class="MsoNormal" style="text-align: justify;">"Doğrusunu istersen dostum, insan her zaman takdir edilmeyi bekler, bunu söylemekten çekinir, ama bekler işte. Bir zamanlar beni saray takdir ediyordu, şimdi de bir sürü fakir insan. Cahildirler, fakat duyguları içtendir, yapmacıkları yoktur, sevgilerini de söylerler, nefretlerini de. Yaşama gücümü bu insanlardan alıyorum desem yanlış olmaz."</p>

    <p class="MsoNormal" style="text-align: justify;">"Onlara yardım etmek hoşunuz gidiyor."</p>

    <p class="MsoNormal" style="text-align: justify;">"Niçin gitmesin? Dünyadan ne bekleyeyim? Doktor Vatson'un bir sözü vardı. Vatson'u anlatmadım sana değil mi dostum? Ustamdı benim. Çok iyiydi. Neyse... Şu sözünü hiç unutmam. Derdi ki: İnsan başkaları için yaşadığı kadar insandır.' Hayatımın felsefesi oldu bu söz."</p>

    <p class="MsoNormal" style="text-align: justify;">Odanın ortasına yürüdü. O kadar yalpalıyordu ki, bir sandalyeye çarptı, sandalye devrildi.</p>

    <p class="MsoNormal" style="text-align: justify;">"Eğer istersen delikanlı, seni de doktor yaparım. Hayattan beklediğim tek şey bu, mesleğimi şahsında yaşatacak genç biri. O zaman ölümün acısını hissetmeyeceğim. Kemiklerim bile çürüse bileceğim ki, ruhum başkasının ruhunda hayat bulmuştur. Bu mesleği öğren. Tedavi edeceğin her hasta beni huzura kavuşturacaktır, bu hissi bilir misin?"</p>

    <p class="MsoNormal" style="text-align: justify;">Delikanlı başını müspet manada salladı. Doktor ellerini masanın üstüne koydu. Uzun uzun baktı. Beyaz, ince parmakları vardı. Tırnakları bir çocuğunki gibi şeffaftı.</p>

    <p class="MsoNormal" style="text-align: justify;">"Bu ellerim birçoklarına hayat verdi," diye devam etti. "Hayat verdi sözü fazla iddialı, diyelim ki çoklarını hastalıktan kurtardım. Hoş bu da doğru değil ya, aslında doktorlar varsa, asıl tedavi eden, yoktan var edendir. Neyse, şifa dağıttım senelerdir. Korsanlara, kanun kaçaklarına, fakirlere, imparatorlara, generallere. Sonunda ne kaldı biliyor musun?"</p>

    <p class="MsoNormal" style="text-align: justify;">Elini göğsüne vurdu.</p>

    <p class="MsoNormal" style="text-align: justify;">"Tertemiz bir kalp."</p>

    <p class="MsoNormal" style="text-align: justify;">Şarap dolu toprak testiyi yakaladığı gibi başına dikti.</p>

    <p class="MsoNormal" style="text-align: justify;">Sonra hiddetle masaya vurdu.</p>

    <p class="MsoNormal" style="text-align: justify;">"Allah kahretsin! Şarabın damlası kalmamış."</p>

    <p class="MsoNormal" style="text-align: justify;">Delikanlı çekine çekine:</p>

    <p class="MsoNormal" style="text-align: justify;">"Artık içmeseniz."</p>

    <p class="MsoNormal" style="text-align: justify;">"Zaten içemem, çünkü kalmadı. Bir daha ne zaman, nereden para bulup şarap alabileceğimi de bilmiyorum.</p>

    <p class="MsoNormal" style="text-align: justify;">Adam sen de! Aldırma, keyfine bak. Mesleğimi icra ederken içmeyi de unutuyorum. Ama boş kalınca... yalnızlık duygusu... sarılıyorum testiye..."</p>

    <p class="MsoNormal" style="text-align: justify;">Pencereye gözü takılınca gülümsedi.</p>

    <p class="MsoNormal" style="text-align: justify;">"Mutlaka bir hastadır gelen, sendeleye sendeleye yürüyor; ya yaralı, ya sarhoş."</p>

    <p class="MsoNormal" style="text-align: justify;">Pencerenin önüne gitti. Bir el işaretiyle Çaka Beyi de yanına çağırdı. Delikanlı doktorun omuzu başından geleni gördü.</p>

    <p class="MsoNormal" style="text-align: justify;">"Tanıyor musunuz onu?"</p>

    <p class="MsoNormal" style="text-align: justify;">"Galiba," dedi doktor, "balıkçı Davos olacak, altı çocuğu var zavallının, bir kayığıyla bir de oltası. Hayat kavgasından mağlup çıkanlardan biri anlayacağın. Geçenlerde en küçük çocuğu tifo olmuştu. Kurtardım, ama galiba pek sevinmedi, ölse daha memnun olacak gibi geldi bana.</p>

    <p class="MsoNormal" style="text-align: justify;">E, ne de olsa bir boğaz eksilecekti.</p>

    <p class="MsoNormal" style="text-align: justify;">"Nasıl böyle düşünürsünüz?"</p>

    <p class="MsoNormal" style="text-align: justify;">Doktor kumsalda yalpalayarak yürüyen adamı işaret etti:</p>

    <p class="MsoNormal" style="text-align: justify;">"Karıştırıyorsun delikanlı," dedi. "Böyle düşünen ben değil, balıkçı Davos'tur."</p>

    <p class="MsoNormal" style="text-align: justify;">Birazdan kapı hafif tıkırtılarla vuruldu. Doktor Boris ciddi bir tavırla:</p>

    <p class="MsoNormal" style="text-align: justify;">"Giriniz," diye seslendi.</p>

    <p class="MsoNormal" style="text-align: justify;">Kapı açıldı. Eşikte hırpanî kılıklı sarı yüzlü bir adam belirdi. Kanadın iki yanına tutunduğu halde yine zor ayakta duruyordu.</p>

    <p class="MsoNormal" style="text-align: justify;">Doktor Boris peltek peltek sordu:</p>

    <p class="MsoNormal" style="text-align: justify;">"Nen var Davos, yoksa yine kavga mı ettin?"</p>

    <p class="MsoNormal" style="text-align: justify;">Adam bir şeyler söylemek için ağzını açtı, ama hırıltıdan başka ses çıkmadı ağzından.</p>

    <p class="MsoNormal" style="text-align: justify;">Alabildiğine açılmış gözleri Doktor Boris'in yüzüne mıhlanmıştı.</p>

    <p class="MsoNormal" style="text-align: justify;">"Davos! Ne oldu?"</p>

    <p class="MsoNormal" style="text-align: justify;">Çaka adamın yıkılmak üzere olduğunu anladı. Ona doğru koştu. Ama o kadar zayıftı ki, süratli davranamamıştı. Balıkçı Davos'un düşmesini önleyemedi.</p>

    <p class="MsoNormal" style="text-align: justify;">"Vay canına!"</p>

    <p class="MsoNormal" style="text-align: justify;">Doktorun hayret dolu gözleri balıkçının sırtına mıhlanmıştı. Sırtında kocaman bir bıçak vardı.</p>

    <p class="MsoNormal" style="text-align: justify;">"Yaralı!" diye bağırdı, Çaka.</p>

    <p class="MsoNormal" style="text-align: justify;">İkisi aynı anda yanma diz çöktüler. Doktor Boris yaralının nabzını tuttu, bir süre saydı, başını salladı:</p>

    <p class="MsoNormal" style="text-align: justify;">"Kurtulabilir mi dersiniz, doktor?"</p>

    <p class="MsoNormal" style="text-align: justify;">"Allah bilir. Şuraya yatıralım."</p>

    <p class="MsoNormal" style="text-align: justify;">Yer yatağına yüzükoyun uzattılar.</p>

    <p class="MsoNormal" style="text-align: justify;">"Ateşi canlandır. Şu kapla sıcak su yap, bıçağı çıkarmak lâzım önce, sonra da yarayı dağlarız. Ha, aklımda iken söyleyeyim açlığını da unut şimdilik."</p>

    <p class="MsoNormal" style="text-align: justify;">Delikanlı ateşe odun attı. Su kabını üstüne koydu, doktorun istediği her şeyi yanına yığdı. İkisinde de bir hayat kurtarmaya çalışmanın huzuru vardı şimdi, kendi dertlerini unutmuş, yaralı ile uğraşıyorlardı.</p>

    <p class="MsoNormal" style="text-align: justify;">Doktor Boris gerçekten maharet gösterdi. Yarayı temizledi, dağladı, sihirli merhemlerinden sürdü. Sonra kalktı, balıkçının ailesine haber vermek üzere kulübeden çıktı.</p>

    <p class="MsoNormal" style="text-align: justify;">Delikanlı düşünceleriyle baş başa kalmıştı. Yaralının kendine gelerek inlemeye başlaması, zaman zaman düşüncelerini bölüyordu, ama olsundu. Fare gürültüsünden berbat sayılmazdı bu. Hatırladıkça ürperiyordu.</p>

    <p class="MsoNormal" style="text-align: justify;">Artık zindanda değildi. Doktor Boris gerçi dünyayı bir zindana benzetiyordu, ama herhalde fare gürültüsünün berbatlığını bilmiyordu.</p>

    <p class="MsoNormal" style="text-align: justify;">İçinde bulunduğu durumu şöyle bir gözden geçirdi.</p>

    <p class="MsoNormal" style="text-align: justify;">Bir akıncı iken esir olmuştu. Zindanda bir süre kaldıktan sonra satılmış, bir doktor yegâne parasına kıyarak satın almıştı. Bundan sonra ne yapacaktı? Doktor Boris'in hayali genişti. Kendi mesleğini vermek istiyordu. Her halde bunun için hayli çalışması gerekecekti. Oysa çok vakti yoktu. Bir an önce buradan kurtulup arkadaşlarına katılması lâzımdı. Kardeşi kurtulmuş muydu acaba? Babasının adamlarından kaçı sağ kalmıştı. Buradan kurtulur kurtulmaz, onları etrafına toplayacak, babasının yerini alacaktı. Doktora bir altınını ödese acaba serbest bırakır mıydı? Bir altın bulmak da mesele idi ya! Kuvvetsizdi üstelik. Bu haliyle değil kılıç kullanmak, ayakta durmayı bile beceremezdi. Hiç değilse kuvvetini toplayana kadar burada kalmak zorundaydı. Bu süre içinde doktora yardım eder, belki bu yardımlarla borcunu öderdi.</p>

    <p class="MsoNormal" style="text-align: justify;">Eli yaralının başına gitti. Ateşe değmiş gibi çekti. Yüzü bakır rengini almıştı. Az önceki sararmışlıktan eser yoktu. Dudakları kurumuş, yer yer çatlamıştı. Gözlerini araladığını fark etti. Yalvarırcasına yüzüne bakıyordu.</p>

    <p class="MsoNormal" style="text-align: justify;">Davos'a acıyordu. Ama elinden bir şey gelmiyordu. Belki azıcık suyla kuruyan dudaklarını ıslatabilirdi.</p>

    <p class="MsoNormal" style="text-align: justify;">Su getirmek için kalktı. Birden bir kadın çığlığı doldu kulaklarına. Kapıya gitti. Kumsal kaynıyordu. En önde Doktor Boris'i gördü. Arkasında koşan, bağıran bir kalabalık vardı. Balıkçının yaralanma hadisesi çabuk duyulmuş olmalıydı. Anlaşıldığı kadarıyla, sevilen biri olacaktı. Yoksa bunca insan rahatlarını bozup gelirler miydi?</p>

    <p class="MsoNormal" style="text-align: justify;">Doktor Boris, Çaka'yı fark edince el salladı. Delikanlı da aynı şekilde mukabele etti. Az sonra karşı karşıya idiler. Boris acele ile sordu:</p>

    <p class="MsoNormal" style="text-align: justify;">"Nasıl?"</p>

    <p class="MsoNormal" style="text-align: justify;">"Yanıyor. Şimdi su verecektim."</p>

    <p class="MsoNormal" style="text-align: justify;">"Ne!"</p>

    <p class="MsoNormal" style="text-align: justify;">"Harareti olmalı, dudaklarına baksanıza."</p>

    <p class="MsoNormal" style="text-align: justify;">"Sakın ha! Allah'tan çabuk yetiştim. Biraz daha geç kalsaydım katil olabilirdin. Bir yaralıya katiyen su verilmez. Doktorlukta ilk dersin bunu öğrenmek olsun."</p>

    <p class="MsoNormal" style="text-align: justify;">Kalabalığa döndü:</p>

    <p class="MsoNormal" style="text-align: justify;">"Hiç kimsenin içeri girmesine izin vermiyorum, burada kalın ve gürültü etmeyin."</p>

    <p class="MsoNormal" style="text-align: justify;">Paçavralar içinde bir kadın ileri çıktı:</p>

    <p class="MsoNormal" style="text-align: justify;">"Kocamı görmek istiyorum!"</p>

    <p class="MsoNormal" style="text-align: justify;">Doktor Boris bir an düşündü, sonra kapıdan çekildi:</p>

    <p class="MsoNormal" style="text-align: justify;">"Pekâlâ," dedi, "sen girebilirsin, ama sakın bağırma."</p>

    <p class="MsoNormal" style="text-align: justify;">Kadının yüzü perişandı, gözleri ağlamaktan şişmişti, kısa zamanda bu kadar çok nasıl ağlayabildiğine delikanlı şaştı. Başıyla Davos'u işaret etti:</p>

    <p class="MsoNormal" style="text-align: justify;">"Orada," dedi.</p>

    <p class="MsoNormal" style="text-align: justify;">Doktor Boris yaralının nabzını tutmuş, sayıyordu. Kadın taşlaşmış gibi bakıyor, göz yaşları kirli yanaklarında yeni izler bırakıyordu. Biri kocasının ateş gibi yüzene damlayınca silmek için davrandı. Doktor Boris kadının elini tutup mani oldu. Parmağını dudaklarının üstüne koydu, sus işareti yaptı.</p>

    <p class="MsoNormal" style="text-align: justify;">Kapıdaki kalabalık hürmetkar bir sükût içinde bekliyordu. Şu anda Doktor Boris'i bir aziz gözüyle gördükleri muhakkaktı. Nazarlarında Doktor Boris, Bizans'ta, uğruna ölünmeye değer tek insandı belki. Delikanlı bunu kalabalığın duruşundan, bakışlarından okuyordu. Boris'e hak verdi. Onu çok seven, çok takdir eden insanlar vardı.</p>

    <p class="MsoNormal" style="text-align: justify;">Sarayı niçin teptiğini daha iyi anlamaya başlamıştı.</p>

    <p class="MsoNormal" style="text-align: justify;">Dört gün geçti. Kalabalığın duası mı, Boris'in doktorluğu mu? Her neyse, balıkçı Davos iyileşmeye başladı.</p>

    <p class="MsoNormal" style="text-align: justify;">Balıkçılar kulübeye taze balık taşımakta adeta yarıştılar.</p>

    <p class="MsoNormal" style="text-align: justify;">Aylardır Çaka Bey'in boş kalan midesi ilk defa yeterince doydu.</p>

    <p class="MsoNormal" style="text-align: justify;">Balıkçının bıçaklanma sebebini de öğrenmişti. Anlattıklarına göre Davos, imparatorun vergi memurlarıyla çekişmiş, bir ziyafet için bedava el koymak istedikleri balıklarını vermekten kaçınmıştı. Neticede onu bu hâle koymuşlardı. Hiç kimsenin yardım etmesine de izin vermemişlerdi. Bu yüzden Davos, yaralı haliyle insanüstü bir güç sarf ederek Boris'in kulübesine yalnız gelmişti.</p>

    <p class="MsoNormal" style="text-align: justify;">Doktorun söylediğine göre başları belâya girecekti. İmparatorun vergi memurları birine yardımı yasakladıktan sonra ona yardım etmek akıl kârı değildi.</p>

    <p class="MsoNormal" style="text-align: justify;">"Ama" diyordu "dünyanın bütün imparatorları kuvvetlerini birleştirip karşıma çıksalar beni yardımdan alıkoyamazlar."</p>

    <p class="MsoNormal" style="text-align: justify;">Dördüncü günü öğle üstü Davos'u evine götürdüler. Akşam vakti de tevkif edildiğini duydular. Doktor Boris hiç hayret etmiş görünmedi:</p>

    <p class="MsoNormal" style="text-align: justify;">"Olağan işlerden," dedi. "Bizans burası, yarın da bizi almaya gelirlerse sakın şaşma."</p>

    <p class="MsoNormal" style="text-align: justify;">Çaka yumruklarını sıkarak bağırdı:</p>

    <p class="MsoNormal" style="text-align: justify;">"Buna zulüm derler!"</p>

    <p class="MsoNormal" style="text-align: justify;">Doktor bir kahkahadan sonra cevap verdi:</p>

    <p class="MsoNormal" style="text-align: justify;">"Zulüm burada devlet politikasıdır delikanlı, imparator bir balığın yem peşinde koşması gibi zevk peşinde koşuyor ve zevkine mâni olmaya çalışan herkesi eziyor; haliyle kötülüğe sürükleniyor, zalim oluyor."</p>

    <p class="MsoNormal" style="text-align: justify;">Yemek yiyorlardı. Ilık balık çorbası delikanlının boğazında düğümlendi yavaşça kaşığını bıraktı, sofradan kalktı. İthamkâr bir tavırla:</p>

    <p class="MsoNormal" style="text-align: justify;">"Siz de buna seyirci kalıyorsunuz," dedi.</p>

    <p class="MsoNormal" style="text-align: justify;">Doktor hayret etmiş göründü:</p>

    <p class="MsoNormal" style="text-align: justify;">"İthamında haklı değilsin, çünkü mâni olmak elimizden gelmez; sadece âlet olmamak için sarayda kalmayı reddettim."</p>

    <p class="MsoNormal" style="text-align: justify;">"Yetmez ki, Bizanslı olarak Bizans halkını zalimlerin elinde oyuncak olmaktan, bir zevk âleti şeklinde yaşamaktan kurtarmak zorundasınız."</p>

    <p class="MsoNormal" style="text-align: justify;">"Duyulması hâlinde sözlerinin neye mal olabileceğini düşünebiliyor musun?"</p>

    <p class="MsoNormal" style="text-align: justify;">"Ehemmiyeti yok. Hayatınızı insanların mesut olmaları yoluna adadığınızı söylüyorsunuz, hürriyete sonsuz düşkünlüğünüzden bahsediyorsunuz ve hiçbir şey yapmıyorsunuz. Bunu aklıma sığdıramam."</p>

    <p class="MsoNormal" style="text-align: justify;">Boris ayağa kalktı. Boyunu uzatmak ihtiyacından olacak, ayak parmaklarının ucunda gövdesini yükseltti:</p>

    <p class="MsoNormal" style="text-align: justify;">"Bana bak," dedi. "Sen benim ne yaptığımı sanıyorsun? Bu sefalete sadece balıkçıları tedavi etmek için mi katlanıyorum?"</p>

    <p class="MsoNormal" style="text-align: justify;">"Ya?" Masanın kenarına ilişti: "Kendimce hizmetlerim vardır, doktorluktan apayrı.</p>

    <p class="MsoNormal" style="text-align: justify;">Gördünüz kapımın önünde toplanan kalabalığı, bana nasıl baktıklarına da dikkat ettin mi?" "Bir azize bakar gibi." Güldü: "Gözünden bir şey kaçmıyor, bakışlarında bir kararlılık ve isyanı da okudun mu?" "Galiba." Doktor Boris birden sustu, ileri gidip gitmediğini düşündü. Daha birkaç gün önce esir pazarından aldığı birine açılmak doğru olur muydu? Ama bu delikanlı herkesten ayrı idi. Bambaşka bir hâli vardı.</p>

    <p class="MsoNormal" style="text-align: justify;">"Anlatmaktan vazgeçtiniz galiba." Başım indirdi: "Çok bile söyledim." Çaka Bey, gözlerini pencerenin dışına kaydırdı. Batan güneşin aksi sularda yıkanıyordu. Kumsal yer yer ayak izleriyle doluydu. İnsanın kumda yürüyüp iz bırakmaması mümkün müydü acaba?"</p>

    <p class="MsoNormal" style="text-align: justify;">"Kum üstündeki izler silinir, ama insanın içinde yer eden izler asla. Onlar daima taze, her zaman yeni gibidirler, benim içimdekiler de öyle. Akıncı ruhu iz iz kalbimde, nokta nokta beynimde; şimdi elim, kolum bağlı, hizmet çağımın baharını kaybetmek üzereyim. Sonra sonbahar ve nihayet kış, peşinden ölüm. İnsanın bir mefkuresi olup buna hizmet edemeden ölmesi yüz kere ölümdür."</p>

    <p class="MsoNormal" style="text-align: justify;">Doktor Boris mırıltı halinde delikanlının dudaklarından dökülen sözleri içer gibi dinledi, elini sırtına vurdu:</p>

    <p class="MsoNormal" style="text-align: justify;">"Boş olmadığın belliydi ya, akıncı olabileceğin aklıma dünyada gelmezdi. Yüreğin serhadlerde vurur besbelli. İdealin vardır, ne güzel. Ustam Vatson şöyle derdi: "İnsanın ideali yoksa, kendisi de yoktur." Şükür ikimiz de yaşıyoruz. İdeallerimiz var. Bak anlatayım sana. İmparator çok olmaya başladı. Yerine bir başkası gerek, ama kim? General Aleksi Komnen mi? Vakıa dürüst bir adam, akıllı da..."</p>

    <p class="MsoNormal" style="text-align: justify;">Delikanlıya bu sözler biraz abuk sabuk gibi geldi. Doktor da pek derli toplu konuşmadığının farkında idi zaten.</p>

    <p class="MsoNormal" style="text-align: justify;">"Kısacası imparatoru devirip yerine Komnen'i düşünüyoruz," diye kestirip attı. Birkaç kelime ile fikrini özetleyebilmekten memnun, gülümsedi. Köşedeki masanın üstünde duran yağ kandilini işaret etti:</p>

    <p class="MsoNormal" style="text-align: justify;">"Kandili yak!"</p>

    <p class="MsoNormal" style="text-align: justify;">Küçük kulübenin içi ölgün bir ışıkla doldu. Yağ kandili duvarda tuhaf tablolar meydana getirdi. Hayaller titreştiler. Doktor Boris yer yatağının üstüne çömeldi:</p>

    <p class="MsoNormal" style="text-align: justify;">"Bak delikanlı, seni sevdim. Ben zaten kolayca severim hayatım bu yüzden belâlar içinde geçti. Neyse, söylemek istediğim başka; seni âzâd ettim, dilersen buradan gidebilirsin. Bugün Lombard'ı gördüm senin için. Gemisi vardır onun. Seni buradan götürebilir. Ama gemi seferde gelene kadar üç ay geçermiş. Bekleyebilir misin?"</p>

    <p class="MsoNormal" style="text-align: justify;">Çaka Bey adamın boynuna sarılıp şapır şupur öpmemek için kendini güç tuttu. sadece:</p>

    <p class="MsoNormal" style="text-align: justify;">"Teşekkür ederim," dedi. "Başka çarem yok zaten."</p>

    <p class="MsoNormal" style="text-align: justify;">Sesi sevinçten titriyordu.</p>
  </div>
</body>
</html>
