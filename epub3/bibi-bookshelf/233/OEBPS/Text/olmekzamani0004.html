<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hocha</title>
  <link href="../Styles/Style_ayh.css" rel="stylesheet" type="text/css" />
</head>

<body class="calibre">
  <p>Sean, «Afganistan!» diye bağırdı. «Bak bakalım Hint'ler konusunda bilgi var mı?»</p>

  <p>Job dosyayı karıştırdı. «İşte, Afganistan. Helikopter tipleri...»</p>

  <p>Sean sabırsızlandı. «Hint'i bul.»</p>

  <p>Job, «Hare,» diye mırıldandı. «Haze. Havoc. İşte... Hint!»</p>

  <p>«Şimdi bana hepsini oku!»</p>

  <p>Job motor tipi ve çalışması, silahlar ve diğer ayrıntılarla ilgili bilgileri okudu. Sonra Sean onu durdurdu.</p>

  <p>«Dur bakalım, Job.» Doğuyu işaret etti. «Hava aydınlanıyor. Şimdi o dosyayı bırak ve gidip Ferdinand'ı çağır. Belki nerede olduğumuzu anlar ve bize yol gösterir.»</p>

  <p>Pilot kabinine giren Ferdinand'ın üzeri kusmuk kokuyordu. Ceketinin önü de lekelenmişti.</p>

  <p>Düşmemek için koltuğun arkasına tutundu.</p>

  <p>Sean kurşun delikleri içindeki ön camdan işaret etti. «Şuraya bak bakalım. Tanıdık bir şey görebiliyor musun?»</p>

  <p>Shangane kuşkuyla etrafına bakınarak bir şeyler mırıldandı. Ama sonra gözleri parladı. «Şu tepeler.» Yan camdan işaret etti. «Evet, onları biliyorum.»</p>

  <p>«Kamp ne tarafta?»</p>

  <p>«Şu tarafta. Tam iki günlük yolda.»</p>

  <p>Sean, «Yani yetmiş deniz mili,» diye çevirdi. «Eh, fazla uzak değilmişiz. Sağol, Ferdinand.»</p>

  <p>Havada tekdüze sekiz şekilleri çizmeyi bırakarak uçağı batıya doğru döndürdü. «BBC'nin Afrika Haberleri saati geldi.»</p>

  <p>Radyonun kontrollarını çevirdi.</p>

  <p>«Burası BBC. Filipinlerdeki uçak kazası sonucu yüz yirmi yolcu öldü... Renamo asileri Umtali yakınındaki Zimbabve Hava Üssünden bir Hercules'i kaçırdı. Mozambik'e geçen asileri bu ülkenin ve Zimbabve'nin Hava Kuvvetleri izliyorlar. Bir sözcü hem Başkan Mugabe, hem de Başkan Chissano'nun içinde hiçbir rehine bulunmayan uçağın ne olursa olsun düşürülmesi için emir verdiklerini açıkladı. Hercules'de asilere karşı kullanılması düşünülen geliştirilmiş modern silahların bulunduğu bildiriliyor.»</p>

  <p>Sean radyoyu kapatarak Job'a gülümsedi. «Haberlere geçeceğin hiç aklına gelmezdi, öyle değil mi?»</p>

  <p>Job, «Bu tür üne ihtiyacım yok,» diye söylendi. «Peşimizde oldukları ve ne olursa olsun uçağın düşürüleceğimle ilgili ayrıntıyı kaçırmadın sanırım.»</p>

  <p>Hercules hızla sırayla uzanan tepelerin arasındaki bir DOT gaza yaklaşıyordu. Job birden, «Üzerimize geliyor,» diye haykırdı. «Saat bir yönünden! Alçaktan!» O olağanüstü keskin gözleriyle Sean'dan bir saniye önce helikopteri farketmişti. Hint tepeler arasındaki geçitte pusu kurmuş ve iğrenç bir dev böcek gibi beklemişti.</p>

  <p>Sean helikopteri görür görmez Frelimo'ların taktiğini anladı. Onun nereye gittiğini tahmin eder etmez Renamo hatlarına erişememesi için bir Hint filosu göndermişlerdi. Herhalde nehrin daha yukarısında da diğer helikopterler bekliyordu.</p>

  <p>Sean dört kontrolü da sonuna kadar açtı. Hercules doğruca Hint'e doğru dalarken turbalar iniltiyi andıran sesler çıkardı. Helikopterden roket atışı başladı.</p>

  <p>Sean, Job'a, «Sıkı tutun!» diye bağırdı. «O köpeği mahmuzluyacağım.» Müthiş, öldürücü bir öfke duyuyordu. Korkmuyor sadece yok etme isteği duyuyordu.</p>

  <p>Helikopterin pilotu Sean'un niyetini son anda anladı. Uçakla birbirlerine o kadar yakındılar ki, miğferli Rus pilotun suratını görebiliyordu Sean. Adomın suratı bembeyaz kesilmişti. Açılmış ağzı korkunç kırmızı bir yaraya benziyordu. Pilot Hint'i yan yatırdı. Helikopter kurşun gibi indi. Hercules'in altından geçmeye çalıştı.</p>

  <p>Sean sevinçle haykırdı. «Seni yakaladım!» Uçağın kanadı, helikopterin kuyruğuna vurdu.</p>

  <p>Hercules sarsıldı. Yara alan kanadı aşağıya doğru eğilmişti. Sean, «Haydi hayatım.» diye fısıldadı. «Benim için uç.» Ulur gibi sesler çıkaran dört motor Hercules'i yavaş yavaş yükseltti.</p>

  <p>Sean, Job'a, «Hint nerede?» diye bağırdı.</p>

  <p>«Galiba düştü.»</p>

  <p>«Hiçbir şey bu vuruşa dayanamazdı.» Sonra Sean'un sesi değişti. «Ah, hayır. Bak, hâlâ uçuyor. Tanrım! Şu kaltağa bak!»</p>

  <p>Helikopter fena yara almıştı. Pilotu düşmemeye çakşırken Hint sarsılıp yalpalıyordu.</p>

  <p>Job, «İnanamıyorum!» diye bağırdı. «Hâlâ bize ateş ediyor.»</p>

  <p>Sean yan pencereden bakıyordu. «Dengesini buluyor. Yine peşimize takılacak.» Hercules'i tepelerin arasındaki boğaza doğru çevirdi.</p>

  <p>Job onu uyardı. «Bir roket attı!»</p>

  <p>Hercules boğazdan geçtiği sırada roket yamaca çarparak patladı. Uçağın gerisinde kalan boğaz taş, toprak ve tozla doldu.</p>

  <p>Sean, «Onu görüyor musun?» diye sordu.</p>

  <p>Job, «Hayır,» dedi. Sonra da durakladı. Duman ve tozların arasından o korkunç heyyüla çıkmıştı yine. «Hâlâ peşimizde!»</p>

  <p>Helikopterin kıç tarafı iyice çarpılmış, pervanesinin yarısı kopmuştu. Pilot Hint'i zorlukla kontrol edebiliyor ve Hercules'le aralarındaki mesafe gitgide açılıyordu.</p>

  <p>Job bağırdı. «Yine ateş etti! Ama kendisi de düşüyor!» Helikopter hızla aşağıya düşerek alev aldı. Zenci çaresizce haykırdı. «Sağa dön...» Hint düşmüştü ama attığı roket amansızca onlara doğru geliyordu.</p>

  <p>Sean, Hercules'! mümkün olduğunca döndürmeye çalıştı. Roket hızla yanlarından geçti.</p>

  <p>Ama sonra döndü ve sancak tarafındaki ikinci motora vurdu. Bir an Job'la Sean patlamanın neden olduğu duman yüzünden hiçbir şey göremediler. Sonra dumanlar dağıldı. Hercules sanki sancılanmış gibi titredi. Roketin patlaması yüzünden kanadı havaya kalkmıştı. Ama uçak sonra bir mucize olmuş gibi dengesini buldu.</p>

  <p>Sean zararı anlamaya çalıştı. İki numaralı motor yuvasından uçmuş, yerinde bir boşluk kalmıştı. Öldürücü bir yaraydı bu. Cançekişen Hercules gökyüzünde sarsılarak ilerlemeye çalışıyordu. Sean hızı keserek ileriye baktı. Geniş ve sığ nehrin suları çok sakindi.</p>

  <p>Hoparlörleri açtı. «Sıkı tutunun. Sert bir iniş yapacağız!» Hızı daha da azalttı ve Hercules zarif sayılacak bir biçimde karınüstü nehre indi. Yeşil bir dalga burnu yalarken sular kursun deliklerinden içeri girdi. Sean'la Job emniyet kemerlerine rağmen hızla öne doğru düştüler.</p>

  <p>Sonra uçak yavaşladı ve akıntıya doğru yan döndü.</p>

  <p>Sean, Job'a, «İyi misin?» diye bağırdı. Zenci cevap yerine kemeri çözerek yerinden fırladı.</p>

  <p>Sean da yerinden kalktı. «Haydi, gel.» İki arkadaş yük bölümüne koştular. Neyseki füzelerin bulunduğu sandıklara hiçbir şey olmamıştı. Shangane'ler panik içindeydiler. İçlerinden en az ikisi yaralanmıştı. Yerdeki kusmukların arasında kıvranarak inliyorlardı. Sean çabucak kapıyı açtı.</p>

  <p>«Ferdinand! Bu taraftan! Onları hemen dışarı çıkar.»</p>

  <p>Adam etrafındaki paniğe kapılmış gerillaları azarlayarak onları kapıya doğru sürdü. Sean, Job'a baktı. «Buradan nasıl atlayacaklarını göster.»</p>

  <p>Zenci bu emri yerine getirdi. Diğer Shangane'ler de onu izlediler. En son Sean dışarı atladı.</p>

  <p>Job'a, «Çok hızlı hareket etmeliyiz,» dedi. «Herhalde o Hint diğerlerine haber verdi. Neredeyse bizi bulmaya gelirler.»</p>

  <p>«Önce ne yapmamızı istiyorsun?»</p>

  <p>Sean hemen, «Stinger'Iarı indirmemizi,» diye cevap verdi</p>

  <p>«Haydi. Çocuklara gerekli emirleri ver.»</p>

  <p>Füzelerin uçaktan indirilmesi sadece yirmi dakika sürdü. Shangane'ler bu işle ilgilenirken, Sean'la Job da çabucak uçağı aradılar. İlkyardım çantasından kahve ve şekere kadar buldukları ise yarayabilecek her şeyi aldılar.</p>

  <p>Sean uçağın açıkta sallanan vinç kablosundan bir parça kesti. Sonra Hercules'i nehrin ortasına, akıntının en hızlı olduğu yere doğru ittiler. Sean'un vinç kablosundan kopardığı parça üç çelik tele ayrılıyordu. Avcı bunları teker teker küçük kangallar halinde sararak arka cebine soktu. Job bu tellerin ucuna sert tahtadan tutamaklar takacaktı. İnsanları boğmak için kullanılan tel Scout'ların en sevdikleri gizli silahlardan biriydi.</p>

  <p>Sean sonra uçağın yük bölümünden geçen yakıt borularını kesti. Sıvı etrafa yayıldı hemen.</p>

  <p>Sean, Ferdinand'dan aldığı fosforlu elbombasının pimini çekti. Hercules'e, «Teşekkür ederim, hayatım,» dedi. «Çok iyi devrandın. Hiç olmazsa senin için Viking cenaze töreni düzenleyebileceğiz.» Dönerek hızla kıyıya doğru yüzdü. Nehirde iri timsahlar olduğunu farketmişti. Kıyıya ulaştığı sırada bir patlama oldu ve yer sarsıldı. Hercules nehrin iyice aşağısına doğru inmişti. Alev alev yanıyordu ama hâlâ suyun yüzündeydi. Sean yere çöktü.</p>

  <p>Soluk soluğaydı. Birdenbire o nefret ettiği sesi duydu. Herhalde helikopterler yanan uçağı yetmiş beş kilometre öteden bile görebilirlerdi.</p>

  <p>Sean yerden çamur alıp yüzüne ve kollarına sürdü. Sürünerek yakındaki sık dallı bir ağaççığın altına girdi. Hint yaklaştı ve yanan Hercules'in üzerinde dönüş yaptı. Sonra da iri bir vampir gibi uçağın üstünde durdu.</p>

  <p>O sırada alevler Hercules'in yakıt depolarından birine erişti ve uçak birden patladı. Parçaları nehirde etrafa saçıldı.</p>

  <p>Hint belki beş dakika nehrin üzerinde durdu. Belki de Frelimo'lar kazadan sağsalim kurtulmuş birileri olup olmadığını anlamaya çalışıyorlardı. Sonra helikopter hızla yükseldi.</p>

  <p>Güneye doğru uzaklaşıp gözden kayboldu.</p>

  <p>Sean saklandığı yerden çıktı. «Raporda denildiği gibi, mesafe ve dayanıklılık kısıtlı. Haydi şimdi iyi bir Rusçuk gibi evine dön. Bobby Mugabe'ye o değerli Stinger'ların yanlış kişilerin eline geçmediğini söyle.» Kıyıdan yukarıya doğru çıktı.</p>

  <p>Job yaralı iki gerillayla ilgileniyordu. «Bu gencin köprücük kemiği ve kaburgaları kırılmış.»</p>

  <p>Gerillanın gövdesine lastikli sargı sarıyordu. Diğer yaralıyı işaret etti. «Onu sana bıraktım.»</p>

  <p>Sean, «Bu davranışını takdir ediyorum,» diye söylendi. Sonra da gerillanın kırık kolunu inceledi. «Berbat bu.»</p>

  <p>Job başını salladı. «İyi bir sözcük seçtin.» Shangane'in kırık kol kemiğinin beş santimlik bir kısmı kan pıhtıları ve çürüklerin arasından çıkmıştı. «Onun için ne yaptın?»</p>

  <p>«Bir avuç ağrı kesici verdim.»</p>

  <p>Sean, «Bu bir öküzü bile bayıltır,» dedi. «Bana noyton iple Shangane'lerin en güçlülerinden ikisini getir.»</p>

  <p>Gerillanın kolu dikkati çekecek kadar kısalmıştı. Sean'un kemiğin iki kırık ucunu biraraya getirmesi gerekiyordu. Naylon ipin ortasını yaralının bileğine sardı. Uçları da o iki güçlü Shangane'in ellerine sıkıştırdı. «Ben, 'Çek,' dediğim zaman çekeceksiniz. Anlaşıldı mı? Tamam! Job, yaralıyı sıkı tut.»</p>

  <p>Bu işi daha önce de pek çok kez yapmışlardı. Job yaralının arkasına geçip oturdu ve iki koluyla ona sıkıca sarıldı.</p>

  <p>Sean gerillaya, «Canını yakacağım,» dedi. Zenci ona ifadesiz bir suratla baktı. Avcı Job'a bir göz attı. «Hazır mısın?» Arkadaşı başını salladı. Sean bağırdı. «Çek!» İki Shangane bu emri yerine getirirken yaralının gözleri irileşti ve yüzünde hemen ter taneleri belirdi.</p>

  <p>Sean, Ferdinand'a, «Daha hızlı çekin!» diye bağırdı. Ve yaralının kolu uzamaya başladı.</p>

  <p>Etten çıkmış olan kemik yavaş yavaş içeri girdi. Yaralı Shangane bağırmamak için dişlerini sıkıyordu. Sean sonunda iki kırık ucun birbirlerine sürtündüklerini duydu. «Tamam! Durun!» Acil yardım çantasından aldığı iki küçük tahtayı kolun yanlarına ustalıkla bağladı.</p>

  <p>Sonra kolu flasterle sardı. Ferdinand'a bakarak başını salladı. «İpi yavaş yavaş gevşetin.»</p>

  <p>Ferdinand ve adamı sonunda ipin ucunu bıraktılar. Tahtalar şimdi kolu dimdik tutuyordu.</p>

  <p>Job, «İşte tıp alanında yeni bir ilerleme,» diye mırıldandı. «Zarif ve modern bir yöntem bu, doktor.»</p>

  <p>Sean yaralıya, «Yürüyebilecek misin?» diye sordu. «Yoksa seni taşımamız mı gerekecek?»</p>

  <p>Gerilla kızdı. «Tabii yürüyebilirim. Ben kadın mıyım?»</p>

  <p>Sean, «Eğer öyle olsaydın senin için en yüksek fiyatı isterdik,» diyerek güldü. Sonra da Job'a döndü. «Şimdi gidip ganimeti inceleyelim.»</p>

  <p>Otuz beş sandık büyük bir Afrika maun ağacının altına yığılmıştı. Job kafasından bir hesap yaptı. «China 165 defa ateş edebilecek. Sen o Hint'i düşürdükten sonra filoda on bir helikopter kaldı. Bu hiç de fena sayılmaz. China umduğundan daha büyük bir hazineye kavuşuyor.»</p>

  <p>Sean'la Job da sayılırsa sandıkları taşıyabilecek yirmi kişi vardı. Geride bırakmak zorunda kaldıkları sandıkları iyice gömdüler. Renamo hatlarına eriştikten sonra onları almaları için bir grup göndereceklerdi.</p>

  <p>Gece yola çıkarak nehrin kıyısından ilerlediler. Ama ağır sandıklar yüzünden sabaha kadar ancak on sekiz kilometrelik bir yolu aşabildiler. Hava giderek kapattı. Yağmur başladı. Bu durumda Hint'lere görünmeden gündüz de ilerleyebileceklerdi. Sean grubun birkaç saat dinlenmesine izin verdi. Sonra tekrar yola çıktılar.</p>

  <p>İki saat sonra korku dolu bir an pusuya düştüklerini sandılar. Ama karşılarındakiler de Renamo'ydu. Başlarında Binbaşı Takawira vardı. Sean'u hemen tanıdı, ikisi sevinçle el sıkıştılar.</p>

  <p>«Albay Courtney! Sizi karşımda sağsalim görmek büyük mutluluk! BBC ve Zimbabve radyosu uçağınızın alevler içinde düştüğünü ve kimsenin sağ kurtulmadığını bildirdi.» Hemen telsizi açtı.</p>

  <p>Sean daha sonra. «Yardımınıza ihtiyacım var, binbaşı,» dedi. «Geride gömülü sandıklar bıraktık. Yüz kişi gönderip onları aldırır mısınız? Adamlarımdan biri size yeri gösterir.»</p>

  <p>Takawira, «Merak etmeyin,» diye cevap verdi. «En iyi adamlarımı göndereceğim. Onları ben, kendim seçeceğim.»</p>

  <p>Sean sordu. «General China'nın karargâhından ne kadar uzaktayız?»</p>

  <p>«Frelimo helikopterleri onu geri çekilmeye zorladı. Yeni karargâhı nehrin hemen yukarısında. Dokuz kilometre ötede. Biraz önce generalle konuştum. Sizi görmeyi çok istiyor.»</p>

  <p class="yildiz">***</p>

  <p>Ondan sonraki yolculukları bir zafer yürüyüşüne dönüştü. Çünkü başarıları onlardan önce Renamo hatlarına erişmişti. Kaplan çizgili üniformalar giymiş gerillalar onları alkışlamaya, ellerini sıkmaya ve sırtlarına vurmaya koştular. Sean'un emrindeki Shangane'ler sandıkları havaya kaldırmış, Renamo savaş şarkıları söylüyorlardı.</p>

  <p>General China onları yeni yapılan sığınağının kapısında bekliyordu. «Beni düş kırıklığına uğratmayacağını biliyordum, albay.» Sean'a adam ilk kez içtenlikle gülümsüyormuş gibi geldi.</p>

  <p>Sean kısaca açıkladı. «Çavuş Alphonso'nun emrindeki otuz kişiyi kaybettik. Onları terketmek zorunda kaldık.»</p>

  <p>«Hayır! Hayır, albay.» China o zamana dek görülmemiş bir dostlukla onun omzunu tuttu.</p>

  <p>«Alfonso sağsalim kurtuldu. St. Mary'e de ulaştı. Sadece üç kaybı var. Onlarla da biraz önce telsizle konuştum. En geç yarın akşam savunma notlarımıza erişecekler. Bütün operasyon çok başarılı oldu, albay.» Elini Sean'un omzundan çekti. «Şimdi bana getirdiklerinize bir bakalım.»</p>

  <p>Gerillalar sandıkları China'nın ayaklarının dibine bıraktılar. Sean alayla, savaş ganimetlerini kabul eden kara bir Sezar, diye düşündü.</p>

  <p>China sevinçle, «Onları açın,» dedi. Her zaman kendine hakim olan bu soğukkanlı adamın böylesine çocukça bir heyecan duyması Sean'u şaşırttı. China açılan ilk sandıktaki füze rampasına baktı. Sonra da ayağa kalkarak, «Bırakın Frelimo henshaw'ları artık gelsinler,» diye övündü. «Onların nasıl yandıklarını göreceğiz.»</p>

  <p>Bir gerilla Renamo savaş şarkısına başladı. Diğerleri ona katılarak el çırpmaya başladılar.</p>

  <p>Şimdi iki yüz kişi şarkı söylüyordu.</p>

  <p>Şarkı Shangane'lerin bağırarak meydan okumalarıyla sona erdi. «Renamo!» Zencilerin kara yüzleri vatansever bir ateşle aydınlanıyordu sanki.</p>

  <p>Sean, bu haldeyken onları kolay kolay yenemezler, dedi içinden.</p>

  <p>China, Sean'un elini sıkmak için ona yaklaştı. «Seni kutlarım, albay.» Hem mutluydu, hem de içtenlikle konuşuyordu. «Galiba artık amacımıza ulaşabileceğiz. Sana minnet duyuyorum.»</p>

  <p>«Bu çok güzel, China.» Sean'un sesi alaylıydı. «Ama bana ne kadar minnettar olduğunu sadece söylemekle kalma, bunu kanıtla.»</p>

  <p>«Ah, tabii. Bağışla.» Zenci çok üzülmüş gibi bir tavır takındı. «Bu heyecan arasında neredeyse unutacaktım. Seni görmeyi çok isteyen biri var.»</p>

  <p>Sean'un göğsü sıkışıp soluğu kesilir gibi oldu. «Nerede o?»</p>

  <p>«Benim sığınağımda, albay.» China ağaçların arasındaki iyice kamufle edilmiş sığınağı işaret etti.</p>

  <p>Sean koşarak kapıdan içeri girdi. Claudia iletişim odasındaydı. Bir sıraya oturmuştu. Başında iki zenci kadın bekliyordu. Sean kızı görünce onun adını haykırdı. Claudia ağır ağır ayağa kalktı. Yüzü bembeyaz kesilmişti. Ona gözlerine inanamıyormuş gibi bakıyordu. Cildi sanki saydamlaşmıştı. Elmacık kemikleri etini yarıp çıkacak gibiydi. İri gözleri gece yarısı gibi kapkaraydı. Sean yaklaşırken kızın bileklerindeki yara izlerini gördü.</p>

  <p>Şimdi mutluluğu kadar şiddetli bir öfke de duyuyordu. Claudia'yı kollarına aldı. Kız bir çocuk kadar zayıf ve narindi. Bir an öylece durdu. Sonra heyecanla Sean'a sarıldı. Yüzünü onun boynuna gömdü. Şiddetle titriyordu. Uzun bir süre hiç kımıldamadan, konuşmadan durdular. Sonra Sean gömleğinin önü.nün ıslandığını hissetti.</p>

  <p>«Lütfen ağlama, sevgilim.» Claudia'nın yüzünü avuçlarının orasına alarak basını kaldırdı.</p>

  <p>Basparmaklarıyla gözyaşlarını sildi.</p>

  <p>Kız son gözyaşları arasında, «Artık çok mutluyum...» diyecek gülümsedi. «Sen geri döndün ya, artık hiçbir şeyin önemi yok.»</p>

  <p>Sean onun ellerini tutarak ağzına götürdü. Bileklerindeki kabuk tutmuş yaraları öptü.</p>

  <p>Claudia, «Artık canımı yakamazlar,» diye mırıldandı.</p>

  <p>Sean dönüp iki zenci kadına baktı. Shangane dilinde «Analarınız gübre yiyen pis kokulu sırtlanlarla yatmış,» dedi. İki gerilla bu hakaret yüzünden irkildiler. «Gidin! Defolun! Yoksa etlerinizi koparıp akbabalara yediririm.»</p>

  <p>Kadın gerillalar öfkeyle ona baktıktan sonra başlarını eğdiler. Ama Sean elini tabancasının kabzasına atınca durum değişti, Hemen telaşla dışarı çıktılar.</p>

  <p>Avcı tekrar Claudia'ya dönerek onu ilk kez öptü. Uzun bir öpücük oldu. Sonra Claudia, «Kelepçeyi çıkararak yıkanmama izin verdikleri zaman,» diye fısıldadı. «Senin geri döneceğini anladım.»</p>

  <p>Bu sözler Sean'a kıza nasıl hayvanca bir zalimlikle davrandıklarını anımsattı. Sean acı acı, «Ondan sana yaptıklarının acısını çıkaracağım. Sana yemin ediyorum,» dedi.</p>

  <p>«Hayır, Sean. Artık önemli değil. O günler geride kaldı. Seninle yine beraberiz. Önemli olan da bu.»</p>

  <p>İki sevgili ancak birkaç dakika başbaşa kalabildiler. Sonra General China peşinde maiyetiyle hızla içeri girdi. Hâlâ neşeyle gülümsüyordu. Sean'la Claudia'yı kendi odasına götürdü.</p>

  <p>Nazik bir ev sahibine yakışacak tavırlarının buz gibi bir düşmanlıkla karşılandığının farkında değilmiş gibi davranıyordu.</p>

  <p>General China, «Sizin için özel bir yer hazırlattım,» diye açıkladı. «Yüksek rütbeli komutanlarımdan birini sığınağından çıkararak orayı size tahsis ettim. Orasının ihtiyaçlarınızı karşılayacağını umarım.»</p>

  <p>Sean, «Burada uzun süre kalmak niyetinde değiliz, general,» dedi. «En geç yarın sabah yanımda Miss Monterro'yla sınıra doğru hareket etmek istiyorum.»</p>

  <p>«Ah, albay, bu isteğini yerine getirmeyi tabii arzu ederim.. Artık benim şeref konuğumsun. Özel hakları olan bir misafir.. Serbest bırakılmayı da gerçekten hak ettin. Ancak operasyonlarla ilgili bazı nedenlerle o mutlu anı birkaç gün ertelemek zorundayız. Frelimo'lar yoğun bir harekâta başladılar.»</p>

  <p>Sean istemeye istemeye boyun eğdi. «Pekâlâ. Ama o arada bize uygun biçimde davranılmasını istiyoruz. Miss Monterro'nun bu paçavraları atıp uygun şeyler giymesi de gerekiyor!»</p>

  <p>«Depolarımızdaki giysilerin en iyilerinden seçip sığınağınıza göndereceğim.»</p>

  <p>«Çamaşırlarımızı yıkayacak, etrafı temizleyecek ve yemek yapacak hizmetkârlar da gerekli.»</p>

  <p>China hınzırca, «Senin aslında sömürgeci olduğunu unutmuş değilim, albay,» dedi gülerek.</p>

  <p>«Adamlarımdan biri Johannesburg'daki President Otelde asçıbaşının yardımcısıydı. O Avrupalıların zevklerinden anlıyor.»</p>

  <p>Sean ayağa kalktı. «Şimdi gidip sığınağımıza, bakalım.»</p>

  <p>General China, «Subaylarımdan biri size refakat edecek,» dedi. «İstediğiniz başka bir şey varsa lütfen ona söyleyin. Ona ben, kendim ikinizin isteklerini yerine getirmesi için emir verdim. Dediğim gibi sen şeref konuğumsun. Miss Monterro da öyle.»</p>

  <p>Bir subay onları sığınaktan çıkarırken Claudia, «China ödümü patlatıyor,» diye fısıldadı.</p>

  <p>«Bilmiyorum ne zaman daha korkuyorum. Sevimli tavırlar takındığı zaman mı, yoksa tehditler savurduğu vakit mi?»</p>

  <p>Sean elini kızın omzuna attı. «Bu durum fazla sürmeyecek.» Claudia'yı güneşe çıkardı. Ama onun bütün sözlerine rağmen China'nın varlığının yarattığı o soğukluk geçmedi.</p>

  <p>Sığınak tahtadan yapılmış kaba eşyalarla döşenmişti, içeride onlara hizmet edecek olan üç zenci bekliyordu. Joyful adlı aşçıbaşı kara bir Noel Babaya benziyordu. Diğer iki delikanlı da çamaşır yıkayarak etrafı temizleyeceklerdi.</p>

  <p>Subay onlarla birlikte dışarı çıktığı zaman Sean'la Claudia birbirlerine döndüler...</p>

  <p>Dışarıda hava kararırken Joyful kapının önünde usulca öksürdü. «Yemek hazır, beyefendi ve hanımefendi.»</p>

  <p>Yemeği aşçıbaşının bir yerden bulduğu gaz lambasının ışığında yediler. Claudia, Joyful'un getirdiği yemekleri görünce, «Ah, Tanrım!» diye bağırdı. «Ne kadar aç olduğumun farkında değildim.»</p>

  <p>Joyful kalabalık masaya Güney Afrika'dan getirilmiş bira tenekelerini dizdi. «General China bunları sizin için getirtti.»</p>

  <p>«Joyful sen bir harikasın!»</p>

  <p>İki sevgili yemeklerini sessizce yediler. Sonra sofradan kalkarak elele yatak odasına geçtiler...</p>

  <p>Daha sonra şafak sökerken Claudia uykulu uykulu, «Sence bu sonsuza kadar sürecek mi?» diye sordu.</p>

  <p>«Sürdürmeye çalışırız...»</p>

  <p>Claudia usulca, «Hiçbir zaman sona ermemeli!» dedi.</p>

  <p>Joyful çaylarını getirdiği zaman onlara General China'nın davetini açıkladı. Diktatör iki sevgilinin o aksam onunla yemek yemesini istiyordu.</p>

  <p>Sean ve Claudia’nın China'yla yedikleri yemek pek de neşeli geçmedi. Zencinin sevimli davranışlarıyla onları etkilemeye çalışmasına rağmen hem de.</p>

  <p>China telsizle gelen bir haber yüzünden onlardan ayrılmak zorunda kaldığı zaman iki sevgili de yemekhaneden kaçtılar.</p>

  <p>Dışarıda hava serinlemişti. Claudia taze havayı minnetle içine çekti. «Afrika'nın böyle bir yer olduğunu hiç sanmıyordum. Burada her şey aklımı karıştırıyor. Bildiklerimi altüst ediyor.»</p>

  <p>Sean, «Ama Afrika yine de ilginç bir yer, öyle değil mi?» diye sordu.</p>

  <p>«Şu durumda bir kâbus kadar ilginç. Haydi, gidip yatalım.» Sığmağa doğru döndüler. Sonra China'nın sesini duyarak durakladılar.</p>

  <p>«Bizi bu kadar çabuk mu terkedeceksiniz?» Uzun boylu ince zenci karanlıkların arasından çıktı. «Korkarım ikiniz için de üzücü bir haberim var.»</p>

  <p>Sean soğuk soğuk, «Verdiğin sözden dönüyorsun,» dedi. «Gitmemize izin vermeyeceksin. Böyle olacağını biliyordum!»</p>

  <p>China ikiyüzlü bir tavırla konuştu. «Kontrolümde olmayan bazı nedenlerle. Biraz önce Çavuş Alphonso'dan bir telsiz haberi aldım. Bildiğin gibi onun bu akşam dönmesini bekliyordum, albay. Çavuş ve adamları seninle Miss Monterro'yu sınıra kadar götüreceklerdi. Ancak...»</p>

  <p>Sean öfkeyle, «Pekâlâ, açıkla bakalım, China,» diye homurdandı. «Bize yeni planını anlat.»</p>

  <p>China bu suçlamayı da, Sean'un sesinin tonunu da farketftıemiş gibi davrandı. «Çavuş Alphonso düşman güçlerinin hatlarımızın batısında toplanmaya başladıklarını bildirdi. Frelimo'ların silahlı helikopterler ve Zimbabve'lilerin sağladıkları destek güç yüzünden cesaretlendikleri anlaşılıyor. Onun için de geniş bir ölçüde saldırıya geçmeye hazırlanıyorlar. Belki Zimbabve sınırıyla aramıza girdiler bile ve oraya erişilmesi imkânsız. Kontrolumuzda olan bölgeye düşmanın öncü kuvveteri de girdi. Birkaç saat sonra orası savaş alanına dönüşecek. Çavuş Alphonso şimdi bile düşman hatlarını yarıp geçmek için savaşıyor ve kayıp da verdi. Korkarım orada fazla dayanamazdınız, albay. Şimdi sınıra ulaşmaya kalkışmanız ikiniz için de intihar etmek olur. Onun için benim kişisel korunmam altında kalmalısınız.»</p>

  <p>Sean, «Kahretsin, bizden ne istiyorsun?» diye sordu. «Bir işler karıştırıyorsun. Bunun kokusunu tâ buradan alıyorum. Nedir bu?»</p>

  <p>China soğuk soğuk güldü. «Bana güvenememen çok kötü. Ama Hint'ler ne kadar çabuk ortadan kaldırılırsa Frelimo saldırısı da o kadar çabuk sona erer. O zaman sen ve Miss Monterro da uygar dünyaya dönersiniz.»</p>

  <p>Sean, «Dinliyorum...» dedi.</p>

  <p>«Stinger'ı sadece sen anlıyorsun. Sen ve Yüzbaşı Job. Bu konuda çıkarlarımız aynı. Adamlarımdan seçme bir gruba Stinger kullanmasını öğretmeni istiyorum.»</p>

  <p>«İstediğin bu kadar mı?» Sean zencinin yüzüne baktı. «Adamlarını eğiteceğiz. Sonra da bizi bırakacaksın, öyle mi?»</p>

  <p>«Evet. Öyle.»</p>

  <p>«Ah, kale direklerinin yerini yeniden değiştirmeyeceğini nereden bilebilirim?»</p>

  <p>«Beni üzüyorsun, albay.»</p>

  <p>«İstediğim kadar değil.»</p>

  <p>«Anlaştık sanırım. Adamlarımı eğiteceksin. Ben de buna karşılık ilk fırsatta sizin sınırın ötesine geçirilmenizi sağlayacağım.»</p>

  <p>«Bir seçeneğim var mı?»</p>

  <p>«Mantıklı davranman beni çok sevindiriyor, albay. Böylece yasam hepimiz için de kolaylaşmış oluyor. China'nın sesi ciddileşti. «Hemen başlamalıyız.»</p>

  <p>Sean, «Seninkiler yemekhanede bir hayli içtiler,» dedi. «Bırak da biraz ayılsınlar. Bu işe yarın sabah başlarım. Alphonso ve Ferdinand'ın komutasındaki Shangane'leri eğitirim. Tabii Alphonso Frelimo hatlarını sağsalim geçebilirse.»</p>

  <p>China öğrenmek istedi. «Bu iş ne kadar sürer? Bu ondan sonra yaşamamız bakımından her saatin önemi olacak.»</p>

  <p>«Onlar zeki ve hevesli çocuklar. Bir hafta içerisinde bir şeyler başarabiliriz sanırım.»</p>

  <p>«O kadar zamanın yok.»</p>

  <p>Sean öfkeyle, «Stinger'ların mümkün olduğu kadar çabuk kullanılmalarını sağlayacağım,» diye söylendi. Lütfen bana inan, general. Burada gerekenden bir dakika daha fazla kalmak niyetinde değilim. İyi geceler.» Claudia'yı kolundan tutarak döndü.</p>

  <p>Kız fısıldadı. «Ah, Sean bana kurtulamayacağımız bir tuzağa düşmüşüz gibi geliyor.» Avcı onun kolunu sıkarak durdurdu.</p>

  <p>«Yukarıya bak,» diye emretti.</p>

  <p>Claudia başını kaldırdı. «Yıldızlar? Bakmamı istediğin yıldızlar mı?»</p>

  <p>«Evet, yıldızlar.» Gökyüzü ışıl ışıldı. «Onlar insanı sakinleştiriyor.»</p>

  <p>Claudia usulca, derin derin soluk aldı, «Evet, haklısın, hayatım. Bu gece aşkımız var. Yarın ne olacağını kimse bilemez...»</p>

  <p>Gece yarısından sonra Matatu gizlice geri döndü.</p>

  <p>Zenci iz sürücü sessizce sığınağa girer girmez Sean uyandı. Sonra gelenin Matatu olduğunu anlayarak, «Nerede kaldın?» diye söylendi. «Yolda güzel bir kıza mı rastladın?»</p>

  <p>Matatu kıkır kıkır güldü. Sean'un onu çapkınlıkla suçlaması her zaman hoşuna giderdi.</p>

  <p>«Henshaw'ların tünekledikleri yeri buldum,» diye övündü. «Arıların kovanını bulmak istediğim zamanki gibi yaptım. Güneşe karşı uçuşlarını seyrettim ve onları gizli yerlerine kadar izledim.»</p>

  <p>Sean onu kolundan tuttu. «Şimdi bana her şeyi anlat.»</p>

  <p>Matatu yere çömelerek konuşmaya başladı. Avcı bir saat boyunca ona sabırla sorular sordu, cevaplan dinledi. İz sürücünün söylediklerinden iki helikopterin daha bozulmuş olduğu anlaşılıyordu. Herhalde onlar için yedek parça bekliyorlardı. Geride dokuz Hint kalmıştı.</p>

  <p>Matatu sonunda kısaca, «Şimdi ne yapmamı istiyorsun, Bwena?» diye sordu.</p>

  <p>Sean düşündü. Aslında Matatu'yu iz sürücü olarak açık açık yanına alabilirdi. Ama içgüdüleri zenciyi gizlemenin ilerde işine yarayabileceğini fısıldıyordu ona. Sonunda Swahili dilinde,</p>

  <p>«Sen benim elimdeki kozsun, Matatu,» dedi. «Kimseye gözükmemeni istiyorum. Buradakilere gözükme. Tabii Job'la benim dışımda.»</p>

  <p>«Seni duydum, Bwana.»</p>

  <p>«Her gece bana gel. Bu gece yaptığın gibi. Senin için yiyecek getirteceğim. Ve ne yapman gerektiğini söyleyeceğim. O arada etrafı gözetle ve bana gördüklerini anlat.»</p>

  <p>Matatu sığınaktan sessizce çıkarak uzaklaştı.</p>

  <p>Claudia alçak sesle, «Başına bir şey gelmez ya?» diye sordu. «Onun için endişe ediyorum. Pek sevimli.»</p>

  <p>Sean karanlıkta güldü. «İçimizde bu maceradan sağ çıkması ihtimali en fazla olan o.»</p>

  <p class="yildiz">***</p>

  <p>Sean'la Job ertesi sabah Çavuş Ferdinand ve adamlarını eğitmeye başladılar. Tabii bu bakımdan üsten aldıkları elkitaplarından yararlanıyorlardı. Claudia da katılıyordu bu çalışmalara. Ve kız bu bakımdan Sean da dahil herkesi çok şaşırttı. İnanılmayacak kadar yetenekliydi Claudia. Özellikle roket rampatarındaki elektronik hedef saptayıcıların kullanılması açısından. Sonunda ondan eğitmen olarak yararlanmaya karar verdiler.</p>

  <p>China ise gitgide sabırsızlanıyordu. «Ben bu sürede daha fazla ilerleyeceğinizi sanıyordum.»</p>

  <p>«İşimize karışmazsan daha çabuk ilerleriz.»</p>

  <p>«Ben buraya seni uyarmaya geldim. Frelimo'lar saldırıyı başlattılar. Güney ve batıdan ilerliyorlar. Bizi bu tepelerden ve nehirden düzlüğe doğru sürmeye çalıştıkları anlaşılıyor. O açıklık yerde zırhlı araçlarını ve helikopterlerini daha rahatlıkla kullanabilecekler.»</p>

  <p>Sean, China'yı aşağı gördüğünü belirten bir tavırla iğneledi. «Ah, demek seni güzelce pataklıyorlar.»</p>

  <p>China'nın gözlerinde bu alay yüzünden tehlikeli bir pırıltı belirdi bir an. Sonra, «Geri çekiliyoruz,» diye itiraf etti. «Adamlarım doğal bakımdan güçlü sayılan bir noktadan gerilememeye çalışırken Frelimo'lar Hint'leri getirtiveriyorlar. Rus pilotları da bize Afganistan dağlarında öğrendikleri yakın destek konusundaki ustalıklarını gösteriyorlar. Savunma hatlarımızı siliveriyorlar. Alandaki komutanım yardım için yalvarırken onu çaresizlikle dinlemek hiç de hoş olmuyor. Onlara Stinger'ları ne zaman gönderebilirim?»</p>

  <p>Sean, «İki gün sonra,» dedi.</p>

  <p>«O kadar uzun mu? Bu işi çabuklaştıramaz mısın?» China kamçısını sabırsızca avucuna vurdu. «Hiç olmazsa bana hemen hazır bir tim sağlamalısın. Düşmana karşılık verebilmeliyim.»</p>

  <p>Sean, «İşte bu büyük bir aptallık olur,» dedi. «Stinger'ları öyle birer ikişer kullanırsan sadece Hint'lerdeki mürettebata elindeki kâğıtları göstermiş olursun.»</p>

  <p>«Ne demek istiyorsun?» Ghina'nın sesi insana çatırdayan buz dağlarını hatırlatıyordu.</p>

  <p>«Rus pilotları Stinger'larla daha önce de karşılaştılar. Afganistan'da. Bundan emin olabilirsin. O yüzden bu silahlara karşı neler yapılabileceğini çok iyi biliyorlar. Şu ara gökyüzünde onlardan başka hiçbir şey olmadığını düşünüyorlar ve mutlular. Savunmasız durumdalar aslında. Ama sen bir tek Stinger'ı ateşler ateşlemez bu durumda değişir. Belki bir tek helikopteri düşürürsün. Ama filonun geri kalan kısmı hemen kendini hazırlar.»</p>

  <p>China'nın suratındaki soğuk ifade yumuşadı.</p>

  <p>«Peki sen ne öneriyorsun, albay?»</p>

  <p>«Onlara elimizdeki her şeyle bir tek darbe indirmemizi.»</p>

  <p>«Ne zaman? Nerede?»</p>

  <p>«En beklemedikleri bir anda. Şafak zamanı gizli yerlerine ani bir baskın yapalım.»</p>

  <p>«Gizli yerlerine mi?» China öfkeyle başını salladı. «Onların gece nereye gizlendiklerini bilmiyoruz ki.»</p>

  <p>Sean, «Pekâlâ biliyoruz,» diye düzeltti. «Ben bu gizli üssü saptadım bile! Alphonso'yla Ferdinand'ı eğitecek ve onları bu baskına hazırlayacağım. Bana iki gün ver. O zaman adamların da hazır olurlar.»</p>

  <p>China bir an düşündü. «Pekâlâ. İki gün.»</p>

  <p>«İki gün. Füze timlerin eğitildikleri ve baskına hazır bir duruma getirildikleri zaman ben ve arkadaşlarımın gitmemize izin vereceksin. Şartım bu.»</p>

  <p>China, «Burasıyla Zimbabwe sınırı arasında bir Frelimo kolu var,» diye hatırlattı.</p>

  <p>Sean homurdandı. «Artık o tehlikeyi göze alacağız. Şartlarım bunlar. Kabul ediyor musun?»</p>

  <p>«Pekâlâ, albay. Kabul ediyorum.»</p>

  <p>«Çok güzel. Şimdi... Alphonso'yla adamları ne zaman gelecekler?»</p>

  <p>«Onlar ileri hatlarımıza eriştiler bile. Alphonso'yla adamları bir saat sonra burada olurlar sanırım. Ama yirmi dört saattir çarpışıyorlar. Herhalde bitkin haldeler.»</p>

  <p>Sean duygusuzca, «Pazar günü okulla pikniğe gitmediler,» dedi. «Onları buraya gelir gelmez bana yolla.»</p>

  <p class="yildiz">***</p>

  <p>Sonunda Alphonso'yla adamları geldiler. Onuncu raundun sonuna gelmiş bir ağır sıklet boksör gibi yalpalıyorlardı. Kaplan Çizgili üniformaları toz toprak içindeydi. Yüzlerinin rengi yorgunluktan griye dönüşmüştü. Adamlar eğitim alanında yere yığılarak uykuya daldılar. Alphonso ise Sean'a gördüklerini anlattı. «Her taraf Frelimo dolu. Havada henshaw. Büyücülük bu ama o henshaw'lar gökyüzünden konuşuyorlar. Shangane dilinde konuşup bizimle alay ediyorlar. Bize kurşun ve roketlerimizi sihirle suya döndürme güçleri olduğunu söylüyorlar.»</p>

  <p>Sean sert bir tavırla başını salladı. Rusların Renamo'ların moralini bozmak için amplifikatör kullandıkları anlaşılıyordu. Bu da yine Afganistan'da öğrendikleri oyunlardan biriydi.</p>

  <p>«Hatlarımız boyunca bizimkiler ya parça parça ediliyorlar ya da kaçıyorlar. Henshaw'Iara karşı savaşamayız.»</p>

  <p>«Pekâlâ da savaşırsınız!» Sean, Alphonso'yu ceketinin önünden yakaladı. «Bunu nasıl yapacağınızı size göstereceğim. Adamlarını yerden kaldır. Daha sonra uyumak için bol zamanınız olacak. O helikopterleri gökyüzünden sildiğimiz zaman.»</p>

  <p>Sean ve Job, Alphonso'nun yardımıyla seçtikleri yirmi Shangane'i hızla ama ustalıkla eğittiler.</p>

  <p>Hayali Hint'lere yapılan füze saldırılarından sonra Sean'la Job, gerillaları toplayarak onlara helikopterlerin gizli üssüne yapılacak baskınla ilgili planı açıkladılar.</p>

  <p>Sonra Çavuş Alphonso bütün tim adına konuşmaya başladı. «Nkosi Kakülü.» Sean'a o zamana kadar hiç böyle hitap etmemişti. Ancak çok üstün kabile reisleri böyle çağırılırdı.</p>

  <p>Sean bu şerefin farkındaydı. Sonunda bu çok gururlu ve dik kafalı savaşçıların saygı ve sadakatini kazanmış olduğunu anlıyordu. Alphonso, «Büyük Reis,» dedi. «Çocukların çok endişeli. Bize nasıl çarpışacağımızı anlattın. Ama bize komuta edeceğini ve Grand Reef'te olduğu gibi karınlarımıza ateş dolduracağını söylemedin. Çocuklarına söyle, Nkosi Kokulu. Savaşta bizimle olacağını, Frelimo şebekleri bakireler gibi bağırarak kaçar ve henshaw'lar yanarak gökyüzünden düşerken aslan gibi kükrediğini duyacağımızı bize söyle.»</p>

  <p>Sean ellerini açtı. «Siz benim çocuklarım değilsiniz. Siz erkeklerin erkeğisiniz. Sizden önce babalarınız da öyleydi.» Shangane'ler için bundan daha büyük bir iltifat olamazdı. «Bu işi başarmanız için artık benim yardımıma ihtiyacınız yok. Ben size bütün bildiklerimi öğrettim. Karnımızdaki alevler yüksek, kuru kış otları gibi yanıyor. Artık sizden ayrılmamın zamanı geldi. Bu çarpışmaya siz gireceksiniz. Ben gideceğim. Ama dost olduğumuzu ve kardeşler gibi omuz omza savaştığımızı hatırlayarak gurur duyacağım.»</p>

  <p>Gerillalar onun gitmesini istemediklerini alçak seslerle mırıldanarak belirttiler. Sean döndü ve konuştuğu sırada General China'nın yaklaşmış olduğunu gördü. Arkasında altı subayı ve muhafızları vardı. Sean'a, «Hazırlıklarının tamamlandığı anlaşılıyor. Albay Courtney,» dedi.</p>

  <p>«Evet. Çocuklar hazır, general.»</p>

  <p>«Peki, ne zaman gideceksiniz?»</p>

  <p>Sean, «Sanki ben de onlarla gidecekmişim gibi konuşuyorsun,» diye söylendi. «Benim artık bu işle bir ilişkim yok. Saldırıya Çavuş Alphonso komuta edecek. Bu aksam karanlık basmadan iki saat önce yola çıkacaklar. Gece Frelimo hatlarından sızacaklar. Yarın saklanacak ve gece saldırıya geçecekler.»</p>

  <p>China başını salladı. «Pekâlâ. Şimdi seninle özel olarak konuşmak istiyorum, Albay Courtney. Lütfen benimle gel.»</p>

  <p>Sean, Job'la Claudia'ya bir iki kelime söyleyerek döndü. China'yla birlikte sığınağa gitti.</p>

  <p>Generalin masasına çaydanlık ve fincanlar konmuştu.</p>

  <p>Sean, «Bana söylemek istediğin nedir?» diye sordu.</p>

  <p>China duvardaki haritanın önünde duruyordu. Arkası avcıya dönüktü. Sean'un sorusuna cevap vermedi. O da sorusunu tekrarlayamadan fincanına koyduğu çayı yudumlamaya başladı.</p>

  <p>İçeri bir gerilla girerek China'ya bir mesajı uzattı. Zenci kâğıdı okurken öfke ve endişeyle bağırdı. Sonra haritada iki gücün durumunu gösteren renkli tepeli iğnelere uzandı. Frelimo'lar batıda Renamo hatlarını yarmışlar ve amansızca yaklaşıyorlardı.</p>

  <p>China dönmeden, «Onları durduramıyoruz,» dedi.</p>

  <p>Başka bir haberci odaya girdi. Gerilla, China'nın manevra yerinde bıraktığı muhafızlarından biriydi. Adam China'ya bir şeyler fısıldadı. Sean'a, «Amerikalı,» demiş gibi geldi ve hemen meraklandı.</p>

  <p>China hafifçe güldü ve gerillaya başıyla çıkabileceğini işaret etti. Sonra da Sean'a döndü.</p>

  <p>«Başarılı olamayacak?»</p>

  <p>«Ne başarılı olamayacak?»</p>

  <p>«Planladığın saldırı.»</p>

  <p>«Savaşta hiçbir şey kesin değildir, bunu senin de bilmen gerekir, general. Ama ben seninle aynı fikirde değilim. Planın başarılı olma şansı yüzde altmış. Bu hiç fena bir oran sayılmaz.»</p>

  <p>«Saldırıya sen komuta edersen o zaman bu oran da yükselir, Albay Courtney. Yüzde seksene kadar çıkabilir.»</p>

  <p>«Bu tahminin gururumu okşuyor. Ama seninki sadece bir varsayım. Ben memleketime dönüyorum.»</p>

  <p>«Saldırıya komuta edeceksin.»</p>

  <p>«Seninle bir anlaşma yapmıştık.»</p>

  <p>«Anlaşma mı?» China güldü. «Sen o kadar saf mısın? Ben anlaşma yapar, sonra da duruma göre onu bozarım. Ve korkarım şimdi de acil bir durum var.»</p>

  <p>Sean ayağa fırladı. Yanık cildi bembeyaz kesilmişti. «ben gidiyorum.» Öfkesine rağmen sakin bir tavırla konuşmayı başarmıştı. «Arkadaşlarımı da alıp götüreceğim. Hemen yola çıkacağız. Şimdi. Beni durdurmak için öldürmen gerekecek.»</p>

  <p>China sağır kulağına dokundu ve tekrar güldü. «Bu fikir beni çekmiyor değil, albay. Ancak buna gerek olacağını sanmıyorum.»</p>

  <p>«Bakalım, görürüz.» Sean biraz önce oturduğu tabureyi bir tekmede geri itti. Tabure yere devrildi. Sean dışarı fırlarken China usulca seslendi.</p>

  <p>«Geri geleceksin.»</p>

  <p class="yildiz">***</p>

  <p>Sean güneşe çıkarak eğitim alanına doğru koştu. Ancak ondan sonra bir terslik olduğunu anladı. Shangane'ler yerde oturuyorlardı. Job, ortadaki masanın üzerine yığılıp kalmıştı. Ceketi toz içindeydi. Kasketi yerde, toprakların üzerinde duruyordu. Job sersem sersem başını sallarken, burnundan kanlar damladı.</p>

  <p>Sean, «Ne oldu?» diye bağırdı. Job kayan gözlerini onun yüzüne dikmeye çalıştı. Matabele'yi kötü dövmüşlerdi. Dudakları şişmiş, morarmıştı. Ağzına dolan kanlar yüzünden dişleri kıpkırmızı duruyordu. Kaşı patlamıştı; akan kanlar burnunun yanından süzülüyordu. Job nefes aldıkça burnundan sızan kanlar pembe baloncuklar oluşturuyorlardı. Alnında üzüm büyüklüğünde şişler vardı. Kulaklarından birinin memesi yırtılmıştı. Tozlu ceketinin önüne kanlar damlıyordu.</p>

  <p>«Kahretsin! Job... ne..?» Sean arkadaşını omuzlarından tuttu. «Kim?»</p>

  <p>Job, «Onları durdurmaya çalıştım,» dedi. «Elimden geleni yaptım.»</p>

  <p>«Endişelenme.» Sean onu götürüp bir yere oturtmak istedi. Ama Job onun elini itti.</p>

  <p>«Claudia!»</p>

  <p>Sean'un kalbi birdenbire dondu sanki. «Claudia?» diye tekrarladı, «Nerede o. Job? Ne oldu?»</p>

  <p>Job mırıldandı. «Onu götürdüler... China'nın gorilleri. Onlara engel olmaya çalıştım.»</p>

  <p>Sean tabancasını çekti. «O nerede şimdi, Job?»</p>

  <p>«Bilmiyorum...» Zenci eliyle yüzünü silerek avucuna bulaşan kanlara baktı. «Bir ara bayıldım. Ne kadar sürdüğünü bilmiyorum.»</p>

  <p>«China! Seni gübre yiyen aşağılık böcek! Seni öldüreceğim!» Sean döndü. China'nın sığınağına saldırmaya hazırdı.</p>

  <p>Job telaşla, «Önce iyi düşün, Sean,» diye seslendi. Avcı durakladı. Arkadaşı kaç defa bu üç sözcükle onu kurtarmıştı. «Önce iyi düşün!»</p>

  <p>Sean müthiş bir çaba harcayarak birkaç saniye için o öldürücü öfkesini baskı altında tutmayı başardı. «Elkitapları, Job! Onları yak!»</p>

  <p>Job kaşından akan kanlar arasından ona bakarak gözlerini kırpıştırdı. Sean, «Elkitaplarını yak,» diye tekrarladı. «Onlar bizim sigortamız. Bu işi sadece biz biliyoruz.»</p>

  <p>Job'un gözlerindeki bulanıklık geçiverdi. «Ve kasetler!» diye bağırdı.</p>

  <p>Sean, «Evet,» dedi. «Kasetler. Onları bana ver.»</p>

  <p>Job telaşla saldırı kasetleri'ni kutularına koydu. Sean da Alphonso'nun oturduğu yere gitti.</p>

  <p>Belinden aldığı bir fosfor bombasını çantanın ortasına koydu. Tabancasının deri şeridini buna iliştirdi. Çantaya bir delik delerek şeridin ucunu buradan çıkardı ve bileğine bağladı. Öfkeyle, «Şimdi China kasetleri almaya çalışsın da görelim,» diye homurdandı. Biri çantayı elinden çektiği ya da Sean onu yere attığı takdirde elbombası patlayacaktı. Sean, Job elkitaplarını tutuşturuncaya kadar bekledi. Sonra arkadaşına, «Burada bekle,» dedi. «Onların iyice kül olmalarını sağla.» Elinde kaset çantasıyla sığınağa gitti.</p>

  <p>Zenci o buz gibi alaylı gülümsemesiyle, «Sana geri geleceğini söyledim,» dedi. Sonra Sean'un elindeki çantayı ve bileğindeki şeridi fark etti ve gülümsemesi yüzünden silindi.</p>

  <p>Sean çantayı China'nın burnuna doğru uzattı. «İşte senin Hint filon,» diye alay etti. Kendini zorlayarak normal bir sesle konuşmaya çalışıyordu. «Bunlar olmadıkça Stinger'ların hiçbir işine yaramaz.»</p>

  <p>China'nın bakışları kapıya doğru kaydı, Sean hemen zenciyi uyardı. «Bunu aklından bile geçirme. Çantanın içinde bir elbombası var. Fosfor bombası! Bu şerit onun pimine bağlı. Mesela ölür ve çantayı elimden düşürsem ya da biri onu elimden kapmaya kalkarsa kasetler parça parça olur.»</p>

  <p>Aralarında masa olan iki düşman birbirlerine baktılar.</p>

  <p>«Buna 'pata' denir.» China'nın yüzünde beliren gülümseyiş eskisinden de soğuktu. «Çok güzel.»</p>

  <p>Sean, «Claudia Monterro nerede?» diye sordu.</p>

  <p>China sesini yükselterek bir emirerini çağırdı. Ona, «Kadını getir,» diye emretti. Sonra ikisi de beklediler. Birbirlerinin gözlerinin içine bakıyorlardı.</p>

  <p>China sanki havadan söz edermiş gibi, «O kasetleri düşünmeliydim,» dedi. «Güzel bir manevra oldu bu, albay. Çok güzel. Saldırıya komuta etmeni neden istediğimi artık anlıyorsun sanırım.»</p>

  <p>Sean, «Bu konu açılmışken,» diye cevap verdi. «Eğitim elkitaplarını yaktığımı da söylemeliyim. Şimdi burada Stinger'ları anlayan üç kişi var: Claudia, Job ve ben.»</p>

  <p>China meydan okudu. «Ya Shangane'ler? Alphonso ve Ferdinand?»</p>

  <p>Sean sırıttı. Şimdi başı tıpkı bir kuru kafaya benziyordu. «Ah, hayır, China! Füzeleri ateşlemeyi biliyor onlar. Ama onların nasıl programlandıklarından haberleri bile yok. Bize ihtiyacın var, China. Biz olmazsak Hint'ler seni kıstıracak. Ve bu konuda hiçbir şey yapamayacaksın. Onun için benimle oynamaya kalkışma! Hayatın benim ellerimde.»</p>

  <p>Hafif bir gürültü oldu ve Claudia'yı iterek içeri soktular. Elleri yine arkadan kelepçelenmişti.</p>

  <p>Kasketi kaybolmuş, saçları yüzüne ve ensesine düşmüştü. Avcıyı görünce, «Sean,» diye bağırarak onu kollarından tutan iki nöbetçinin ellerinden kurtulmaya çalıştı. Adamlar onu geri çekerek duvara doğru savurdular.</p>

  <p>Sean, «Gorillerine uslu durmalarını söyle,» diye bağırdı. İki gerilla ona hiddetle baktılar.</p>

  <p>Ama China sert bir emirle adamlarını durdurdu.</p>

  <p>«O kadını bir iskemleye oturtun.»</p>

  <p>Zenciler bu emri yerine getirdiler. China, Claudia'nın bileklerindeki kelepçeyi çıkarttırdı.</p>

  <p>Kelepçeyi kızın ellerini iskemlenin yanına bağlamak için kullandı. Sonra da Sean'a döndü.</p>

  <p>«Ben de senin istediğin bir şey var, albay,» dedi. «Sende de benim istediğim bir şey. Anlaşmaya çalışalım mı?»</p>

  <p>Sean hemen, «Bizi bırak gidelim,» diye cevap verdi. «Sınırda kasetleri adamlarına teslim ederim.» China üzgün üzgün başını salladı.</p>

  <p>«Bunu kabul edemem. İşte benim karşı teklifim: Hint'lerin gizli üssüne yapılacak saldırıya sen komuta edeceksin. Bu başarıyla tamamlandıktan sonra Alphonso sizi sınıra kadar götürecek.»</p>

  <p>Sean bombalı çantayı havaya kaldırdı. China gülümsedi ve karşılık olarak belindeki kınından fildişi saplı bıçağını çekti. Claudia'nın saçının bir telini kopardı. Saçı baş ve işaret parmakları arasında gererek bıçakla bir vuruşta kesti. «İşte bıçağım bu kadar keskin.»</p>

  <p>«Claudia'yı öldürdüğün takdirde elinde benimle pazarlık etmek için hiçbir şey kalmaz.»</p>

  <p>Sean'un sesi sertti ve terlemeye başlamıştı.</p>

  <p>China, «Elimde pazarlık için şu var,» diyerek kapıdaki nöbetçilere başıyla işaret etti.</p>

  <p>Gerillalar odaya Sean'un o zamana kadar görmediği birini soktular. Bu yaratığın başı kurukafadan farksızdı. Saçları yer yer dökülmüş, parlak siyah kafa derisi ortaya çıkmıştı.</p>

  <p>Dudakları gerilerek incelmişti. Dişleri bu mahvolmuş kafaya göre çok beyaz ve iri duruyordu. China'nın bir sözü üzerine nöbetçiler yaratığın vücudunu örten pis ve yırtık entariyi çıkardılar. Sean o zaman bu zavallının kadın olduğunu anladı. Hastanın vücudu avcıya Dachau ve Belsen'den kurtarılan esirlerin o korkunç resimlerini hatırlattı. Kadın gevşek bir deriyle kaplı bir iskeletten farksızdı.</p>

  <p>Sean'la Claudia kadına dehşetle baktılar. Geçirdikleri şok yüzünden konuşacak halde değillerdi.</p>

  <p>China nazik nazik, «Karnındaki yaralara bakın,» dedi. Avcıyla kız uyuşmuş gibi bu emre uydular.</p>

  <p>Kadının karnının alt kısmında siyah üzüm tanelerini andıran, baş vermemiş sert çıbanlar vardı.</p>

  <p>Sean'la Claudia böyle dalmışken China uzandı ve bıçağın ucuyla kızın elinin üzerine dokundu. Claudia inleyerek elini çekmeye çalıştı ama kelepçe yüzünden fazla bir şey yapamadı. Hayretle elindeki çizikten akan parlak kırmızı kana bakakaldı.</p>

  <p>Sean. «Seni aşağılık köpek,» diye bağırdı. «Bunu neden yaptın?»</p>

  <p>China gülümsedi. «Bu sadece bir çizik.» Bıçakla hasta kadının içine çökmüş olan karnını işaret etti. «Bu korkunç sıskalık ve çıbanlar hastalığın en kesin belirtisi. Bu kadın biz Afrikalıların 'sıska hastalığı' dediğimiz illete tutulmuş.»</p>

  <p>Claudia, «AİDS,» diye fısıldadı. Sesi dehşet doluydu.</p>

  <p>Sean farkına varmadan hasta kadından bir adım geriledi. China, «Evet, Miss Monterro,» diye başını salladı. «AİDS. Son safhasında.» Bıçağın ucuyla kadının karnındaki mermer kadar sert çıbanlardan birine dokundu. Çıban yarıldı ve iltihapla karışık koyu renk katran gibi kan akmaya başladı. Kadın 'hiçbir tepki göstermedi. China, «Kan...» diye fısıldadı. «Virüs kaynayan sıcak, canlı kan.» Bakması için ucundan kan damla yan bıçağı Sean'a uzattı.</p>

  <p>Avcı farkına varmadan geriledi yine.</p>

  <p>China, «Evet,» diye başını salladı. «En cesur insanların bile korktuğu bir illet. Yüzyılların en ağır ağır gelişen, en öldürücü ve en iğrenç hastalığı.» Diğer eliyle Claudia'nın bileğini kavradı. «Şimdi Miss Monterro'nun kanını düşünelim. Hayat dolu, genç ve güzel bir kadının parlak renkli, tatlı kanı.» Claudia'nın elinin üzerindeki çizik parlak kırmızıydı. China fısıltıyla ekledi. «Kan kana. Hasta kandan sağlıklı kana.» Pis bıçağı kızın eline yaklaştırdı. Claudia iskemlede kaskatı kesildi.</p>

  <p>China, «Kan kana,» diye tekrarladı. «Onları birbirlerine karıştıralım mı?»</p>

  <p>Sean konuşacak halde değildi. Sadece başını sessizce «Hayır,» der gibi sallamayı başarabildi.</p>

  <p>China, «Bu işi yapalım mı, albay?» diye sordu. «Artık her şey sana kaldı.» Bıçağın ucunu Claudia’nın güneşten yanmış olan kadife gibi tenine yaklaştırdı. Sesi yine hafifleyip bir fısıltı halini aldı. «Birkaç santim daha, albay.» Claudia birdenbire haykırdı. Dehşet ve korkusu yüzünden kendini tutamamıştı. Ama zenci irkilmedi bile.</p>

  <p>Kızın suratına bakmadı. Bıçağı tutan eli de titremedi. «E, ne yapacağız. Albay Courtney?»</p>

  <p>Bıçağı indirerek yanıyla Claudia’nın bileğine dokundu. O kusursuz ciltte mikroplu kandan bir çizgi oluştu. Bu kızın elindeki yaradan sadece birkaç santim ötedeydi. China bıçağı yavaş yavaş kaydırmaya başladı. «Çabuk konuş, albay. Birkaç saniye sonra çok geç olacak.» Bıçak Claudia’nın elinde uzun bir iz bıraktı. İğrenç bir sümüklüböceğin izi gibi bir şey. Bıçak amansızca yaraya yaklaştı.</p>

  <p>Sean olanca sesiyle, «Dur!» diye haykırdı. «Dur!»</p>

  <p>China bıçağı kaldırarak soru sorar gibi ona baktı. «Yani anlaştık mi?»</p>

  <p>«Evet! Allah seni kahretsin! İstediğini yapacağım!»</p>

  <p>China mikroplu bıçağı odanın bir köşesine fırlattı. Masasının çekmelerinden birini açarak bir şişe antiseptik çıkardı. Mendilini buna soktu, sonra Claudia’nın elini iyice sildi. Kızın vücudu birdenbire gevşedi. Hafif hafif soluyor ve yağmurda kalmış bir kedi yavrusu gibi titriyordu.</p>

  <p>Sean boğuk bir sesle, «Onu bırak,» dedi.</p>

  <p>China başını salladı. «Anlaşma şartlarını iyice belirtmedikçe olmaz.»</p>

  <p>Sean, «Pekâlâ,» diye homurdandı. «Ve şartlardan ilki şu: Kadınım da benimle birlikte harekâta katılacak. Onu fare dolu bir deliğe tıkmayacaksın!»</p>

  <p>China sanki bu teklifi düşünüyormuş gibi yaptı, sonra da başını salladı. «Pekâlâ. Ama ikinci şart da şu: Bana kalleşlik edersen Alphonso kadınını öldürecek.»</p>

  <p>Sean emredercesine, «Alphonso'yu buraya çağır,» dedi. Alnındaki terler hâlâ kurumamıştı.</p>

  <p>Sesi de yine boğuk ve titrekti. «Ona vereceğin emirleri kulaklarımla duymak istiyorum.»</p>

  <p>Alphonso hazırol vaziyetinde durarak ifadesiz bir yüzle China'yı dinledi. General sözlerini,</p>

  <p>«Ancak,» diye tamamladı. «Saldırı başarılı olmadığı ya da gizli yere erişemeden sizi Frelimo'lar yakaladığı veya henshaw'lardan birinin kaçmasına izin verildiği takdirde...»</p>

  <p>Sean onun sözünü kesti. «Hayır, general. Yüzde yüz bir başarı bekleyemezsin! Gerçekçi ve mantıklı olalım. Hint'lerin bir kısmını ortadan kaldırır ve geride altı helikopter kalırsa, anlaşmamın şartlarını yerine getirmiş sayılırım.»</p>

  <p>China'nın kaşları çatıldı. «Hayır. Altı Hint bile yenilmemiz için yeterli olur. Geride iki helikopterin kalmasına razı olabilirim. İki Hint'ten fazlası o gizli yerden kaçarsa, saldırı başarısız sayılır ve sen de bunun bedelini ödersin.» Alphonso'ya dönerek talimat vermeyi sürdürdü. «Albayın verdiği emirlere uyacaksın, çavuş. Saldırı onun planladığı biçimde gelişecek. Ancak saldırı başarısız olduğu, ikiden fazla henshaw kaçtığı takdirde tüm komutayı ele alacaksın. Ve ilk görevin bu iki beyazı ve onların zenci uşağını öldürmek olacak. Onları hemen vuracaksın.»</p>

  <p>Alphonso bu emir karşısında adeta uykulu uykulu gözlerini kırpıştırdı. Dönüp Sean'a bakmadı. Avcı da, aramızdaki dostluğa, beni 'Nkosi Kokulu' ve baba' diye çağırmasına, harekâta benim komuta etmemi istemesine rağmen yine de bu idam emrini yerine getirecek 'mi, diye düşündü. Alphonso bir Shangane savaşçısıydı. Kabilesine sadıktı. Kabile büyükleri ve reisine tam itaat etmek töresine de sıkıca bağlıydı. Sean kendi kendine, evet, dedi. Belki biraz üzülür oma hiç soru sormadan ve duraklamadan bu işi de yapar.</p>

  <p>Avcı sonra, «Pekâlâ, China,» diye homurdandı. «Artık durum açıklık kazandı. Şimdi Miss Monterro'nun benimle gelmesine izin ver.»</p>

  <p>Nöbetçiler Claudia’nın bileğindeki kelepçeyi çıkardılar. China nazik bir tavırla kızın iskemleden kalkmasına yardım etti. «O kötü anlar için özür dilerim, Miss Monterro. Ama bu gerekliydi. Beni anlayacağınızdan eminim.»</p>

  <p>Claudia ayakta doğru dürüst duramıyordu. Sendeleyerek Sean'a doğru gitti ve ona sarıldı.</p>

  <p>China onları alayla selamladı. «Size iyi yolculuklar ve başarılı avlar diliyorum. Korkarım şu ya da bu nedenle bir daha karşılaşmayacağız.»</p>

  <p>Sean ona cevap vermeye tenezzül etmedi. Bir elinde kaset çantası, diğer eli de Claudia’nın omzunda dışarı çıktı.</p>

  <p class="yildiz">***</p>

  <p>Karanlık basmadan iki saat önce yola çıktılar. Eşyaları ağır ve mahfazaları biçimsizdi. İki tarafı çalılık patika da dardı. O yüzden ağır ağır ilerleyebiliyorlardı. Pusuya düştükleri taktirde kendilerini koruyamayacaklardı. Sean, Job'u öne gönderdi. Kendisi de sıranın ortasına girdi. Böylece hem Claudia'ya yakın olacak hem de diğer taraflara yetişebilecekti.</p>

  <p>Kız, Sean'a, «Matatu nerede?» diye sordu. «Yola çıktık, onu da geride bıraktık. Matatu için endişeleniyorum.»</p>

  <p>«Onun geride kaldığını düşünerek hiç üzülme. Matatu peşinden bir türlü uzaklaştıramadığın finolara benzer. Ardımdan her yere gelir. Hatta o küçük deli belki de şu anda çalıların arasından bizi gözetliyor.»</p>

  <p>Ve gerçekten de karanlık bastığı zaman sanki bir mucize oldu ve Sean'un yanında ufaktefek bir gölge belirdi.</p>

  <p>«Seni görüyorum, Bwana.» Matatu'nun gözleri neşeyle parlıyordu.</p>

  <p>«Ben de seni görüyorum, küçük dostum.» Sean zencinin kıvırcık saçlarına dokundu. «Ben de seni bekliyordum. Bizi Frelimo hatlarının arasından geçirmeni ve o çirkin atmacaların tünekledikleri yere götürmeni istiyorum.»</p>

  <p>Matatu gururla şişindi. «Peşimden gel, Rwana'm.»</p>

  <p>Artık Matatu onlara yol göstereceği için Sean kola daha uygun bir biçim verebilirdi. Böylece Frelimo öncülerinin aralarından geçebilirlerdi.</p>

  <p>İlerdeki çarpışmanın büyüklüğü de Sean'un lehineydi. Altı bin Frelimo ve Zimbabwe askeri yarı sayıdaki Renamo'ya saldırıyordu. Savaş alanı on binlerce kilometrekare genişliğindeydi. İlerde yer yer çarpışmalar oluyordu. Ama aralardaki vahşi topraklar boştu.</p>

  <p>Sean, Job ve Matatu'yu birkaç gerillayla hattaki geniş açıklıkları bulmaları için ileri gönderdi. Böylece oradan geçebileceklerdi. Geri kalanlar öncüleri dikkatle izlediler.</p>

  <p>Bütün gece düzgünce yürüdüler. Zaman zaman ağır makineli ve topların gürültüsü duyuluyordu. Bazen de karanlık ormandan işaret fişekleri yükseliyordu. Ama helikopterlere özgü o korkunç ses işitilmiyordu. Hint'lerin dostla düşmanı kolaylıkla ayırabildikleri gün ışığını tercih ettikleri belliydi.</p>

  <p>Şafaktan bir saat önce Job, Sean'la konuşmak için geri döndü. «Hedefe ancak güneş doğduktan bir saat kadar sonra erişebileceğiz. Umduğumuzdan daha ağır ilerledik. Şimdi ne yapmamızı istiyorsun? Hint'lerin bizi bulmaları tehlikesini göze alalım mı?»</p>

  <p>Sean cevap vermeden önce gökyüzüne baktı. Yıldızlar sönükleşmeye başlıyorlardı.</p>

  <p>«Ormandaki ağaçlar gerillaları ve donanımı gözlerden gizleyecek kadar sık değil. İlerlemeli, sonra da saklanmalıyız. Matatu'ya hızlanmasını söyle.»</p>

  <p>«Helikopterler ne olacak?»</p>

  <p>«Asıl çarpışma artık gerimizde kaldı. Hint'ler de o tarafa doğru gidecekler. Tehlikeyi göze almamız ama hızla ilerlememiz gerekiyor.»</p>

  <p>Hava aydınlanırken Shangane'ler de sık sık sıkıntıyla gökyüzüne bakmaya başladılar. Çok hızlı, adeta koşarcasına gidiyorlardı. Turuncu gökyüzüne doğru yükselen ağaçların tepelerini seçebildikleri sırada Sean o turboların korkunç ıslığını duydu. Ses uzaktan geliyor ve doğuya doğru gidiyordu. Hint'ler günün ilk çıkışına başlamışlardı. Kol boyunca bağırılarak tehlike bildirildi. Silahları taşıyan gerillalar iki yana kaçtılar. Bölüm liderleri yere çömeldiler.</p>

  <p>Sean'un her birine dağıttığı Frelimo bayraklarını sallayacaklardı. Tabii Hint'ler onları farkeder ve ateş açmak için yaklaşırlarsa...</p>

  <p>Ama bu hileye gerek kalmadı. İki helikopter onların üç kilometre doğusundan geçerek uzaklaştılar. Sean onların kambur siluetlerini fark etti. Tekrar yola çıktılar. Gerillalar o 'uçan ölüm'leri gördükleri için sanki kanatlanmalardı. Bir saat sonra kol daha önce Unimog kamyonların saklandığı mağaranın bulunduğu kuru nehir yatağına indi.</p>

  <p>Gerillalar evlerine dönmüş gibi sevinçle karanlık mağaraya girdiler ve ağır yüklerini indirdiler.</p>

  <p>Sean, «Ateş yakınak yok,» diye emretti. «Sigara içmek de.»</p>

  <p>Shangane'ler soğuk mısır ekmeğiyle kuru balıklarını yedikten sonra yerde kıvrılarak yattılar ve avdan yorulmuş bir köpek sürüsü gibi uyudular.</p>

  <p>Sean, Claudia için mağaranın derinliklerinde kuytu bir yer buldu. Taşlı yere bir battaniye yaydı. Kız üzerine bağdaş, kurup oturdu. O pek tatsız yemeği yerken birdenbire uykuya dalıverdi. Sean onu yatırarak diğer battaniyeyi de üzerine örttü. Çünkü mağaranın derinlikleri soğuktu. Avcı sonra mağaranın ağzına gitti.</p>

  <p>Alphonso portatif telsizin antenini uzatmıştı. Şimdi yere çömelmiş Renamo komutanlarının karargâha, General China'ya verdikleri raporları dinliyordu.</p>

  <p>Sonra Sean'a sıkıntıyla, «Kötü gidiyor,» diye açıkladı. «Frelimo'lar yarın öğleye doğru nehrin kıyısında olacaklar. General geri çekilmezse onu çiğneyip geçecekler.» Sonra birdenbire sustu. O parazit arasında onları aradıklarını farketmişti. El mikrofonuna, «Muz Ağacı,» dedi. «Burası Yaban Domuzu.» Sonra şifreyi söyledi. «Koka kola.» Sean modern Afrika'yı yansıtan bu söz yüzünden güldü. Sonra da Job'un yanına gitti. Arkadaşı, beş Shangane'e nehrin kuru yatağındaki ayak izlerini sildiriyordu.</p>

  <p>Sean, «Nöbetçiler?» diye sordu.</p>

  <p>«Her tepede bir kişi.» Zenci yukarıyı işaret etti.</p>

  <p>«Pekâlâ.» Sean arkadaşını mağaraya soktu. «Stinger'ları programlamanın zamanı geldi.»</p>

  <p>Rampaların parçalarını birleştirmek, akümülatörleri bağlamak ve kasetleri mikrobilgisayarlara yerleştirmek hemen hemen bir saatlerini aldı. Sonra füzeleri bölüm liderlerine verdiler.</p>

  <p>Sean saatine baktı; hâlâ çalışmasına şaşıyordu. Job'a, «Birkaç saat uyuyabiliriz,» dedi. Ama ikisi de yerlerinden kımıldamadılar. Onun yerine kayaya dayanarak nehrin sabah güneşinin ilk ışıklarının kar gibi ışıldattığı kumlarına baktılar.</p>

  <p>Sean, «Sözümü dinleseydin,» dedi. «Şimdi Harare'nin eğlence yerlerinde keyfediyordun.»</p>

  <p>Job, «Bir Hint avlama fırsatını kaçırsaydım, öyle mi?» diyerek dikkatle güldü. Çünkü dudağındaki yaranın üzeri ince bir kabuk bağlamıştı. Güldüğü için kabuğun hemen üstünde bir damla kan belirdi. Job dudağını silerek sözlerini sürdürdü. «Seninle birlikte türlü tehlikeli hayvan avladık, Sean. Üstelik dünyanın en kötü yerlerinde. Bu da başka bir av olacak. En üstün ve en irisi.»</p>

  <p>Sean dönerek arkadaşının yüzünü inceledi. İki arkadaşın duyguları her zaman birbirine uygun olurdu. Geceki uzun yürüyüş sırasında Sean'un China'ya karşı duyduğu öfke yerini Job'un açıkladığı duyguya bırakmıştı. Bir avcının heyecanına. İkisi de avcıydılar. Bu onların kanına işlemişti. Sean'la Job birbirlerini çok iyi tanıyorlardı. Aralarındaki dostluk bağı yirmi yıllık sürede iyice güçlenmişti. Ama birbirlerine hiçbir zaman duygularından söz etmemişlerdi.</p>

  <p>Sean, belki artık bunun zamanı geldi, diye düşündü ve, «Biz seninle kardeşiz,» dedi. «Hatta kardeşten de öte.»</p>

  <p>Job kısaca, «Evet,» diye cevap verdi. «Öyle.»</p>

  <p>«Bir kardeş olarak senden bir şey isteyebilir miyim?» Job, «Evet,» der gibi başını sallayınca avcı da konuşmasını sürdürdü. «Helikopterlerin gizli kampında çetin bir çarpışma olacak. Ben Claudia'yı koruyamayacak bir duruma düşebilirim. Onun Frelimo'ların ellerine düşmesini istemiyorum. İşte senden istediğim iyilik bu.»</p>

  <p>Job'un gözlerindeki pırıltı bir an donuklaştı. «Bu ihtimali düşünmek bile istemiyorum.»</p>

  <p>«Ben orada olamazsam bu işi yapar mısın?»</p>

  <p>Zenci başını salladı. «Sana söz veriyorum.»</p>

  <p>«Bu işi yapman gerekirse Claudia'yı uyarma. Konuşma. Beklenmedik bir anda yap.»</p>

  <p>Job, «Claudia ne olduğunu anlamayacak,» diye söz verdi. «Her şey çabucak sona erecek.»</p>

  <p>Sean arkadaşının omzunu tuttu. «Sağol... Eh, artık dinlenmeliyiz.»</p>

  <p class="yildiz">***</p>

  <p>Claudia hâlâ uyuyordu. Sean onu öptü. Kız uykusunda bir şeyler mırıldanarak kollarını uzattı. Avcı yanına uzandı. Claudia ona sarılarak mutlu mutlu bir soluk aldı.</p>

  <p>Sean birinin yanağına usulca dokunması üzerine uyandı ve ancak bir dakika önce dalmış olduğunu sandı. Başını kaldırdı. Job yanında çömelmişti.</p>

  <p>Zenci dudaklarını sessizce kıpırdattı. «Vakit geldi.» Sean usulca Claudia'nın boynuna dolanmış olan kollarını çözdü. «Tatlı rüyalar, sevgilim...»</p>

  <p>Diğerleri mağaranın ağzında onu bekliyorlardı. Matatu, Alphonso ve bölüm liderleri. Hepsi de hızla hareket edebilmek için hafif silahlar almışlardı.</p>

  <p>Job, Sean'a, «Saat dört,» dedi. Sean da ışığın yumuşamış ve gölgelerin de uzamış olduğunu fark etti. Başka söylenecek bir şey yoktu. İki arkadaş böyle şeyleri daha önce belki elli kez yapmışlardı. Zenci ekledi. «Görüşürüz.» Sean başını sallayarak çantasını sırtına taktı.</p>

  <p>Matatu önde dans eder gibi ilerlerken ağaçların arasına süzüldüler. Sonra hemen güneye doğru dönerek koşmaya başladılar.</p>

  <p>İki defa helikopterlerin uzaktan geçtiğini duydular. Bir keresinde de Hint tam tepelerinden geçtiği için saklanmak zorunda kaldılar. Sean onun saldırısını tamamlayarak döndüğünü tahmin etti. Ve helikopter Matatu'nun onları götürdüğü yönde uzaklaştı.</p>

  <p>Sean, «Kamp en fazla yedi kilometre ötede,» diye tahmin etti. Sonra da sessizce takdirini bekleyen Matatu'ya baktı.</p>

  <p>Zenci, «Kovanına dönen arı gibi,» dedi gülerek.</p>

  <p>Sean başını salladı. «Gözlerin bir akbabanınkinden farksız. Her şeyi görüyorlar.» Matatu kollarını sevinçle gövdesine dolayarak sağa sola sallandı. Onun istediği tek ödül Sean'un övgüsüydü.</p>

  <p>Grup yarım saat sonra leopar sürünüşüyle alçak, kayalık bir tepenin doruğundan yamaca doğru kaydı. Sean dürbünü gözlerine götürdü, iki kilometre kadar ötedeki demiryolunu hemen fark etti. Işıltılı rayları ileriye doğru izledi ve birdenbire bir Hint dramatik bir biçimde demiryolunun hemen ötesindeki tepenin yamacından havalandı. Sean sonunda gizli üssü bulmuştu.</p>

  <p>Helikopter hızla kuzeye doğru uzaklaştı. Hava kararmadan son bir çıkış yapacaktı anlaşılan.</p>

  <p>Sean üsteki iyice kamufle edilmiş iri yığınları saydı. Matatu'ya, «Altı tane,» dedi.</p>

  <p>İz sürücü ukalaca bir tavırla, «İki tane daha var,» diyerek gülümsedi. Sean'un gözünden kaçan iki yığını daha işaret etti. «Ayrıca tepenin diğer tarafında da üç tane var. Onları buradan göremezsin.»</p>

  <p>Sean bölüm liderlerini teker teker çağırarak onlara Hint'lerin yerlerini gösterdi. Sonra da Matatu'ya, «Job'un yanına dön,» dedi. «Hava kararır kararmaz onu ve diğer askerleri buraya getir.»</p>

  <p>Sean günün son aydınlık saatini kuzeyden dönen helikopterleri inceleyerek geçirdi.</p>

  <p>Hint'ler on bir taneydi. Bundan da Rus teknisyenlerinin bozuk olan iki helikopteri hemen tamir etmiş oldukları anlaşılıyordu. Sean bölüm liderlerine her Hint'in özelliklerini açıkladı. Onlardan her birinin yerini iyice ezberlemelerini istedi.</p>

  <p>«Şu senin Tendela. Bak gökyüzünde nasıl duruyor. Onu şu yandaki ağaç kümesinin arasından vuracaksın. Her şeye iyice dikkat ettin mi?»</p>

  <p>Askerlerin hepsi de birer birer, «Dikkat ettik, Nkosi Kokulu,» dediler. Sean güneşin etrafı kan rengine boyayarak batışını seyretti. Şafağın ne kadar kan dökülmesine neden olacağını düşünüyordu. Avcıyla Alphonso yanyana oturuyorlardı.</p>

  <p>Shangane çavuşu usulca, «Onları iyi avlayacağız,» dedi. «Bu gerçekten erkek olan erkeklerin savaşı sayılır.»</p>

  <p>Sean başını salladı. «Evet, dostum. İyi bir çarpışma olacak. Başarısız olursak beni öldürmeyi deneyeceksin. Bu da yine güzel bir savaş olacak.»</p>

  <p>Alphonso, «Bakalım, görürüz,» diye homurdandı. Güneşin kızıl ışıkları gözlerine vurmuştu.</p>

  <p>«Evet, göreceğiz.»</p>

  <p>Hava karardıktan bir saat kadar sonra diğer gerillalar arkalarındaki ağaçların arasından çıktılar. Job sıranın başındaydı. Claudia da onun yanında. Matatu gruba yol gösteriyordu.</p>

  <p>Sean onları karşılayarak birkaç kelime söyledi. Sonra bölüm liderleri kendi adamlarını etraflarına topladılar.</p>

  <p>Sean, Job ve Claudia her time ayrı ayrı giderek füze rampalarını kontrolden geçirdiler.</p>

  <p>Sonra avcı timleri, saldırı noktalarına göndermeye başladı.</p>

  <p>Alphonso kampın doğusundan saldırıya geçecek olan timin başındaydı. Yolu daha uzun okluğu için önce o ayrıldı.</p>

  <p>Batı tarafından yapılacak füze saldırısına yönetecek olan Job'un gitme zamanı gelince Sean'la kısaca el sıkıştılar. Birbirlerine hiçbir zaman, «Şansın açık olsun,» demezlerdi.</p>

  <p>Nedense bunun uğursuzluk getireceğine inanırlardı. Job onun yerine alayla, «Dinle Sean,» dedi. «Şu dört bin dolar tutan ücret ve ikramiyelerim. O parayı bana simdi versen.»</p>

  <p>Sean güldü. «Çek kabul eder misin?» Yüzüne koyu renk kamuflaj boyası sürmüştü. Job da gülerek onun omzunu yumrukladı. Sonra Sean'nın Claudia'yla rahatça konuşabilmesi için biraz uzaklaştı.</p>

  <p>Kız, «Senden ayrılmak istemiyorum,» diye fısıldadı. Avcı onu çabucak kucakladı.</p>

  <p>«Job'un yanından ayrılma,» diye emretti.</p>

  <p>«Sağsalim bana dön.»</p>

  <p>«Olur.»</p>

  <p>«Söz ver.»</p>

  <p>Sean, «Söz veriyorum,» dedi. Claudia kollarından sıyrılıp döndü. Job'un peşinden giderek karanlıkların arasında kayboldu.</p>

  <p>Sean kızın arkasından baktı. Elleri titriyordu. Öfkeyle ellerini ceplerine sokarak yumruklarını sıktı. Aşk insanın savaşma güdülerini pek de iyi etkilemiyor, diye düşündü. Sonra kızı kafasından atmaya çalıştı. Claudia Job'un yanında güvende olacak.</p>

  <p>Saldırı timi sabırla onu bekliyordu. Sean, yirmi dört kişi, diye düşündü. Etten bombalar. Topların avları. Bu gerillalar Stinger'ları kullanılacak askerleri seçmek için uygulanan testte başarılı olamamışlardı. Füze timleri üssün çevresinden beş yüz metre geriden ateş edeceklerdi. Saldırı grubu ise önden doğrudan doğruya hücuma geçecekti. Ateşi mahsus üstlerine çekerek Hint'lerin havalanmalarını sağlamaya çalışacaklardı. İşte bu grup korunmalı yuvalarından ateş edecek olan 12.7 mm.'lik makinelilere hedef oluşturacaklardı.</p>

  <p>O arada diğer tehlikelere de göğüs germek zorunda kalacaklardı.</p>

  <p>En tehlikeli görev onlarınkiydi. Sean da bu yüzden komutayı başkasına verememişti. Onlara kendisi liderlik edecekti.</p>

  <p>Avcı usulca, «Gel bakalım, Matatu,» dedi. Gerçek bir tehlikeyle karşılaştıkları zaman Matatu her zaman Sean'un yanında olmayı tercih ederdi. Ve hiç kimse zenciyi oradan uzaklaştıramazdı.</p>

  <p>Alphonso, Sean'a olan saygısını göstermek için ona bir AKM saldırı tüfeği vermişti. Renamo gerillalarının çok değer verdikleri bir silahtı bu. Şimdi Sean timi yamaçtan indirirken tüfek elindeydi. Matatu yine onlara yol gösteriyordu.</p>

  <p>Acele etmelerine gerek yoktu. Vaziyet almak için önlerinde upuzun bir gece vardı. Sean saat ikide gerillaları saldırı noktalarına yerleştirdi. Her şeyi son bir kez kontrolden geçirdi.</p>

  <p>Artık elden gelen her şey yapılmıştı. Şimdi bekleyeceklerdi.</p>

  <p>Sean derin sessizlikte yüzükoyun yatarken yaşantısını düşündü. Eski maceraları, çılgınca girişimleri, korkunç tehlikeleri ve hemen hemen dayanılamayacak heyecanları. Ve birdenbire bunun son macerası olabileceğini kavradı. Kırkını geçmişti, Claudia Monterro hayatına girmişti. Artık değişiklik yapma zamanı gelmişti. Bu düşünce Sean'u hem üzdü, hem de hoşuna gitti.</p>

  <p>Kendi kendine, bu son av hepsinin en iyisi olsun, dedi. Şafaktan önceki yoğun karanlıkta onu hem heyecanlandıran hem de dehşete düşüren o sesi duydu. Dev bir turbo insan yemeye düşkün bir kurt gibi uluyordu. Buna hemen diğer gürültüler katıldı. Hint filosu motorları çalıştırmaya başlamıştı. Şafakta ilk çıkış için onları ısıtıyorlardı.</p>

  <p>Sean fosforlu saatine bir göz attı. Beşe on bir vardı. Hemen hemen saldırı zamanı gelmişti.</p>

  <p>Düşünmeden AKM tüfeğinin şarjörünü değiştirdi. Alışık olduğu bu hareket onu rahatlattı.</p>

  <p>Sean'un ne yaptığını gören Matatu beklentiyle kımıldandı. Şafak rüzgârı bir âşık gibi usulca Sean'un yanağını okşadı.</p>

  <p>Avcı doğuya doğru baktı ve elini kaldırarak parmaklarını açtı. Yaklaşan şafağı haber veren sönük ışıkta elinin siluetini görebiliyordu. Matabele'ler bu süreden, «Boynuz saati,» diye söz ederlerdi. Çünkü bir çoban bu saatte sürüsündeki hayvanların boynuzlarını seçmeye başlardı.</p>

  <p>Sean kendi kendine, on dakika sonra etraf ateş edilebilecek kadar aydınlanacak, diye hatırlattı.</p>

  <p>Hint'ler teker teker motorlarını boşa çalıştırmaya başladılar. Herhalde yerdeki mürettebat yakıt verme işlemini tamamlıyor ve askerler de helikopterlere yerleşmeye başlıyorlardı.</p>

  <p>Sean'un her şeyi dikkatle hesaplaması gerekiyordu. Işık çok uygun olmalıydı. Bir olasılıkla helikopterler iniş ışıklarını kullanmayacaklardı. Füze timlerinin onları iyice görebilmeleri gerekiyordu.</p>

  <p>Ortalık hızta aydınlandı. Sean gözlerini kapatarak ona kadar saydı. Sonra gözlerini tekrar açtı. Simdi tepenin doruğunun siluetini iyice görebiliyordu.</p>

  <p>Sean, «Ateş!» diye emrederek yanındaki gerillanın omzuna dokundu. Kısa bir süre sonra işaret bombası havaya fırladı ve kırmızı ışıklar çıkararak yandı.</p>

  <p class="yildiz">***</p>

  <p>Claudia Monterro, Job'un peşinden sırttan indi. Yerdeki gevşek taşlar yürüyüşü zorlaştırıyordu. Kız diğerleri gibi emin adımlarla ilerleyebildiği için sevindi. Ama gecenin soğuğunda bite terlemeye başlamıştı. Grup saldırı noktası olan sık ağaçlıklı koruya erişti.</p>

  <p>Usulca ağaçların arasına girdiler. Claudia, Job'un Stinger'ı hazırlamasına yardım etti. Sonra ağaçlardan birinin dibine oturarak beklemeye başladı.</p>

  <p>Job, kızı bir Shangane'le bırakarak karanlıkların arasında bir leopar gibi kayboldu. Onun gitmesi Claudia'yı üzdü. Ama eskiden olsaydı herhalde paniğe kapılırdı. Son birkaç hafta içinde zorla kendine güvenmeyi ve metin olmayı öğrendiğini anladı. Sanki babası hâlâ sağmış gibi, Capo benimle gururlanacak, diye düşünerek gülümsedi. O hâlâ buralarda bir yerde. Beni korumaya çalışıyor. Yoksa buraya kadar nasıl gelebilirdim? Bu düşünce yalnızlığını biraz olsun giderdi.</p>

  <p>Job yine sessizce döndü. Kızın yanına oturarak, «Bütün timler yerlerini almışlar,» diye açıkladı. «Ama bu uzun bir gece olacak. Biraz uyumaya çalış.»</p>

  <p>Claudia alçak sesle cevap verdi. «Kesinlikle uyuyamam... Bana Sean Courtney'i anlat. Onunla ilgili her şeyi öğrenmek istiyorum.»</p>

  <p>«O bazen bir kahraman, bazen de aşağılık bir köpek gibi davranır.» Job bir an düşündü. «Ama çoğu zaman bu ikisinin arası bir şeydir.»</p>

  <p>«Öyleyse neden Sean'la bu kadar uzun bir süre beraber kaldın?»</p>

  <p>Job kısaca, «O benim arkadaşım,» dedi. Sonra ağır ağır Sean'dan söz etmeye başladı.</p>

  <p>Böylece gece yavaş yavaş geçti. Claudia devamlı sorular soruyordu. «O evlenmişti değil mi, Job?» ya da, «Evinden neden ayrıldı? Ailesinin çok çok zengin olduğunu duydum. Neden bu yaşamı seçti?»</p>

  <p>Geceyi böyle geçirdiler ve o sürede dost oldular. Job, Claudia'nın Afrika'da bulduğu ilk gerçek dosttu. Sonunda o Afrikalılara özgü kalın, güzel sesiyle, «Onu anlatamayacağım kadar özleyeceğim,» dedi.</p>

  <p>«Sanki birbirinizden ayrılacakmışınız gibi konuşuyorsun. Ama öyle bir şey yok. Her şey eskisi gibi olacak.»</p>

  <p>Job, «Hayır,» diye itiraz etti. «Artık hiçbir şey eskisi gibi olmayacak. Sean artık seninle gidecek. Onunla birlikte geçirdiğimiz günler geçti. Şimdi sizin ortak günleriniz başlıyor.»</p>

  <p>«Bu yüzden benden sakın nefret etme, Job.» Claudia elini uzatarak yalvarırcasına zencinin koluna dokundu.</p>

  <p>Job, «Birarada güzel günler geçireceksiniz,» dedi. «Sean'la yapacağın yolculuk benimki kadar iyi olacak sanırım. Düşüncelerim sizinle gidecek. İkinize de mutluluklar diliyorum.»</p>

  <p>Claudia, «Sağol, Job...» diye fısıldadı. «Sen her zaman bizim dostumuz olarak kalacaksın.»</p>

  <p>Job elini kaldırarak parmaklarını açtı ve, «Boynuz saati,» diye mırıldandı. «Vakit yaklaştı.»</p>

  <p>Aynı anda tepenin yukarısında havada parlak kırmızı ışıklar belirdi.</p>

  <p class="yildiz">***</p>

  <p>İşaret verilir verilmez çarpışma başladı. Sean roketlerin (başına geri kalan en usta iki askerini dikmişti. Ama en iyi nişancılar Stinger timlerine verilmişti. İlk roket alçaktan gitti ve en yakındaki yakıt deposundan altı metre öteye düştü. Etrafa son alevler fışkırdı ve Frelimo nöbetçilerinden biri havada taklalar attı. İkinci roket ise fazla yüksekten uçtu ve daha gerideki ormana düştü.</p>

  <p>Sean kükredi. «İyi nişan alın, Shangane öküzleri!» Önemli ilk atışı kendisinin yapmaması bir hataydı. Bunu anlayan avcı yerinden fırlayarak koştu.</p>

  <p>Frelimo nöbetçileri haykırıyor, yakıt depolarının yanından kaçıyorlardı. Üssün çevresinden bir 12.7 mm.'lik ateşe başladı. Roketin başındaki gerilla RPG 7'yi tekrar doldurmaya çalışıyordu ama paniğe kapılmıştı ve karanlıkta rahatlıkla hareket edemiyordu. Sean roketatarı adamın omzundan alıp doldurdu. Silahı omzuna dayayarak tek dizinin üzerine çöktü. En yakındaki depoya nişan aldı. Kendi kendine, bol bol zamanım var, diyordu.</p>

  <p>Sonra ateş etti. Roket hedefe geldi. Yakıt deposundan alevler gökyüzüne doğru yükseldi.</p>

  <p>Sean yanındaki gerillaya baktı. Zenci telaşla çantasından bir roket daha çıkardı. Yanan yakıt tepenin güney yamacını gündüz ışığı gibi aydınlatıyordu. Sean açıklıkta diz çökmüştü. Frelimo'lar ona nişan aldı.</p>

  <p>Sean'un etrafında topraklar havalandı. Yanındaki gerilla kendini yere attı. Sean, «Kalk oradan, korkak köpek,» diye söylendi. Ama sonra roketatarı kendi başına doldurarak ikinci yakıt deposuna nişan aldı. Ve onu da havaya uçurdu.</p>

  <p>Yanan yakıtlar yamaçtan minyatür bir Vezüv'ün lavları gibi akıyordu. Sean roketatarı gerillaya fırlattı. «Bu lanet olasıca şeyle onların başlarına vur. Bununla onlara ancak böyle zarar verebilirsin!»</p>

  <p>Bomba fırlatıcıların başlarındaki zenciler daha başarılı oldular. Şimdi havaya atılan bombalar tepedeki kampa yağmur gibi yağıyorlardı. Sean patlamaları profesyonel bir soğukkanlılıkla izliyordu.</p>

  <p>«İyi,» diye mırıldanıyordu. «İyi.» Ama her atıcı için ancak otuzar bomba getirebilmişlerdi.</p>

  <p>Ve hepsi de birkaç dakika sonra tükenecekti. Patlayan bombalar Frelimo nöbetçilerinin aklını karıştırdığı sırada saldırıya geçmesi daha iyi olacaktı. Avcı AKM tüfeği kaldırarak emniyeti açtı.</p>

  <p>Sonra, «Haydi!» diye haykıracak kısa kısa düdük çaldı. «Haydi!»</p>

  <p>Shangane'ler bir tek insan gibi aynı anda ayağa fırladılar ve hızla yamaçtan indiler. Ama sadece yirmi kişilerdi. Alevlerin iyice aydınlattığı, tek sıra halinde koşan bir avuç gerilla.</p>

  <p>Tepedeki makinelinin başındaki Frelimo hemen onlara nişan aldı. Şimdi etraflarında toz ve toprak uçuşuyordu.</p>

  <p>Frelimo makineli tüfeklerinden biri de Sean'u hedef olarak seçmişti. Ama avcı hızla yamaçtan indiği için kurşunlar ona isabet etmedi. Matatu adımlarını ona uydurmaya çalışıyor ve tiz bir sesle gülüyordu.</p>

  <p>Sean öfkeyle, «Komik olan nedir, seni ahmak cüce,» diye bağırdı. Matatu'yla yanan depoların arkasına indi. Frelimo'ların yükselen alev ve dumanlar yüzünden onları görmeleri imkânsızdı. Sean hızla koşan Shangane'leri döndürerek onları üssün çevresine doğru gönderdi. Hızlı gitmeleri için sağ yumruğunu sallayıp duruyordu.</p>

  <p>Bir Frelimo nöbetçisi sendeleyerek dumanların arasından çıktı. Ayaklarında kirli tenis ayakkabıları ve blucin vardı. Silahını kaybetmişti. Bir roket parçasının gözüne geldiği anlaşılıyordu. Gözü kalın optik sinirin ucundan iri bir üzüm tanesi gibi sarkıyordu. Sean duraklamadan ona üç el ateş etti. Sonra yere yığılan ölünün üzerinden atladı.</p>

  <p>Dumanların erişemediği bir yere geldiklerinde.Sean adamlarına baktı. Ve yirmi Shangane'de de bir şey olmadığını hayretle gördü. Gerillalar yayılmışlar, hızla koşuyorlardı. Sean aynı anda birkaç adım ötedeki tek teli ve buna bağlı olan maden diskleri fark etti. Daha ne olduğunu kavrayamadan kendilerini mayın tarlasında buldular. Bundan iki saniye sonra da Sean'un sağında koşan Shangane ayağını bir mayına çarptı. Müthiş bir patlama oldu. İki bacağı dizlerinden kopan zenci yere yuvarlandı.</p>

  <p>Sean, «Koşmayı sürdürün!» diye haykırdı. «Tarlayı hemen hemen aştık sayılır!» Şimdi korku, sırtına abanmış kapkara, iğrenç bir hayvan gibiydi. Sean'u çökertiyor, soluk almasını engelliyordu. Sakat kalmak ölmekten daha da korkunçtu. Ve Sean'un ayaklarının dibine insanın vücudunu paramparça eden çelik kapsüller gömülmüştü.</p>

  <p>Matatu Sean'un önüne atılarak onun duraklamasına neden oldu. «Beni izle, Bwaner'm. Benim bastığım yerlere dikkat et. Oralara bas.»</p>

  <p>Böylece iz sürücü Sean'u mayın tarlasından geçirdi.</p>

  <p>Matatu'nun bu sevgi ve cesareti o kargaşada bile Sean'un gözlerini yaşarttı. Ufaktefek Ndorobo'ya derin bir minnet ve sevgi duydu. Onu bir çocuk oyuncağıymış gibi kaldırıp göğsüne bastırmak istedi. Ama. onun yerine soluk soluğa, «Öyle sıskasın ki,» dedi. «Mayına bassaydın bile patlamazdı.» Matatu sevinçle güldü ve ilerideki makineli tüfek yuvasına doğru saldırıya gecen Sean'un yanında koşmaya başladı. Geride, mayın tarlasında parçalanmış iki Shangane cesedi daha yatıyordu.</p>

  <p>Sean koşarken kalça hizasından ateş ediyordu. Sonra kendini yere atarak yuvarlandı.</p>

  <p>Yuvaya bir elbombası fırlattı. Bir Frelimo askerinin Portekizce bir şeyler haykırdığını, duyunca güldü. «Doğumgünün kutlu olsun!» Bomba patladı. Sean yavaşça yuvaya tırmandı.</p>

  <p>İki adam yerde yuvarlanıp duruyordu. Yaralanmamış olan silahsız altı Frelimo ise korkuyla haykırarak kaçıyorlardı.</p>

  <p>Sean yerdeki iki adamı Matatu'ya bıraktı. İz sürücünün post yüzme bıçağı elindeydi. Avcı makineliye koşarak silahı döndürdü ve kaçmaya çalışan Frelimo'lara ateş etti. İçlerinden ikisi yere yıkıldı. Sean bu kez tepeyi, kaçmaya çalışan düşmanı taradı. Frelimo'lar hemen dağıldılar. Sağ kalan Shangane'ler de onların peşlerine takıldılar.</p>

  <p>Sean ayağa fırladı. «Haydi gel, Matatu!» Shangane'lerin peşinden gidecek ve Rusların bakım-onarım tesislerine zarar vermeye çalışacaktı. Aynı anda ileride dev bir şey belirdi. Turboları çığlık gibi sesler çıkaran bir Hint helikopteriydi bu. Sean'dan sadece iki yüz metre ötedeydi. Helikopter tarih öncesi çağlardan kalma dev bir yaratığa benziyordu. Ağır ağır Sean'a döndü. Burnunun aşağısındaki taretden çok namlulu top ona doğru uzandı.</p>

  <p>Avcı, Matatu'yu yakaladığı gibi makineli yuvasına attı. Kendisi de onun arkasından daldı.</p>

  <p>Ufaktefek zencinin üzerine düştüğü için zavallının nefesi kesilmişti. Aynı anda Hint ateşe başladı.</p>

  <p class="yildiz">***</p>

  <p>Claudia'yı her şeyin birdenbire başlaması sarstı. Şafak zamanı her taraf sakinken bir saniye sonra kıyamet koptu sanki. Kız endişeyle, «Sean nerede?» diye fısıldadı. «Onu görebiliyor musun?»</p>

  <p>Job, «Solda,» dedi. «Dumanların çıktığı yerin yakınında.» Claudia, Sean'u yanında koşan o Ufaktefek gölge sayesinde tanıdı.</p>

  <p>«Onu görüyorum. Matatu'yu da.»</p>

  <p>Sonra avcıyla zencinin önünde topraklar alev aldı, Sean' la Matatu gözden kayboldular.</p>

  <p>Claudia, «Ah, Tanrım!» diye bağırdı. «Olamaz!» Ama tozlar uçuşurken onların koştuklarını gördü. Etraflarına kurşun yağıyordu. Claudia yalvardı. «Ah, Tanrım... Lütfen, lütfen onu koru.» Sean ilk makineli yuvasına eriştiği zaman onu yine göremez oldu. «Nerede o?»</p>

  <p>Job'un kolunu yakalamış sarsıyordu. «Sean nerede? Onu görebiliyor musun?»</p>

  <p>Sonra Sean ortaya çıktı. Uzaktan bile bir kahraman gibi gözüküyordu. Alevlerin gerisinde kum torbalarının üzerinde duruyordu. Claudia rahatlayarak yüksek sesle bağırdı.</p>

  <p>Sonra Sean'un gerilediğini gördü. Onun hemen ilersinden o korkunç biçimli Hint helikopterlerden biri sanki toprakların arasından çıktı. Claudia topun gürültüsünü duydu. Uçan tozlar ve toprak parçaları Sean'u kızın gözlerinden gizledi.</p>

  <p>Claudio bir çığlık attı. «Job! Onu öldürdüler!» Yine zenciye doğru uzandı ama adam silkinerek onun elinden kurtuldu.</p>

  <p>Job dizüstü çökmüş, Stinger'ın atma borusunu omzuna almıştı. Alevlerin ışığında yüzü dikkat dolu bir maske gibiydi.</p>

  <p>Claudia fısıldadı. «Çabuk! Çabuk ateş et!»</p>

  <p>Füze uzun borusunun ucundan fırladı. Sıcak hava, uçuşan toz tanecikleri ve sararmış ot parçaları kızın yüzüne çarptı. Claudia soluğunu tutup gözlerini kıstı. Füze ateş ve dumandan oluşan kuyruğuyla uçarak doğruca helikopterin turbo borusuna gitti. Bir patlama sesi yankılandı etrafta. Hint sarsıldı ve kıçüstü düştü. Kuyruktaki pervanesi yamaçtaki kayalara takıldı. Helikopter yan dönerek yamaçtan yuvarlandı. Dev ana motor toprakları karıştırdı, sonra da paramparça oldu.</p>

  <p>Claudia çaresizce Sean'u aradı yine. Sonra onun toz ve dumanların arasında belirdiğini farkederek inledi. Avcı yuvadan fırlamış, koşarak yamaca tırmanıyordu. Matatu da peşindeydi.</p>

  <p>Job ona, «Tekrar doldur,» diye bağırdı. Kız suçlu suçlu irkildi, sonra isteneni yerine getirdi.</p>

  <p>Yeniden üsse doğru döndüğü zaman Sean ortalarda yoktu. Ama üç helikopter daha havalanmıştı. Ateş ediyor, düzlükte Shangane'ler Frelimo'larla göğüs göğüse savaşırken hedef seçmeye çalışıyorlardı. Diğerleri ise karanlık ormanı taramaktaydı.</p>

  <p>Bir Hint daha yara alarak arkaüstü düştü ve tepenin kayalık doruğuna çarparak alev aldı.</p>

  <p>Sonra bir diğeri birdenbire sarsıldı. Tepeüstü dikildi. Ağaçların tepelerine takılarak döne döne yere düştü.</p>

  <p>Helikopterler böyle düşerlerken diğerleri de gizli yerlerinden havalanıyor ve Shangane'leri tarıyorlardı. Bir Hint yükselerek kaçmaya çalışırken Job ayağa fırladı. Vücudunu geriye doğru bükerek Stinger'ı adeta diklemesine havaya doğru tuttu.</p>

  <p>Helikopter üç yüz metre kadar yükselmişti. Stinger'ın alanından çıkmış gibiydi. Ama füze ona yine de yetişti. Dev Hint sarsıldı. Bir an havada hareketsiz durdu, sonra vadiye doğru dalarak dalları kırdı, ağaçları devirdi.</p>

  <p>«Tekrar doldur!» Job, Hint'in düşüşünü seyretmemişti bile. Claudia ayağa fırlayarak atıcıya yeni bir füze yerleştirmesi için ona yardım etti. Sonra zencinin omzuna vurarak, «Haydi!» dedi.</p>

  <p>Hemen önlerindeki ormandan bir helikopter daha yükseldi. Rus pilot o kadar alçaktan uçuyordu ki, insan Hint'in yerde ilerlediğini sanabilirdi. Job helikoptere doğru döndü. Nişan aldı. Aynı anda Hint'ten ateş edildi. Şiddetli bir hava akımı Claudia' yi sarsarak yere devirdi.</p>

  <p>Job onun üzerine yuvarlandı. Claudia'nın ciğerindeki hava birdenbire boşaldı. Ama iki kayanın arasına devrilmişlerdi. Bu yüzden tehlikeden korunabileceklerdi. Helikopter az sonra av arayan bir köpekbalığı gibi uzaklaştı.</p>

  <p>Claudia, Job'un ağırlığı yüzünden boğuluyordu sanki. Kalkmak için çabaladı ve birdenbire ellerinin ıslanmış olduğunu farketti. Sıcak bir sıvı üzerine akıyor ve gömleğine yayılıyordu.</p>

  <p>«Job...» dedi. «Kalk! Üzerimden çekil.» Ama zenci ne kımıldadı, ne de cevap verdi. Ancak o zaman üzerini ıslatan sıvının Job'un kanı olduğunu anladı. Bu yüzden sanki birdenbire güçlenerek zenciyi yana doğru yuvarladı. Dizlerinin üzerine doğrulup Job'a baktı. Gövdesinin yukarısında korkunç bir yara almıştı. Onu gören vahşi bir hayvanın parçalamaya çalıştığını sanırdı. Sağ kolu omzundan hemen hemen kopmuştu. Claudia ona donmuş gibi baktı ve adını söylemeye çalıştı. Ama sesi çıkmadı. Uzanarak Job'un yüzünü okşadı. O korkunç biçimde parçalanmış vücuduna dokunmaya cesareti yoktu. Müthiş bir kayba uğramış gibi hissediyordu kendini. Çaresizce, acı acı bağırmak için ağzını açtı. Ama sesi öfke dolu bir çığlık halini aldı. Bu müthiş hiddet onu şaşırttı. Sonra bir atılışta Job'un yanında yatan füze atıcıyı kaptı. Ayağa kalkarak silahı omzuna aldı. Helikopter dört yüz metre ötedeydi.</p>

  <p>Tepenin eteğinde dolaşıyor, ormanda bulduğu hedefleri teker teker ortadan kaldırıyordu.</p>

  <p>Sonra pilot Claudia'yı farkederek ona doğru döndü.</p>

  <p>Kız kendi kulağına bile yabancı gelen bir sesle, «Her şey hazır,» dedi. Gözlerinin önündeki küçücük ekranda Hint belirdi. «Hedefe nişan alındı.» Hiç korku duymuyordu. «Ateş!»</p>

  <p>Helikopterin burnundaki toptan alevler çıktı. Ama Claudia sadece o şiddetli hava akımını hissetti. Füze belli belirsizce döndü ve Hint'in turbo borusuna girdi. Helikopter birkaç metre indi ve yere çarptı. Yan devrildi. Aynı anda yakıt deposu alev aldı. Claudia, alevler bütün helikopteri sarmadan önce olduğu yere sıkışıp kalmış olan pilotun yüzünü gördü.</p>

  <p>O bir insandı, diye düşündü. Yaşayan, nefes alan biri. Ve ben onu ortadan kaldırdım!</p>

  <p>Müthiş bir pişmanlık ve suçluluk duyacağını sanryordu. Ama öyle olmadı. Tersine vahşice bir zafer duydu. Çabucak etrafına bakınarak yeni bir hedef aradı. Ama gökyüzü bomboştu.</p>

  <p>Hepsini düşürdük, dedi içinden.</p>

  <p>Ormandan çıkan Stinger timleri yamaca tırmanıyor ve Sean'un saldırısını desteklemek için koşuyorlardı. Claudia, Frelimo'ların silahlarını atarak içe dokunacak bir biçimde ellerini havaya kaldırdıklarını gördü. Ama haykıran Shangane'ler onları süngüleyerek, dipçiklerle vurarak öldürdüler.</p>

  <p>Claudia’nın ayağının dibinde yatan Job inledi. Kızın öfkeli birdenbire sönüverdi. Füze atıcısını bir yana fırlatıp onun yanında diz çöktü. «Senin öldüğünü sanmıştım,» diye fısıldadı.</p>

  <p>Birdenbire titremeye başlayan parmaklarıyla boynundaki eşarbı çıkardı. «Ölme, Job. Lütfen ölme.» Eşarp toz ve terle kirlenmişti. Kenarları açılmış, yırtılmıştı. Ama Claudia eşarbı top haline getirerek o korkunç yaraya soktu. Bütün gücüyle iterek Job'un hayatı demek olan kanı durdurmaya çalıştı. «Sean biraz sonra burada olur. Ölme, Job. Savaş! Lütfen savaş. Ben de sana yardım ederim.»</p>

  <p class="yildiz">***</p>

  <p>Sean'la Matatu makineli tüfek yuvasına sinmişlerdi. Ateş kesilir kesilmez avcı ayağa kalktı. Yaralı Hint'in kuyruğu üzerine kayalık yamaca yuvarlandığını, sonunda da parça parça olduğunu gördü.</p>

  <p>«Vay vay vay!» diyerek güldü. «Bu Stinger'lar gerçekten; işe yarıyorlarınış.» Matatu yanında kıkır kıkır gülerek ellerini çırptı.</p>

  <p>Swahili dilinde, «.577 bunduki'yle kum tavuğu avlamaya benziyor,» dedi. Sonra da koşmaya başlayan Sean'un peşinden,atıldı.</p>

  <p>Onların geldiğini gören üç Frelimo sığınaklarından fırladılar. Sean, AKM'yle kalça hizasından ateş etti. Adamlardan biri yere yüzükoyun devrildi. Diğer ikisi silahlarını atarak dizüstü düştüler. Korkuyla anlaşılmaz bir şeyler söylüyorlardı. Ellerini yukarı kaldırmışlardı, Sean koşarak yanlarından geçince de rahat bir nefes aldılar.</p>

  <p>Avcı üssün servis bölümüne doğru gidiyordu. Hint'lerden biri buraya düşmüş, alev alev yanıyordu. Bol gri tulumlar giymiş olan silahsız teknisyenler Sean'u görünce hemen ellerini: havaya kaldırdılar. Teslim olduklarını iyice belirtmek için yere diz çöktüler. Yüzüne kamuflaj boyası sürmüş olan Sean'un suratı kan dökme isteği ve boğuşma hevesi yüzünden çarpılmıştı. Görünüşü korkunçtu.</p>

  <p>«Yatın!» Sean silahıyla işaret etti. Makinistler de rahatlayarak yüzükoyun yattılar. Ellerini başlarının arkasında kavuşturdular.</p>

  <p>Sean ilerideki kum torbalarının arkasında bir Hint olduğunu fark etti birdenbire.<br /></p>

  <p>Havalanmamıştı henüz. Hızla koştu. Aynı anda helikopterin pervaneleri dönmeye başladı.</p>

  <p>Biri Hint'i uçurmak niyetindeydi anlaşılan.</p>

  <p>Sean kum torbalarının arasındaki dar açıklıktan geçerek bir an durdu. Kamuflaj boyalı helikopter önünde heyyüla gibi yükseliyordu şimdi. Tepedeki pervanesi dönmeye başlamıştı.</p>

  <p>Yer mürettebatından üç Rus Hint'in önünde duruyorlardı. Sean hayretle helikopterin burnuna çizilmiş olan kırmızı oku fark etti. Pilot ve yardımcılarının «Üstün Mürettebat» olduklarını gösteriyordu. Sovyet Hava Kuvvetlerinin en değerli ödüllerinden biriydi bu.</p>

  <p>Yer mürettebatı Sean'a doğru döndüler ve ona hayretle bakakaldılar. Avcı AKM'yi onlara doğru çevirince üç beyaz gerilediler.</p>

  <p>Helikopterin önü açıktı. Uçuş mürettebatından biri içeriye doğru eğilmişti. Gri tulumunun sardığı tombul kalçaları görülüyordu. Sean elini adamın iki bacağının arasına uzattı. Rusu hızla geri çekerken adam tiz bir sesle bağırdı. Avcı onu kum torbalarına doğru savurdu.</p>

  <p>Helikoptere atladı. Kontrollerin başında olan pilot uçuk sarı saçlı, zayıf bir gençti. Hint'le kaçmaya çabalarken telaşından miğferini giymeyi unutmuştu. Dönerek Sean'a baktı. Yüzü mor ve kırmızı sivilcelerle dolu, gözleri de pek soluk maviydi. Sean AKM'nin namlusunu pilotun çıbandan delik deşik olmuş burnuna dokundururken genç adamın gözleri irileşti.</p>

  <p>Avcı, «Parti sona erdi, İvan,» dedi. «Haydi, eve gidelim artık.» Bu helikopterin o sabah saldırı uçuşuna çıkmasının planlanmamış olduğu anlaşılıyordu. Pilot ve mürettebatı saldırıdan sonra Hint'i havalandırmaya kalkışmışlardı.</p>

  <p>Sean pilota, «Motoru durdur,» dedi. Bu emrini namluyu pilotun burnuna bastırarak da güçlendirdi. Rusun burun deliklerinin birinden kan sızdı ve gözleri yaşardı.</p>

  <p>Pilot istemeye istemeye verilen emri yerine getirdi. Turbonun ıslığa benzeyen sesi kesildi.</p>

  <p>Sean, «Çık!» dedi. Rus bu sözcüğü değilse bile Sean'un sesinin tonundan ve yaptığı hareketten onun ne istediğini anladı. Kemeri açarak aşağıya atladı.</p>

  <p>Sean pilotu, yardımcısını ve yer mürettebatından olan üç kişiyi kum torbalarının önüne dizdi. «Kapitalizm dünyasına hoşgeldiniz, yoldaşlar,» dedi. Sonra da helikoptere bakarak güldü. «İşte en büyük ödül! Ah, Matatu, kendimize sapasağlam, çalışır durumda bir Hint bulduk.»</p>

  <p>Matatu pek eğleniyordu. «Onları hemen öldürelim! Banduki yi bana ver. Bırak da onları senin için ben vurayım.»</p>

  <p>Sean, Matatu'nun bütün yasamı boyunca bir tek defa ateş ettiğini görmüştü. Avcı şaka olsun diye iz sürücünün çifteyle ateş etmesine izin vermişti. Matatu tetiği çeker çekmez adeta havalanmış ve on adım ileriye düşmüştü.</p>

  <p>Sean, «Seni kan dökme meraklısı küçük budala,» dedi. «Sen onları bu uzaklıktan bile vuramazsın.» Zenciye gülümsedikten sonra helikoptere baktı. Ne harika bir av yakalamış olduğunu yavaş yavaş kavrıyordu. Hint sayesinde kaçabileceklerdi. Claudia, Job ve Matatu hep birlikte helikoptere binerek buradan uzaklaşabilirlerdi. Ama sonra gerçekleri hatırlayınca keyfi kaçtı. O ana kadar hiç helikopter kullanmamıştı. Bu konuda bir fikri de yoktu. Sean düşünceli bir tavırla Rus pilota baktı. Genç adamın ergenlikli suratına ve çelimsizliğine rağmen uçuk gözlerinde inatçı ve gururlu bir ifade vardı. Sean, Sovyet Silahlı Kuvvetlerinde hava subaylarının «seçkin» gruptan sayıldıklarını biliyordu. Herhalde bu pilot da fanatik bir vatanseverdi.</p>

  <p>Sean, bizi istediğimiz yere götüreceğini pek tahmin etmiyorum, diye düşündü. Sonra da, «Pekâlâ, baylar,» dedi. «Buradan çıkalım.» Çıkış yerini işaret etti.</p>

  <p>Beş esir o tarafa doğru giderlerken Sean uzanarak pilotun belindeki Tokarev tabancayı aldı.</p>

  <p>«Buna ihtiyacın olmayacak, İvan.» Silahı kendi beline soktu. Yanda tepenin yamacına oyulmuş bir atölye vardı., Sean Rusları oraya indirdi. Sonra da etrafına bakındı. Çarpışma sona ermişti. Duman ve tozların arasında Renamo'ların esirleri topladıklarını ve ganimet bulmak için üzerlerini aradıklarını gördü. Sean olanca sesiyle bağırdı. Ve Shangane'ler zafer sarhoşu olmalarına rağmen hemen emrine uydular.</p>

  <p>Sean, «Bu beyaz esirlerin başında bekleyin,» dedi. «Onlara bir zarar verirseniz General China hayalarınızı ateşte kızartıp size yedirir.»</p>

  <p>Sonra düzlükte ilerledi. Zaferle adeta uluyan Shangane'lerle konuşarak onların üzerinde tekrar otorite kurdu. Adamların kendilerini toplamalarını sağladı. Çavuş Alphonso biraz ilerideydi.</p>

  <p>Sean ona, «Fazla ganimet taşıyamayız,» dedi. «Adamlar istetiklerini seçsinler. Ondan sonra depolara yakıt dökülmesini ve yapışan mayınlardan yerleştirilmesini istiyorum.» Saatine bir göz attı. «Frelimo'lar bir saat sonra karşı saldırıya geçerler. O zamana kadar buradan gitmiş olmalıyız.»</p>

  <p>Alphonso, «Hayır,» diye başını salladı. «General China, Frelimo karşı saldırısını engellemek için aramıza üç bölüğü yerleştirdi. Size de o gelinceye kadar burayı elinizde tutmanızı emretti.»</p>

  <p>Sean duraklayarak hayretle Alphonso'ya baktı. «Sen neden söz ediyorsun? China iki günlük yolda. Nehrin kıyısında!»</p>

  <p>Çavuş gülerek, «General China bir saat sonra burada olacak,» diye açıkladı. «En seçme adamlarından oluşan beş bölükle bizi izledi. Biz nehirden ayrıldığımızdan beri hep bir saat gerimizdeydi.»</p>

  <p>Sean sordu. «Nereden biliyorsun?» Alphonso yine güldü ve yanında duran gerillanın sırtındaki telsiz çantasına vurdu.</p>

  <p>«Generalle on dakika önce konuştum. Biz son Rus henshaw'ını öldürür öldürmez.»</p>

  <p>Sean, «Bana bunu neden daha önce söylemedin?» diye homurdandı.</p>

  <p>«General bana söylemememi emretti. Ama demin henshaw'lar öldürüldüğü için çok sevindiğini size söylememi istedi. 'O benim oğlum gibi,' dedi. Buraya geldiği zaman sizi ödüllendirecek.»</p>

  <p>«Tamam.» Sean emirlerini değiştirdi. «Madem burayı elimizde tutmamız gerekiyor, o zaman adamlarını çevredeki savunma hatlarına yerleştir. Artık Frelimo'larin ağır makinelilerini kullanacağız.» Birdenbire sustu. Bir Shangane'in koşa koşa geldiğini görmüştü. Adamın suratına bakar bakmaz da haberin kötü olduğunu anladı.</p>

  <p>«Nkosi!» Shangane soluk soluğaydı.</p>

  <p>Sean gerillanın kolunu yakaladı. «Kadına bir şey mi oldu? Beyaz kadın yaralandı mı?»</p>

  <p>Shangane başını salladı. «O güvende. Beni sana o yolladı. Matabele. Yüzbaşı Job yaralı.»</p>

  <p>«Durumu kötü mü?» Sean koşmaya başlamıştı bile.</p>

  <p>Gerilla arkasından seslendi. «Ölüyor. Matabele ölüyor.»</p>

  <p>Sean nereye gitmesi gerektiğini biliyordu. Job'un saldırı yerini kendisi seçmişti. Claudia iki Shangane'in yardımıyla Job'u ağaçlardan birinin altındaki yumuşak toprağa indirmişti. Başını sırt çantalarından birine dayamış ve yarasını da ecza kutularının birinden aldığı sargıyla sarmıştı.</p>

  <p>Sean yaklaşırken başını kaldırarak bağırdı. «Ah, Sean! Çok şükür! Gömleğine akmış olan kanlar kurumuştu. Avcının yüzündeki ifadeyi farkederek hemen ekledi. «Bunlar benim kanım değil. Benim bir şeyim yok.»</p>

  <p>Sean o zaman bütün dikkatini Job'a verdi. Zencinin rengi mavimsi bir griye dönüşmüştü.</p>

  <p>Kafasındaki etler sıcak zift gibi erimişti sanki. Sean arkadaşının yanağına dokundu. Job'un cildi bir ölününkü kadar soğuktu. Uzanıp Job'un sağlam kolunu yakaladı. Nabzı bulmaya çalışıyordu. Zencinin nabzı hafif hafif ama hızla atıyordu. Avcı yine de sevindi.</p>

  <p>Claudia, «Çok kan kaybetti,» diye fısıldadı. «Ama artık kanamayı durdurdum.»</p>

  <p>«Şok geçiriyor. Dur da bakayım.»</p>

  <p>Claudia, «Tamponu kaldırma,» dedi. «Yarası korkunç. Şarapnel parçası omzuna gelmiş. Etler parçalanıp kemikler kırılmış. Kolunu sadece birkaç kiriş ve kas parçası tutuyor.»</p>

  <p>Sean kızın sözünü kesti. «Matatu'yu yanına alarak kampa git. İlkyardım çadırının nerede olduğunu öğren. Rusların gerekli her şeyi olmalı. Plazma ve kan vermek için gerekli her şeyi istiyorum. Tabii tampon ve sargı da. En önemlileri bunlar. Antiseptik ve ağrı kesici ilaçlar da bulabilirsen...»</p>

  <p>Claudia ayağa fırladı. «Sean, senin için çok endişelendim! Bir ara...»</p>

  <p>«Benden o kadar kolay kolay kurtulamayacaksın.» Gözlerini Job'un yüzüne dikmiş olan Sean başını kaldırmadan konuşmuştu. «Haydi, git şimdi. Ve mümkün olduğu kadar çabuk dön. Matatu, Donna'yla git ve ona göz kulak ol.»</p>

  <p>Kızla iz sürücü koşarak uzaklaştılar. Onlar gereken şeyleri getirinceye kadar Sean'un yapabileceği hiçbir şey yoktu. O da oyalanmak için eşarbını ıslatarak Job'un kan ve toz içindeki yüzünü silmeye başladı. Zencinin kirpikleri oynadı. Gözlerini açtığı zaman Sean onun kendinde olduğunu anladı.</p>

  <p>«Pekâlâ, Job. Ben buradayım. Konuşmaya kalkma.»</p>

  <p>Job bir an gözlerini yumdu. Sonra tekrar açarak gövdesine bakmaya çalıştı. Nasıl bir yara aldığını anlamaya çabalıyordu. «Kaybettiğim kan ciğerlerimden mi geliyordu? Ayaklarım hâlâ yerinde mi? Ellerim...»</p>

  <p>Sean, «Sağ kolun ve omzundan yaralanmışsın,», dedi. «Ufak bir çizik. Kendine geleceksin, oğlum. Sana yazılı garanti veriyorum. Sana yalan söyler miyim?»</p>

  <p>Job'un dudaklarında hafif bir gülümseme uçuştu. Bir sırrı paylaşıyorlarınış gibi usulca göz kırptı. Sean'un kalbi sızladı o zaman. Söylediği yalandı, Job kurtulamayacaktı.</p>

  <p>Ama Sean yine de neşeyle, «Gevşe biraz,» dedi. «Piskoposun aktrise söylediği gibi: 'Uzan ve bu yatışın zevkini çıkar.' Artık her şey benim yönetimimde.»</p>

  <p>Job gözlerini kapattı.</p>

  <p>Claudia'yla Matatu paketleri yüklenmiş, alanın çevresine doğru koşuyorlardı. Birdenbire dumanların arasında o tanıdık ve korkutucu siluet belirdi. Claudia onu burada göreceğini hiç sanmamıştı.</p>

  <p>General China, «Miss Monterro,» diye seslendi. «Ne güzel bir rastlantı. Yardımınıza ihtiyacım var.» Yanında altı kadar subayı vardı.</p>

  <p>Claudia bu beklenmedik karşılaşmanın neden olduğu şoktan çabuk kurtuldu. «İşim var,» diyerek China'nin yanından geçmeye çalıştı. «Job yaralandı. Yarası ağır. Hemen onun yanına? gitmem gerekiyor.»</p>

  <p>China elini uzattı. «Korkarım benim ihtiyacım herkesinkinden fazla.»</p>

  <p>Claudia'nın tepesi attı. «Bırakın bunu şimdi. Job'un bütün bunlara ihtiyacı var. Yoksa ölecek.»</p>

  <p>China, «Onları adamlarımdan biri istediğiniz yere götürür,» diye cevap verdi. «Siz benimle geleceksiniz. Lütfen. Yoksa sizi adamlarımdan birine taşıtırım. Bu pek de vakarlı bir şey olmaz, Miss Monterro.»</p>

  <p>Claudia itiraz ederken Renamo subaylarından biri ilkyardım malzemesini ondan aldı. Kız sonunda bıkkın bir tavırla omzunu silkti. «Matatu, sen onunla git.» Yamacı işaret etti. Ufaktefek zenci hemen başını salladı. Claudia da China'nin onu geri döndürmesine izin verdi.</p>

  <p>Karmakarışık haldeki savaş alanında ilerlediler. Claudia yanmış bir Frelimo'nun cesedinin üzerinden atlarken ürperdi.</p>

  <p>«Albay Courtney'in saldırısı umduğumdan çok daha başarılı oldu.» General China pek nazikti. Gördüklerinin onu çok memnun ettiği anlaşılıyordu. «Üstelik sapasağlam bir Hint helikopterini de ele geçirmiş. Rus hava ve yer mürettebatını da.»</p>

  <p>«Beni fazla tutmayacağınızı umarım. Geri gitmem gerekiyor.»</p>

  <p>«Yüzbaşı Job siz olmasanız da yaşayacak ya da ölecek. Miss Monterro. Bana pilotla konuşmam için yardım etmenizi istiyorum.»</p>

  <p>Claudia kesin bir tavırla, «Ben Rusça bilmem,» dedi.</p>

  <p>«Neyseki pilot italyanca biliyor. Bu dili nasıl öğrenmiş bunu bilemiyorum. Ama durmadan, 'haliano, haliano,' diye tekrarlıyor.» China onu kolundan tutarak yamaca oyulmuş olan bir odaya indirdi.</p>

  <p>Claudia etrafına bakınınca burasının bir atölye olduğunu anladı. Beş Rus esiri dipte duruyorlardı.</p>

  <p>Claudia, «İçinizden hanginiz İtalyanca biliyor?» diye sordu.</p>

  <p>Uzun boylu, zayıf bir adam öne çıktı. Arkasında gri uçuş tulumu vardı. Yüzü ergenlik içindeydi. Uçuk mavi gözlerinden endişeli olduğu belliydi. «Ben biliyorum, sinyora.»<br /></p>

  <p>Claudia, «Bu dili nerede öğrendiniz?» dedi.</p>

  <p>«Karım Milano Üniversitesi mezunlarından. Doktorasını Moskova'da, Patrice Lumumba Üniversitesinde yaptı. Onunla orada tanıştık.» Pilot İtalyancayı koyu bir aksanla konuşuyordu ve grameri de bozuktu. Ama ne söylediği kolaylıkla anlaşılıyordu.</p>

  <p>Claudia, «Ben General China için tercümanlık yapıyorum,» diye açıkladı. «Ama sizi uyarmalıyım. O vahşi ve zalim bir insan. Ben onun ne müttefiki, ne de dostuyum. Sizi koruyamam.»</p>

  <p>«Teşekkür ederim, sinyora. Anlıyorum ama korunmaya ihtiyacım yok. Cenevre Anlaşmasına göre ben bir savaş esiriyim. Belirli bazı haklarım var. Adamlarımın da öyle.»</p>

  <p>China, «Ne diyor?» diye sordu.</p>

  <p>«Bir savaş esiri olduğunu, Cenevre Anlaşmasının onu ve adamlarını koruduğunu.»</p>

  <p>«Ona Cenevre'nin çok uzaklarda olduğunu söyleyin. Burası Afrika. Ve ben öyle bir anlaşmayı da imzalamadım. Burada sadece benim uygun gördüğüm hakları olacak. Ona şunu da söyleyin: Helikopteri benim emrimde uçuracak. Yer mürettebatı da Hint"in her zaman uçacak durumda olmasını sağlayacak.»</p>

  <p>Claudia bu sözleri çevirirken pilotun çene kasları kabardı, uçuk mavi gözlerinde sert bir ifade belirdi. Başını hafifçe çevirerek adamlarına kendi dilinde bir şeyler söyledi. Onlar da hemen başlarını sallayarak homurdanmaya başladılar.</p>

  <p>Pilot China'yı aşağılarcasına, «O kara maymuna söyleyin,» dedi. «Haklarımız olduğunda ısrar ediyoruz. Onun adına uçmayı da, savaşmayı da reddediyoruz. Bu bir ihanet olur.»</p>

  <p>China'nın isteğini reddettiği o kadar belliydi ki, general Claudia'nın bu sözleri çevirmesini beklemedi bile. «Ona tartışmalarla geçirecek zamanım olmadığını söyleyin. İnce ikna yöntemleri uygulayacak zamanım da olmadığını. Ondan bir kere daha bizimle işbirliği yapmasını isteyeceğim. Reddettiği takdirde de ona niyetimin ne kadar ciddi olduğunu kanıtlamak zorunda kalacağım.»</p>

  <p>Claudia Rus subayına, «Sinyor,» dedi. «Bu adam çok tehlikeli bir yaratık. Onun ağza alınamayacak gaddarlıklar yaptığını gördüm. Bana da işkence yaptı.»</p>

  <p>«Ben bir Rus subayı ve bir savaş esiriyim.» Pilot hazır vaziyetinde dimdik durdu. «Görevimi biliyorum.»</p>

  <p>Pilot cevap verdiği sırada China dikkatle onun yüzüne bakmıştı. Claudia adamın sözlerini çevirirken de soğuk soğuk güldü. «Cesur bir adam daha... Şimdi onun ne kadar cesur olduğunu anlamalıyız.» Maiyetindekilere hiç bakmadan Shangane dilinde bir emir verdi.</p>

  <p>Adamlar içinde oksiasetilen gaz tüpleri bulunan bir elarabasını öne doğru ittiler. China hâlâ Rus subayına gülümsüyordu. Pilot ise ona uçuk mavi gözlerinde soğuk bir ifadeyle bakıyordu. Bir irade savaşıydı bu. Sonunda China döndü. Masaya giderek oradaki araç gereçleri inceledi. Sonra çelikten yapılmış ince bir çubuğu seçip elinde tarttı. «Bu işimize yarar.» Bir kenara atılmış olan asbestostan örülmüş kaynak eldivenini aldı. Sağ eline geçirerek yine kaynak makinesine döndü. Davranışlarından böyle şeylere alışık olduğu anlaşılıyordu. Asetilen lambasını yaktı. Ayrı tüplerdeki oksijen ve asetilenin akışını sağladı.</p>

  <p>Sonra maden çubuğu eldivenli eliyle tutarak kızdırmaya başladı.</p>

  <p>Bütün Ruslar onu endişeyle seyrediyorlardı. Claudia sert bakışlı Rus pilotunun gözlerini kararsızca kırpıştırdığını gördü. Dudağının üzerinde ter tanecikleri belirmişti. Claudia usulca İtalyanca, «Bu adam bir hayvan,» dedi. «Bana inanın. Çok iğrenç şeyler yapabilir. Lütfen, sinyor, ben olacakları seyretmek istemiyorum.»</p>

  <p>Pilot red anlamında başını salladı ama gözlerini çubuğun kıpkırmızı kesilen ucuna dikmişti.</p>

  <p>«Onun hayvanca tehditlerine aldıracak değilim.» Sesi hafifçe çatallaşmıştı.</p>

  <p>China'nın elindeki çubuğun ucu bembeyaz kesildi. Zenci gülümseyerek döndü. Çubuğu bir orkestra şefinin batonu gibi sallayarak pilota gülümsedi. Tıpkı bir kobraya benziyordu. «İsteğimi tekrarlıyorum. Ona sorun. Beni helikopterle uçuracak mı?»</p>

  <p>«Nyet!» Pilotun sesi iyice boğuklaşmıştı. Ama yine de kesin bir tavırla konuşmuştu. Bir an durdu, sonra da ekledi. «Obezycma, kara maymun!»</p>

  <p>China onun önünde durup çubuğu gözlerinin yakınında dolaştırdı.</p>

  <p>Pilot, «Ona söyleyin, sinyora,» diye fısıldadı. «Gözlerim kör olursa hiç uçamam.»</p>

  <p>Claudia bu sözleri çevirdiği zaman China başını salladı. «Çok doğru.» Pilotun yanından ayrılarak diğer Ruslara döndü. Çubuğu her birinin önünde sanki onları ipnotize etmek istiyormuş gibi salladı. Hoşuna en çok sıranın ucundaki tombul teknisyenin tepkisi gitti.</p>

  <p>Adam duvara iyice yapıştı. Tombul pembe yanaklarından süzülen terler çenesinden damlıyordu.. Gıcırtıyı andıran bir sesle Rusça bir şeyler söyledi. Pilot ona ser bir sesle tek heceli bir emir verdi.</p>

  <p>«Bu hoşuna gitmedi değil mi, benim küçük şişman beye sümüklüböceğim?» China adama kinle gülümseyerek çubuğun sıcak ucunu yanağına iyice yaklaştırdı. Rus başını duvara dayadı. Bakışlarıyla çubuğu izlemeye çalışıyordu.</p>

  <p>Ama maden soğumaya başlamıştı. China sıkıntıyla kaşlarını çatarak çubuğu tekrar ısıtmaya başladı. Teknisyenin dizler bükülmüş, yağlı tulumu terden ıslanmıştı.</p>

  <p>Pilot ona cesaret vermek için alçak sesle bir şeyler söyledi. Adam başını sallayarak dikleşti. Pilota minnetle baktı. Bu kısa sahneyi seyreden China memnun memnun gülümsedi, gülümseyişi farkeden Claudia birdenbire durumu anladı. China bir deneme yapmış, böylece kurbanını da seçmişti. Teknisyen diğer Ruslar kadar metin değildi. Pilot da farkına varmadan onun arkadaşı olduğunu ve kendisi için endişelendiğini belli etmişti.</p>

  <p>Kız İtalyanca, «Lütfen...» diye fısıldadı. «Arkadaşsınız korkunç bir tehlikeyle karşı karşıya. Onu kurtarmak istiyorsanız bu adamın istediğini yapmalısınız.»</p>

  <p>Pilot ona baktı. Claudia yüzündeki ifadeden onun yumuşamaya başladığını anladı. Ve hemen ekledi. «Lütfen. Hiç olmazsa benim hatırım için. Olacakları görmeye dayanamayacağım.»</p>

  <p>Ama sonra çaresizce Rusun yüzündeki ifadenin değiştiğini gördü. Pilot kararlılıkla başını salladı. China da bu hareketi gördü.</p>

  <p>Çubuğu kaldırarak bembeyaz kesilmiş olan ucuna üfledi. Bu korkunç dakikayı mahsus uzatıyordu. Sonra birdenbire Portekizce bir emir verdi. Adamlarından ikisi teknisyeni kollarından yakaladıkları gibi sürüklediler. Yandaki banka yüzükoyun yatırdılar. Gerillalardan biri teknisyenin sırtına oturdu. Adam boş yere çabalıyor, tekmeler atmaya çalışıyordu. Ama diğer Shangane onun ayak bileklerini çabucak, ustalıkla sıraya bağladı.</p>

  <p>Rus pilotu bağırarak itiraz etti ve öne doğru bir adım attı. Ama Renamo subaylarından biri onun karnına tabancayı dayayarak onu geri itti.</p>

  <p>China pilota, «Sana tekrar soruyorum,» dedi. «Beni uçuracak mısın?»</p>

  <p>Pilot ona Rusça bir şeyler haykırdı. Hakaret ettiği belliydi. China adamlarına başını salladı.</p>

  <p>Renamo'lardan biri bıçağıyla teknisyenin pantolonunu yırttı. Altındaki külotu da indirdi.</p>

  <p>Claudia dehşetle teknisyenin tombul kabaetlerine bakakaldı. İki Renamo çabucak adamın bacaklarını ayırdılar. China çubuğun kızgın ucunu adamın makatına yaklaştırdı. Teknisyen sıcaklığı hissettiği an öyle şiddetle çırpınmaya başladı ki, iki Renamo subayı daha arkadaşlarına yardım etmeye koştular.</p>

  <p>China, Rus pilotuna baktı. «Evet?» Pilot çıldırmış gibi haykırıyordu. Bu korkunç davranış yüzünden suratının hatları çarpılmıştı. Zenciyi suçluyor, tehditler savuruyordu.</p>

  <p>China, «Ne yazık ki, yapmam gerekli,» diyerek çubuğu bir eskrim ustası gibi uzattı. Kızgın ucu Rusun cildine dokunur dokunmaz adam bir çığlık attı.</p>

  <p>Madenden dumanlar ve cızırtılar çıkıyor, China çubuğu çevire çevire teknisyenin makatından içeri sokuyordu. Claudia, Rusun feryatlarını duymamak için elleriyle kulaklarını tıkadı.</p>

  <p>Döndü. Bir köşeye koşarak yüzünü bir kum torbasına gömdü. Genzine dumanlar ve yanan etin müstehcen kokusu dolmuştu. Kendini tutmaya çabaladı ama başaramadı. Birdenbire kusmaya başladı.</p>

  <p>Arkasında çığlıklar hafifledi. Sonunda yerini korkunç iniltilere bıraktı. Diğer Ruslar ise öfkeyle bağırarak itiraz ediyorlardı. Gürültü gitgide artıyordu.</p>

  <p>Yine yanık et ve etrafa yayılmış olan pisliğin kokusu Claudia'nın yeniden kusmasına neden oldu. Sonra elinin tersiyle ağzını silerek alnını kum torbasına dayadı. Bütün vücudu titriyor, gözlerinden yaşlar akıyordu.</p>

  <p>Arkadaki gürültü yavaş yavaş hafifledi. Şimdi sadece teknisyenin iniltileri ve gırtlağından kopan gargaraya benzeyen sesler duyuluyordu. Bu sesler gitgide hafifliyordu ama yine de insanı şiddetle sarsacak gibiydi. Claudia Rusun ölmek üzere olduğunu anlıyordu.</p>

  <p>«Miss Monterro.» China'nın sesi pek sakindi. «Lütfen kendinizi toplayın. Daha işimiz var.»</p>

  <p>Claudia kendini tutamadı. «Sen bir hayvansın! Senden nefret ediyorum!»</p>

  <p>China, «Duygularınız beni hiç ilgilendirmiyor,» dedi. «Şimdi pilota benimle tam bir işbirliği yapmasını beklediğimi söyleyin.»</p>

  <p>Teknisyenin iniltileri kızın aklını karıştırıyordu. China'ya döndüğü zaman zavallı Rusun bağlarını çözdüklerini ve onun yere yuvarlanmasına izin verdiklerini gördü. China çelik çubuğu adamın vücudundan çekip çıkarmak zahmetine katlanmamıştı. Zavallı kurban toprak yerde bitkince yuvarlanırken çubuğu çekip çıkarmaya çalışıyordu. Ama çelik soğurken barsaklarına iyice yapışmıştı.</p>

  <p>China, «Pilotla konuşun,» diye emretti.</p>

  <p>Claudia bakışlarını ölmekte olan adamdan zorlukla ayırarak pilota döndü. «Lütfen onun istediğini yapın.»</p>

  <p>Pilot, «Yapamam!» diye haykırdı. «Benim görevim...»</p>

  <p>Claudia da öfkeyle bağırdı. «Lanet olsun görevine! Sen ve adamların sonunda onun akıbetine uğrayacaksınız!» Teknisyene bakmadan yeri işaret etti. «Sizin de başınıza aynı şey gelecek!» Diğer Ruslara döndü: Hepsi de korku ve dehşet yüzünden bembeyaz kesilmişlerdi. Kız İngilizce haykırdı. «Ona bakın! istediğiniz bu mu?» Adamlar İngilizce bilmiyorlardı ama Claudia'nın ne demek istediğini hemen anladılar. Pilota doğru döndüler.</p>

  <p>Rus subayı kısa bir süre onların yalvarışlarına aldırmadı. Ama China'nın bir emri üzerine Renamo'lar yer mürettebatından birini yakalayarak sıranın üzerine attıkları zaman durum değişti. Rus ellerini havaya kaldırarak boyun eğdiğini belirtti.</p>

  <p>Claudia'ya «Artık işkence etmemesini ona söyleyin,» dedi. «Emirlerini yerine getireceğiz.»</p>

  <p>China kıza sevimli bir tavırla gülümsedi. «Teşekkür ederim, Miss Monterro, Artık Albay Courtney'in yanına gidebilirsiniz.»</p>

  <p>Kız saşkın şaşkın, «Pilotla nasıl anlaşacaksınız?» diye sordu.</p>

  <p>«Ah, o beni anlamaya başladı bile.» China Rusa da tatlı tatlı gülümsedi. «Emin olun o pek kısa bir sürede benim dilimi güzelce konuşmayı öğrenecek.» Tekrar Claudia'ya döndü.</p>

  <p>«Albay Courtney'e saygılarımı bildirin. Mümkün olduğu kadar çabuk bana katılırsa sevinirim.</p>

  <p>Onunla vedalaşmak ve, 'İyi yolculuklar,' demek istiyorum.» Alayla kızın karşısında eğildi.</p>

  <p>«Güle güle, Miss Monterro. Hepimizi, yani Afrika'deki bu dostlarınızı sevgiyle hatırlayacağınızı umarım.»</p>

  <p>Claudia verecek cevap bulamadı. Kapıya doğru döndü. Bacakları lastikten yapılmıştı sanki.</p>

  <p>Tir tir titriyorlardı. Dehşetten sersemlemiş olan kız yamaçtan indi. Sonra duraklayıp kendini toparlamaya çalıştı. Gömleğinin eteğiyle yüzündeki yaş ve terleri sildi. Herhalde berbat haldeyim... Kırık tırnaklarını saklamak için yumruklarını sıktı. Omuzlarını dikleştirerek başını kaldırdı. Sean beni bu halde görmemeli. Kendine gel, kadın.</p>

  <p>Claudia hızla Sean'a doğru giderken avcı da başını kaldırdı. Hâlâ Job'la ilgileniyordu. «Ne oldu?» diye sordu. «Neden geciktin?»</p>

  <p>«General China burada. Beni onunla gitmeye zorladı.»</p>

  <p>«Ne istiyordu? Ne oldu?»</p>

  <p>«Hiç... Önemli bir şey olmadı. Bunu sana daha sonra anlatırım. Job nasıl?»</p>

  <p>Sean, «Ona tam bir litre plazma verdim.» dedi. «Nabzı daha iyi. Job yaşlı bir yaban öküzü kadar sağlamdır. Şimdi yardım et de yarasını saralım.»</p>

  <p>«Job kendinde mi?»</p>

  <p>«Bazen. Sonra kendinden geçiyor.»"</p>

  <p>Job'un yarası korkunçtu. Bu yüzden ikisi de bundan söz edemediler. Zaten zenci de söylediklerini duyabilirdi. Sean bütün yara yerine tendürdüyot macunu sıktı. Sonra temiz bir tampon koyarak sardı.</p>

  <p>Sonra, «Nabzı yine hafiflemeye başladı,» dedi. «Ona tekrar plazma vereceğim.»</p>

  <p>Kampın gerisindeki ormandan silah sesleri geldi. Claudia endişeyle başını kaldırdı. «O da nesi?»</p>

  <p>«Frelimo'lar karşı saldırıya geçtiler. Ama China buraya üç bölük getirdi. Frelimo'lar artık hava desteğini kaybettikleri için eski güçleriyle saldıramayacaklar. China'nın adamları onların ilerlemelerini engelleyebilecek.»</p>

  <p>«Sean, China da nereden çıktı? Ben onun...»</p>

  <p>Avcı, «Evet,» diye onun sözünü kesti. «Ben de onun hâlâ nehrin kıyısında olduğunu sanıyordum. Ama o kurnaz köpek hemen peşimizden gelmiş. Çabucak atılıp ganimeti toplamak için.» Dikkatle Claudia'yı süzüyordu. «Pekâlâ. Şimdi bana ne olduğunu anlat.»</p>

  <p>Kız neşeyle güldü. «Hiçbir şey olmadı.»</p>

  <p>«Bana numara yapma, güzelim.» Sean'un sesi şefkatliydi. Kolunu Claudia'nın beline doladı.</p>

  <p>Kız istememesine rağmen hafifçe, boğulurcasına hıçkırdı.</p>

  <p>«China,» diye fısıldadı. «Job'a olanlardan sonra... Benden sözlerini Rus pilota çevirmemi istedi. Ah, Tanrım, ondan nefret ediyorum! O bir hayvan... Beni... şeyi seyretmeye zorladı...» Birdenbire sustu.</p>

  <p>Sean, «Zalimce mi davrandı?» diye sordu.</p>

  <p>«Ruslardan birini öldürdü. Hem de korkunç bir biçimde.»</p>

  <p>«Bizim China'mız pek sevimli bir çocuktur. Ama olanları unutmaya çalış. Zaten yeterince derdimiz var. Bırak Ruslar da kendileri için endişelensinler.»</p>

  <p>«Rus pilotu helikopteri uçurmaya zorla razı etti.» Sean ayağa kalkarken kızı da birlikte kaldırdı. «Artık China'yı da, o Rusu da düşünme. Şimdi buradan nasıl kaçacağımızı düşünmemiz gerekiyor.» Çavuş Alphonso'yla altı Shangane'in onlara doğru koştuklarını görünce durakladı. Hepsi de ganimet yüklenmişlerdi.</p>

  <p>«Nkosi!» Alphonso'nun iri, yakışıklı yüzü mutlu bir gülümsemeyle aydınlanmıştı. «Ne çarpışma! Ne zafer!»</p>

  <p>Sean da başını salladı. «Hepiniz de İmpi aslanları gibi dövüştünüz. Savaşı kazandık ama artık bizim sınıra erişmemize yardım etmelisiniz. Yüzbaşı Job'un yarası çok ağır.»</p>

  <p>Alphonso'nun yüzündeki gülümseme silindi. Kabileleri arasındaki düşmanlığa rağmen iki adam birbirlerine istemeye istemeye saygı duymaya başlamışlardı. «Ne kadar ağır?» Çavuş Sean'un yanında durup Job'a baktı.</p>

  <p>Claudia atıldı. «Kampta cam elyaftan yapılmış bir sedye var. Job'u onunla taşıyabiliriz.»</p>

  <p>Alphonso kuşkuyla söylendi. «Sınır iki günlük uzaklıkta. Ve Frelimo bölgesinden geçeceğiz.»</p>

  <p>«Frelimo'lar kuyruklarının altına yanar kömür dokundurulmuş köpekler gibi kaçıyorlar.» Sean'un sesi sertti. «İki adamını yolla. Sedyeyi alıp gelsinler.»</p>

  <p>Çavuş, «General China seni istiyor,» dedi. «Rus henshaw'ıyla gidecek. Buradan ayrılmadan önce seninle konuşmak istediğini söyledi.»</p>

  <p>Sean, «Pekâlâ,» diye homurdandı. «Ama döndüğüm zaman sedye burada olmalı.» Saatine bir göz attı. «Bir saat sonra sınıra doğru yürümeye başlayacağız.»</p>

  <p>Alphonso neşeyle başını salladı. «Nkosü Biz hazır olacağız.» Sean, Claudia'ya döndü.</p>

  <p>«Gidip China'yla konuşacağım. Job'u helikopterle göndermesi için onu ikna etmeye çalışacağım. Ama açıkçası başarılı olacağımı hiç sanmıyorum. Lütfen Job'un yanında bekle ve özellikle nabzına dikkat et. Ecza çantasında adrenalin dolu bir' enjektör buldum. Ama onu başka çare kalmazsa kullan.»</p>

  <p>Claudia, «Lütfen çabuk dön...» diye fısıldadı. «Ben ancak sen yanımdayken cesur olabiliyorum.»</p>

  <p>«Matatu yanında olacak.»</p>

  <p>Sean yamacı hızla tırmandı. Yanından geçen Renamo'lar türlü eşya yüklenmişlerdi.</p>

  <p>China'nın bulabildiği her şeyi götürmek niyetinde olduğu anlaşılıyordu. Bunların arasında helikopterin yedek parçaları ve teneke teneke yakıt da vardı. Sean artık oradaki işlerinin bittiğini düşünüyor ve bir an önce yola çıkmak istiyordu. Ama yine de bir şüphe kurdu kafasını kemiriyordu. China gerçekten sözünde duracak ve gitmelerine izin verecek miydi?</p>

  <p>China komuta sığınağındaydı. Maiyeti ve esir Ruslar da yanındaydı. Sean içeri girdiği zaman incelediği haritadan başını kaldırarak nazik nazik gülümsedi. «Seni kutlarım, Albay Courtney. Harikaydın. Ünlü bir zafer sayılacak bu.»</p>

  <p>«Ve şimdi senin bana borcun var.»</p>

  <p>China başını salladı. «Sen ve yanındakiler gitmek istiyorsunuz. Artık ödeştik. Gidebilirsiniz.»</p>

  <p>Sean, «Hayır,» dedi. «Hesabıma göre bana hâlâ borç var. Yüzbaşı Job'un yarası ağır. Durumu kritik. Onu ele geçirdiğimiz Hint'le Zimbabve'ye göndermeni istiyorum.»</p>

  <p>China neşeyle güldü. «Şaka ediyorsun tabii. Öyle değerli bir şeyi bana yararı olmayacak bir iş için gönderemem. Bu tehlikeyi göze alamam. Hayır, albay, bütün borçlar ödendi. Şimdi lütfen olmayacak isteklerde bulunmakta ısrar etme. Kulaklarım iyi işitmediği için böyle şeyler beni sadece sinirlendiriyor. Sonunda sen ve dostlarının rahatça gidebileceğiniz konusundaki cömert kararımı değiştirebilirim.» Gülerek elini uzattı: «Haydi, haydi, albay. Alphonso'yla adamları sana yardım edecek. Artık dost olarak ayrılalım, Sen son derecede becerikli bir insansın. Bundan sonra benden yardım görmeden arkadaşlarını güvene kavuşturmayı başaracağından eminim.»</p>

  <p>Sean onun uzattığı eli görmezlikten geldi. China eline bir göz attı, sonra da indirdi. «Böylece ayrılıyoruz, albay. Ben kendi küçük savaşıma döneceğim. Kim bilir belki ilerde bir gün kendi ülkem de olacak. Sen o çok zengin, çok güzel genç Amerikalının kollarına dönüyorsun.»</p>

  <p>Gülümsemesi sinsiydi. «Sana mutluluklar diliyorum. Senin de benim için aynı şeyi dilediğinden eminim.» Tekrar haritanın üzerine eğildi. Sean şaşırdı. Ona her şey askıntıda kalmış gibi geliyordu. Birkaç dakika öylece durdu. Sonra dönüp çıktı.</p>

  <p>China ancak o gittikten sonra başını kaldırarak arkasından güldü. Kinle ve memnunlukla.</p>

  <p>Sean bu ifadeyi görseydi o zaman sorusunun cevabını da almış oturdu. Alphonso'nun adamları hızla çalışmış, her şeyi tamamlaımışlardı. Job şimdi hafif sedyede yatıyordu. Ama yine de sedyeyi dört kişinin taşıması gerekecekti. Sınıra yapacakları yolculuk çok zor olacaktı.</p>

  <p>Sean kendi kendini teselli etmeye çalıştı. Yol yüz kilometre bile değil. O kadar zorluk çekmeyeceğiz. Hızla ilerlersek iki gün sonra sınırda oluruz.</p>

  <p>Claudia onu görünce rahatladı. «Job biraz güçlenmiş gibi. Kendine geldi ve seni sordu. Ve bir tepe hakkında bir şeyler söyledi. 31 numaralı bir tepe mi ne?»</p>

  <p>Sean hafifçe gülümsedi. «Job'la ilk kez orada karşılaştık. Herhalde sayıklıyor.» İz sürücüye döndü. «Matatu, bizi ülkemize götür.»</p>

  <p class="yildiz">***</p>

  <p>Güneş doğalı sadece iki saat olmuştu. Ama bu kısa sürede sanki bir ömür boyu yaşamışlardı. Sean etrafına bakınırken; Hint helikopteri yerden yükseldi. Ekseni etrafında ağır ağır döndü, sonra Sean'la yanındakilere doğru daldı. Burnun altındaki hafif top da onlara doğru çevrilmişti. Avcı zırhlı ön camdan China'yı gördü. Silahın başındaydı ve gülümsüyordu.</p>

  <p>Küçük kervanın saklanabileceği, o korkunç silahtan kurtulabileceği hiçbir yer yoktu. Sean, Claudia'yı yakalayarak çekti. Onu kendi vücuduyla korumaya çalıştı.</p>

  <p>General China sağ elini kaldırarak alayla ona selam verdi. Helikopter hızla dönüp kuzeybatıya doğru gitti. Hepsi de sessizce arkasından baktılar. Sonra Sean, «Haydi gidelim, kardeşlerim,» dedi.</p>

  <p>Dört zenci sedyeyi kaldırarak koşmaya başladılar. Bir yandan da alçak sesle eski bir savaş şarkısı söylüyorlardı. Matatu her zamanki gibi en öndeydi.</p>

  <p>Gece yemek yemek ve dinlenmek için mola verdiler. Alphonso ona emredildiği gibi Renamo karargâhıyla bağlantı kurarak yerlerini bildirdi.</p>

  <p>Job kendine gelmişti. Boğuk bir fısıltıyla, «Bir aslan omzumu kemiriyor,» diye yakındı.</p>

  <p>Sean plazmadan uzanan lastik boruya enjektörle morfin verdi. Job da biraz rahatladı ve birkaç lokma konserve et yedi. Ancak susuzluğu açlığından çok daha fazlaydı. Sean ona iki fincan sıcak Rus kahvesi içirmeye başardı.</p>

  <p>Sonra Claudia'yla sedyenin yanında oturup ayın yükselmesini bekledi. Job'a, «Yine Honda vadisinden geçeceğiz,» dedi. «St. Mary Misyonuna erişir erişmez her şey düzelecek. Oradaki rahiplerden biri doktordur. Ben de Johannesburg'a kardeşim Garry'e haber gönderebilirim. Ondan şirketin jetlerinden birini Umtali'ye göndermesini isterim. Sen daha ne olduğunu anlamadan kendini Johannesburg'daki hastanede bulursun, ahbap. Sana orada dünyanın en iyi doktorları bakarlar.»</p>

  <p>Ay yükselince yine yola çıktılar. Sean ancak geçe yarısı mola verilmesine razı oldu. Otlan keserek Job'un sedyesinin yanına bir yatak yaptı. Claudia kollarında uykuya dalarken kızın kulağına, «Yarın gece sıcak bir banyo yapacaksın,» diye fısıldadı. «Temiz çarşaflar serili bir yatakta yatacaksın.»</p>

  <p>Kız içini çekti. «Söz veriyor musun?»</p>

  <p>«Tabii veriyorum.»</p>

  <p>Sean her zamanki alışkanlığıyla güneş doğmadan bir saat önce kalktı. Şafak nöbetini alacak olan Shangane'leri kaldırmaya gitti. Alphonso battaniyesini bir yana atarak kalktı. Sean'la birlikte nöbetçileri kontrol ettikten sonra kampın kenarında durdular. Çavuş ona bir Rus sigarası verdi.</p>

  <p>Sonra da, «Bana Güney Afrika hakkında söylediklerin doğru muydu?» diye sordu.</p>

  <p>«Sana ne söyledim?»</p>

  <p>«Herkesin, hatta zencilerin bile her gün et yediklerini.»</p>

  <p>Sean karanlıkta güldü. Alphonso'nun cennet fikri onu eğlendirmişti. Orası insanın her gün et yiyebildiği bir yerdi. Ona, «Bazen sığır eti yemekten bıkıyorlar,» diye takıldı. «O zaman değişiklik olsun diye tavuk ve kuzu etini deniyorlar.»</p>

  <p>Alphonso başını salladı. Bu inanılacak gibi değildi. Hiçbir Afrikalı sığır etinden bıkamazdı.</p>

  <p>«Bir zenci Güney Afrika'da ne kadar para kazanır?»</p>

  <p>«Eğer usta değilse ayda beş yüz rand kadar. Ama orada siyah milyoner de var.» Mozambik'te bir erkek is bulabilecek kadar şanslı olursa ancak bir yılda beş yüz rand kazanabilirdi. Milyon ise Alphonso'nun aklının hayalinin alabileceği bir rakam değildi.</p>

  <p>Çavuş şaşkın şaşkın, «Beş yüz?» diyerek başını salladı. «Ve onlara rand veriyorlar? Kâğıt escudo'lar ya da Zimbabve dolarları değil. Öyle mi?»</p>

  <p>Sean, «Rands,» diye tekrarladı.</p>

  <p>Alphonso kuşkuyla, «Ve dükkânlarda mallar var,» dedi. «İnsanın alabileceği şeyler. Öyle mi?»</p>

  <p>Sean, «Her istediğini alabilirsin,» diye cevap verdi. «Sabun ve şeker, yemeklik yağ ve mısır unu.» Bunlar Alphonso'nun yarı unuttuğu lüks şeylerdi.</p>

  <p>Çavuş sordu. «Her şeyden istediğim kadar alabilir miyim? Karne yok öyle mi?»</p>

  <p>Sean kesin bir tavırla başını salladı. «Parasını verebileceğin her şeyi alırsın. Karnın iyice doyduktan sonra ayakkabılar, elbiseler, kravatlar, transistorlu radyolar ve güneş gözlükleri seçebilirsin.»</p>

  <p>Alphonso heyecanla bağırdı. «Bisiklet?»</p>

  <p>Sean keyiflenmişti. «Sadece en aşağı tabakadan olanlar bisiklete biner. Diğerlerinin arabaları vardır.»</p>

  <p>«Zencilerin kendi arabaları da mı var?» Alphonso bu konuyu uzun süre düşündü. Sonra da karakterine hiç uymayan bir çekingenlikle, «Orada benim gibi birine iş bulunur mu?» diye sordu.</p>

  <p>«Senin gibi birine mi?» Sean sanki bu soruyu düşünüyormuş gibi bir tavır takındı. «Senin gibi birine mi? Kardeşimin bir altın maden var. Orada çalışırsan bir yıl sonra denetçi olabilirsin. İki yil sonra da vardiya şefi. Madene gittiğin gün orada çalışmaya başlamanı sağlayabilirim.»</p>

  <p>«Bir denetçi kaç para kazanıyor?»</p>

  <p>Sean elini salladı. «Bin, iki bin...» Alphonso sersemledi. Ona günde bir rand karşılığı Mozambik escudo'su veriyorlardı.</p>

  <p>Çavuş düşünceli bir tavırla, «Vardiya şefi olmak isterdim,» diye fısıldadı.</p>

  <p>Sean, «Sence Renamo çavuşu olmaktan daha mı iyi?» diye şaka etti.</p>

  <p>Alphonso alayla güldü. «Ah!»</p>

  <p>Sean ona takılmayı sürdürdü. «Ama tabii Güney Afrika'da oy verme hakkın yok. Sadece soluk suratlılar oy verebilirler.»</p>

  <p>Alphonso, «Oy,» dedi. «Oy nedir? Ben Mozambik'te de oy veremiyorum. Zambiya, Zimbabve, Angola ve Tanzanya'deki zenciler de öyle. Afrika'da kimse oy veremiyor. Belki insan hayatında bir kez tek partili bir hükümete ve başkana oy vermek zorunda kalıyor. O başkan da ömrünün sonuna kadar o mevkiden inmiyor.» Başını sallayarak burun kıvırdı.</p>

  <p>«Oy ha? İnsan oyu yiyemez. Giyemez de. Ona binip işine de gidemez. Ayda iki bin rand ve tok bir karın için oyumu sana verebilirim.»</p>

  <p>«Güney Afrika'ya gelirsen hemen beni ara.» Sean gerinerek gökyüzüne baktı. Şafak yaklaşıyordu.</p>

  <p>Alphonso, «Sana söylemem gereken bir şey var,» diye fısıldadı. Sesinin tonu değişmişti.</p>

  <p>Avcı durakladı.</p>

  <p>«Evet?» Shangane'e biraz yaklaştı.</p>

  <p>Çavuş sıkıntılı sıkıntılı öksürdü. «Seninle uzun bir yolda yürüdük.»</p>

  <p>Sean başını salladı. «Uzun ve çetin bir yolda. Ama yolun sonu gözüktü artık. Yarın sabah bu saatte...» Devam etmesine gerek yoktu. Alphonso hemen bir şey söylemedi.</p>

  <p>Sonra, «Yanyana savaştık da,» dedi.</p>

  <p>Sean, «Aslanlar gibi,» diyerek başını salladı,</p>

  <p>«Seni Baba ve Nkosi Kakülü diye çağırdım.»</p>

  <p>Sean resmi bir tavırla, «Bana şeref verdin,» dedi. «Ve ben de seni 'kardeşim' diye çağırdım.»</p>

  <p>Alphonso bir süre karanlığa baktı. Sonra da çok kesin bir tavırla, «Zimbabve sınırını aşmana izin veremem,» dedi. Sean fena halde şaşırdı.</p>

  <p>«Bana bunun nedenini söyle.»</p>

  <p>Alphonso, «Cuthbert'i hatırlıyor musun?» diye sordu. Sean ancak bir iki dakika sonra onun kim olduğunu anımsayabildi.</p>

  <p>«Cuthbert... yani şu Grand Reef üssündeki adam. Baskın için bize yardım eden Shangane?»</p>

  <p>Avcıya o günler sanki çok gerilerde kalmış gibi geliyordu.</p>

  <p>«General China'nın yeğeni. Ondan söz ediyorum.»</p>

  <p>«Sammy David Junior.» Sean güldü. «Amerikan gençleri gibi konuşan adam. Onu çok iyi hatırlıyorum.»</p>

  <p>«China onunla telsizle konuştu. Hemen bu sabah. Zaferimizden sonra. Ben sığınaktaki dış odadaydım ve her şeyi duydum.»</p>

  <p>Sean'un sırtında buzdan parmaklar dolaştı sanki. «China yeğenine ne söyledi?» diye sordu.</p>

  <p>Ama alacağı cevaptan korkuyordu.</p>

  <p>«Cuthbert'e, Zimbabve ordusuna, Grand Reef üssüne yapılan saldırıyı senin düzenlediğini ve füze dolu indeki'yi de senin çaldığını haber vermesini söyledi. 'Onlara albayın Zimbabve'ye Honde vadisinden gireceğini açıkla,' dedi. 'Onu ve grubunu orada beklesinler.'»</p>

  <p>Sean'un barsakları geçirdiği şok yüzünden sanki birbirlerine düğümlendi. China'nın hazırladığı o müthiş tuzak aklını durdurdu. Bir iblise yakışacak kadar zalimce bir şeydi bu.</p>

  <p>Önce artık kurtulduklarına inanmalarını sağlayacaktı. Sonra da tuzağa düşürecekti onları.</p>

  <p>Sean ve yanındakiler China'nın hazırlayabileceğinden daha korkunç bir akıbete uğrayacaklardı. Zimbabveliler herhalde öfkeden çıldıracaklardı. Sean'u Chikarubi cezaevindeki sorgulama hücrelerinden birine atacaklardı. Ve oradan bir daha sağ çıkamayacaktı. Job da yaralı olmasına rağmen onunla aynı kaderi paylaşacaktı. Claudia bir Amerikan vatandaşıydı ama artık resmen var değildi. Kızın kaybolduğu haftalar önce bildirilmişti. Onun da babası gibi öldüğünü sanacaklardı.</p>

  <p>Kapana kısılmışlardı ve kurtuluş yoktu. Arkalarında Renamo, iki yanlarında Frelimo ve karşılarında da Zimbabve güçleri vardı. Mahvolmuş, kısır topraklara düşmüşlerdi. Onları vahşi hayvanlar gibi avlayacaklardı.</p>

  <p>Ya da vahşi yerde açlıktan yavaş yavaş öleceklerdi. Sean kendi kendine, düşün, düşün, dedi. Bir çare bulmalısın...</p>

  <p>Alphonso'nun sesiyle daldığı düşüncelerden uyandı. «Biz güneye doğru inmeliyiz. Güney Afrika'ya gitmeliyiz.»</p>

  <p>«Biz mi dedin?» Sean hayretle Renamo çavuşuna baktı. «Bizimle gelmek mi istiyorsun?»</p>

  <p>Shangane filozofça bir tavırla, «Artık General China'ya dönemem ki,» dedi. «Onu ele verdim. Sizinle Güney Afrika'ya geleceğim.»</p>

  <p>«Dört yüz elli kilometrelik bir yol bu. Birbirine saldıran iki ordunun arasından geçeceğiz. Renamo ve Frelimo'ların. Sonra... Job ne olacak?»</p>

  <p>Alphonso, «Onu taşırız,» dedi.</p>

  <p>«Dört yüz elli kilometrelik yol boyunca mı?»</p>

  <p>«O halde onu geride bırakırız.» Shangane omzunu silkti. «Ne de olsa sadece bir Matabele. Ve ölüyor. Bu büyük bir kayıp sayılmaz.»</p>

  <p>Sean öfkeyle bağıracakken kendini zor tuttu. Sonra Alphonso'nun önerisini düşünmeye başladı. Neresinden bakılırsa bakılsın Renamo çavuşu haklıydı. İstemeye istemeye,</p>

  <p>«Pekâlâ,» diye itiraf etti. «Tek yol güneye doğru inmek. Belki Renamo'larla Frelimo'nun güney tümeninin arasından geçmeyi başarabiliriz. Bütün gereken, sıkı bir korunma altında olan demiryolunu ve Limpopo nehrini aşmak, o arada yeteri kadar yiyecek bulmak. Hem de on yıl boyunca süren bir iç savaş sırasında iyice yakılıp yıkılmış bir bölgede.»</p>

  <p>Alphonso neşeyle hatırlattı. «Ama Güney Afrika'da her gün et yiyeceğiz.»</p>

  <p>Sean doğruldu. «Adamların seninle gelecekler mi?»</p>

  <p>Alphonso kayıtsızca cevap verdi. «Gelmeyenleri öldürürüm. Onların General China'ya dönmelerine izin veremeyiz.»</p>

  <p>Sean ona hak verdi. «Doğru. Ve sen telsizle Zimbabve'ye geçtiğimi haber verirsin. Böylece China'yı dört beş gün telsizle oyalamış oluruz. Biz iyice uzaklaştıktan sonra ancak, güneye doğru gittiğimizi ve artık bize erişemeyeceğini anlar. Adamlarınla şimdi konuşman iyi olur. Çünkü hemen güneye doğru dönmemiz gerekiyor. Onlar kendiliklerinden ne işler karıştırdığımızı anlamadan önce durumu açıkla.»</p>

  <p>Alphonso nöbetçileri çağırdı. Şafağa özgü kurşuni ışıkta adamlarına onları götüreceği cenneti anlattı. «Artık hepimiz de savaşmaktan bıktık. Çalıların arasında hayvanlar gibi yaşamaktan. Erkekler gibi yaşamasını öğrenmemizin, bize oğullar verecek iyi eşler bulmamızın zamanı geldi.» Daha sözleri sona ermeden diğerlerinin gözleri heyecanla parlamaya başladı.</p>

  <p>Sean, Job'la Claudia'ya neler olduğunu anlatmak için onların yanına gitti. Kız zencinin yüzünü ıslak bir bezle siliyordu. «Job daha iyi,» diye haber verdi. «Gece dinlendiği için...»</p>

  <p>Sonra avcının suratındaki ifadeyi farkederek durakladı. Sean ne yapmaları gerektiğini açıklarken de bütün neşe ve umudu söndü. «Aslında bu işin bu kadar kolay olmayacağını seziyordum. General China'nın kılık değiştirmiş bir Noel Baba olmadığını.»</p>

  <p>Job sedyede öylesine hareketsiz yatıyordu ki, Sean onun yine kendinden geçtiğini sandı.</p>

  <p>Ama zenci gözlerini açarak fısıltıyla, «O Shangane'lere güvenebilir misin?» diye sordu.</p>

  <p>Sean hatırlattı. «Fazla bir seçeneğimiz yok ki. Biz...»</p>

  <p>«Beni burada bırakın.» Job'un sesi zorlukla duyuluyordu. Ama Sean'un yüzündeki ifade sertleşti.</p>

  <p>Öfkeyle, «Bırak bu saçmalıkları,» diye homurdandı.</p>

  <p>Job, «Ben olmazsam belki kurtulma fırsatını bulursunuz,» diye ısrar etti. «Ama bu sedyeyi de birlikte sürüklerseniz...»</p>

  <p>Sean, «Yanımızda iriyarı on iki Shangane var,» dedi.</p>

  <p>«Hepimizin ölmesindense birkaçımızın kurtulması daha iyi olur. Beni burada bırak, Sean. Claudia'yla kendini kurtarmaya bak.»</p>

  <p>«Öfkelenmeye başlıyorum.» Avcı ayağa fırlayarak Claudia' ya, «On dakika sonra yola çıkacağız,» dedi.</p>

  <p class="yildiz">***</p>

  <p>O gün akşama kadar ihtiyatla güneye doğru indiler. Demiryoluna yaklaştıkça daha ağırlaştılar. Sık sık abanoz korularına dalarak saklanmak zorunda kaldılar. Daha sonra mola verip ayın doğmasını beklediler. Alphonso telsizin antenini uzatarak General China'nın karargâhıyla bağlantı kurdu. «Kumru kaçıyor.» Bu sözleri duyan general, Sean ve yanındakilerin sınırı aştıklarını sanacaktı. Merkezdeki telsizci Alphonso'ya, «General karargâha dönmeni istiyor,» diye haber verdi.</p>

  <p>Alphonso telsizi kapattıktan sonra Sean'a bakarak güldü. «Oraya ancak iki gün sonra erişeceğimi düşünecekler. Ancak ondan sonra şüphelenmeye başlayacaklar.»</p>

  <p>Ay ağaçların arkasından yükselirken Sean'ta Matatu usulca ormana girdiler. Demiryolunu ve etrafı son kez inceleyeceklerdi. Kampa ancak üç saat sonra döndüler. Gece yarısı olmuştu.</p>

  <p>Sean uzaktan çobanaldatan kuşunu taklit ederek işaret verdi. Alphonso'nun Shangane'lerinden biri tarafından yanlışlıkla vurulmak istemiyordu. Cevap için tam bir dakika bekledi. Ama karşıdan ses çıkmayınca işareti tekrarladı. Ancak ortalık hâlâ çok sessizdi. Sean ilk kez kaygılanmaya başladı. Matatu'yla doğrudan doğruya kamp yerine girmeyerek çevresinde dolaştılar. Ufaktefek zenci ay ışığında beklenmedik izler bularak yere çömeldi. Endişeyle kaşlarını çatmıştı.</p>

  <p>Sean, «Kimler?» diye fısıldadı. «Ne tarafa gitmişler?»</p>

  <p>«Çok adam. Bizim kendi Shangane'lerimiz...» Matatu başını kaldırarak kuzeyi işaret etti.</p>

  <p>«Gidiyorlar.»</p>

  <p>«Gidiyorlar mı?» Sean şaşırmıştı. «Bundan bir anlam çıkmıyor. Yoksa... Ah, Tanrım! Olamaz!»</p>

  <p>Hızla ama sessizce kamp yerine girdi. Belirli noktalara diktiği nöbetçiler yerlerinde değillerdi. Biraz ilerde yatan diğer, beş Shangane de öyle. Sean yüzükoyun sürüne sürüne ilerledi. Shangane'lerin silahları ve donanımları da ortadan kaybolmuştu. Ay ışığında Job'un sedyesini ve onun yanında yatan Claudia'yı seçti. Kız bıraktığı gibi yatıyordu. Ama onun ilersinde biri yere yığılmıştı. Sean adamın kafasının arkasındaki ıslaklığı fark etti. Kan!</p>

  <p>İhtiyatı bir yana bırakarak Claudia'ya doğru koştu. Kızın yanında diz çökerek onu kollarına aldı. Claudia önce bağırdı. Sonra onu tanıyarak, «Sean,» dedi. Hâlâ uyku sersemiydi. «Ne var? Ne oldu?»</p>

  <p>Sean heyecanla, «Çok şükür!» diye bağırdı. «Ben de sandım ki...» Kızı usulca yatırarak Job'a doğru eğildi. «Job, iyi misin?» Arkadaşını hafifçe sarstı. Job kımıldanarak bir şeyler mırıldandı.</p>

  <p>Sean ayağa fırlayıp yerde yatan Alphonso'ya koştu. Boynuna dokundu. Zencinin cildi sıcak, nabzı da düzgün ve güçlüydü. Sean, «Claudia.» diye seslendi. «Elfenerini getir.»</p>

  <p>Fenerin ışığında çavuşun kafasındaki yarayı inceledi. «Aman çok hoş...» Kanama durmuştu ama Sean yine de yaraya tampon koyarak Alphonso'nun başını sardı. «İyi ki kafasına vurmuşlar. Yoksa ciddi bir zarar verebilirlerdi.» Ekşi bir tavırla bu şakasına güldü.</p>

  <p>Claudia endişeyle, «Ne oldu, Sean?» diye sorup duruyordu. «Derin bir uykuya dalmışım. Hiçbir şey duymadım.»</p>

  <p>Sean, «Sansın varmış,» dedi. «Yoksa senin de başına aynı şey gelirdi.»</p>

  <p>«Ne oldu? Diğerleri neredeler?»</p>

  <p>Sean, «Gittiler,» diye açıkladı. «Uçtular. Bizi terkettiler. Ya yürüyüş ya da gidecekleri yer hoşlarına gitmedi. Alphonso'nun kafasına vurdular ve General China'nın yanına kaçtılar.»</p>

  <p>Kız ona bakakaldı. «Yani artık dört kişi miyiz? Alphonso dışında bütün Shangane'ler gitti mi?»</p>

  <p>Sean, «Evet,» dedi. Aynı anda Alphonso inleyerek elini sargılı başına dokundu. Avcı çavuşun oturmasına yardım etti.</p>

  <p>«Sean!» Claudia onun kolunu çekiştirdi. «Şimdi ne yapacağız?» Avcı Job'un sedyesine baktı.</p>

  <p>Kız ekledi. «Job'u nasıl götüreceğiz? Onu nasıl taşıyacağız? Buradan nasıl kurtulacağız?»</p>

  <p>«İşte bunlar son derecede ilginç sorular, sevgilim.» Sean'un yüzünde çok haşin bir ifade belirmişti. «Sana ancak şu kadarını söyleyebilirim: Yarın bu saatlerde eski dostumuz General China kaçtığımızı öğrenecek. Ne tarafa doğru gittiğimizi de.»</p>

  <p>«Peki, ne yapacağız?»</p>

  <p>«Fazla bir seçeneğimiz yok. Bizim için bir tek yol var. Yani seçtiğimiz yönde ilerlemek.»</p>

  <p>Sean eğilerek Alphonso'yu ayağa kaldırdı.</p>

  <p>Claudia endişeyle, «Ama bu imkânsız,» diye fısıldadı. «İkiniz sedyeyi taşıyamazsınız.»</p>

  <p>«Haklısın tabii. Bir çaresini bulmaya çalışacağız.» Job'u. kaldırarak Claudia'nın battaniyesinin üzerine yatırdılar. Sean, cam elyaf sedyeyi sökmeye başladı. O daha işini bitirmeden Matatu gözüktü ve onun kulağına bir şeyler fısıldadı.</p>

  <p>Sean, Alphonso'ya, «Onları iyi eğitmişsin,» dedi. «Senin Shangane'lerin hepsi ayrı bir yöne doğru gitmişler. Onları izlersek belki bir ikisini yakalayabiliriz. Ama aralarından birkaçı China'ya ulaşıp ona müjdeyi verecekter.»</p>

  <p>Alphonso acı acı küfrederken Sean da çalışmasını sürdürdü. «Job'u aramızda taşımamız için salıncak gibi bir şey yapacağım.»</p>

  <p>Claudia kuşkuluydu. «Job oturacak kadar güçlü değil. Hareket ettiği an yarası kanamaya başlar...» Sean ona öfkeyle baktığı için hemen sustu.</p>

  <p>«Aklına başka, daha iyi bir yol geliyor mu?» diye homurdandı Sean. Kız, «Hayır,» der gibi başını salladı. Avcı konuşmasını sürdürdü. «Yolda gerekli ayarlamaları yaparız.» Claudia'ya baktı. «Zorluk çıkaracağına Shangane'lerin geride bıraktıkları eşyaları biraraya topla. Onların arasından bazılarını seçeceğiz.»</p>

  <p>Dediği gibi de yaptı. Sadece en önemli şeyleri aldı. «Alphonso'yla Job'u aramızda taşıyacağız. Temel silahlarımızı ve birer battaniye alacağız. Ecza çantasını, su mataralarını da Matatu'yla Claudia taşımak zorundalar. Tabii onlar da birer battaniye alacaklar. Diğerlerini geride bırakacağız.»</p>

  <p>Claudia, «Ya konserveler?» diye sordu.</p>

  <p>Sean sert sert, «Unut onları,» dedi. Sonra da yükleri paylaştırdı. Terkettikleri silahları ve diğer eşyaları bir çukura gömdüler. Frelimo devriyelerinin onları bulmalarını istemiyorlardı.</p>

  <p>Sean sonra Job'a, «Pekâlâ, oğlum,» dedi. «Gitme zamanı geldi.» Saatine baktı. Üçe geliyordu. İyice gecikmişlerdi. Ve demiryolunu aşmaları için de sadece birkaç saatleri vardı.</p>

  <p>Sonra hava aydınlanacaktı.</p>

  <p>Neyseki Job'u taşımanın zorluğuna rağmen demiryolunu Matatu'nun bulduğu yerden kolaylıkla aşabildiler. Frelimo nöbetçilerinin sarhoş oldukları ve üstelik birtakım kadınlar getirdikleri anlaşılıyordu.</p>

  <p>Yaklaşan şafak yıldızları sönükleştirirken mola verdiler. Job'un yarası kanamaya başlamıştı.</p>

  <p>Yüzü kül rengiydi. Dudakları kuruyup çatlamıştı. Nefes alırken ıslık çalar gibi bir ses çıkarıyordu. Sean usulca sargıyı açtı. Sonra da Claudia'yla birbirlerine dehşetle baktılar. Avcı eğilerek yarayı kokladı ve çürümenin başladığını gösteren, o ilk kokuyu duydu.</p>

  <p>Job ona gülümsedi. «Bonfile nasıl?»</p>

  <p>«Harika. Sadece biraz sos gerekli.» Tamponu çıkarmaya cesaret edemiyordu. Kanama şiddetlenebilirdi. O yüzden gazlı bezin üzerine yine yarım tüp macun halinde tentürdiyottan sıktı. Sonra yarayı temiz sargı beziyle sardı. «Yolumuza devam etmemiz gerekiyor, Job.</p>
</body>
</html>
