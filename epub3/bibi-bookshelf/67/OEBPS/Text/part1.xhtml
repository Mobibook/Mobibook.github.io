<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Huzursuzluğun Kitabı</title>
  <link href="../Styles/main.css" rel="stylesheet" type="text/css" />
</head>

<body class="part epub-type_part">
  <div class="html5_section">
    <h1 class="baslik4">I</h1>

    <h1 class="baslik5">Vicente Guedes’in adının geçtiği metinler</h1>

    <p>Vicente Guedes’le tamamen rastlantı sonucu tanıştım.<a class="si-noteref epub-type_noteref" href="#f132" id="ref_f132">132</a> İkimiz de sık sık, aynı tenha, ucuz lokantaya giderdik. Göz aşinalığımız vardı ve sonunda kendiliğinden, sessizce selamlaşır olmuştuk. Bir gün aynı masada karşı karşıya geliverdik; öylesine iki çift laf ettik, derken sohbet koyulaştı. Her gün, akşamla kalmayıp öğlen yemeğinde de buluşmaya başladık. Akşam yemekten sonra bazen birlikte çıkıyor, çene çalarak biraz geziniyorduk.</p>

    <p>Vicente Guedes bu bomboş hayata, kimi sırlara erenlerin kayıtsızlığıyla katlanıyordu. Zihni tamamen zayıflara özgü stoacılığa göre işliyordu.</p>

    <p>Ruhsal yapısı yüzünden bütün arzuları duymaya mahkûmdu; kaderi ise her şeye sırt çevirmeye mecbur ediyordu onu. O güne dek kimse bu kadar şaşırtmamıştı beni. Bu adam, dünyadan el etek çekmek gibi bir niyeti olmaksızın, tabiatının çizdiği doğru hedeflerin hepsinden vazgeçmişti. Hırs içine işlediği halde, hiçbir hırs beslememenin zevkini çıkarıyordu ağır ağır.</p>

    <p>... Huzur dolu bu kitap.</p>

    <p>Dünya dünya olalı, durgunluğunun altında en büyük incelikleri saklayan, katıksız düşlerde en çok çığırından çıkan insanlardan birinden geriye kalan ve kalacak olan sadece bu. Bana öyle geliyor ki, dışarıdan insan denilen varlıklar arasında, özbilincini bu kadar karmaşık bir şekilde yaşamış biri daha yoktur. Bu züppe ruhlu adam, var olmak denen tesadüfün içinde hayal kurma yeteneğini taşıdı her yere.</p>

    <p>Bu kitap, hiç hayatı olmamış bir adamın biyografisidir.<a class="si-noteref epub-type_noteref" href="#f133" id="ref_f133">133</a></p>

    <p>Vicente Guedes’in ne kim olduğu bellidir, ne de ne iş yaptığı [...]</p>

    <p>Bu kitap için onun elinden çıktı, denemez; onun ta kendisidir çünkü. Fakat burada bize söylenen her kelimenin ardında, karanlıkta kıvranıp duran muammaların olduğunu da unutmayalım.</p>

    <p>Vicente Guedes için, kişinin kendini bilmesi bir sanat, bir ahlaktı; düş kurmak ise onun diniydi.</p>

    <p><span>İç asalet denen şeyi yarattı, dört dörtlük bir aristokratın dış görünüşünün, ruhtaki en sadık yansımasıdır bu</span>.</p>

    <p>Lüks evinin terasında otururken hayattan sıkılan bir adamın mutsuzluğu bir şeydir; benim gibi Aşağı Şehir’ de, dördüncü kattaki bir odadan manzarayı seyretmek zorunda olan, ne yaparsa yapsın bir yardımcı muhasebeci olduğunu unutamayan bir adamın mutsuzluğu başka bir şeydir.</p>

    <p><em>“Tout notaire a rêvé de sultanes...”</em><a class="si-noteref epub-type_noteref" href="#f134" id="ref_f134">134</a></p>

    <p>Resmî belgelerde, meslek hanesine <em>büro çalışanı</em> diye yazdığımda kimse şaşırmazken, ben yersiz bir alaycılıkla karışık gizli bir zevk duyuyorum. Nasıl olup da adımın ticaret yıllığında, bu şekilde yer alabildiğini merak ediyorum.</p>

    <p>Günlük’e epigraf:</p>

    <p>Guedes (Vicente), büro çalışanı, Rua dos Retroseiros<a class="si-noteref epub-type_noteref" href="#f135" id="ref_f135">135</a></p>

    <p><em>Anuário</em> <em>Comercial de Portugal.</em><a class="si-noteref epub-type_noteref" href="#f136" id="ref_f136">136</a></p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f132">
      <a class="si-backref" href="#ref_f132">132</a><span class="si-footnote-text">. Vicente Guedes, Pessoa’nın ilk başta <em>Huzursuzluğun Kitabı</em>’nın yazarı olarak tasarladığı yan kimliklerinden biriydi. <em>A Educaçao do Estóico</em>’nun “yazarı” olan Baron Teive’ye benzer.</span>
    </div>

    <div class="si-footnote html5_aside epub-type_footnote" id="f133">
      <a class="si-backref" href="#ref_f133">133</a><span class="si-footnote-text">. Portekizcedeki cümle karışıktır: “Tam olarak yaşamamış birinin” ya da “hiç yaşamamış birinin”, yani var olmamış birinin, olarak da anlaşılabilir. Öte yandan bir başka versiyonda, “Bu kitap, olaysız bir otobiyografidir,” denilir ki, bu cümle, R. Zenith tarafından kitabın alt başlığı olarak kulanılmıştır.</span>
    </div>

    <div class="si-footnote html5_aside epub-type_footnote" id="f134">
      <a class="si-backref" href="#ref_f134">134</a><span class="si-footnote-text">. Flaubert’den alıntı; metinde Fransızca; “Her noterin gönlünde bir hanım sultan yatar…”</span>
    </div>

    <div class="si-footnote html5_aside epub-type_footnote" id="f135">
      <a class="si-backref" href="#ref_f135">135</a><span class="si-footnote-text">. Kelime anlamı: Tuhafiyeciler Sokağı.</span>
    </div>

    <div class="si-footnote html5_aside epub-type_footnote" id="f136">
      <a class="si-backref" href="#ref_f136">136</a><span class="si-footnote-text">. Portekiz Ticaret Yıllığı. (Ç.N.)</span>
    </div>
  </div>
</body>
</html>
