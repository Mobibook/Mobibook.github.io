<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator"/>

  <title>EVL‹YÂ ÇELEB‹ SEYAHATNÂMES‹</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre" >
  <div class="Section">
    <div class="calibre1">
      <p class="arabaslik">Ne dırâz edelim. Âhir nesîm-i nusret Selîm Hân tarafına esüp cümle asker-i Gavrî dendân-ı tîğden geçüp bakıyyetü's-seyfleri Gavrî ile bile <i class="calibre3">aynek yâ Mısır</i> deyüp firâr etdiler.</p>

      <p class="arabaslik">Ba‘zı müverrih Gavrî bu cengde katl oldu, derler, ammâ sahîh değildir. Mısır'a varup yine asker cem‘ etdüği muhakkakdır.</p>

      <p class="arabaslik">Andan Selîm Şâh yigirmi gün Merc-i Dâbık sahrâsında meks edüp eyle mâl-ı ganâyime müstağrak oldular kim bir şütürbân ve bir harbende ücret ile hizmetkâr iken kendiler birer ikişer katâr deve yükü mâl-ı Kârûn'a mâlik olup ol gün bay oldular. Ve cümle Gavrî askeri,</p>

      <p class="arabaslik">"Sabâh ceng-i sultânîdir" deyü cümle erzâkların zemîne defn edüp cümlesi cengde gâyib olunca azamet-i Hudâ âl-i Osmân askeri zemînden bu mâlı çıkarup cümle gedâlar ihtiyâcdan berî oldular.</p>

      <p class="arabaslik">Andan Selîm Şâh Azez kal‘asına gelüp meks eyledi. Ve asker-i İslâm,</p>

      <p class="arabaslik">"Çerkez askerinde mâl-ı Kârûn var imiş" diyerek Gavrî askerin dağ u taşdan kova kova bulup katl edüp mâlın alırlardı.</p>

      <p class="arabaslik">Bu hâl ile Gavrî'nin mukaddemâ Şâm vezîri Senyal ve Kertbay ve Kodabay ve hâlâ <span class="calibre25">zuhâl(?)</span> <span class="calibre31">ve</span> Şâm vezîri Cânbezdi cânından bezüp firâr etdiler. Ve Gazâlî hâmûn gazâllerine karışdı.</p>

      <p class="arabaslik">Ve Haleb hâkimi Hayre Bay mukaddemâ Haleb'den firâr edüp kendü ayağıyla rikâb-ı hümâyûna yüz sürüp cân [u] dilden bende-i Selîm Hân olmuşdu. Selîm Hân dahi yemîn billâh edüp istikâmet ile hizmet idüp,</p>

      <p class="arabaslik">"Hayre delâlet et, Allâh ile ahdim olsun, Mısır'ı feth edersem seni mustakil Mısır hâkimi edeyim ve murâd [u] maksûdun kadar sana asker vereyim, hemân iş gör, göreyim seni" deyü çok <b class="calibre2">[Y 48b]</b> istimâletler verüp haddinden ziyâde ihsân [u] in‘âmlar görüp Rûmeli'nde Hayre Bay'a Köstendil sancağı ihsân olunup Mısır gazâsına gelirken Halebü'ş-şehbâ altına meks oldukda Hayre Beğ hakkâ ki hizmetler edüp anın re’yiyle cümle Haleb ulemâsı ve sulehâsı ve e’imme ve hutabâsı ve meşâyih ve cümle askerîsi Haleb'in miftâhların Selîm Şâh'ın huzûruna getürüp cümlesi ihsân-ı pâdişâhî ile şerefyâb olup sene 921 târîhinde Haleb amân ile feth olunup eyâleti Karaca Paşa'ya ve mevleviyyeti Çömlekcizâde Kemâl Çelebi'ye sadaka olunup Selîm Şâh deryâ-misâl mansûr u muzaffer olmuş askerle Haleb'de Hünkâr sarâyında meks edüp Ulu câmi‘de Hazret-i Zekeriyyâ'yı ve sâ’ir âyân [u] kibâr-ı evliyâullâhları ziyâret edüp ruhâniyyetlerinden istimdâd taleb edüp,</p>

      <p class="Balk15">Cânib-i erba‘ada olan vilâyetlere istimâlet hatları gidüp kal‘aların miftâhları ile gelüp mutî‘ [u] münkâd olan ahâlî-i vilâyeti beyân eder</p>

      <p class="arabaslik">Evvelâ Mar‘aş ve Ayntâb ve Rîha ve Ma‘arra ve Rûha ve Birecik ve Harrân ve Kilis ve Azez ve Haleb ve Hamâ ve Hıms ve Mıdık ve Şecer ve Ayntâkıyye ve Lâtıkıyye ve Cebeliyye ve Markab ve Hüsün ve Tarabulus ve Berût ve Sayda ve Akka ve Sıfet ve Remle ve Zübdâniyye ve Ba‘lebekke ve Şıkıf ve Taberistân ve Filistîn ve Leccûn ve Aclûn ve Nâbulus ve Kudüs ve İzzetü'l-Hâşim, bu makûle yüz kırk pâre kılâ‘-i metîneler amân ile feth olup ahâlîleri mutî‘ [u] münkâd oldular.</p>

      <p class="arabaslik">Ve çöl Urbânından âl-i Benî Selâme ve âl-i Reşîd ve âl-i Vahîdât ve âl-i Benî Umûrî ve âl-i Benî Zühd ve âl-i Benî Ribâh ve âl-i Benî Turâbî ve âl-i Benî Sâlim, ve'l-hâsıl yetmiş kabâ’il-i Urbân ve cemî‘i Dürzî ve Teymânî ve Yezîdî ve Mervânî ve Hûbârî ve Ma‘rûfî ve Aklı ve Kızıllı ve Şehâbî ve Şehbâzî ve Nusayrî ve Tâtekî, ve'l-hâsıl Sayda Berût dağlarında milel-i dâllenin cümlesi kılâ‘ların fethi teshîr olduğun istimâ‘ edicek ale'l-umûm Selîm Şâh'ın pây-i semend-i adâletine yüzler sürüp rehîn oldular, <a class="pcalibre pcalibre1" id="_ftnref73"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn73" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[73]</span></span></sup></span></span></a> âyet<span class="calibre26">;</span>in tilâvet etmeğe agâze etdiler.</p>

      <p class="arabaslik">Andan Selîm Şâh Haleb'den kalkup <b class="calibre2">Hantıman</b>'a. Andan <b class="calibre2">kal‘a-i Ma‘arra</b>'ya, mîrlivâlığın Atâ Beğ'e atâ etdi.</p>

      <p class="arabaslik">Andan <b class="calibre2">kal‘a-i Hama</b> <i class="calibre3">hamâhümallâhu teâlâ</i> ahâlîsi istikbâle çıkup Selîm Hân'ın pây-i semendine pâyendâzlar edüp kal‘ayı teslîm eyleyüp mîrlivâ Turhan Beğ oldu.</p>

      <p class="arabaslik">Andan <b class="calibre2">kal‘a-i Hıms</b>, cümle halkı pâyendâz ile istikbâle çıkup mîrlivâlığı İhtimânzâde'ye ihsân olundu.</p>

      <p class="arabaslik"><b class="calibre2">Şâm-ı Tarabulus</b><span class="calibre26">;</span> Güzelce Kâsım Paşa'ya verilüp donanma-yı hümâyûn Tarabulus'a gelmek fermân olundu.</p>

      <p class="arabaslik">Andan Selîm Şâh azametle Şâm üzre gidüp Şâm'a karîb vardıkda Hayre Beğ'in hayırhâhlığı <b class="calibre2">[Y 49a]</b> sebebiyle Gavrî'nin Şâm vezîri olan Cânbezdi cümle ehl-i Şâm ile Selîm Şâhın pây-ı semendine yüzler sürüp cerâyiminden afv olunup yine Cânberdi'ye eyâlet-i Şâm ihsân olunup mevleviyyet monlâ (---) Efendiye sadaka olunup Selîm Şâh bir alay-ı azîm ile Şâm'a dâhil olup cemî‘i râhlarına dîbâ ve şîb ü zerbâf pâyendâz edüp sene 921 târîhinde,</p>

      <p class="Balk">Feth-i kal‘a-i Şâm</p>

      <p class="arabaslik">Bunda dellâllar nidâ edüp meştâ fermân olundu. Ve Şâm'a iç kal‘a binâ olunmak fermân olunup kaçan Selîm Şâh şehzâde iken Tarabefzûn'da tâc u taht ve raht u bahtın terk edüp seyâhate müteveccih olduğu mahalde Tarabefzûn kâyimmakâm[ı] nasb eyledüği Sarı Arslan nâm mirlivâya kal‘a-i Şâm'ı metânet üzre binâ etmeği ana fermân edüp Selîm Şâh Mısır fethinden sonra Şâm'a gelüp kal‘a-i Şâm'ı tamâm bulunca bânîsinin ismiyle Şâm kal‘asına Sarı Arslan dedi. Hâlâ Şâm'ın iç kal‘ası Selîm-i Evvel'indir kim Sarı Arslan derler, ammâ taşra kal‘ası Mu‘âviye ibn Ebî Sufyân'ındır ki âl-i Ümeyye binâsıdır.</p>

      <p class="arabaslik">Ve Mısır'dan Şâm'a kanadı nâmeli güvercinler gelüp Cânberdi'ye vâsıl olup Cânberdi dahi kâğıdları Selîm Şâh huzûruna güvercinler ile götürüp kanatlarından kâğıdları çıkarup kırâat olundukda eyle tahrîr etmiş kim Sultân Gavrî askeriyle Merc-i Dâbık'da münhezim olup firâr edenlerin cümle heccânları ve atları Katıyye ve Ümmü'l-Hasan çölünde ac susuz helâk olup halâs olanı Urbân-ı uryân kırmış. Ancak Gavrî altmış âdemle Mısır'a yetmiş. Hâlâ Tumanbay'ı serdâr edüp asker yazmadadır, deyü mektûbu<span class="calibre26">u</span> sabâh yazup Mısır'dan Şâm'a vakt-i asrda gelüp Selîm Hân ta‘accüb eder. Hakîkatü'l-hâl Mısır benderlerinde hâlâ kebûter ile benderden bendere kâğıd uçururlar.</p>

      <p class="arabaslik">Ba‘dehu Selîm Hân asker tedârikinde olup günden güne elzem-ı levâzımâtlar gördü.</p>

      <p class="Balk">{Der beyân-ı kabr-i Muhyiddîn ibnü'l-Arabî <span class="calibre40">(---) (---)</span>}</p>

      <p class="arabaslik">Hikmet-i Hudâ bir gün Selîm Hân meştâ-yı Şâm'da Kemâl Paşazâde ile kitâb tetebbu‘ ederken Muhyiddîn el-Arabî'nin bir risâlesinde <i class="calibre3">izâ câe's-sîn dahale'ş-şîn azhar bi-merkadi'l-mîm<a class="pcalibre pcalibre1" id="_ftnref74"></a></i> <a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn74" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[74]</span></span></sup></span></span></a> lafz-ı dürerbârların görüp <i class="calibre3">sîn</i>'den murâd Selîm'dir, <i class="calibre3">dahale'ş-şîn'</i>den murâd Selîm Şâm'a dâhil ola, <i class="calibre3">azhar bi-merkadi'l-mîm</i>'den murâd Muhyiddîn'in <b class="calibre2"><span class="calibre31">[P 175b]</span></b> kabri zâhir ola, deyü istihrâc edüp Selîm Hân bu rumûz-ı cifre meğer münkir imiş. Hemân sâ‘at,</p>

      <p class="arabaslik">"Efendi, Muhyiddîn['i] ziyâret edüp kabrin dahi zâhir ü ayân beyân edelim" deyü ahâlî-i Şâm'ın müsin âdemlerinden su’âl etdiler. Aslâ bir ferd-i âferîde haber vermeğe kâdir olmadılar. Kimi dedi: Bu rumûzâtından ma‘lûm olur kim Şâm etrâflarındandır, ammâ kabir nâ-ma‘lûm olduğundan <i class="calibre3">azhar bi-merkadi'l-mîm</i> buyurdukları oldur, deyü Selîm Hân hayli <b class="calibre2">[Y 49b]</b> müte’ellim olup ol gece menâmında görür kim Hazret-i Muhyiddîn gelüp,</p>

      <p class="arabaslik">"Yâ Selîm, senin Şâm'a gelmene muntazır idim, safâ geldin. Mısır gazân müyesser oldu, sana tebşîr etdim. Sabâh ıstablından bir siyâh <b class="calibre2"><span class="calibre25">[Q 177b]</span></b> ata süvâr olup ol at seni bana getürüp bulur. Beni hâk-i mezelletden kaldırup bu Sâlihiyye'de bana bir türbe ve âsitâne ve bir câmi‘ ve imâret ve medrese ve mekteb-i sıbyân ve hammâm ve mahkeme ve hâkim-hâne ve esvâk-ı muhtasaralar ve çeşme ve arklar ile sular getürüp benim Sâlihiyye'mi amâr eyle ve yürü işin Allâh râst edüp Mısır fethi müyesser oldu", deyü Selîm Hân bu vâkı‘ayı görüp hâbdan bîdâr olup,</p>

      <p class="arabaslik">"Tîz bir siyâh at eğerlen" der.</p>

      <p class="arabaslik">"Siyâh at yokdur" derler.</p>

      <p class="arabaslik">"Elbetde bulun" deyü ibrâm [u] ilhâh eder.</p>

      <p class="arabaslik">Bilâhare bir siyâh çakal uyuz sakkâ bârgiri var imiş, cümle huddâmlar başına üşüp buna bir tîmâr ederler kim bârgirin aklı başına gelüp eğerlerler.</p>

      <p class="arabaslik">Selîm Hân süvâr olup licâmın eğerhânesine bırağup at süheyl urarak cünbüş-i merdâne edüp haykırarak Sâlihiyye'ye varup bir mezbelistân kömlüğü üzre çıkup at eşinmeğe başlar. Ol mertebe eşinir kim Selîm Hân üstünde tâkat getüremeyüp bi'z-zarûrî nüzûl eder. Tâ ki ol at eşine eşine bir çâr-gûşe seng-i azîm zâhir olup at dahi eşinmeden fâriğ olup gûyâ edâ-yı hizmet etmiş gibi Selîm Hân'ın yanına gelüp epsem durup lisân-ı hâl ile,</p>

      <p class="arabaslik">"İşte kabr-i Muhyiddîn'dir" der. Ol ân Selîm Hân taşa nazar edüp görseler kim bir celî hatt-ı Kûfî ile,</p>

      <p class="arabaslik">Hâzâ kabru Muhyiddîn</p>

      <p class="metin14">tahrîr olunmuş. Meğer zamân-ı kadîmde münkirînler şeyhin ba‘zı te’lîfât-ı tasavvufâtlarının mezâyâsına vâsıl olmayup tekfîr edüp kabr-i şerîfi üzre mezbele-i hâk-i mezellet yığup kabr-i şerîfi nâ-ma‘lûm olmuşdu.</p>

      <p class="arabaslik">Derhâl Selîm Şâh Şâm'ın ne kadar mühendis mi‘mâr u bennâları ve ırgatları var ise cem‘ etdirüp bizzât kendüleri dâmen-i şerîfleri ile hizmet-i şeyhde bulunmak içün mezbele taşıyınca cümle asker-i islâm dahi taşıyup tarfetü'l-ayn içre tathîr edüp bâlâda tahrîr olunduğu üzre cümle rusâs ile pûşîde hân ve câmi‘ ve imâret ve medrese ve mekteb ve türbe ve mahkeme ve dârü'z-ziyâfe ve dârü'ş-şifâ inşâ etmişdir kim ale't-tafsîl Şâm evsâfında tahrîr olunmuşdur.</p>

      <p class="arabaslik">Ba‘dehu Selîm Hân Şâm kışlasında selîkası ilm-i cifre düşüp erbâb-ı ma‘rifetden ba‘zı kimesnelerle üns [ü] ülfet edüp cân sohbeti ederek bir gün Selîm Hân erbâb-ı zû-fünûn kimesneler ile <i class="calibre3">Cifr-i Câmi‘</i>'i tetebbu‘ ederken Şeyh Nâsır-ı Tarsûsî hazretlerinden su’âl edüp derler kim,</p>

      <p class="arabaslik">"Âyâ efendi! Şu biz fâtih-i Mısır olabilir miyiz ki, yohsa gayret-i akrân ile olur muyuz ki?" deyince Nâsır-ı Tarsûsî <b class="calibre2">[Y 50a]</b> hazretleri eydir:</p>

      <p class="arabaslik">"Müjde sana beğim! Senin hakkında Hazret-i Risâlet huzûrunda âl-i Osmâniyân'dan Selîm Mısır'a mâlik ola" deyü şehâdet edüp,</p>

      <p class="arabaslik">Kâle Hazret-i Alî kerremallâhu vecheh<span class="calibre47">in0ne Selîm imifl. Vâamufllar idi.</span> lâ büdde min Selîmi âli Osmânin yemlikü'r-Rûma ve'l-Aceme sümme yemlikü Cezîrete'l-Arab</p>

      <p class="arabaslik">deyü buyurmuşlardır.</p>

      <p class="metin6">Lafz-ı dürerbârlarından murâd Cezîretü'l-Arab'dan murâd Mısır cezîresidir ki cezîre ıtlâk olunur. Zîrâ Kabâbıta meliklerinden Tavtîs Nîl nehrin Süveys deryâsına akıdup Mısır cezîrede kalmışdır. Anıniçün Mısır'a cezîre ıtlâk olunur. İnşâallâh pâdişâhım Hazret-i Alî'nin bu kelâm-ı dürerbârları ile cezîre-i Mısır fâtih olup hâdimü'l-haremeyn olursuz. Zîrâ âl-i Osmân'da sizden evvel kimesne hâdimü'l-haremeyn olmamışdır" deyü Nâsır-ı Tarsûsî Mısır fethin tebşîr etdi. Ve bir âlim dahi;</p>

      <p class="arabaslik">"Yâ Selîm! Senin içün Cenâb-ı Rabbü'l-İzzet Kur’ân-ı azîmde fâtih-i Mısır olacağın âşikâre eylemişdir kim bunu dahi Hazret-i Alî istihrâc eyleyüp İmâm Hüseyn'e, İmâm Hüseyin Zeynelâbidîn'e andan Serîr-i Sakatî ve andan Cüneyd'e teblîğ eylediler kim Kur’ân-ı azîmin ve Furkân-ı mecîdin her hurûfu devr-i kıyâmete dek gelüp geleceğe işâret rumûz [u] künûzdur kim <a class="pcalibre pcalibre2 pcalibre1" id="_ftnref75"></a><a class="pcalibre pcalibre2 pcalibre1" href="Evliya_Celebi_Seyahatnamesi_10._Kitap_split_021.htm#_ftn75" title=""><span class="MsoFootnoteReference1"><span class="calibre46"><sup class="calibre28"><span class="calibre27"><span class="calibre29">[75]</span></span></sup></span></span></a> dir, ammâ ehl olan bu kadarca ifşâ etmeğe me’zûnlardır, ziyâdeye ruhsat yokdur. Ol âyet-i şerîf budur: <a class="pcalibre pcalibre2 pcalibre1" id="_ftnref76"></a><a class="pcalibre pcalibre2 pcalibre1" href="Evliya_Celebi_Seyahatnamesi_10._Kitap_split_021.htm#_ftn76" title=""><span class="MsoFootnoteReference1"><span class="calibre46"><sup class="calibre28"><span class="calibre27"><span class="calibre29">[76]</span></span></sup></span></span></a> Lafz-ı yüz kırkdır, ism-i <i class="calibre12">"Selîm"</i> dahi yüz kırkdır ve Selîm olduğuna işâretdir. Ve lafz-ı tokuz yüz yigirmidir, dir ya‘nî zikirden sonra ya‘nî tokuz yüzden sonra siz Mısır fâtih olasız. ya‘nî lafz-ı mu‘arref bi-lâmsız zikr olundukda arz-ı Mısır'a işâret olunur. Nitekim elif lâmsız olsa, mutlakâ arz irâde kılınur ya‘nî ki kâ‘ide-i cifriyyede bu ma‘nâ mukarrer olur. ya‘nî sizi sâlih kullarından add edüp vâris-i Mısır ola, buyurmuşlardır. Bu müjde sana besdir. Yürü Mısır senindir. Allâh mu‘în [ü] zahîrin ola", deyü du‘â ederler. Selîm Şâh tekrâr edüp eydir:</p>

      <p class="arabaslik">"Yâ şeyh! Müddet-i saltanatımız ne ola?" dedikde "<i class="calibre3">Cidden</i>'den gayrı bilmem.<a class="pcalibre pcalibre1" id="_ftnref77"></a></p>

      <p class="arabaslik"><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn77" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[77]</span></span></sup></span></span></a> deyü def‘-i meclis edüp Fâtiha deyüp el yüze sürer. Meğer lafz-ı <i class="calibre3">cidden</i> sekizdir. Mısır'ı feth edüp İslâmbol'a varup sekiz sene saltanatı olup vefât eder. İşte ilm-i rumûz-ı cifriyye böyle nihânî bir ilimdir.</p>

      <p class="arabaslik">Andan bu haberlerin sıhhatin Koca Selîm Hân Şâm-ı şerîfe zemistânın şiddetin geçirüp âb-ı rahmetler cereyân etmeğe başlayup Şâm'dan <i class="calibre12">tevekkülen alallâh</i> deyüp koca bî-dermân asker[i] Şâm'da Cânberdi ve Güzelce Kâsım Paşa yanında alıkoyup kat‘-ı menzil ve tayy-ı merâhil ederek asker-i İslâm Gazze'ye <b class="calibre23">[Y 50b]</b> gitdiler.</p>

      <p class="arabaslik">Selîm Hân Cinîn'den ve Nâbulus'dan Kudüs'e varup enbiyâyı ziyâret edüp ruhâniyyetlerinden istimdâd taleb edüp andan yine ılgar ile Halîlü'r-rahmân'a gelüp cümle enbiyâyı ziyâret edüp yine ılgar ile İzzetü'l-Haşîm'e asker-i İslâm (...) (...) sene 922 târîhinde,</p>

      <p class="Balk">Feth-i kal‘a-i İzzetü'l-Haşîm</p>

      <p class="arabaslik">Bâ-sulh, anda yedi gün istirâhat edüp savlet-i şehriyârîden cümle Urbân şeyhleri gelüp pây-i semend-i Selîm Hân'a yüzün sürerler.</p>

      <p class="arabaslik">Evvelâ Benî Zühd ve âl-i Umûr ve âl-i Reşîd ve âl-i Ribâh ve âl-i Ma‘ân ve âl-i Şehâb ve âl-i Turâbî ve âl-i Harfûş ve âl-i Haneş ve âl-i Sa‘îd ve Benî İbrâhîm ve Benî Sevâlim ve Benî Atâ ve Benî Atıyye ve Benî Amrân ve Benî Havâlim ve Benî Havrân ve Benî Busrâ ve Benî Ca‘fer ve meşâyih-i Nâbulus ve meşâyih-i Sıfed ve meşâyih-i Akka ve meşâyih-i Remle ve meşâyih-i Filistîn ve meşâyih-i Gazze ve meşâyih-i Kudüs ve meşâyih-i Halîlü'r-rahmân ve meşâyih-i Kerek ve meşâyih-i Akabe ve meşâyih-i Sakar ve tevâbi‘i ile bi-esrihim yetmiş yedi meşâyih-i Urbân pây-bûs-ı şehriyârîyi bûs edüp herbiri iltifât [u] ihsân-ı Selîm Şâh ile behremend olup cümle aşâyir [ü] kabâ’illeri ile mutî‘ oldular. Ve cümlesi uğur-ı pâdişâhîde cân [u] baş ile hizmet etmeğe ta‘ahhüd edüp Katıyye ve Ümmü'l-Hasan çölün aşmağa dörd kerre yüz bin deve yükü su âl-i Osmân pâyine nisâr etmeğe âmâde oldular.</p>

      <p class="arabaslik">Andan Selîm Şâh Gazze'den cânib-i Mısır'ın çöl çölistânına <b class="calibre2"><span class="calibre31">[P 176a]</span></b> kadem basdıkda <i class="calibre3">el-azametullâh</i> bârân-ı rahmet eyle yağdı kim çölistânın susuzluğundan havf eden kavm seyl-i deryâdan mükedder-hâl olup rûy-i arz çemenzâr olup Hân Yûnus nâm mahalle geldikde Yûnus Paşayı anda Selîm Hân katl edüp mâlıyla Hân Yûnus kal‘asın binâ edüp âyende vü revende ubûriyçün asker konup andan kat‘-ı menâzil ederek Arîş'e geldi.</p>

      <p class="arabaslik">Bu mahalde vezîr-i a‘zam Hâdım Sinân Paşa ve Ramazânoğlu Halîl Beğ ve Çerkez Hayre Beğ ileri çarha gidüp Katıyye Ümmü'l-Hüsün çölün ubûr edüp Sâlihiyye nâm mahalle varup hûrmâ bâğları içre haşerât-ı Çerâkize nümâyân olup cümlesi dendân-ı tîğden geçdiler ve çöl Urbânından binden mütecâviz Çerâkize getirdiler. Cümle tu‘me-i şemşîr olup âlât-ı silâhların <b class="calibre23"><span class="calibre30">[Q 178a]</span></b> getiren Urbâna verdiler.</p>

      <p class="arabaslik">Andan Kureyn nâm mahalle vardıkda ileri serdâr-ı şi‘ârdan diller gelüp huzûr-ı pâdişâhîde söyledüp,</p>

      <p class="arabaslik">"Bilbeys sahrâsında pâdişâhımız Sultân Gavrî sizi katlanır, gâfil olman" deyü haber verüp dilleri âzâd etdi.</p>

      <p class="Balk2"><span class="calibre39">{</span>Def‘a-i sânîde Selîm ile Gavrî'nin cengi ve Gavrî'nin âkıbet-i kârın beyân eder <span class="calibre40">beyânındadır</span><span class="calibre39">}</span></p>

      <p class="arabaslik">Kureyn'den Bilbeys'e varılacak mahalde ol sahrâ-yı bî-pâyânda iki asker birbirine girüp top u tüfeng sadâsından iki asker birbirin görmeden <b class="calibre2">[Y 51a]</b> kalup emr-i Hudâ bir rîh-i latîf esüp gird-i siyâhı aradan hicâb perdesi gibi kaldırup gördüler kim sademât-ı top [u] tüfengden Gavrî askeri sokak sokak olup <i class="calibre3">"Mûtû bi-emrillâh"<a class="pcalibre pcalibre1" id="_ftnref78"></a></i> <a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn78" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[78]</span></span></sup></span></span></a> kabîlesinden olmuşlardır.</p>

      <p class="arabaslik">"Bire fursat ganîmetdir" deyü âl-i Osmân bunlara koyulup cân kurtulmamak sadedinde iken Tumanbay bir böğürden ac kurd koyuna sunar gibi sunup vakt-i zevâlden vakt-i gurûba dek bir ceng olmuşdur; tulû‘-ı Merîh'den berü tarafeynden böyle ceng olmamışdır. Tarafeynden tabl-ı âsâyişler çalınup âl-i Osmân ve âl-i Gavrî kollu kollarına konup herkes yarasın beresin sarup zireh söküklerin diküp âl-i Osmân'dan on yedi bin âdem ol gece defn ederler. Ammâ bu cengde âl-i Osmâna imdâd eden Hayre Beğ bir şecî‘âne ceng etmişdir kim hâlâ Mısır tevârîhlerinde mastûrdur. Andan bildiler kim Hayre Beğ âl-i Osmân'a kafâdârdır.</p>

      <p class="arabaslik">Ertesi ale's-sabâh ki oldu yine ceng tablına turralara darblar urulup kanı bu meydânda ecel câmın nûş eder, deyince azamet-i Hudâ Gavrî askeri hemân topdan âl-i Osmân üzre belâ-yı siyâh gibi hücûm edüp eyle geldiler kim kazâ-i mübremdir, gelir. Dal kılıç amân vermeyüp asker-i İslâm içine kılıç bâzârı girince Rûmeli askeri mehîb esbâblar ile bu Mısır askeri içine girüp kosdaniçse bâzârı edüp yeniçeriyân bir tarafdan tüfenglere âteş edüp murg-ı semender-vâr âteş-i Nemrûd içinde kalup toplar dahi üç yüz altmış şâhîler atılup zemîn [ü] âsumân bârûd-ı siyâh içre kalup gördüler kim Gavrî askeri yan vermişler.</p>

      <p class="arabaslik">"Bire hîledir" deyü âl-i Osmân karıncaya binüp vara vara gördüler kim karârları firâra mübeddel olup Bilbeys sahrâsı hûn-ı benî âdemden gayrı kırmızı şalvâr ile lâlezâr bir sahrâ-yı Hâsân olmuş. Tâ vakt-i gurûba dek guzât-ı âl-i Osmân Kassâb Cömerd köçeğine dönüp eli kan, kılıcı kan, sînesi uryân, dillerde hazret-i Kur’ân tilâvet ederek serâperde-i Selîm önüne varan kelle ve paça ile belegan mâ-belağ ihsân-ı pâdişâhî ile serfirâz olurlardı.</p>

      <p class="arabaslik">Ba‘dehu cümle guzât-ı müslimîn yerlü yerinde olup âsûde-hâl oldular. Selîm Hân<span class="calibre26">,</span></p>

      <p class="arabaslik">"Doğru Mısır'ı muhâsara edelim. Hemân bu yerden kalkalım" derken Hayre Beğ rızâ vermeyüp eydir:</p>

      <p class="arabaslik">"Pâdişâhım, şimdi anlar yorgun askerdir, iki kerre sıngın verdi, geldi geldi yamandır. Anların içinde elbette bir fitne kopar" deyü Selîm Şâh'ı Mısır üzre gitmeden men‘ edüp üç gün Bilbeys'de asker-i İslâm istirâhat eylediler.</p>

      <p class="arabaslik">Hikmet-i Hudâ ol gün cengde Gavrî sahrânın bir köşesinde kıbleye müteveccih bir seccâde üzre merhûm olmuş. Çerâkizenin biri başın kesüp,</p>

      <p class="arabaslik">"Osmânlı <b class="calibre2">[Y 51b]</b> başın almasın", deyü götürür, seccâde ile leşin Selîm Şâh'a getürdüler.</p>

      <p class="arabaslik">Hayre Beğ Çerâkizeleri görüp "Gavrî cesedidir", derler.</p>

      <p class="arabaslik">Ba‘zılar başı olmaduğından nâ-ma‘lûm olup, "Ol değildir", derler. Ammâ on yedi yıl sonra Bilbeys'de bir mekteb hocası merhûm olacak mahalde,</p>

      <p class="arabaslik">"Ben Gavrî'yim", deyü vasıyyet edüp merhûm olup parmağında hâtemi ve kulağında kılıc yarasıyla Gavrî olduğu isbât olunur.</p>

      <p class="arabaslik">Hâsıl-ı kelâm bu Bilbeys cenginde Gavrî gâ’ib olup, başsız buğsuz asker içine Hayre Beğ dedüği gibi bir güft [ü] gû kopar.</p>

      <p class="arabaslik">Âhir oğlu Sultân Muhammed'i pâdişâ[h] ederler. Askerin bir sınıfı;</p>

      <p class="arabaslik">"İş görmemiş bir oğlan böyle kanıkmış Rûm askerine ne cevâb verse gerek? Biz Tumanbay'ı halîfe isteriz" deyüp mâbeyninde hakkâ ki Mısır içre bir ay kılıc bâzârı olup ganîmet olur.</p>

      <p class="arabaslik">Âhir Tumanbay<span class="calibre26">;</span> cânibi gâlib olup Tumanbay-ı Düveydâr'ı halîfe edüp lakabına el-Melikü'l-eşref dediler. Ol gün cümle nâmdâr kimesnelerle salt gidüp Sultân Selîm ile Hânke kurbunda bir ceng-i azîm edüp yine münhezim olurlar, ammâ asker-i İslâmda dahi dermân komazlar. Ertesi yine Hânke'de sabâhdan vakt-i asra dek ceng-i azîm edüp;</p>

      <p class="arabaslik">"Birbirimizle top [u] tüfeng cengi etmeyelim. Âteşbâzlık kâfir san‘atıdır" deyü Selîm Şâh'a haber gönderirler. Zîrâ top u tüfengden âciz kalmışlardı. Kılıca kalsa, Mısırlı ile mukâbele olunmaz. Hakkâ ki Acem gibi şemşîrbâz u mızrakbâz, fârisü'l-hayl canbâzlardır.</p>

      <p class="arabaslik">Hâsıl-ı kelâm Bilbeys'den Mısır dibine Sultân Selîm gelinceye dek on bir kerre mesâf cengi etdiler. Âhir bir dahi Reydâniyye vâdisinde Sebîl-i Allâm sahrâsında âl-i Osmân ile eyle ceng etdiler kim ceng-i Alî bile eyle olmamışdır. Âhir;</p>

      <p class="arabaslik">"Bu Osmânlı ile biz nice ceng edüp kırılırız. Hemân sancak dibinde Selîm'i katl edelim" deyü ahd [ü] emân edüp Sebîl-i Allâm'da ceng germ-â-germ iken biri Tumanbay biri Kertbay biri (---) Bay, üçü sancağ-ı İslâm dibine varup Tumanbay vezîr-i a‘zam Hâdım Sinân Paşa'yı Sultân Selîm sanup bir nîze havâle edüp atdan yıkar. Zîrâ Sinân Paşa Selîm Hân gibi sakalsız çehre idi. Ve Selîm Hân her ne gûne ata binüp esbâb geyse Sinân Paşa dahi eyle geyerdi. Öbür Kertbay dahi bir vezîri pâdişâh sanup ol dahi anı atından yıkar. Hâsıl-ı merâm üçü birer vezîri yıkup Selîm yoluna üç vezîr gidüp vezîr-i a‘zam (---) Paşa olup vakt-i gurûba dek savaş-ı azîm olup âl-i Osmân Âdiliyye'de meks edüp cümle Mısırlı Mısır'a girüp kapanırlar.</p>

      <p class="arabaslik">Ertesi ale's-sabâh yine köpek cengi ede ede <b class="calibre2">[Y 52a]</b> Mısırlıyı kal‘aya dıkup Mısır'ı muhâsara edüp cemî‘i Urbân beğleri Selîm Hân'a mutî‘ olup Mısır'a bir dâne hubûb getirmeyüp şehrin cânib-i erba‘asın kat-ender-kat Urbân askeri Mısır'ı ihâta ederler.</p>

      <p class="arabaslik">Ol gün Habîroğlu ve Benî Seyfoğlu ve Avâroğlu ve Âyıdoğlu ve Hamâdeoğlu cümlesi Nîl'in karşu tarafındaki Urbân şeyhleri gelüp Selîm Hân'ın pây-i semendlerine yüzlerin sürüp ümniyyelerinden ziyâde tatyîb-i hâtır olunup herkes hil‘at-ı fâhireleri ile kabâ’ili içine varup cümle askerlerin cem‘ edüp Nîl'in cânib-i garbîsine kuş uçurmayup muhâfaza etdiler.</p>

      <p class="arabaslik">Asker-i İslâm ibtidâ iç kal‘ayı kuşadup on iki pâre top ile Güzelce Kâsım Paşa Cûşî dağından iç kal‘ayı döğmeğe başladı. Rûmeli askeri Sultân Hasan <b class="calibre2"><span class="calibre25">[Q 178b]</span></b> câmi‘ine girüp Rûmeli meydânında metrise girdiler. Bâbu'l-vezîr derler, Vezîr-i a‘zam (---) <b class="calibre2"><span class="calibre31">[P 176b]</span></b> Paşa ol tarafdan metrise girdiler. (---) Paşa Nizâmiyye câmi‘inden metrise girdiler. Ve aşağı şehri cümle eyâlet-i Anatolu ve Mar‘aş ve Karaman ve Sivas ve Haleb ve Adana ve Diyârbekir ve Erzurûm ve Tarabefzûn bu zikr olunan eyâletler aşağı şehri muhâsara edüp şeb [u] rûz ceng [ü] cidâlde ve harb [u] kıtâlde tarafeynden Allâh Allâh ile neberd-i azîm olurdu.</p>

      <p class="arabaslik">Cümle kapukulu ve cümle sipâh ve zâ‘im ve zu‘amâ ve topcıyân ve cebeciyân yukaru iç kal‘ayı döğerken hikmet-i Hudâ iç kal‘a bevvâbları, anlara Elvâhoğulları derler, anlar Sultân Selîm'e haber edüp gerü Matbah kapusun açup Sultân Selîm iç ağaları ve kapukulu ve yedi kubbe vezîri ile iç kal‘aya girirken bir a‘mâ Arab kırk yıl kapu dibinde bekleyüp "<i class="calibre3">Şivey şivey Sultân Selîm</i>", der, yatırdı.</p>

      <p class="arabaslik">Hemân Sultân Selîm Hân kal‘aya girirken Selîm'in atı dizginine yapışup "<i class="calibre3">Şivey şivey yâ Selîm</i>", deyüp rûh teslîm eder. Hisâb ederler, târîh olur. Hâlâ ol a‘mâ Matbah kapusu dibinde medfûndur ve hâlâ evlâd-ı evlâda mîrîden ulûfeleri dâyimdir.</p>

      <p class="arabaslik">Andan Selîm Hân Kayıtbay dîvânhânesinin nerdübânı dibinde meks ederken kal‘adan bir şâhî top güllesi tâ Selîm'in başı ucuna dokunup Selîm Hân andan kalkup hâlâ şâtırların odaları altı kârgîr mahfûz binâ olmağile anda meks edüp iç sarây kal‘asın serâpâ beyâz vere bayrakları ile zeyn ederler. Aşağıdan şehir halkı görürler kim Mısır'ın iç kal‘ası feth olmuş.</p>

      <p class="arabaslik">Hemân Mısır içinden cümle Mısırlı âl-i Osmân'ın sürûr [u] şâdumânda olan askerine koyulup bir ceng-i Alî dahi ederler. Meğer Gavrî'nin on iki bin siyâh Zengî Arabları Kara Meydânı'nda olurlardı, <b class="calibre2">[Y 52b]</b> anıniçün Karalar Meydânı derlerdi, Rûmeli askeri bu Kara Meydânı'na girüp cümle karaları kıra kıra cân komazlar, leşleri kara kara anda kalup Kara Meydânı derler.</p>

      <p class="Balk"><span class="calibre48">F</span>Sene 922, feth-i kal‘a-i Mısır<span class="calibre26">;</span> bâ-ceng-i azîm</p>

      <p class="metin8">Târîh, güfte-i Kemâl Paşazâde:</p>

      <p class="arabaslik"> Fethu memâliki'l-Arab Sene 922</p>

      <p class="metin15">Diğer târîh, güfte-i Şeyh Nasrullâh:</p>

      <p class="arabaslik"> Sultân Selîm şivey şivey Sene 922</p>

      <p class="metin15">Diğer târîh (---) (---) (---):</p>

      <p class="arabaslik"> Fâtihu memâliki'l-Arab Sene 923</p>

      <p class="arabaslik">Gerçi yukaru iç kal‘a feth olup cümle vüzerâ ve vükelâ vü a‘yân-ı devlet-i dîvân herkes mertebelerince hil‘at-ı fâhire ile mesrûr olup <i class="calibre3">el-kerîmü izâ ahide vefâh<a class="pcalibre pcalibre1" id="_ftnref79"></a></i> <a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn79" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[79]</span></span></sup></span></span></a> mazmûnunca koca Selîm Şâh cür’et edüp Mısır'ı vezâret ile Hayre Beğ'e ihsân edüp mevleviyyetin Rûmeli kadıaskeri olan Kemâl Paşazâde Ahmed Efendi'ye sadaka olundu.</p>

      <p class="arabaslik">Ertesi gün cum‘a olup cemi‘i asker-i İslâm iç kal‘ada Kalavân câmi‘inde cum‘a namâzının hutbesin Kemâl Paşazâde okuyup <i class="calibre3">Hâdimü'l-Haremeyni'ş-şerîfeyn es-Sultân Selîm Hân ibn Sultân Bâyezîd Hân</i> deyü hutbe okuyup Selîm Hân secde-i şükr etdi.</p>

      <p class="arabaslik">Ammâ aşağı kal‘ada cümle Çerâkese-i nâkese Hayre Beğ'in Mısır vezîri olduğun işidüp cemî‘i derbleri kapayup zahîreleri suları evleri içinde olup yetmiş gün asker-i İslâm ile kemâkân ceng ederlerdi. Damdan baca ve girdâb ve serdâblar ve cümle minârelerden şeb [u] rûz ceng-i azîm olurdu. Yine cümle Mısır halkı <i class="calibre3">İllâ yansuru's-Sultân Tumanbay</i> deyüp aşağı şehirde yetmiş gün hutbe Tumanbay ismine okunurdu.</p>

      <p class="arabaslik">Bu hâl üzre Tumanbay ve Kertbay ve (---) Bay yetmiş seksen kerre aşağı şehre imdâd edüp savaş olurdu. Ve her hânedânların demir kapuların sedd edüp dam [u] bâmları üzre ve şâhnişînleri ve revzenlerinden tâ’ife-i nisvânlar guzât-ı müslimîn üzre taş ve top ve ıssı su ve kül ve necâset atarlardı. Âhir-i kâr Selîm Hân Mısır havâtînlerine ulûfe ta‘yîn edüp aşağı şehir feth oldu. Hâlâ Mısır'da cevârî ulûfesi Selîm Hân'dan kaldı.</p>

      <p class="arabaslik">Ammâ âhirü'l-emr {Selîm} Şâh Tumanbay'ın izâlesin Hayre Beğ'e ilzâm edüp Hayre Beğ dahi Habîroğlu'na ihsân [u] in‘âm va‘de-i kerîmeler edüp ana ilzâm etdi. Habîroğlu<span class="calibre26">;</span> Feyyûm cânibinde bir sarp kal‘a-misâl yerde Tumanbay'ın haberin alup Selîm Hân'a haber eder. Anlar dahi Rûmeli beğlerbeğisi Mustafâ Paşa'yı gönderüp Habîroğlu ile mahall-i me’mûreye varmada. Ol mahalde Tumanbay hâb-âlûd olup Hazret-i Resûl'ü menâmında görür:</p>

      <p class="arabaslik">"Yâ Tumanbay! Irzın içün gayret edüp nâmûsu yerine getirdin. Var Selîm'e, seni bana göndersin ve Gâzî Selîm dahi yakında bana gelsin" der. Ya‘nî <b class="calibre2">[Y 53a]</b> lafz-ı <i class="calibre3">Gâzî Selîm</i> 1463. Hakkâ ki Selîm Hân Mısır'dan İslâmbol'da varup 1463 günden sonra <a class="pcalibre pcalibre1" id="_ftnref80"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn80" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[80]</span></span></sup></span></span></a> emrine fermânber oldu. <i class="calibre3">Rahmetullâhi aleyh.</i></p>

      <p class="arabaslik">Ammâ ezîn-cânib Tumanbay hâbdan bîdâr olup tîz âbdest alup iki rek‘at namâz kılup selâm verüp atına binüp giderken karşudan Mustafâ Paşa zâhir olup Tumanbay'ı dest ber-kafa Selîm Hân'a götürürken Selîm Hân dahi vâkı‘asında Hazret-i Habîb'i görüp;</p>

      <p class="arabaslik">"Yâ Selîm! Tumanbay'ı bana gönder ve cenâzesine hâzır olup benimle ahdin üzre Mısır'ı bana vakf edüp hâli üzre bırağup İslâmbol'a vardıkda sen dahi bana gel" der. Selîm eydir:</p>

      <p class="arabaslik">"Yâ Resûlullâh! Mısır'ı kime vereyim?" Resûl-i Hudâ buyurur:</p>

      <p class="arabaslik">"Yâ Selîm! Mısır Allâh'ın himâyesindedir. İnkırâzu'd-devrân İslâm elinde olsa ‘gam yemem’ târîhinde yine senin evlâdlarından Melik Ka‘b-i Râbi‘ ibn İbrâhîm'indir. Ya‘nî lafz-ı ‘gam yemem’ 1003'dür. Ol senede Mısır içre bir ihtilâl olup yine senin neslinden Ka‘b 92'dir, Mehemmed dahi 92'dir. Ya‘nî Mehemmed-i Râbi‘ ibn İbrâhîm ‘gam yemem’ târîhinde yine Mısır'a mâlik ola", demişlerdir.</p>

      <p class="arabaslik">Bu vâkı‘adan hemân Selîm Şâh serâsime kalkup namâz kılarken, "Pâdişâhım, Tumanbay geldi" derler.</p>

      <p class="Balk"><span class="calibre40">{Der beyân-ı</span> mubâhase-i Melik Tumanbay<span class="calibre26">;</span> bâ-huzûr-ı Selîm Şâh ve âkıbet-i kâr-ı katl-i Tumanbay}</p>

      <p class="arabaslik">Hemân Selîm Şâh namâzdan fâriğ olup taşra çıkar,</p>

      <p class="arabaslik">"Safâ geldin, Tumanbay kardaş" der. Hemân Tumanbay eydir:</p>

      <p class="arabaslik">"Ey kardaşlığa kabûl etdiniz. Evvel fetvâlarla milkimiz elimizden alıncaya dak kâfir mel‘ûn Çerâkizeler idik, şimdi kardaş dersiz. Kâfir karındaş olursa sen ne olmuş olursun? Ey muhayyer bâzârdır" der. Selîm Şâh eydir:</p>

      <p class="arabaslik">"Milk içün eyle olur" dedikde Tumanbay eydir:</p>

      <p class="arabaslik">"Milk olup babandan kalma milk-i mevrûsun muydu ki tama‘-ı dünyâ içün tarafeynden bu kadar ibâdullâh helâk oldu. Rûz-i cezâda bunların su’âlin kim verir?" dedi. Selîm eyitdi:</p>

      <p class="arabaslik">"Aceme imdâd etdi[ği]nizçün vâcibü'l-katl oldunuz" der. Tuman eydir:</p>

      <p class="arabaslik">"Hâşâ, bizden bed-ma‘âşa imdâd gitmedi. Alâ’üddevle Mısırlı nâmı olsun deyü bir alay Türkmân eşirrâsına kırmızı şalvâr geydirüp Mısır imdâdı demiş. Hâşâ, Alâ’üddevle eyle etdiğiyçün başını kesüp Gavrî'ye gönderüp intikâm aldın idi. Dahi talebin ne idi?" Selîm;</p>

      <p class="arabaslik">"Elçilerimizi katl etdiniz" dedi.</p>

      <p class="arabaslik">"Anlar huzûr-ı Gavrî'de zebândırâzlık edüp onu dahi katl olundu, ikisi zebân çekmeyüp âzâd olundu" dedi. Selîm eyitdi:</p>

      <p class="arabaslik">"Ya benimle bu kadar cengi niçün etdin?" dedi. Tumanbay eyitdi:</p>

      <p class="arabaslik">"Ya sen benim ehl [ü] ıyâlim üstüne gelirsen ve milkim elimden almağa gelirsen mahşere dek seninle cengim vardır" dedi. Selîm eyitdi:</p>

      <p class="arabaslik">"Ya şimdi huzûruma nice geldin?" dedi. Tumanbay eyitdi:</p>

      <p class="arabaslik">"Efendim Hazret-i Resûl gönderdi, <b class="calibre2">[Y 53b]</b> anıniçün geldim" dedi. Bilâhire Selîm Hân gördü kim cümle sözleri hakdır. Selîm eyitdi:</p>

      <p class="arabaslik">"Ya sana niçün <i class="calibre3">‘İllâ yansuru's-sultân Tuman’</i> derler?"</p>

      <p class="arabaslik">"Fukarâya adâlet ederdim, benden ferâgat etmeyüp hâlâ aşağı şehirde kapanup ceng ederler. Sen de adâlet eyle, cengden ferâgat edüp sana tâbi‘ olsunlar" dedikde Hayre Beğ'e Selîm işâret edüp Bâb-ı Züveyle'de Sultân Tumanbay'ı salb edüp <b class="calibre2"><span class="calibre31">[P 177a]</span></b> yedi sâ‘at maslûb durup yine endirüp cenâzesine Selîm Hân hâzır olup Bâb-ı Nâsır'dan taşra Âdiliyye'ye varınca Selîm Şâh bile piyâde gidüp bir kerre tâbûtun omzuna aldı. Zîrâ Sultân Tumanbay hâfız-ı Kelâmullâh ve ehl-i ilm ve âdil idi. Hattâ Âdiliyye anın binâsı <b class="calibre2"><span class="calibre25">[Q 179a]</span></b> olmağile anda medfûndur, <span class="calibre26">mm</span>mermer sandûka<span class="calibre26">;</span>sının etrâfında (---) (---) yazup (---) târîhi tis‘ami’edir, bir serâmed kubbe-i âlîdir. Ve bir şîrîn câmi‘i ve cânib-i erba‘asında âyende vü revende mihmân olacak müte‘addid hâneleri ve Mısır vüzerâları ârâm etmeğiçün bir kasr-ı âlîsi var, Mısır vüzerâları Mısır'a geldükde ibtidâ anda konup üç gün üç gece şâdumânîden sonra alay-ı azîm ile andan Mısır'a girir. Ve cemî‘i Mısır'ın ma‘zûl mevâlîleri ve vüzerâları ve cemî‘i Âsitâne'ye gidecek hazîne bu Tumanbay kubbesinde meks edüp rûh-ı şerîflerinden istimdâd taleb edüp ne cânibe azîmet ederlerse andan müteveccih olurlar. Ziyâretgâh-ı hâs [u] âmdır. Âdiliyye<span class="calibre26">;</span> derler bir bâğ-ı İrem mesîregâhdır.</p>

      <p class="arabaslik">Çünki Sultân Selîm Tumanbay'ı salb edüp defn etdi, ammâ Mısır'ın içi dahi âsûde-hâl olmayup şehir içinde küt-â-küt ceng-i azîmler olmada. Zîrâ Tumanbay ve Gavrî'nin devleti büyük devlet idi. Ve Hayre Beğ Gavrî'ye dilgîr olup âl-i Osmân'a rehber olarak Mısır'a götürüp yine Mısır'a hâkim olduğundan cümle Çerâkes-i nâkes hazz etmeyüp şehir içinde kapanup ceng ederlerdi. Ve Tumanbay içün Hayre Beğ Arablara <i class="calibre3">İllâ yansuru's-sultân Tumanbay</i> dedirdüp Selîm Hân'a işitdirüp,</p>

      <p class="arabaslik">"Âhir Tumanbay'ın katline Hayre Beğ sebeb oldu" deyü Mısırlılar Hayre Beğ'den dilgîr idiler.</p>

      <p class="arabaslik">Âhir gayret Hayre Beğ'e düşüp var kuvveti bâzûya getirüp cümle Urbâna ta‘ahhüdler edüp ve Ervâmdan asker yazup bir tarafdan dahi âl-i Osmân askeri yedi ayda Mısır askerin kıra kıra gücile feth edüp Hayre Beğ müstakil vezîr-i Mısır olup Selîm Hân râhat oldu.</p>

      <p class="arabaslik">Bu mahalde donanma-yı hümâyûna haber gidüp yedi yüz pâre gemi ile anlar dahi İskenderiyye kal‘asına gelüp bî-pâk ü bî-pervâ yanaşup taşra er döküp feth etdikleri müjdesi Selîm Şâh'a gelüp Mısır fethiyçün ve Dimyât ve Reşîd ve İskenderiyye fethiyçün yedi gün <b class="calibre2">[Y 54a]</b> yedi gece azîm şâdumânîler olup henüz âl-i Osmân Mekke ve Medîne pâdişâhı olup Mekke şürefâlarına, Yemen tübba‘larına ve Habeş necâşîlerine ve Fûncistân kakanlarına ve For ve Donkalâ ve Afnu ve Bornu meliklerine ve Sûdân sultânlarına ve Fes ü Merânkeş pâdişâhlarına ve Mağrib-zemîn selâtînlerine ve Bağdâd'da âl-i Abbâsiyân'a ve Hind râyına ve Acem şâhı Şâh İsmâ‘îl'e ve Basra ve Lahsa ve Ummân hâkimlerine ve'l-hâsıl cümle milel divel sultânları ve krallarına;</p>

      <p class="arabaslik">"Ben ki fâtih-i Mısır Hâdimü'l-Haremeyni'ş-şerîfeynim" deyü nâme-i mahabbetnâmeler gidüp Selîm Şâh Mısır'a müstakil pâdişâh olup Mısır'a elzem-i levâzımâtından ne ise ana meşgûl olup köşe-be-köşe sohbet ederken bir kerre Mısır sarâyı içinde kasr-ı Kayıtbay'da vakt-i sabâh bir hây hûy olup bir şey göremezler, ammâ kasrın bir tarafında Frengî ipler ile kırk elli kulac yerde bağlanmış kemendler buldular. Selîm Hân bunu görüp Mısır'dan nefret edüp Kasr-ı Ayn kubbesidir kim hâlâ âsitâne-i Bektaşiyândır, dervîş olmağile anda bir kaç gece mihmân oldu. Hâlâ ol kubbe-i âlî-merâmın sağ tarafında maksûresi nümâyândır.</p>

      <p class="arabaslik">Andan kalkup Ravza adası hakkâ ki <i class="calibre3">ravzatn min riyâzi'l-cenne</i>'dir.</p>

      <p class="Balk">Sergüzeşt-i azîm-i Selîm Hân-ı Evvel bâ-Kertbay-ı Fedâyî der kasr-ı Ümmü'l-kıyâs</p>

      <p class="arabaslik">Anda Ümmü'l-kıyâs'da Me’mûn Halîfe köşkünde beş on gece mihmân olup zevk [u] safâ ederdi, ammâ cümle hâs odalılar dîdebânlık edüp pâdişâhı hıfz [u] hırâset üzre olmadan âciz olmuşlardı. Ve hakîkat Selîm Hân'da bir vehm târî olup bir ân gâfil yatmazmış. Hikmet-i Hudâ bi-kavli Halîmî Çelebi musâhib-i Selîm Hân eyle hikâyet eder:</p>

      <p class="arabaslik">Ol gece nısfu'l-leyle dek Mikyâs'da safâ edüp câmehâblarımızda nefîr-i hâb çekmede idik. Vakt-i sabâh âlem ağyârdan bî-haber kasır içre Selîm Şâh'dan bir feryâd kopup, "Bire oğlanlar" deyince bir uryân âdem elinde tîğ-ı Dahhâk'dan nişân verir nacağile bir zeberdest âdem pâdişâh yanından taşra çıkup ceyrân gibi kasırdan altmış kulac aşağı kendüyi Nîl'e pertâb edüp gâ’ib oldu. Anı gördük, bir gemi kasıra yapışmış [yanaşmış?], yelken sereni tâ kasrın kubbesi üzre durur. Meğer ol fedâyî andan nüzûl etmiş. Kasr-ı Mikyâs ise Nîl deryâsı içinde bir kasr-ı âlîdir kim hâlâ kaddi yüz kulac vardır. Selîm Şâh cümle huddâmlarına gazab edüp has odalılardan ol gece nevbetci kim ise anları katl etmeğe çökürür. Pervîz Ağa ol asırda sulehâ-yı ümmetden rikâbdâr imiş:</p>

      <p class="arabaslik">"Vallâhi pâdişâhım, evvel bizi söylet, sonra katl eyle. Biz Mısır'ı feth edeli seni hıfz [u] hırâset etmeden âciz olup bu gece nevbet ile hünkârımız bekleyelim derken kapudan Hazret-i Peygamber zâhir olup yüzünden saru <b class="calibre2">[Y 54b]</b> nikâbın ref‘ edüp arz-ı cemâl eyledi. Ve hûrmâ lîfinden hil‘atı var idi. Ve ayaklarında sarı edikleri var idi. Ve ser-i sa‘adetinde sarı deve yüğünden destâr-ı şerîfinin iki yerden taylesânları var idi. Selâm verdi ve aleyk aldık.</p>

      <p class="arabaslik">‘Efendi siz buraya nereden geldiniz’ deyüp bu refîklerimiz kovmak istediler, ben,</p>

      <p class="arabaslik">‘Hele söyledelim’ dedim.</p>

      <p class="arabaslik">‘Ben Hazret-i Peygamberim, Selîm ile ahdimiz var. Ol bana hizmet eder. Ben dahi ana hizmet edüp kendüyi ve inkırâzu'd-devrân oğulları benim himâyemdedir. Siz huzûrunuzda olun, safâ-yı hâtır ile istirâhat eylen. Eyle bir şey olursa, ben Selîm'im menâmında uyarırım, siz elem çekmen’ deyüp nerdübândan aşağı enüp gitdikde ardı sıra endik. Ne âdem ne âdemîzâd var. Bu ne acâ’ib hikmetdir, deyü âlem-i hayretde kalup bu refîklerimiz ile meşveret ederken cümlemiz Ashâb-ı Kehf hâbına varmışız. Bir zamândan sonra gördük, pâdişâhım dal kılıc kapudan feryâd etdiler. Anı gördük, bir uryân Urbân kendüyi deryâya atup gâ’ib oldu. İşte mâ-vaka‘ budur. Fermân pâdişâhımındır" deyince derhâl Selîm Hân eydir:</p>

      <p class="arabaslik">"Vallâhi ve billâhi bunların nakli üzre vâkı‘ama Hazret-i Resûl ol esbâblar ile girüp eydir:</p>

      <p class="arabaslik">‘Yâ Selîm! Huddâmlarına tenbîh etdim. Sehel istirâhat edeler, anlara muğber-hâtır olma. Hâzır ol, seni katle gelirler, ammâ korkma, andan sana zarar gelmez. Kalk’ dedi ve biz dahi uyandım, gördüm ki başım ucunda ol mel‘ûn. Bire hay, deyü dal kılıc yerimden pertâb edüp bunlara haber etdim, cümlesi uyurlar. Vâkı‘anız vâki‘dir, sizi âzâd etdim" deyü cümle hâs odalıların defter-i cerâyimlerine afv kalemin çeküp kırk hâs odalıyı çerâğ-ı efrûhte edüp herbirine mâl-ı firâvân ihsân edüp kırk Mısır beği edüp herbirine birer sarây-ı âlî ve birer hânedân sâhibi havâtînler verüp çerâğ eder.</p>

      <p class="arabaslik">Andan Selîm Hân yine sarâya gelüp dellâllar<span class="calibre25">a</span> nidâ etdirir kim;</p>

      <p class="arabaslik">"Ahd [ü] emân ahd-i âl-i Osmân olsun. Ol gece Ümmü'l-kıyâs'da katlime gelen kimse gelsin, korkmasın" deyü dellâl nidâ edince <b class="calibre2"><span class="calibre31">[P 177b]</span></b> bir zeberdest tüvânâ şâhbâz, yüzünden nûr tamar, ismine Çerkez Gâzî Kertbay derlermiş.</p>

      <p class="arabaslik">"Es-selâmu aleyk yâ Selîm" deyü bî-pâk ü bî-pervâ gelüp otur demeden saf-ı na‘lde karâr eder. Selîm Hân eydir:</p>

      <p class="arabaslik">"Sen misin ol gece benim <b class="calibre2"><span class="calibre25">[Q 179b]</span></b> katlime gelen?" dedikde,</p>

      <p class="arabaslik">"Na‘am. Benim" dedükde,</p>

      <p class="arabaslik">"Niçün böyle etdin?" der. Kertbay eydir:</p>

      <p class="arabaslik">"Ya nice etmiyem. Vilâyetimiz üzre yağı gelüp ehl [ü] ıyâlimiz tasarruf edesiz ve bu kadar ibâdullâh telef edesiz. Ve etdiğin cenglerde yedi evlâdım şehîd oldu. Bu kadar milk [ü] emlâkim el eli(si)ne düştü. Husûsâ Tumanbay gibi hâfız-ı Kelâmullâh ve şecî‘ âdil Sâm-akrân bir velî-ni‘am efendimden ayrıldım. Âhir bu Selîm'i ben öldürürüm deyü hazretden izin <b class="calibre2">[Y 55a]</b> istedim.</p>

      <p class="arabaslik">‘Devlet-i dünyâ böyle çirkefdir. Rızâullâh bunun üstünedir kim devlet Çerâkesden yüz döndürüp âl-i Osmân'a yüz göstere. Elbette Selîm benim himâyemdedir. İncitme’ derdi. Âhir ol gece,</p>

      <p class="arabaslik">‘Yâ Resûlullâhi karârım kalmadı, Selîm'den intikâmım alırım. İşte bu gece katline giderim’ dedim.</p>

      <p class="arabaslik">‘Ey gidersin, ben dahi Selîm'i uyarırım’ dedi. Âhir sevdâmı ve oğullarım firâkını yenemeyüp başımı torbaya koyup geldim. Bahıl gibi sen de uyandın. Cân başıma sıçrayup bilmem ne havf ile kendimi deryâya atdım. Yohsa benim ol gelişime elli âdemden dönmezdim ve kerrât ile atımla beş yüz âdeme at komuş yiğitdim. Ammâ bana ol gece ne hâl oldu. Yüze yüze karşu bir cezîreye geçdim. Andan bir köğe vardım, atlandım. Şimdi ahd-i mîsak ile da‘vet etmişsin, geldim. Emir Allâh'ındır" deyince Sultân Selîm hazz edüp,</p>

      <p class="arabaslik">"Behey âdem! Ne dost yüzlü sağ sözlü düşman olursun" deyü kahkahâ ile Selîm Hân gülüp eydir:</p>

      <p class="arabaslik">"Şimden gerü benim Mısır'ımda durma. Var yıkıl git" der. Hemân Kertbay eydir:</p>

      <p class="arabaslik">"Mısır'da senin ne alâkan var? Bu dünyâ eski Tahtakal‘a gibi bir dâm-ı tezvîr yeridir. Kimsenin milki değildir. Aklın var ise Mısır'dan sen var yıkıl git. Ben öldüremedim, ammâ bunda niçe bin cânı acımış âdemler vardır, anlardan bir gün seni biri öldürüp bednâmlık olur."</p>

      <p class="arabaslik">Selîm Şâh bu kelâmlarından gâyet hazz edüp vâfir ihsân [u] in‘âm edüp Gâzî Kertbay'ı İslâmbol'a bile götürmüşdür. Ba‘dehu Selîm Hân cemî‘i umûrun Hayre Beğ'e tevfîz edüp kendüler alâ-tarîkı'l-hirâse Dimyât ve Reşîd ve İskenderiyye'ye revâne olurlar.</p>

      <p class="Balk2">Fasl-ı Râbi‘<br class="calibre1"/>
      Reften-i Sultân Selîm be-cânib-i Dimyât ve Reşîd ve İskenderiyye</p>

      <p class="arabaslik">Donanma-yı hümâyûndan iki yüz pâre firkate ve kalyeta Mısır Bulağı'na gelüp bir azîm şâdumânlar edüp cümle gemileri zîb [ü] ziynete müstağrak edüp Selîm Şâh müfîd [ü] muhtasar on bin mikdârı müsellah asker ile merâkiblere süvâr olup Bulak'dan avanta etdükde bir yaylım top u tüfeng şâdumânı ederek Nîl'in Dimyât cânibindeki tarafında iki yüz pâre şehri seyr [ü] temâşâ ederek beş yüz mîlde bender-i şehr-i kal‘a-i Dimyât'a varup Şeyh Ebü'l-feth kurbunda serâperdesin kurup a‘yân-ı vilâyetden on Mısır hazînesi hedâyâ gelüp cümle halka ihsân [u] in‘âmlar edüp Dimyât kal‘asından bir yaylım top u tüfengler atılup Merecü'l-bahreyn'e varup gusl edüp Hazret-i Mûsâ ile Hazret-i Hızır'ın mülâkat oldukları yerde ibâdet edüp yine şehr-i Dimyât'a gelüp Şeyh Şatâ hazretlerin ziyâret edüp cümle kibâr-ı evliyâullâhları dahi ziyâret edüp ruhâniyyetlerinden istimdâd taleb edüp acı deryâ ile bir günde bender-i şehr-i Reşîd'e vardıkda leb-i deryâdaki kal‘a-i Tiyen'den <b class="calibre2">[Y 55b]</b> top u tüfeng şâdumânları olup şehr-i Reşîd'de karâr eder. Cümle a‘yân-ı vilâyet hedâyâların arz edüp kal‘a miftâhların teslîm ederler. Anda Köm Efrâh'ı ve cemî‘i kibâr-ı evliyâullâhı ziyâret edüp ibâdullâh hammâmına girüp gusül eder. Hâlâ halvethânesi mesdûd olup halvetdir, meğer bir hasta içün açarlar, bi-emrillâh girüp şifâ bulması mukarrer [ü] mücerrebdir.</p>

      <p class="arabaslik">Andan yine zevraklara süvâr olup Reşîd Merecü'l-bahreyn'inden âb-ı sâfı nûş edüp altmış mîlde kal‘a-i İskenderiyye limanına dâhil oldukda el-azametullâh beş pâre kal‘adan ve yedi yüz pâre âl-i Osmân donanmasından bir yaylım top ve bir yaylım tüfeng atılup kal‘a-i İskenderiyye semender-vâr âteş-i Nemrûd içinde kalup iki limanın mâbeyninde serâperde-i Selîmî'sin kurup cümle a‘yân-ı vilâyet beş pâre kal‘anın miftâhları ile cihânın mâl-ı firâvânın hedâyâ getirüp herbiri ihsân-ı pâdişâhîye mazhar olurlar.</p>

      <p class="Balk">Zikr-i hazâyin-i Sultân Gavrî be-kal‘a-i İskenderiyye</p>

      <p class="arabaslik">Ol zamân ki Sultân Gavrî Selîm Hân'ın tulû‘ [u] zuhûrun istimâ‘ edüp kendi kuvvet-i tâli‘in Mısır'ın ehl-i nücûmlarına ve tâli‘-i Selîm'i dahi yokladup cemî‘i kehhân u remmâl ve ceffâr u fol-küşâlar ve ilm-i kef ve ilm-i hurûf-ı Alî ve ilm-i şâne ve ilm-i da‘vet sâhibleri Gavrî'ye eyitdiler kim;</p>

      <p class="arabaslik">"Bu niyyet etdiğin kimesneden sana zarar isâbet eder" deyü cümle ehl-i nücûm ve ehl-i cifr Sultân Gavrî'ye bu kavil üzre haber verdiler.</p>

      <p class="arabaslik">Gavrî dahi başı tedârikine düşüp cemî‘i emvâl [ü] erzâkının götürmede hafîf, bahâda girân eşyâların İskenderiyye kal‘ası hazînesinde münderic edüp dahi etrâf bilâddan yedi yıl mukaddem mâl-ı Kârûn tahsîl edüp İskenderiyye'de hıfz edüp elli pâre kadırga dâ’imâ İskenderiyye'de elbetde hâzır idi. Ve Mağrib-zemîn'de Sultân Ya‘kûb ile uhuvvetleşüp Selîm'den muztar olursa elli pâre kadırga ile Mağrib-zemîn'e firâr edüp bu kadar mâl-ı Kârûn ile Mağrib'e varup anda istîlâ edüp yine Mısır üzre sefer ede.</p>

      <p class="arabaslik">Bu mülâhaza ile cümle girân mâl-ı hazâyini İskenderiyye'de idi, ammâ <i class="calibre3">el-‘abd yüdebbir vallâh yukaddir<a class="pcalibre pcalibre1" id="_ftnref81"></a></i> <a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn81" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[81]</span></span></sup></span></span></a> Selîm Hân Mısır üzre azîmet etmezden evvel vezîri Kara Pîrî Paşa'yı İslâmbol'da kâ’immakâm nasb eyleyüp yedi yüz pâre yelken ile ibtidâ İskenderiyye'yi muhâsara etdirüp kendüler kat‘-ı menâzil ederek Mısır kurbunda Gavrî ile ceng edüp Gavrî ol meydân-ı ma‘rekede gâ’ib olup cümle mâl-ı Kârûn İskenderiyye'de kalup Selîm Şâh İskenderiyye'ye gelüp feth-i bâb-ı hazîne eyleyüp der ceng-i evvel elli yedi bin Mısrî kîse pâre çıkdı ve on iki bin kîse mümessek zer ü hâlis ahz olundu.</p>

      <p class="arabaslik">Ve ibtidâ Haleb altında Merc-i Dâbık sahrâsında Gavrî münhezim olup firâr etdükde Hazret-i <b class="calibre2">[Y 56a]</b> Risâlet-penâh'ın sancağ-ı şerîfi Selîm Şâh'ın kabza-i tasarrufuna girüp anı uğur dutunup yedi gün kendileri heccân üzre sancağ-ı Resûlullâh'ı taşıyup Hacı Alî nâm bir sipâhîye verüp sipâha sancağ-ı Resûl taşımağı kânûn etdi.</p>

      <p class="arabaslik">Ve bir esed tasvîrli <i class="calibre3">nasrun minellâh</i> hatlı kırmızı alem dahi İskenderiyye hazînesinden çıkdı.</p>

      <p class="arabaslik">Ve bir cevâhir ile musanna‘ bir sandûka içre Hazret-i Risâlet['in] Uhud gazâsında şehîd olan dendân-ı şerîfi ve bir dutam mübârek lihye-i şerîfi kılları ve çeşm-i nergislerinin sürmedânı ve mîldânı ve bir kıt‘a içi ziftli hasırdan âbdest ibrîği ve bir zıbru ağacından tesbîhi ve bir kıt‘a çimşîrden na‘lın-ı şerîfi ve bir hezârân alaca asâsı ve pâypûş-ı şerîfi ve iki kıt‘a hırka-i şerîfi, biri hûrmâ lîfi saruya mâ’il ve biri beyâz kutnî sûzenî cillâyî <b class="calibre2"><span class="calibre25">[Q 180a]</span></b> hil‘at ve bir eğer ve bir kara kılıc ve bir deve yüğü kuşak ve bir deve yüğü ridâ ve bir deve yüğü destâr-ı şerîf ve bir beyâz sûzenî arakıyye.</p>

      <p class="arabaslik">Bunlar cümle kat-ender-kat zer-ender-zer zerdûz boğçalar içinde mahfûz olup üzerlerinde <i class="calibre3">"Hâzâ muhallefâtu Resûlillâh"</i> deyü tahrîr edüp cümlesine Selîm Hân yüzün gözün <b class="calibre2"><span class="calibre31">[P 178a]</span></b> sürüp "<i class="calibre3">Şefâ‘at yâ Resûlullâh"</i> deyüp bizzât kendiler mühr ururlar.</p>

      <p class="arabaslik">Andan bizzât Hazret-i Yûsuf'un destâr-ı şerîflerin teberrüken mübârek başlarına geyüp yine sandûka-i mücevheri içre hıfz ederler.</p>

      <p class="arabaslik">Ve yine Hazret-i Yûsuf'un bir bıçağı ve sicinde hapis iken vakt-i salâtı bilmek içün yapdığı sâ‘at ve bisâtları görüp sandûkasında mühr ururlar. Sonra Yûsufî destâra göre destâr sarup zamân-ı hilâfetlerinde Yûsufî sarığile gezerlerdi. Sonra Selîmî destâr îcâd etdiler. Anıniçün Selîmî derler. Zîrâ Ebü'l-feth ve babası Bâyezîd-i Velî mollâ örfü geyerlerdi. Kendiler Yûsufî ve Selîmî geyerlerdi. Ammâ bu hazîne-i İskenderiyye'de kallâvî sarık buldular. Meğer Sultân Kalavân'dan kalmak ile kallâvî derler imiş.</p>

      <p class="arabaslik">Ve Çâryâr-ı Güzîn'in kılıcları ve selef pâdişâhlarının tarzı ve tavrı esbâbları ve âlât-ı silâhları ve kisveleri ve kâmil elli bin musanna‘ u murassa‘ tüfeng ve yigirmi bin Mısrî kılıçlar ve on bin zırh ve yigirmi bin kemân ve bî-hisâb ok ve bî-hisâb zemberek ve bî-hisâb cıda ve bilâ-hisâb tîrkeş ve yancık ve kırk bin Haleb kalkanı ve Dımışkî kalkan ve on bin Dımışkî hışt ve bilâ-hisâb Dımışkî topuz ve yigirmi bin zırh ve yigirmi bin katlâvî ve otuz bin toğulkay<span class="calibre26">.</span></p>

      <p class="arabaslik">Ve kâmil on bin mertebânî tabak Gavrî'nin kendi kârı idi. Mertebânî Mısır'dan gayrı bir yerden olmazdı. Ol dahi Gavrî'nin kendi kârı idi. Bir evliyâullâh nazar edüp dâ’imâ mertebânî işleyüp her birin birer a‘yâna alâ-tarîkı'l-hedâye <b class="calibre2">[Y 56b]</b> gönderdikde ol kimesne mertebânî tolusu altun gönderirdi. Tama‘ından anı kâr edinmiş idi.</p>

      <p class="arabaslik">Ve bunun emsâli tahrîri mümkin olmayan eşyâlar İskenderiyye hazînesinden çıkup cümle eşyâyı donanma gemilerine toldurup Âsitâne'ye revâne oldular.</p>

      <p class="arabaslik">Selîm Hân dahi İskenderiyye'de hayâtda olan kimesnelerin ziyâretine varup du‘â-i hayrların alup merhûmların ruhâniyetlerinden istimdâd taleb edüp yine akabe ve firkateler ile Mısır'a bir şâdumân ile gelüp ol hafta Ümmü'l-kıyâs'da Nîl kesimi edüp bir şâdumânî olmuş kim hâlâ Mısır tevârîhlerinde mastûrdur. Hattâ Selîm Hân ol sürûr [u] şâdumânı görüp Mısır'ı taht edinüp kalmak murâd edindi, cümle ulemâ ve a‘yân-ı devlet rızâ vermediler.</p>

      <p class="Balk">el-Faslu'l-hâmis aşere<br class="calibre1"/>
      Kavânîn-i Mısır fî-devleti Sultân Selîm Hân ibn Bâyezîd Hân <br class="calibre1"/>
      <i class="calibre3"><span class="calibre39">Nevverallâhu madca‘ahümâ bi-envâri'l-gufrân</span></i></p>

      <p class="arabaslik">Ve Selîm Hân İskenderiyye'den gelüp cümle ulemâ-yı Mısır'ın izniyle Selîm Hân cümle ehl-i dîvân ile Eski Mısır'da câmi‘-i Amr ibnü'l-Âs'da cum‘a namâzın kılup iki kerre yüz bin âdem cem‘ oldu. Zîrâ ol gün Ebussu‘ûd-ı Cârihî ve Merzûk-ı Kifâfî hazretleri hâzır idiler. Anların izn-i şerîfleri ile Ebü'l-alâ hazretleri hutbe-i şerîfi tilâvet edüp,</p>

      <p class="arabaslik">"Sultânü'l-berreyn ve hâkânu'l-bahreyn hâdimü'l-Haremeyni'ş-şerîfeyn es-Sultân Selîm Hân ibn Sultân Bâyezîd Hân ebbede[llâ]hu saltanatahu ilâ inkırâzı'd-devrân"</p>

      <p class="arabaslik">deyü hutbe tilâvet etdi.</p>

      <p class="arabaslik">Ve yine ol sultânların izn-i şerîfleri ile Şerîfî altunundaki sikkesinde,</p>

      <p class="arabaslik">"Sâhibü'n-nasr dârıbu'n-nasr azze ve'n-nasra fi'l-berri ve'l-bahri es-Sultân ibn es-Sultân Selîm Şâh ibn Bâyezîd Hân azze nasruhu duribe Mısır fî sene 922"</p>

      <p class="arabaslik">deyü tahrîr etdiler.</p>

      <p class="arabaslik">Andan Selîm Şâh bir gün dîvân-ı pâdişâhî edüp cemî‘i ehl-i dîvân a‘lâ ve ednâ ve pîr [ü] cüvân cem‘ olup Hayre Beğ'in eline yapışup serîr-i hilâfetde ber-karâr edüp başına selîmî mücevveze geydirüp üstüne kendi sorgucundan bir zî-kıymet otağa-i şâhî koyup sırtına bir semmûr hil‘at-ı fâhire ve beline bir zerrîn kemer üzre bir murassa‘ hançer bend kılup Selîm bizzât Hayre Beğ'e bu hizmetleri kendü eliyle edüp el kaldırup du‘â edüp;</p>

      <p class="arabaslik">"Hayre Bay seni vezîr etdim ve bu devlete kâ’immakâmım eyledim. Göreyim seni, Hazret-i Risâlet-penâh'a nice hizmet edersin. Ben Mısır'dan bir şey ümniyyesinde değilim. Ancak Hâdimü'l-Haremeyni'ş-şerîfeyn nâmın kazandım. Mısır'ın cümle mahsûlün Hazret-i Peygamber'e vakf eyledim, şâhid olun. İmdi şimden gerü ey Hayre Beğ sen bu vakfullâh mütevellîsisin. Bir hoş hizmet eyle" deyüp on iki altun taşlı cevâhir murassa‘âta gark olmuş şâtırlar ihsân eyledi.</p>

      <p class="arabaslik">Ve üç yüz murassa‘ kemer kuşaklı <b class="calibre2">[Y 57a]</b> iç oğlanları ihsân eyledi. Ve on iki cevâhir eğerli yedek ihsân eyledi. Ve on ikişer kat mehterhâne hibe eyledi. Ve yedi kat kûs-ı husrevânîler verdi. Ve üç direkli ve kırk sütûn üzre sâyebânlı bir çetr-i mülemma‘ verdi.</p>

      <p class="arabaslik">Ve kırk hâs odalıları ikişer tuğ ile mîr-i Mısır etdi. Ve yüz nefer ser-i kârda olan ağavâtlardan yüz nefer Çerâkese beğleri etdi.</p>

      <p class="arabaslik">Ve haftada üç gün dîvân olmayup cum‘a, cum‘aertesi ve çehârşenbe günleri ta‘tîl olup beş gün dîvâna kadıasker gelüp dîvân-ı pâdişâhî olup her dîvânda beher yevm ikişer Mısrî kîse [[(---) (---)] pâdişâhîye üç bin sahan ta‘am çıkup cümle ehl-i dîvân ve huddâmları ve ba‘îd yerlerden gelen ibâdullâh şakîleri tenâvül etsin deyü kânûn etdi.</p>

      <p class="arabaslik">Ve dîvân çavuşlarının âsitânesine beher yevm beşer koyun ve birer erdeb pirinç ve iki kîle ades ve nohud ve on hamle odun ve iki vukiyye şem‘-i asel ve imâm ve mü’ezzinlerine vazîfe etdi. İlâ hâze'l-ân [[(---) (---) (---)]] okurlar.</p>

      <p class="arabaslik">Ve ekâlîm-i Mısır'da cümle seksen keşşâfdır. Anların dîvânlarında mâl-ı pâdişâhîden beher yevm sabâh ve akşâm summâdı olup [[(---) (---)]] kezâlik summâtları ve yüz Çerâkese beğlerinin ve yüz nefer bölük ağalarının summâtları çekildükde âmme-i hâssa sofralar verilüp her ta‘am vaktinde köslere turralar urulup cümle cû‘ân haberdâr olup ni‘met tenâvül etmeği kânûn edüp [[(---) (---)]] ni‘meti dâ’imdir.</p>

      <p class="arabaslik">Ve'l-hâsıl böyle ni‘met-i firâvân bir pâdişâh diyârına mahsûs değildir. Andan kânûn-ı pâdişâhî olmadık [[(---) (---)]] taraf-ı pâdişâhîden hâss-ı hümâyûnu on iki yük kırk yedi bin akçedir. Ve gazâlarda Mısır, Bağdâd ve Habeş ve Yemen ve Irâk vâlîleri <span class="calibre25">(---) (---)</span> <span class="calibre31">(---) (---)</span> Selîmîleri üzre sorguç takup Tatar Hân bulunduğu yerde Tatar Hân'ın altına Mısır, andan Irâk, andan Yemen tübba‘ları andan Budum <span class="calibre25">(---) (---)</span> <span class="calibre31">(---) (---)</span> dîn oturur.</p>

      <p class="arabaslik">Bu beş vezîr sultânlar makâmında kâ’im olup sorguc taşıdığıyçün sâ’ir vüzerâlara tasaddur ederler <span class="calibre25">(---) (---)</span> <span class="calibre31">(---) (---)</span>. Mısır vezîri hâss-ı hümâyûnuna göre eğer Yemen'e ve Habeş'e ve Irâk ve gayrı yere serdâr olsa kendü askeriyle [[(---) (---)]] ile sefer eşmek kânûn-ı Selîmiyye oldu. Ammâ şimdiki asırda Mısır kulu gâlib olmak ile cemî‘i mukâta‘ayı kânûn-ı Selîmî <span class="calibre25">(---) (---)</span> <span class="calibre31">(---) (---)</span> <b class="calibre2"><span class="calibre25">[Q 180b]</span></b> üzre zabt edüp paşa tevâbi‘âtına bir şey kalmayup ancak Mısır vezîri bin âdemle iç kal‘ada sâkin olup cemî‘i ağavâtları kânûn üzre ulûfeleri ile geçinirler.</p>

      <p class="arabaslik">Ve yigirmi dörd ağalıkları dahi vardır, anlar ile kifâf-ı nefs ederler. Ve paşanın üç yüz iç ağalarına ve cümle ağavâta ve karakullukçulara ve'l-hâsıl üç bin paşa ağavâtları huddâmlarına varınca her sene başında çuka ve kumâşları ve don ve gömlekleri ve pabuc ve mestlerine varınca ve Ka‘be-i şerîfe kisve <b class="calibre2">[Y 57b]</b> edüp Karadonlu Beytullâh'a andan Şecerüddürre nâm hâtûnun vakfından cümle ağavât huddâmlarına yıllık vermeği kânûn eyledi. Zîrâ Şecerüddürre Hâtûn selef pâdişâhlarının <b class="calibre2"><span class="calibre31">[P 178b]</span></b> iç ağalarına ve taşra ağalarına serâpâ yıllık verir imiş.</p>

      <p class="arabaslik">Andan Selîm Şâh bu Şecerüddürre Hâtûn'un evkâfın yoklayup;</p>

      <p class="arabaslik">"Bir avret Ka‘be-i şerîfi siyâh harîr ile örterse hâlâ ben Mekke ve Medîne pâdişâhı oldum, ben Ka‘be-i şerîfi serâpâ dîbâ ve şîb ü zerbâf üzre incü ve cevâhirli eşyâlar ile zerdûz perdelerle Ka‘be-i şerîfi örterim" deyü buyurduklarında cemî‘i ulemâ-yı Mısır ve mezâhib-i erba‘a sâhibleri ve Ebussu‘ûd-ı Cârihî halîfeleri destûr vermeyüp;</p>

      <p class="arabaslik">"Mâ-tekaddem kisve Şecerüddüre Hâtûn'undur, o hayrât kimseye müyesser olmayup Cenâb-ı İzzet ana muvaffak eylemiş. Hâlâ anın vakfıdır. <i class="calibre3">Şartu'l-vâkıf ke-nassı'ş-Şâri‘</i> deyüp rızâ vermediler.</p>

      <p class="arabaslik">Selîm Hân gıbta edüp;</p>

      <p class="arabaslik">"Hay gidi avret! Ne gizlice hayrât yoklamış. Bir mülûke müyesser olmayup ana müyesser ola," buyurmuşlar.</p>

      <p class="arabaslik"><b class="calibre2">"</b>Ammâ biz Mekke ve Medîne'ye ne hayrât edelim," deyüp ol kisveden ziyâde Ka‘be-i mükerremenin kapusunun yeşil atlas üzre zer-ender-zer perde-i şerîfin ve Makâm-ı İbrâhîm'i müceddeden binâ edüp sandûka-i şerîfin zer-ender-zere müstağrak etdi.</p>

      <p class="arabaslik">Ve Harem-i şerîf minberinin kapusu perdesin zer-ender-zer etdi.</p>

      <p class="arabaslik">Ve Harem-i şerîfi müceddeden ta‘mîr ü termîm etdi.</p>

      <p class="arabaslik">Ve Hazret-i Resûl'ün rahm-ı mâderden müştak olduğu beyt-i şerîf ki Emîne Hâtûn vâlidelerinindir, ol hâne-i nûr-ı mübînin kubbesi rusâsın müceddeden binâ etdi.</p>

      <p class="arabaslik">Ve şehr-i Mekke içre kâmil bin aded âsâr edüp ibtidâ âl-i Osmâniyânın hutbesin Mekke'de Koca Selîm Hân tilâvet etdirdi.</p>

      <p class="arabaslik">Ve Medîne-i münevverede Hazret-i Risâlet'in kabr-i şerîfi üzre cevâhirle zerdûz bir çetr-i mülemma‘ etdi kim çeşmler hîrelenir. Ve Medîne'de bî-hisâb hayrât [u] hasenâtlar etdirdi.</p>

      <p class="arabaslik">Dahi cümleden Mısır Mollâsı Kemâl Paşazâde kalemiyle Mısır'ın (---) (---) bin pâre kurâ ve kasabât belîdelerin tahrîr etdirüp elhâsıl gökde uçan ve yerde gezen ve deryâda yüzen cemî‘i mevcûdâtları tahrîr etdirüp ümenâ ve mültezimîne mukâta‘a tarîkıyla verüp cümlesin Haremeynü'ş-şerîfeyn'e vakf eyledi.</p>

      <p class="arabaslik">Ve eyâlet-i Mısır cümle (---) pâre kurâ tahrîr olunmuşdur. Cümlesi dörd kısma münkasemdir. Kısm-ı evveli (---) pâre kurâdır. Cümle selef pâdişâhlarının hayrât [u] hasenâtlarının evkâfıdır. Hîn-i tahrîrde vakfa ne kadar feddân ya‘nî ne kadar dölüm ber-şart-ı vâkıf şart etdiyse nâzırı anlardan mâl tahsîl edüp cümle e’imme ve hutebâ ve meşâyih ve mu‘arref ü müsebbibine vazîfelerin verüp mâ-bâkî ne kalırsa mâlı mîrî tarafından zabt olunmak kânûn oldu.</p>

      <p class="arabaslik">Ve bir kısmı dahi küşûfiyye kurâlarıdır. Ya‘nî paşanın hâss-ı hümâyûnu içün <b class="calibre2">[Y 58a]</b> ifrâz olunan (---) pâre kurâlardır kim birinde birer kâşif vardır. Yüzer ikişer yüzer cündü ile enüp binüp paşanın küşûfiyye mâlların tahsîl eder kim senevî iki yüz kîse olur. Ammâ zamânımızda bir beled âtıl olsa anın sâhibi olan mültezim mâlın vermede âciz olup köyünden ferâgat edüp paşa üstüne bırağup küşûfiyye köğü olur. Paşa dahi re‘âyâ üşürüp tahtîr edüp zirâ‘at edüp mâlın çıkarır. Eğer tâlibi olursa paşa birine ferâgat eder. Zîrâ kendi amâr eyledi.</p>

      <p class="arabaslik">Ve bir kısmı eyâlet-i Mısır'da mâl-ı pâdişâhî içün zabt olunan beğlik pâyesiyle cümle on yedi kâşiflik yerdir. Ve cümle (---) (---) bin pâre kâşif hükûmetinde köylerdir.</p>

      <p class="arabaslik">Her kâşife yedişer bölükden yüzer âdem verüp kâşif dahi beş altı yüz sekbân ve cündîler besleyüp vilâyetinden mâl-ı pâdişâhî tahsîl edüp tült-i evvel tült-i sânî ve tült-i sâlis ve seyfî ve şitfî mâlların bu kadar askerle cem‘ edüp kul mevâcibine ve pâdişâh hazînesine verirler. Ve bu kâşifler ile vilâyet vilâyet gezen yedi bölük halkına pâdişâh kîsesinden beşer yüz ve altışar yüz ve biner guruş avâyidleri vardır. Çorbacıları beşer Mısrî kîseye kanâ‘at etmeyüp kâşifin zincîrinden bâ‘zı mücrimleri ıtlâk etdirirler.</p>

      <p class="arabaslik">Ve kısm-ı râbi‘i bir mültezim merhûm olsa köğü mîrîye kalup paşa tarafından dâr-ı pâdişâhîden köyü dellâl mezâd <span class="calibre25">(---) (---) (---)</span> <span class="calibre31">(---) (---) (---)</span> edüp kırk elli ve yüz kîseye dek mahlûl köğler satılup cümle re‘âyâsı ve gayrı terekesiyle mezâd-ı sultânî <span class="calibre25">(---) (---) (---)</span> <span class="calibre31">(---) (---) (---)</span> fürûht olan mâlın paşa almak kânûn-ı Selîm Hân oldu. Ve ol beledi alan mültezim hîn-i tahrîrde [[(---) (---) (---)]] aldıysa beher sene mâlın mevâcib ve surre-i Mekke [ve] Medîne içün verüp mâ-bâkî bir(?) kîse ve yüz kîse dahi olursa ve ne kadar fâ <span class="calibre25">(---) (---) (---)</span> <span class="calibre31">(---) (---) (---) ’</span>iz olursa dahi kendü mâlı olup köyü amâr edüp hâl-i hayâtında ol köye mutasarrıf olup fevtinde kendi <span class="calibre25">(---) (---) (---)</span> <span class="calibre31">(---) (---) (---)</span> evlâdına intikâl etmeyüp yine mîrî olmak kânûn olundu.</p>

      <p class="arabaslik">Selîm Şâh bir sene Mısır'da mukîm olup Reşîd ve İskenderiyye'ye cümle varup gelmesi ile (---) sene olup sene 924 Rûm'a revâne olup sene 926 vefât edüp oğlu Sarı Süleymân Hân pâdişâh oldu.</p>

      <p class="arabaslik">Ve kısm-ı hâmisi, Hazret-i Risâlet-penâh şerî‘ati üzre Mısır'da <span class="calibre25">(---) (---) (---)</span> <span class="calibre31">(---) (---) (---)</span> ne kadar kefere ve Yahûdî ve Kıptî ve Ermenî ve Freng hâsıl-ı kelâm cümle harâcı cevâlî emîni başka hâkimdir, yüz [[(---) (---) (---)]] dîvân-ı pâdişâhîde defterdâra teslîm edüp Mekke ve Medîne'ye surre bağlanup her sene emîr-i hac [[(---) (---) (---)]].</p>

      <p class="arabaslik">Kısm-ı sâdisi, eyâlet-i Mısır'da ne kadar ma‘mûr [u] âbâdân kurâlar var ise Âsitâne-i sa‘âdet'de Dârü's-sa‘âde ağası [[(---) (---) (---)]] âzâd olmuş ağalar fevt oldukda cümle kurâ <b class="calibre2">[Y 58b]</b> ve muhallefâtların paşa zabt etmek kânûn-ı Selîm idi. [[(---) (---) (---)]] ve İbrâhîm Paşa asrında hatt-ı şerîf vârid olup kara ağalar tarafından başka bir ağa beytü'l-mâl emîni olup [[(---) (---) (---) lerin]] izniyle cüz’î ve küllî esbâbları bir yere hıfz olunup paşa tarafından dahi bir ağa mübâşir konup cümle [[(---) (---) (---)]] mühürleyüp pâdişâh-ı âlem-penâha paşa arz edüp Âsitâne tarafından bir kapucubaşı veyâhûd bir [[(---) (---) (---)]] gelüp mezkûr mâlı ve kurâları bir kuluna mı ihsân eder, yohsa fürûht oluna mı buyurmuş, ana göre [[(---) (---) (---)]] kara ağalar mutasarrıf oldukları köylerin mâl-ı pâdişâhîsin edâ edüp fâ’izi her ne kalırsa keyfe mâ-yeşâ <b class="calibre2"><span class="calibre25">[Q 181a]</span></b> mülkiyyet üzre mutasarrıf olurlar.</p>

      <p class="arabaslik">Ve kısm-ı sâbi‘i, cümle yeniçeriyân ve azebistân ve müteferrikagân ve gönüllüyân ve tüfengciyân ve sipâhân ve eytâm ve cevâlî <b class="calibre2"><span class="calibre31">[P 176a]</span></b> ve keşîde kaleminden cümle askerî tâ’ifesinin beytü'l-mâlların paşa zabt eylemek kânûn-ı Selîm Hân oldu. Ammâ bin yetmiş senesinden berü mustahfızân ya‘nî yeniçeriyân ocağı ve azeb ocağı tegallüb eyleyüp beytü'l-mâlların kendüler zabt edüp niçe bin fellâhîn yoldaşdır, deyü beytü'l-mâlın zabt edüp bir sefere me’mûr olsalar, ortalarının cemî‘i masârıfların beytü'l-mâldan görürler. Ve bir kefere İslâm'a gelüp kapularına varsa, kisve ederler. Ve garîb yiğide kisve ve dirlik verüp atlandırırlar. Ve bu yoldaşları küffâra esîr olsa, anı on bin guruş da olursa halâs ederler. Ol seneden berü paşa beytü'l-mâllarına vaz‘-ı yed edemez oldu, ammâ mâdde-i azîmdir. Ammâ gayrı hâssa ve âmmın beytü'l-mâlını paşa zabt edüp yedi bölükden çavuşlar ve kadıasker tarafından kassâm nâ’ibleri yazup çizüp paşa ağası izniyle paşa hazînesine teslîm olur. Zîrâ paşanın üstü iltizâmdır <span class="calibre25">ilzâmdır</span> <span class="calibre31">elzemdir</span>. Tahsîl olan mâlı mevâcibine verir. Eğer merhûmun vârisi gelüp isbât-ı vücûd ederse, akrabâsı mâlın paşadan yedi bölük çavuşları ve kassâm defteri mûcebince devede kulak taleb edüp alır.</p>

      <p class="arabaslik">Andan kısm-ı sâmini, cemî‘i eyâlet-i Mısır'da ne kadar Mekke ve Medîne köyleri tahrîr olundu ise anlardan altmış iki bin altun masrûfıyla altmış beş bin altun Mısır'dan surre bağlanup paşanın bir ağasıyla ve Mısır'ın yedi bölüğünden yedi yüz âdemle Şâm-ı şerîfde surre emînine teslîm edüp Medîne'ye götürmek kânûn oldu. Mukaddemâ kânûn-ı Selîm Hân İslâmbol'dan giderdi. Ve yine Mısır'dan altı bin evkâfdan altı yüz kîse Mısır emîrü'l-haccı Mekke'nin cümle şürefâlarına ve gayrı meşâyihlerine ve mücâvirîne surre götürmek kânûn-ı Selîm oldu.</p>

      <p class="arabaslik">Ve kısm-ı tâsi‘i, eyâlet-i Mısır'da Mekke ve Medîne köyleri ki <b class="calibre2">[Y 59a]</b> meselâ şehr-i Mutûbis, şehr-i Dârûd-ı şerîf ve şehr-i Sanabû hulâsa-i kelâm cümle yedi yüz pâre köyden ve kurâ ve kasabâtdan (---) (---) erdeb gılâl Mekke ve Medîne'ye Muhammedî gemilerile gitmek kânûn-ı Selîm Hânî olup Mekke ve Medîne'i ganîmet eyledi. İnşâallâh gayrı kavânînler cümle mahallinde tahrîr olunur.</p>

      <p class="Balk16">el-Faslu's-sâdis aşer<br class="calibre1"/>
      Eyâlet-i Mısır'da olan hilâfetleri ve mîrlivâları ve Mısır içinde sâlyâne ile sancak beğlerin ve cümle kâşifliklerin kânûn-ı Selîm Hânî üzre beyân eder</p>

      <p class="arabaslik">Evvelâ Mısır eyâletinde sultânü'l-berreyn Mısır emîrü'l-haccıdır, Mısır beğlerindendir. Ba‘zısı iki tuğ ile mutasarrıf olur. Kânûn üzre tahtı Süveys'dir. Cümle Ka‘be râhı Urbânı Mısır emîrü'l-haccına sultânü'l-ber derler. Azîm hükûmetdir kim kırk bin huccâca her sene serdâr-ı mu‘azzam olur.</p>

      <p class="arabaslik">Ve ikinci saltanat dahi Mısır'da Süveys beğidir. On iki pâre kadırga ile Süveys deryâsından iki yüz pâre gılâl gemileri ile niçe bin huccâcı Cidde'ye ve Yenbû‘'a götürmeğe me’mûrlardır. Dîvân-ı Mısır'da on iki kîse sâlyânesi vardır. Ve anbâr-ı Yûsuf'dan beher sene (---) (---) erdeb gılâlı alup cümle askerine ve nevâtileri ve rübbânlarına ve mücrim ve forsa pâyzenlerine yedirüp sefer eder. Ve gemilerinde fânûs ve altun alem taşır. Buna dahi sultânü'l-bahr derler. Hakkâ ki saltanatdır.</p>

      <p class="arabaslik">Ve üçüncü hilâfet dahi bender-i Cidde hükûmetidir. Gâyet müstakil paşadır. Ba‘zı zamân iki tuğla ihsân olunur. Zîrâ şürefâ üstüne tasaddur etsin, deyü hayli ruhsat vermişlerdir. Arab-ı Urbân içinde vekîlü's-sultân derler. Hükûmet-i azîmedir. Zîrâ Hind ü Sind ve Yemen ve Habeş ve Sevâkin pâdişâhları cümle bu Cidde sultânına mürâca‘at edüp vekîlü's-sultân deyü i‘tibâr ederler. Ve dâ’imâ Hind pâdişâhının buna nâmesiyle hedâyâsı gelir.</p>

      <p class="arabaslik">Ve dördüncü hilâfet eyâlet-i Mısır'da Mekke şerîfidir, sultân-ı şürefâ derler. Âl-i Osmân'dan sonra hutbede anların ismi yâd olur. Bağdâd'a ve Basra ve Lahsa ve Yemen'e varınca hükmü nâfizdir. Murâd edinse kırk elli bin hayyâl asker cem‘ eder.</p>

      <p class="arabaslik">Andan yine beşinci hilâfet Mısır eyâletinde Yemen'dir. Tâ Sultân Murâd-ı Râbi‘ asrında sene 1033 târîhine dek Mısır hükmünde hilâfet idi. Ol sene Zeydî imâmlar istîlâ edüp hükm etdiler.</p>

      <p class="arabaslik">Andan Mısır eyâletinde altıncı hilâfet Habeş iklîmidir. Hâlâ âl-i Osmân vüzerâları mutasarrıfdır. Büyük sultânlıkdır. Mısra‘:</p>

      <p class="arabaslik">Habeş sultânıdır gûyâ ki bir tıfl-ı siyâh ohşar</p>

      <p class="arabaslik">demişler.</p>

      <p class="arabaslik">Andan yedinci hilâfet Fûncistân'dır. Hâlâ melikleri Şeyh Bekrîler takrîbiyle Mısır vezîrlerine mutî‘lerdir.</p>

      <p class="arabaslik">Ve sekizinci hilâfet Tarabulus'dur.</p>

      <p class="arabaslik">Tokuzuncu hilâfet Tûnus'dur.</p>

      <p class="arabaslik">Ve onuncu hilâfet eyâlet-i Cezâyir'dir kim hâlâ bu üç hilâfet Mısır'a tâbi‘lerdir ve sikkeleri dâyimdir.</p>

      <p class="arabaslik">Her sene Mısır vezîrinden bu on <b class="calibre2">[Y 59b]</b> hilâfete birer ağa istimâletler ile gidüp anlardan Mısır vezîrine hedâyâlar gelir.</p>

      <p class="arabaslik">Ve Mısır içinde kırk tabl [u] alem sâhibi birer ve ikişer tuğlu mîrlivâ ve mîrimîrânlar var idi. Ammâ hâlâ zamânımızda yigirmi iki yerde tabl [u] alem döğülüp summât-ı Muhammedî'si çıkar beğler vardır. Her biri birer işe me’mûrlardır. Evvelâ bir beğ beş yüz âdemiyle Âsitâne-i sa‘âdete hazîne götürmeğe me’mûrdur.</p>

      <p class="arabaslik">Ve bir beğ âl-i Osmân'ın mührü ne cânibe serdâr olursa Mısır beğinden bir beğ mühür ile sefere me’mûrdurlar.</p>

      <p class="arabaslik">Ve bir beğ dahi beş yüz atlısı ile şehr-i Bulağ'ı bekler.</p>

      <p class="arabaslik">Ve bir beğ dahi beş yüz atlısı ile Eski Mısır'ı bekler.</p>

      <p class="arabaslik">Ve bir beğ dahi yine beş yüz atlıyla İmâm Şâfi‘î'yi bekler.</p>

      <p class="arabaslik">Ve bir beğ dahi beş yüz atlıyla Sebîl-i Allâm'ı bekler. Âyende vü revende ve huccâc ve züvvâr-ı berr ü bihârı götürüp getirir.</p>

      <p class="arabaslik">Ve bir beğ dahi beş yüz yiğidiyle Süveys'e huccâcı ve kâfile götürmeğe me’mûrdur, ammâ şimdi gayrı ağa kâfilebândır.</p>

      <p class="arabaslik">Ve bir beğ dahi beş yüz yiğit ile huccâcı ve tüccârı ol götürür getirir.</p>

      <p class="arabaslik">Ve bir beğ dahi beş yüz yiğidiyle dâ’imâ âmâdedir kim ne tarafdan Mısır üzre düşman <span class="calibre25">(---) (---)</span> <span class="calibre31">düşmanın birisi</span> zuhûr ederse Mısır vezîri emriyle ol beğ ol aşkıyâ üzre tecride gitmeğe me’mûrdur.</p>

      <p class="arabaslik">{Ve bir beğ dahi beş yüz âdemiyle âl-i Osmân pâdişâhının kilâr-ı âmiresiyçün beher sene (---) (---) andan <span class="calibre25">ndan</span> <span class="calibre31">bedelinden</span> 33 kîse mâl alup şehr-i bender-i Dimyât'dan ve şehr-i Fereskûr'dan <span class="calibre25">(---) kazâ-i ber-meyyâl</span> ve şehr-i bender-i <span class="calibre31">kazâ-i ber-meyyâl</span> Reşîd'den (---) erdeb pirinç ve (---) kantâr şeker ve (---) kantâr ferde kahve ve yarım erdeb mercimek tahsîl edüp bender-i Reşîd'e endirüp andan cerimlere tahmîl edüp İskender <span class="calibre25">(---) (---) (---)</span> iyye'de der-anbâr edüp muvâfık eyyâm ile Âsitâne-i sa‘âdete yollamağa me’mûrdur <span class="calibre25">(---) (---) (---)</span> <span class="calibre31">bakarlar</span>.</p>

      <p class="arabaslik">Ve bir beğ dahi defterdâr-ı beleddir kim bakıyyeyi tasaddî <span class="calibre25">masdar(?)</span> <span class="calibre31">beşeye tasdîr(?)</span> edüp cümle beğler ve gayrılar ana muhtâclardır.</p>

      <p class="arabaslik">Ve kânûn-ı Selîm Hân üzre kırk aded Çerâkese beğleri vardır, ammâ hâlâ yigirmi beğdir kim yüzer âdeme mâliklerdir.}</p>

      <p class="arabaslik">Ve gayrı beğler [[(---) (---) (---)]] aydan aya hâzır olurlar. Ve dâ’imâ mehterhâneleriyle âmâde dururlar.</p>

      <p class="arabaslik">Ve bu cümle beğler hizmetleri mukâbelesinde [[(---) (---) (---)]] senevî onar on ikişer kîse sâlyâne ve anbârdan (---) {erdeb gılâl ve (---) kadar at yemi} alırlar. Ve,</p>

      <p class="Balk">Mısır eyâletinde olan beğlerbeğilikleri beyân eder</p>

      <p class="arabaslik">Evvelâ [[(---) (---) (---)]] taraf-ı pâdişâhîden iki tuğ ile ihsân olunup dîvân-ı Mısır'dan senevî altı kîse alır. Ve altı kîse dahi Dimyât'dan <span class="calibre25">(---) (---) (---)di</span> <span class="calibre31">(---) (---) (---)di</span> vardır. Ve altı kîse dahi şehirden bâd-ı hevâsı vardır. Bu cümle on sekiz kîse mahsûlâtı mukâbelesinde iki pâre [[(---) (---) (---)]] kadırga ile kapudan paşa ile altı ay deryâda sefer edüp mâh-ı kâsımda kadırgaların Dimyât'da limana bağlayup mansûr u muzaffer safâda olurlar <span class="calibre31">olup</span>.</p>

      <p class="arabaslik">Andan Reşîd dahi <b class="calibre2">[Y 60a]</b> sancakdır. Cemî‘i sâlyânesi Dimyât beği gibidir. Budahi iki pâre kadırga ile Akdeniz'de sefer <b class="calibre2"><span class="calibre31">[P 179b]</span></b> eşer <span class="calibre25">(---) (---) (---)</span> <span class="calibre31">edüp</span></p>

      <p class="arabaslik">Ve biri dahi İskenderiyye sancağı dahi Dimyât Reşîd gibi Mısır dîvânından sâlyâne alup iki pâre kadırga ile kapudan paşa ile sefer eşer <span class="calibre25">(---) (---) (---)</span> <span class="calibre31">sefer</span> <span class="calibre31">edüp</span>. İskenderiyye sancağı âlîdir. Ve Reşîd ve Dimyât sancaklarına İskenderiyye beği serdâr olup altı pâre kadırga ile donanma-yı hümâyûn ile tüccâr sefînelerin <span class="calibre25">(---) (---) (---)</span> <span class="calibre31">sefere</span> götürüp getirmeğe me’mûrladır.</p>

      <p class="arabaslik">Eyâlet-i Mısır'da dördüncü sancak Şarkıyye'dir.</p>

      <p class="arabaslik">Beşinci sancak Garbiyye'dir.</p>

      <p class="arabaslik">Altıncı sancak Menûfiyye'dir.</p>

      <p class="arabaslik">Ve yedinci sancak Buhayre'dir. {Selîm Hân Gâzî<span class="calibre26">;</span> fethinden berü Mağrib-zemîn'de altun tibiri çıkarup Evcile nâm bir ma‘den-i be-nâm azîm kâşiflik idi. Sene (---) târîhinde İbrâhîm <b class="calibre2"><span class="calibre25">[Q 181b]</span></b> Hân asrında Mısır vezîri Maksûd Paşa eyyâmında Tarabuluslu mezkûr Evcile kâşifliğin tegallüben alup ilâ hâze'l-ân mutasarrıflardır. Ammâ kîmyâ-yı zeheb hâsıl olur kâşiflik idi.}</p>

      <p class="arabaslik">Sekizinci sancak Mansûre'dir.</p>

      <p class="arabaslik">Ve tokuzuncu sancak Kulûbiyye'dir.</p>

      <p class="arabaslik">Ve onuncu sancak Cîze-i Yûsuf'dur.</p>

      <p class="arabaslik">Ve on birinci sancak Benî Süveyf'dir.</p>

      <p class="arabaslik">Ve on ikinci sancak Feyyûm-ı Yûsuf'dur.</p>

      <p class="arabaslik">Ve on üçüncü sancak Minye'dir.</p>

      <p class="arabaslik">Ve on dördüncü sancak Menfalût'dur.</p>

      <p class="arabaslik">Ve on beşinci sancak-ı kebîr eyâlet-i azîm Circe'dir.</p>

      <p class="arabaslik">Ve on altıncı sancak Elvâhât-ı azîmdir.</p>

      <p class="arabaslik">Ve on yedinci sancak İbrîm'dir.</p>

      <p class="arabaslik">Ve bu sancaklara cümle Mısır beğleri biner âdem ile ve yedi bölükden ocak askeriyle <i class="calibre3">Tût'</i>dan <i class="calibre3">Tût'</i>a ya‘nî Kıbtî hisâbınca yıldan yıla zabt [u] rabt edüp zimmetinde olan mâl-ı pâdişâhî defterdâra varup kula mevâcib ve pâdişâha hazîne bağlanır.</p>

      <p class="arabaslik">Ve bu her sancakda üçer dörder yüz ma‘mûr [u] âbâdân kurâ ve kasabâtlar var.</p>

      <p class="arabaslik">Ve bu sancak beğlerinin cümlesinden eşbehi Circe hâkimidir ki Fûncistân'a ve Berber-zemîn'e ve Sûdân'a ve Evcile ve Mağrib'e dek hükm eder. Beş bin askere mâlikdir. Ba‘zı beğlere iki tuğla ihsân olunur azîm eyâletdir. Ve Mısır'ın âb-ı rûyıdır. Senevî iki kerre yüz bin erdeb gılâl Eski Mısır'da anın tahsîlinden gelüp cümle Mısır kuluna bundan alîk ve cirâye verilir. Ve iki yüz kîse dahi mâl-ı pâdişâhî verir. Ve seksen kîse paşaya kalemiyye verir. Ve yüz kîse Circe'ye yazılan kula ulûfe verüp muhâsebesine mahsûb olur.</p>

      <p class="arabaslik">Ve kendüsi Sa‘îd vilâyetin dörd kerre yüz bin erdeb gılâle yürüdür. Senevî kendüye iki yüz Mısrî kîse kalır. Ba‘de'l-masârıf Sa‘îd-i âlî derler bir Sa‘îd'dir kim Mısır Sa‘îd'den ibâretdir. Cenâb-ı Bârî böyle ganîmet verdiği Sa‘îd-i sa‘îddir. İnşâallâh mahallinde tahrîr olunur.</p>

      <p class="arabaslik">Ve bu Circe paşasının dîvânı Mısır vezîrinin dîvânı nice ise aynı eyledir. Cümle erbâb-ı dîvân hâzır olup bir alma ve verme ve bir asmak basmak atmak ve tutmak <b class="calibre2">[Y 60b]</b> bir akd [ü] hal bâzârı bir dîvândır kim ta‘bîr olunmaz.</p>

      <p class="arabaslik">Ve Circe hâkiminin taht-ı hükûmetinde cümle 24 kâşiflik yerdir. Cümlesine Circe hâkimi hil‘at geydirüp Mısır vezîri müdâhale etmez.</p>

      <p class="Balk2">Ol kâşiflikler bunlardır kim zikr [ü] beyân olunur.</p>

      <p class="arabaslik">Evvelâ kânûndan bozma Menfalût kâşifi ve Minye kâşifi ve Şark Atfîh ve Şark Ahmîm kâşifleri ve Ebûtîc ve Tahta kâşifleri ve Elvâhât kâşifi.</p>

      <p class="arabaslik">Ve dahi Menebşiye kâşifi ve Palapiş ve Füvve-i âlî kâşifleri ve Kınâ kâşifi ve Kûs kâşifi.</p>

      <p class="arabaslik">Ve Aksureyn kâşifi Nîl'in garbındadır.</p>

      <p class="arabaslik">Ve Useyrât kâşifi Circe kurbundadır.</p>

      <p class="arabaslik">Ve Time kâşifi garbdadır.</p>

      <p class="arabaslik">Ve Süyût kâşifi garbda.</p>

      <p class="arabaslik">Ve Âyıdoğlu Reyyân Kâşif şeyhü'l-Arab'dır.</p>

      <p class="arabaslik">Ve Şark Selîm kâşifi şarkdadır.</p>

      <p class="arabaslik">Ve Şark el-Merec kâşifi.</p>

      <p class="arabaslik">Ve Behcûr kâşifi ve Farşût kâşifi ve Kasâs kâşifi ve İsne kâşifi garbdadır.</p>

      <p class="arabaslik">Ve Senhût Nîl'in garbındadır.</p>

      <p class="arabaslik">Ve Kusayr Behânis kâşifi garbdadır.</p>

      <p class="arabaslik">Ve Berdîş kâşifi Circe'den yukaru muttasıldır.</p>

      <p class="arabaslik">Ve Şark Temâm kâşifi ve Elvâniyye kâyimmakâmlarındır kim Nîl'in garbındadır.</p>

      <p class="arabaslik">Ve Cezîre kâşifi garbdadır.</p>

      <p class="arabaslik">Ve İbrîm vilâyeti kâşifi kânûn üzre yigirmi dörd kös sâhibi kâşifler idi.</p>

      <p class="arabaslik">{Ve bundan hâric altı aded kös sâhibi kâşifler dahi ilhâk etdiler. Lâkin ba‘zı kössüz şeyhü'l-Arab kâşifler ile cümle kırk dörd aded kâşiflerdir kim cümleleri Mısır kullarının gılâlın vermeğe me’mûr kâşiflerdir.}</p>

      <p class="Balk8">el-Faslu's-sâbi‘ aşer<br class="calibre1"/>
      Kavânîn-i kâ‘ide-i âyîn-i dîvân-ı Mısır der ahd-i Sultân Selîm Hân fâtih-i Mısır-ı nâdiretü'l-asr</p>

      <p class="arabaslik">Dîvân-ı Mısır eyle bir dîvândır kim Sultân Gavrî dîvânhânesi bir vasî‘ dîvânhânedir kim beş bin âdem alır. İki cânibi kameriyyelerdir. Yetmiş aklâmın efendileri ve muhâsibleri halîfeleriyle oturup defter tetebbu‘ etmededirler. Dîvânhâne ortasında ol belât döşenmiş mermer üzre erbâb-ı hâcâta haftada beş kerre dîvân olup paşa çıkup sağ tarafına defterdâr paşa ve gayrı beğler perîşânî manzar sarıklariyle meks ederler, sol tarafına ibtidâ sipâh ve gönüllü ve tüfengciyân ve yeniçeri ağası ve azebler ağası oturup üç bin sahan ta‘âmı tenâvül edüp çavuşlar kethudâsı ve müteferrikabaşı ve cebecibaşı ve mi‘mârbaşı ve subaşı ve yeniçeri ve azeb baş çavuşları <span class="calibre25">azebbaşı<span class="calibre26">;</span> çavuşlar</span> <span class="calibre31">azeb bâz<span class="calibre26">;</span> çavuşlar</span> summâta oturmayup üst hil‘atleriyle hizmet edüp cümle erbâb-ı dîvân âdâb üzre ta‘âmı tenâvül edüp cümle sahanlar kalkup huddâmlar Gavrî leğenlerin ve ibrîklerin getürüp cümle el yaykanup dîvânhâne du‘âcısı du‘â ederken Hazret-i Resûl yâd oldukda iki kerre ta‘zîmen ayağ üzre kalkarlar ve bir kerre âl-i Osmân pâdişâhı anıldıkda ayağ üzre kalkup ba‘de'd-du‘â halk dağılup erbâb-ı hâcât kaldıkda;</p>

      <p class="arabaslik">"Şikâyetci var mı?" deyü çavuşlar kethudâsı <b class="calibre2">[Y 61a]</b> feryâd edüp şakîler var ise her birin birer hâl ile kat‘-ı alâka ve fasl-ı husûmet olunup paşa iskemle odasına gidüp meydân paşa kethudâsı ve defterdâr paşa ve müteferrikabaşı ve çavuşlar kethudâsına kalup eğer mîrîye intikâl etmiş mahlûl köğler var ise bey‘-i men-yezîd köy dellâlı nidâ edüp satarlar, andan bakâyâ mîrî mâla defterdâr ve rûznâmeci el urup taraf taraf tahsîline çavuşlar gidüp tahsîli mümkin olmayan mültezimleri getürüp bu dîvânhâne ortasında makaralarla asılmak içün kalın urganlar vardır, <i class="calibre3">allâhümme âfinâ,</i> ol meksûr mültezimi kollarından ol makaraya bağlayup kırk elli cellâd-ı bî-amân, fakîr âdemi uryân edüp bu kadar a‘yân-ı devlet içinde kollarından berdâr edüp eyle fîl siki kırbac-ı Fûncî ururlar kim herîfin feryâdı eflâke ser çeküp kimse ricâ etmeğe kâdir değildir. Zîrâ ricâ edecek âdemler üç ay başında ve bir nev‘i her ay başında mevâcib <span class="calibre25">(---) (---) (---)</span> <span class="calibre31">(---) (---) (---)</span> isterler.</p>

      <p class="arabaslik">"Gözümüzde ise tahsîl eyle, bize ver" deyü baba oğulu, oğul babayı ricâ etmez.</p>

      <p class="arabaslik">Bu hâlleri Mısır a‘yânları bilüp anıniçün ricâ etmezler. Herîf-i <span class="calibre30">(---) şerîf</span> <span class="calibre41">(---) şerîf</span> bî-çâre mâlı var ise verüp bir bûriyâ üzre kalur. Mâlı yoğsa arıkhâne ta‘bîr ederler, cehennem anın yanında A‘râfdan anda haps <span class="calibre30">(---) (---) (---)</span> <span class="calibre41">(---) (---) (---)</span> ederler. Bir gece anda duran âdem hayâtı memât bâzârında bulur. Âhir köğlerin ve milk-i emlâkin satup halâs olur.</p>

      <p class="arabaslik">Bu mahalde hüküm defterdâr paşanındır. Zîrâ cevz [çün] çerâ diyemiz. Zîrâ mevâcib-i hazîne tahsîli defterdârdan ve çavuşlar kethudâsı ve müteferrikabaşından matlûbdur.</p>

      <p class="arabaslik">Yine defterdâr Mısır beğlerinin bir eşbehidir. <span class="calibre25">(---) (---) (---)</span> <span class="calibre31">(---) (---) (---)</span> Taraf-ı pâdişâhîden iki tuğla defterdârlık ihsân olunur. Senevî eyâlet-i Mısır'dan 4.500 kîse-i Mısrî tahsîl edüp [[(---) (---) (---)]] para ve her kîse yigirmi beş vukiyye gelür ve dörd para bir dirhem gelür. Her kîse-i Mısrîsi Mısır guruşu otuz paraya [[(---) (---) (---)]] Bu hisâb üzre bir Mısrî kîse 833 guruş eder. Bu defterdârın eliyle senevî yigirmi altı bin kîse îrâd ve masraf [[(---) (---) (---)]] Zîr-i <span class="calibre25">Ve</span> <span class="calibre31">Ve</span> destinde üç bin huddâmı vardır. Şâhrâhdan on iki Mısır hazînesi bunun dîvân mührüyle memhûrlanır. [[(---) (---) (---)]]</p>

      <p class="arabaslik">İki hazîne dahi hâsıl olup cümle yigirmi dörd hazîne Mısır hâkinden cem‘ olur. Her hazînesi 1200 Mısrî kîsedir. Ve her <span class="calibre25">(---) (---) (---)</span> <span class="calibre31">(---) (---) (---)</span> birin mahalliyle tahrîr ederiz.</p>

      <p class="arabaslik">Ve bu defterdârın dîvân-ı Mısır'da yeri vardır, ammâ gayrı beğlerin yokdur. Ve eyâlet-i Mısır'da [[(---) (---) (---)]] birer kapu kethudâları ve birer sarrâfları vardır. Dîvâna gelen mâlı sarrâfbaşı sayup nâkıs gelirlerse kapu kethudâsı tekmîl eder [[(---) (---) (---)]].</p>

      <p class="arabaslik">Ve bu defterdârın eli altında dîvânhânede sarrâfbaşı Yahûdîdir. Anın eli altında üç yüz sarrâf Yahûdî vardır. Ve her mültezime <span class="calibre25">(---) (---) (---)</span> <span class="calibre31">(---) (---) (---)</span> birer Yahûdî sarrâf verüp <b class="calibre2">[Y 61b]</b> vilâyetlerde hizmet ederler, ammâ cemî‘i zamânda Yahûdîler muhîl-i şeytanatda bahtek(?) <b class="calibre2"><span class="calibre25">[Q 182a]</span></b> <b class="calibre2"><span class="calibre31">[P 180a]</span></b> mel‘ûnlardır. Ammâ bu Mısır'da ol kadar müstakîmlerdir kim ulûfe alan kul tâ’ifesi bir maksûs ve nühâs para bulsa yolda sarrâflara râst gelse değişdirir.</p>

      <p class="Balk">Sitâyiş-i Darbhâne-i Mısır</p>

      <p class="arabaslik">Ve darbhâne ırz-ı pâdişâhîdir. Bu dahi defterdâr hükmündedir. Huddâm-ı darbhâne cümle beş yüz âdemdir. Cümle defterdâra mensûblardır. Ammâ darbhâne emîni paşa ağasıdır, ammâ söz sâhibi sâhib-ayârdır, defterdâr ana tâbi‘dir. Zîrâ sikke vü ayâr sâhib-ayârdan su’âl olunur. Kalb bir sikke bulunsa sâhib-ayârın elin keserler. Cümle darbhâne huddâmları anın zîr-i hükmündedir.</p>

      <p class="arabaslik">Elli Yahûdî simsârı vardır. Elli furuncu ve elli kuyumcu ve on haddegân ve on mîzândâr ve elli kehledâr. Meselâ telden gümüşü kesüp kıt‘a kıt‘a ederler, ana kehle derler. Andan yigirmi yassıbâz andan yigirmi sikkekâr ve on dollâbcı ve on perdâhcı ve bir veznedâr ve bir sikkezân. Ve yigirmi dîdebân, gayrı işe me’mûr değillerdir, herkes hânesinden geldükde uryan edüp darbhânede gayrı mîrî esbâb geydirirler kim esbâbında bir kalb şey olup sikke urmayalar deyü dîdebânlar dâ’imâ gözedirler. Ve her şeyi vezn ile verüp vezn ile alırlar. Ve sikke uruldukdan sonra bir dahi âteşe bırağup tavlarlar. Eğer akçe âteşden siyâh çıkarsa akçeye sikke uranın darbhâne içinde sâhib-ayâr, beğe paşaya tanışmadan iki ellerin kat‘ ederler.</p>

      <p class="arabaslik">Ve sikkezânbaşının yevmiyye birer şerîfî ulûfesi var. Bir odada dâ’imâ mahbûsdur. Kazdığı sikkeleri sâhib-ayâra teslîm edüp hazînede mühürlerler. Ve hazînenin elli âdem nigehbânı vardır, azîm derd-i serdir. Mısır darbhânesin görmeyen bir diyârın darbhânesin görmek lâzım değildir. Zîrâ cemî‘i Mısır cezîresinden tibr gelüp şeb [u] rûz darbhânede tâcinlere konup tibri kal edüp toprağından ayırup tel edüp andan kehle edüp andan yassılayup andan sikke urulup perdâht olup meydâna gelince yüz yetmiş kerre elden geçer azîm derd-i belâdır, ammâ cimâ‘ gibi tatlı belâdır, ammâ ehline tatlıdır, ammâ nâ-ehle zehr-i mârdan telhdir.</p>

      <p class="arabaslik">Kaçan Mısır dîvânhânesine dağlar gibi altun yığılup gitdikde gûyâ bir hayâldir. Tâlib-i dünyâ olmayana yine bir hayâldir. Tafsîlden murâd manzûrumuz olduğun tahkîkdir. Yohsa hamd-i Hudâ kanâ‘atımız yerindedir. Müfred:</p>

      <p class="arabaslik">Biz o mecnûnlardanız kim bezmgâh-ı aşkda</p>

      <p class="arabaslik">Zevkımız vâdîsine a‘lâ vü ednâ reşk eder.</p>

      <p class="Balk2">Evsâf-ı hâkimân-ı Mısır ve hâcegân-ı dîvân-ı Mısır</p>

      <p class="arabaslik">Ve dîvân-ı Mısır'da defterdâr paşadan aşağı hükûmet çavuşlar kethudâsınındır. Kânûn üzre beğ olur. Cümle çavuşândan mâ‘adâ <b class="calibre2">[Y 62a]</b> iki yüz tevâbi‘âta mâlikdir. Cümle çavuşlar dîvân-ı Mısır'a mücevvezelerin geyüp alay ile götürürler ve getirirler. Cemî‘i bevâkî mâl-ı pâdişâhîyi defterdâr fermânıyla bu tahsîl eder.</p>

      <p class="arabaslik">Andan aşağı hükûmet müteferrikabaşınındır. Mâl-ı küşûfiyye ve mâl-ı sayfî ve şitfî bundan su’âl olunur. İki yüz âdeme mâlikdir.</p>

      <p class="arabaslik">Andan aşağı hükûmet tercümânbaşınındır. Bu dahi şakîlerin azruhâllerin alup paşa huzûruna getürüp müdde‘[î] ve müdde‘[â] aleyh da‘vâ ederken bu tercümânlık eder. Kânûn üzre müteferrikabaşı olur. Elli tevâbi‘e mâlikdir. Ve yeniçeri ocağından başçavuşları ve azebân ocağından başçavuşları beş dîvânda mevcûd bulunup ocaklarına müte‘allık bir yoldaşlarının da‘vâsı olsa bunların ma‘rifetiyle görülür. Yolları hacca yâ hazîneye serdâr olup kul kethudâsı olup andan sancak beği olur.</p>

      <p class="arabaslik">Ve dîvân-ı Mısır'da bir hâkim dahi büyük rûznâmecidir. Mısır'ın rükn-i a‘zamıdır. Gökde uçan, yerde gezen, deryâda yüzen cümle bu rûznâmecinin der-defterindedir. Hîn-i azilde dilerse paşayı müflis çıkarır, dilerse mestûr çıkarırlar. Defterdâr ile yan yana makâmı vardır. Rûznâmce-i kebîrin alt yanında küçük rûznâmeci; ba‘zı aklâm ve anbâr-ı Yûsuf bunun der-defterindedir. Büyük rûznâmecinin dîdebânı olmak içün Mısır vezîrleri kendü taraflarından kitâbete müsta‘id bir necîb ü reşîd âdemin küçük rûznâmeci eder. Ammâ gâyet ehil âdem gerekdir, zîrâ hîn-i azilde küçük rûznâmeci paşanın âb-ı rûyidir. Ve rûznâmecinin cânib-i erba‘asında elli aded halîfeler rûznâmeci defteri dutarlar. Her biri bir vilâyet defterine me’mûrdur. Cümlesi yerli yerinde otururlar.</p>

      <p class="arabaslik">Andan aşağı dîvân hâcesi mukâbeleci efendidir. Yedi bölük neferâtının defterleri ve mevâcibât terakkîleri ve girüp çıkmaları anın kalemiyle olur. Bu dahi Mısır vezîrinin bir mu‘temedün-aleyh âdemi olur, Mısırlı'dan değildir. Senevî kırk Mısrî kîse hâsıl olur. Elli nefer halîfesi vardır. Bir âdem esâmesin ferâgat edüp gayra tevcîh olsa vazîfesine göre bir şehriyyesin alup nısfın mukâbeleci alır, mâ‘adâsın gayrı halîfeler bahş-ı kalenderî <span class="calibre25">kılındırup</span> <span class="calibre31">kaldurup</span> ederler. Ve gayrı derâmetleri dahi çokdur.</p>

      <p class="arabaslik">Lâkin bu mukâbeleciler başka bir yerde halîfeleri ile sâkin olurlar. Ammâ Cânpûlâdzâde Hüseyin Paşa mukâbelecisin dîvânda oturmak fermân edüp sâyir efendiler gibi halîfeleriyle otururdu. Ve Mısır dîvânında paşanın dîvân efendisi bir köşede oturur. Yigirmi iki kîse küşûfiyye senevî avâyidi var. Gayrı tayârât hedâyâsından gayrı.</p>

      <p class="arabaslik">Ve bir köşede Mısır buyurducusu başka bir dîvân efendisidir. Mısır'a müte‘allık cümle ahvâlâta vâkıf <b class="calibre2">[Y 62b]</b> bir kimesne dîvân efendisi vekâletin edüp iklîm-i Mısır'a cümle buyurduları ve cümle mekâtibleri ol Mısır kâtibi kânûn-ı Mısır üzre yazup paşa dîvân efendisi pençe-i buyurdumun çeküp cümle avâyidin dîvân efendisi alup senevî bu Mısırlı dîvân efendisine iki kîse-i Mısrî verir.</p>

      <p class="arabaslik">Ve bir köşede defter emîni, bu dahi paşa tarafından olur. Ve taşra hazîne kâtibi ve taşra mahlûl kâtibi ve taşra kâğız emîni ve hazîne emîni ve mukâbeleci efendi ve muhâsebeci efendi ve eytâm kâtibi efendi ve havâle kâtibi efendi ve erzâk kâtibi efendi ve bakâyâ kâtibi efendi ve kâtib-i yeniçeriyân ve kâtib-i azebân <span class="calibre25">Urbân</span> <span class="calibre31">Urbân</span>. Bunlar dîvândan sonra kapularında otururlar.</p>

      <p class="arabaslik">Ve yedi bölük kâtibleri dahi kapularında otururlar. {Bunlar dîvân-ı Mısır'da üst hil‘atleri geyüp halîfeleriyle otururlar.} Ammâ,</p>

      <p class="Balk">Mısır dîvânında hil‘atsiz oturan efendileri ve birden bine binden yüz bine varınca pâdişâh kullarının ve mütekâ‘idîn vazîfegân <span class="calibre40">(---) (---) (---)</span> <span class="calibre44">(---) (---) (---)</span> aklâmların ve efendilerin beyân eder</p>

      <p class="arabaslik">Evvelâ aklâm-ı piyâdegân iki kalemdir. Ya‘nî mukâbele kalemi. Üçüncü aklâm-ı keşîdedir. Dördüncü aklâm-ı mütekâ‘idîn ve beşinci aklâm-ı Çerâkese, altıncı aklâm-ı sipâh ve yedinci aklâm-ı eytâm ve sekizinci aklâm-ı tavâşiyân ve tokuzuncu aklâm-ı <span class="calibre25">(---) (---) (---)</span> <span class="calibre31">(---) (---) (---)</span> ve onuncu aklâm-ı cevâliyân ve on birinci aklâm-ı ümenâ ve on ikinci aklâm-ı mültezimîn ve on üçüncü aklâm-ı deşîşe(?) <span class="calibre25">(---) (---) (---)</span> <span class="calibre31">(---) (---) (---)</span> ve on dördüncü aklâm-ı hazîne-i âmire ve on beşinci aklâm-ı surre-i Mekke ve Medîne ve on altıncı aklâm-ı sâdât-ı kirâm ve on yedinci aklâm-ı <span class="calibre25">(---) (---) (---)</span> <span class="calibre31">(---) (---) (---)</span> ve on sekizinci aklâm-ı anbâr-ı Hazret-i Yûsuf ya‘nî cirâyehârân ve on tokuzuncu aklâm-ı müteferrikagân ve yigirminci aklâm-ı çavuşân ve yigirmi birinci aklâm-ı gönüllüyân, yigirmi ikinci aklâm-ı tüfengciyân, yigirmi üçüncü aklâm-ı bahreyn ve yigirmi dördüncü aklâm-ı cemâ‘at-i piyâde <span class="calibre25">(---) (---) (---)</span> <span class="calibre31">(---) (---) (---)</span> <b class="calibre2"><span class="calibre25">[Q 182b]</span></b> <b class="calibre2"><span class="calibre31">[P 180b]</span></b> Süveys. Nefer yüz yigirmi beşdir. Yigirmi beşinci aklâm-ı tobcıyân ve cebeciyân ve arabacıyân ve fişekciyân. Cümle bunlar piyâde mustahfızâna nakl olundu.</p>

      <p class="arabaslik">Ve aklâm-ı rûznâmce-i kebîr ve aklâm-ı şarkıyye ve aklâm-ı garbiyye mukâta‘acısı ve şehir mukâta‘acısı ve îrâd-ı gılâl mukâta‘acısı ve masraf-ı gılâl mukâta‘acısı ve aklâm-ı deşîşe-i suğrâ ve aklâm-ı Muhammedî ve aklâm-ı Murâdiyye ve aklâm-ı Hâsekiyye ve aklâm-ı kâtib-i mahlûl-ı Enderûn-ı hâssa ve, (---) (---) (---)</p>

      <p class="Balk2">Der beyân-ı aklâm-ı mudhike-i emîn-i Bahreyn ve aded-i hazâ’in-i Mısır-ı nâdiretü'l-asr</p>

      <p class="arabaslik">Hâsıl-ı kelâm bâlâda tahrîr olunduğu minvâl üzre cümle yetmiş kalemdir. Cümle hâceler kânûn-ı Selîm Hânî üzre dîvân-ı Mısır'da kat-ender-kat mevcûdlardır. Ammâ bu dîvân-ı Mısır'da sâ’ir eyâlet gibi tîmâr ve ze‘âmet defterdârı ve defter emîni gibi kimesneler yokdur. Kânûn-ı Selîm üzre cümle eyâlet-i Mısır'da tîmâr ve ze‘âmete müte‘allık bir şey yokdur. Zîrâ cümle Mısır eyâleti hîn-i tahrîrde cümle mîrî <b class="calibre2">[Y 63a]</b> kayd olunmuş kurâlardır kim erbâb-ı tîmâr ve zu‘amâ ve çeribaşı ve alaybeği istimâ‘ olunmamışdır.</p>

      <p class="arabaslik">Ammâ bâlâda tahrîr olunan küttâb efendilerden bir kalem dahi hurde emîni aklâmıdır, bir garîb ü acîb kalem olmağile cümleden gerü tahrîr olundu. Evvelâ Mısır içinde ne kadar hokkabâz ve sürâhîbâz ve kâsebâz ve zorbâz ve perendebâz ve şebbâz ve resenbâz ve âteşbâz ve kûzebâz ve tabakbâz ve sinibâz ve kellebâz ve kuklabâz ve çağanebâz ve kumarbâz ve kayışbâz ve kas‘abâz ve varakbâz ve âyinebâz ve cânbâz ve resenbâz ve kuşbâz ve mührebâz ve hımârbâz ve yılanbâz ve gürzbâz ve matrakbâz ve maymunbâz ve hayâlbâz ve horosbâz ve simyâbâz ve sıçanbâz ve ayıbâz ve kıssahân ve kaşmerân ve arayıcıyân ve'l-hâsıl cümle bâzbâzân-ı mudhikân ve cümle kömlükde arayıcılar ve hurdeciler ve'l-hâsıl bir nukra hâsıl olacak şey cümle hurde emîni kâtibi hükmündedir.</p>

      <p class="arabaslik">Ve niçe bunun emsâli hurde eşyâlardan şey tahsîl olunup beher senede mîrîye (---) kîse mevâcib verüp bir Mısır hazînesi hâsıl olur.</p>

      <p class="arabaslik">Eyâlet-i Mısır'dan cümle seksen bir Mısır hazînesi hâsıl olur. Senevî cümle Mısır kuluna tokuz Mısır hazînesi mevâcib verilir. Onuncu hazîne Mekke ve Medîne şürefâlarına. Ve bir Mısır hazînesi paşaya. Ve bir Mısır hazînesi ağavâtına.</p>

      <p class="arabaslik">Ve on üçüncü hazîne emîrü'l-hacc-ı Mısır'a.</p>

      <p class="arabaslik">Ve on dördüncü hazîne huccâc gelirken Ezlem'ciler ve Akabecilerin masrûfuna gider.</p>

      <p class="arabaslik">Ve on beşinci hazîne her sene Mekke'nin ve Medîne'nin ta‘mîr ü termîmine ve zeyte ve şem‘-i kâfûruna ve ûd [u] anberine ve sâ’ir masârıflarına gider.</p>

      <p class="arabaslik">Ve on altıncı hazîne Mısır'dan Şâm'a surre gidüp andan Medîne'ye ve Mekke'ye gider.</p>

      <p class="arabaslik">Ve on yedinci hazîne matbah-ı pâdişâhîye giden pirinc ve şeker ve mümessek eşribe ve kahve ve gûnâ-gûn ma‘âcinler gider.</p>

      <p class="arabaslik">Ve on sekizinci hazîne Mısır mollâları ve askerî kassâmı ve eyâlet-i Mısır'da cümle (---) kuzât bir Mısır hazînesi dahi tahsîl ederler.</p>

      <p class="arabaslik">Ve on tokuzuncu hazîne Gazâlî defteri üzre Kemâl Paşazâde Mısır'ı ibtidâ tahrîr etdüği üzre yetmiş yedi bin evkâf idi, hâlâ on iki bini ma‘mûr u mevcûddur. Her gelen Mısır mollâları evkâf başına birer altun alır. Kırk elli ve yüz altun aldığı evkâf vardır. Bu evkâfların rızka ve feddânlarından ve gayrı akârâtlarından iki Mısır hazînesi tahsîl olup mürtezikaya vazîfe verirler.</p>

      <p class="arabaslik">Ve yigirminci hazîne Mısır'ın kâşifleri tahsîl ederler.</p>

      <p class="arabaslik">Ve yigirmi birinci hazîne Mısır'ın ümenâ ve mültezimîni tahsîl edüp kendilerine sarf ederler.</p>

      <p class="arabaslik">Ve yigirmi ikinci hazîne cümle eyâlet-i Mısır'da kurâ şeyhleri tahsîl ederler.</p>

      <p class="arabaslik">Ve yigirmi üçüncü <span class="calibre31">ikinci</span> <span class="calibre31">ikinci</span> hazîne Mısır iklîminde re‘âyâ ve fellâhîn kendüler içün tahsîl <b class="calibre2">[Y 63b]</b> ederler.</p>

      <p class="arabaslik">Ve yigirmi <span class="calibre25">üçüncü ve</span> <span class="calibre31">üçüncü ve</span> dördüncü hazîne Mısır'a ekâlîm-i seb‘adan gelen tüccâr hayr edüp tahsîl eder.</p>

      <p class="arabaslik">Ve yigirmi beşinci ve yigirmi altıncı ve yigirmi yedinci bu üç hazîne add olunup her sene anbâr-ı Yûsuf'a gılâl leb-ber-leb olup kula cirâye ve alîk verilir.</p>

      <p class="arabaslik">Hâsıl-ı kelâm cümle Mısır'ın iş erlerinin kavl-i sahîhleri üzre beher sene Mısır'dan otuz Mısır hazînesi mîrî içün hâsıl olur, deyü tahrîr olunmuşdur. Ve her hazînesi bin ikişer yüz kîse-i Mısrî olmak üzredir. İnşâallâh her hazîneyi mahalliyle tahrîr ederiz. Ammâ bu mahalle alâ-tarîkı'l-fihris işâret olundu. İmdi azîzim bu hazâyinler gökde uçan yerde gezen ve deryâda yüzenden hâsıl olur kim âh-ı fukarâdır.</p>

      <p class="Balk">Sitâyiş-i zirâ‘-ı mî‘âd-ı Nîl-i mübârek ve kesret-i benî âdem ve envâ‘-ı hayvânât kesreti ve hımâr [u] hammârânın vefreti</p>

      <p class="arabaslik">Ve Cenâb-ı Bârî Mısır'a Nîl ile berekât verdiğinden ganîmet olup mâl-ı pâdişâhî cem‘ olur. Eğer Nîl-i mübârek on sekiz arşın taşarsa mâl-ı pâdişâhî çıkar. Yigirmi zirâ‘ taşarsa paşa ve ümenâ ve mültezimîn ve keşşâf ve re‘âyâ bay olup mâlların gallak edüp halâs olurlar. Eğer on sekiz arşın taşmazsa, <i class="calibre3">allâhümme âfinâ,</i> vilâyet rey olmayup kaht [u] galâ olup cümle ümenâ ve mültezimîn meksûr olup mâl-ı pâdişâhî çıkmayup hazîneyi tekmîl edemezlerse, paşa kendü yanından tekmîl edüp cümle kula ceybinden mevâcib verir.</p>

      <p class="arabaslik">Ve üç kerre yüz bin eli berâtlı e’imme ve hutebâ ve ulemâ ve sulehâ ve meşâyih sâdât ve cümle ehl-i cihât mütevellî ve nâzırlarından cirâye ve ulûfelerin taleb ederler, iki Mısır hazînesi mâl olur. Ulûfeleri vâsıl olmasa gulû-yi âm ederler. Ammâ Mısır ganîmet olsa ulûfe ve cirâyâların alup paşaya ve pâdişâha ve sâhibü'l-hayrâta du‘â ederler.</p>

      <p class="arabaslik">{Ammâ eğer Muhyiddîn-i Arabî hazretlerinin cifrinde tahrîr etdiği üzre nehr-i Nîl-i mübârek <i class="calibre3">isteva'l-mâ’u ve'l-haşaba</i> dan ziyâde <i class="calibre3">mine'l-cebel ile'l-cebel</i> dir (---) (---) kifâyetden sonra üç arşın dahi ziyâde Nîl-i mübârek taşarsa muhakkak Mısır şehri gark-ı âb olur. Hakkâ ki yine eyledir. Hattâ Kethudâ İbrâhîm Paşa vâlî iken Nîl-i mübârek tuğyân üzre gelüp Demirkapu eşiğinden ve İbrâhîm-i Gülşenî tekyesi önünden sehel Nîl nümâyân oldukda ehl-i Mısır'a telâş el verdi.}</p>

      <p class="arabaslik">Hâsıl-ı kelâm kubbe-i mînânın altında âl-i Osmân hükmünde değil, sâyir selâtîn kralların zîr-i hükmünde böyle bir âdem deryâsı sevâd-ı mu‘azzam ve böyle bir mahsûllü Ümm-i Dünyâ şehr-i kadîm yokdur. Ve Ümm-i Dünyâ denmesinin vech-i tesmiyesi oldur kim cemî‘i dünyâ kaht [u] galâ olsa, Mısır ol dünyâyı besler. Allâh eyle ganîmet vermişdir. Ammâ <i class="calibre3">Allâhümme âfinâ,</i> Mısır bir gün kaht olsa, bin şehir değil, cemî‘i dünyâ mahsûlü Mısır'a gelse, bir gün Mısır'ı ganîmet edemez. Zîrâ Mısır <b class="calibre2">[Y 64a]</b> âdem deryâsıdır.</p>

      <p class="arabaslik">Husûsan Mısır'a hakîr bin seksen ikide gelüp seyâhat etdükde Mısır şehri içinde sekiz kerre yüz bin âdem mat‘ûnen merhûm olduğu mezâhib-i erba‘a sicillâtında mastûrdur. Hattâ İbrâhîm Paşa bir köyü mahlûlden iki ayda tokuz âdeme yigirmişer kîse bey‘ edüp yine mahlûl olurdu. Ve yine böyle iken sokaklarda omuz omuzu sökmeyüp esvâklar içinde izdihâmdan geçilmez.</p>

      <p class="arabaslik">Ve bu Mısır'da olan devâbât makûlesi ya‘nî at ve katır ve cemâl ve sığır ve câmûs ve koyun ve keçi çârsû-yı bâzârda sürü sürü gezerler. Ve eşek çokluğu şehr-i Mısır'ı dutmuşdur. Sokaklarda <i class="calibre3">zahrek</i> ve <i class="calibre3">cenbek</i> ve <i class="calibre3">vechek</i> ve <i class="calibre3">yemînek</i> ve <i class="calibre3">yesârek</i> deyü hammârların feryâdından geçilmez. Ve ba‘zı hammârlar, "<i class="calibre3">Tarîk yâ seydî, tarîk</i>" diyerek kasden Rûm âdemlerinin eblehlerin eşeğe çiğnedirler.</p>

      <p class="arabaslik">Ve şehir içinde Mısır'ın evvel temcîdi segâh makâmı eşek anırmasıdır. Bir kerre ki bir eşek âye[t]: <a class="pcalibre pcalibre1" id="_ftnref82"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn82" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[82]</span></span></sup></span></span></a>fehvâsınca nısfu'l-leylde bir âhûrda hımâr ede, <i class="calibre3">el-azametüllâh,</i> şehr-i Mısır içre kâmil iki sâ‘at-i nücûmî hımâr anırmasından âdem mebhût olup gûyâ yevm-i eşrât-ı sâ‘atde Deccâl hurûc etdi zann olunur. Zîrâ Mısır'ın a‘yân [u] eşrâfı ve cümle nisvân-ı sâhib-isyânları har-süvârdırlar. Eyle fârisü'l-hımârdırlar <b class="calibre2"><span class="calibre25">[Q 183a]</span></b> <b class="calibre2"><span class="calibre31">[P 181a]</span></b> kim Özbekiyye ve Salîbiyye ve Eski Mısır ve Bulak'a ve Kayıtbay'a varınca avretler <i class="calibre3">zahrek hüşşek</i> diyerek cirid oynayarak gümüş rahtlı ve katîfe abâyili alaca hınnâlı eşeklerle gezmek ayıb değildir. Zîrâ Mısır'ın kayığı ve peremeleri cümle eşekdir.</p>

      <p class="arabaslik">Bir kerre Circeli Alî Beğ'in kâmil kırk bin eşeği var imiş, yevmiyye onar paraya gılâl taşırmış, diyâr-ı Mısır'da meşhûr-ı âfâkdır. Ve Emîrü'l-hac Rıdvân Beğ'in dahi kırk bin devesi olduğu müsbetdir. Hâlâ yine Mısır içre sakkâ develerinden ve sakkâ hımârlarından geçilmez.</p>

      <p class="arabaslik">Ve Mısır içre yılda on iki bayram olur. Anları da mahallinde tahrîr ederiz. Ol günlerde çârşû-yı bâzâr içinde aslâ izdihâm-ı benî âdemden ve izhidâm-ı hammâr [u] cemmâlden geçilmez. İbretnümâ vâcibü's-seyir velvele-i tantana-i gulgule-i debdebe-i Mısır'dır, <i class="calibre3">ve's-selâm</i>.</p>

      <p class="Balk">el-Faslu's-sâmin aşer<br class="calibre1"/>
      Kavânîn-i Selîm Şâh üzre Mısır'ın yedi ocak askerin ve yevmiyye mevâciblerin beyân eder</p>

      <p class="arabaslik">Evvelâ Selîm Şâh Mısır'ı feth etdükde üç bin üç yüz on üç nefer azebân pâdişâhın pây-i semendine yüzler sürüp kullukda olup Selîm Şâh bu kullara hayr du‘â edüp kânûn-ı kadîm üzre vazîfe-i mu‘ayyenelerin ve me’kûlât [u] meşrûbâtların kemâkân ihsân etdi. Zîrâ Hazret-i Ömer ocağıdır. Amr ibnü'l-Âs hazretleri ile Mısır'a ibtidâ gelen İslâm askeri bunlardır kim cemî‘i zamânda mutî‘lerdir. Andan,</p>

      <p class="arabaslik"><b class="calibre2">Asker-i müteferrigân-ı Mısır:</b> Nefer iki bin <b class="calibre2">[Y 64b]</b> yedi yüz kırk beş âdemdir. Andan,</p>

      <p class="arabaslik"><b class="calibre2">Asker-i çavuşân-ı Mısır:</b> Aded bin dörd yüz kırk tokuz neferdir. Andan,</p>

      <p class="arabaslik"><b class="calibre2">Asker-i tüfengciyân-ı Mısır:</b> Aded bin seksen sekiz neferdir. Andan,</p>

      <p class="arabaslik"><b class="calibre2">Asker-i gönüllüyân-ı Mısır:</b> Aded bin üç yüz altmış beş neferdir. Andan,</p>

      <p class="arabaslik"><b class="calibre2">Asker-i mustahfızân-ı Mısır:</b> Aded yedi bin altı yüz otuz sekiz neferdir. Bölükleri yüz otuz sekiz bölükdür. Andan,</p>

      <p class="arabaslik"><b class="calibre2">Asker-i müteferrikagân-ı mustahfızân:</b> Bölükleri birdir, nefer yüz âdemdir. Andan,</p>

      <p class="arabaslik"><b class="calibre2">Asker-i topcıyân:</b> Bölük on, nefer (---). Andan,</p>

      <p class="arabaslik"><b class="calibre2">Asker-i arabacıyân-ı top:</b> Bölük bir, neferât kâmil yüz âdemdir. Andan,</p>

      <p class="arabaslik"><b class="calibre2">Asker-i kal‘a-i hızâne:</b> Bölük bir, nefer kâmil iki yüz. Andan,</p>

      <p class="arabaslik"><b class="calibre2">Asker-i mülâzımîn:</b> Bölük bir, nefer (---). Andan,</p>

      <p class="arabaslik"><b class="calibre2">Asker-i mütekâ‘idîn-i kal‘a:</b> Bölük bir, nefer iki yüz. Andan,</p>

      <p class="arabaslik"><b class="calibre2">Asker-i cebeciyân-ı Mısır:</b> Bölük (---), nefer (---). Andan,</p>

      <p class="arabaslik"><b class="calibre2">Asker-i fişengciyân:</b> Bölük bir, nefer (---). Andan,</p>

      <p class="arabaslik"><b class="calibre2">Asker-i mehterân-ı kal‘a:</b> Bölük bir, nefer elli. Bunlar cümle yeniçeri ile mevâcib kaldırup anların defterindedir. Andan,</p>

      <p class="arabaslik"><b class="calibre2">Asker-i Çerâkese-i Mısır:</b> Aded bin tokuz yüz âdemdir. Andan,</p>

      <p class="arabaslik"><b class="calibre2">Asker-i azebân-ı bender-i Süveys:</b> Aded yüz altmış beş neferdir.</p>

      <p class="arabaslik">Kânûn-ı Selîm Hân bu tertîb üzre Mısır'a asker kodu. Yekûn asker-i Mısır yigirmi bin yigirmi beş bin asker olur. Ammâ zamânımızda gördüğümüz üzre tahrîr edelim.</p>

      <p class="arabaslik">Ammâ Süleymân Hân, Vezîr İbrâhîm Paşa ile Dergâh-ı âlî yeniçeriyânının birinciden kul kethudâsın Mısır'a sancak beği pâyesi ile yeniçeri ağası edüp kırk iki oda yeniçeri koyup iç kal‘ada Şeyh Sârî hazretleri yanında Yûsuf Salâhaddîn'in binâ etdüği nârin kal‘ada kırk iki oda yeniçeri kor. Hâlâ odaları yerlü yerinde durur, ammâ ba‘zısı mu‘attaldır. Ve ağalarına başka bir âsitâne etmişlerdir, gâyet muhteşemâne ağalıkdır. Hâlâ kendüsü yüz tevâbi‘a mâlikdir. Dîvân-ı pâdişâhîde cümle beğler ile ve sâyir yedi bölük ağaları ile üst hil‘atları geyüp dîvânda yeri vardır. Ve cümle ağalardan aşağı oturur, ammâ vaka‘ı vakârı vardır.</p>

      <p class="arabaslik">Ağadan sonra hâkim yeniçeri kethudâsıdır. Dîvânda aslâ yeri yokdur, ammâ kapularında almak, vermek, basmak, asmak, habs etmek anın elindedir. Bir gûne kallavî alçak sarık sararlar ve kırmızı pabuc ve semmûr kürk ve atlas haftân geyerler, kânûndur.</p>

      <p class="arabaslik">Andan hüküm başçavuşlarınındır. Sâde ferrâce ve atlas haftân ve yine kallavî sarık ve kırmızı mest ve kırmızı pabuc geyer. Dîvânda yeri vardır. Gûyâ ocak tarafından paşanın muhzır ağasıdır.</p>

      <p class="arabaslik">Andan aşağı hüküm beytü'l-mâlcınındır. Sâde ferrâce ve atlas haftân ve kallavî sarık ve kırmızı mest pabuc geyer. Ammâ orta çavuş ve küçük çavuş ve alay çavuşu ve ağa sarrâcı ve kethudâ sarrâcı bunlar cümle orta kuşak ve siyâh dolama ve kallavî-gûne sarık ve kırmızı mest pabuc <b class="calibre2">[Y 65a]</b> geyerler, ammâ bıcak taşıyamazlar. Hemân beytü'l-mâlcı olunca siyâh dolamayı çıkarup ve sâde çuka ferrâce geyerler.</p>

      <p class="arabaslik">Ve Mısır vezîri Mısır'a girdikde ve ma‘zûlen eğer mu‘azzez çıkarsa ve mahmel-i şerîf emîr-i hac ile Bürke'ye çıkdıkda paşaya ve huccâca ta‘zîmen mezkûr yeniçeriler ve cümle Mısır askerîsi ale'l-umûm bir alay ederler kim ta‘bîr olunmaz.</p>

      <p class="Balk">el-Faslu't-tâsi‘ aşer<br class="calibre1"/>
      Zikr-i alay-ı kânûn-ı Mısır</p>

      <p class="arabaslik">İbtidâ paşa Mısır'a girdikde ahâlî-i Mısır ta‘zîmen vezîrlerine vızır yazır etmeğe istikbâle çıkup Âdiliyye'de karşularlar.</p>

      <p class="arabaslik">Andan iptidâ paşalı askerin ağırlıkları ile şehre yollayup herkes konaklarına meks edüp pâk libâsların geyüp yine alaylarına karşu gelir. İbtidâ subaşı Bâb-ı Nâsır'dan içeri üç yüz aded kavvâsıyla ve elli nefer zebânî cellâd-ı bî-amânları ile yolları tevsî‘ ü tathîr ederek ubûr edüp ardı sıra paşalı tatarları atbaşı berâber ubûr ederler.</p>

      <p class="arabaslik">Andan alay-ı deli ve gönüllü gûnâ-gûn bayrakları ve kaplan postlu yedekleri ve çifte köçekleri ve semmûr kapaniçse ve semmûr tâc ile ubûr ederler.</p>

      <p class="arabaslik">Andan alay-ı çâşnigîr ve kilârcıyân atbaşı berâber ubûr ederler.</p>

      <p class="arabaslik">Andan mehterân-ı hayme ve sarrâcân dahi rikâb rikâba ubûr ederler.</p>

      <p class="arabaslik">Andan alay-ı müteferrikagân pür-silâh ellerinde kantâr sırıkları ve çifte köçekleri ile ubûr ederler.</p>

      <p class="arabaslik">Andan vâcibü'r-re‘âyâ alayı mükellef ve mükemmel âlât-ı silâha müstağrak ubûr ederler. Paşa askeri munkatı‘ olup ardı sıra alay-ı çavuşân-ı Mısır atbaşı berâber cümle semmûr kürke müstağrak serlerinde mücevvezeleri üzre ablak teller ve ellerinde mücevher ve sîm-i hâlis topuzlar ve atları yancık ve bahrî hotas ve sîm raht ve kaddâre ve atların başında yine ablaklar ile atbaşı berâber ubûr ederler.</p>

      <p class="arabaslik">Andan alay-ı asker-i gönüllüyân, bunlar dahi zer-ender-zere mâlik kantâr sırıkları üzre kırmızı bayrakları ve çifte köçekleri ile <span class="calibre25">(---)</span> <span class="calibre31">var idi</span> ağaları köslerin döğerek ubûr ederler.</p>

      <p class="arabaslik">Andan alay-ı asker-i tüfeng-endâzân pür-silâh âteş-feşân tüfengler ile [[(---)]] şehbâz yiğitler küheylân hussânlar üzre atbaşı berâber ağaları köslerine turralar urarak ubûr ederler.</p>

      <p class="arabaslik">Andan alay-ı [[(---) (---)]] cümle pür-silâh pâk-libâs-ı fâhirelere müstağrak olup ellerinde bayrakları ve küheylân atlar üzre köçekleri [[(---) (---) (---)]] köslerin döğerek ubûr ederler.</p>

      <p class="arabaslik">Andan alay-ı asker-i müteferrikagân, bunlar muhteşem ve mülebbes üzengi ağaları idi, önlerinde <span class="calibre25">dır</span> <span class="calibre31">n</span> [[(---) (---)]] postlu yedekleri ve enselerinde yigirmişer otuzar cebe ve cevşenli köçekleri ile ağaları köslerin döğerek ubûr ederler. [[(---) (---) (---)]] bölük ağaları atbaşı berâber ubûr ederler. Yeniçeri ağasile azeb ağası siyâh dolamalı çukadârları ile atbaşı berâber ubûr ederler. <b class="calibre2"><span class="calibre25">[Q 183b]</span></b> <b class="calibre2"><span class="calibre31">[P 181b]</span></b></p>

      <p class="arabaslik">Andan alay-ı Çerâkese <b class="calibre2">[Y 65b]</b> beğleri gâyet muhteşemâne semmûr lipâçeler ile çifte çifte atbaşı berâber her birinin kafâsında kırkar ve ellişer katîfe hil‘at ile mülebbes köçekleri ile ubûr ederler, ammâ bunların kösleri yokdur.</p>

      <p class="arabaslik">Andan alay-ı mîrlivâ-i beğler, bunlar dahi esbâb-ı ihtişâmları ile perîşânî destârlar ile enselerinde yetmişer seksener pâk bisâtlı iç ağaları ve taşra ağaları ve çifte şâtırlariyle mehterhânesiz ikişer beğ yan yana muhteşemâne ubûr ederler.</p>

      <p class="arabaslik">Andan alay-ı piyâdegân-ı neferât-ı azebân iptidâ bayrakları yürüyüp cümlesi pür-silâh tüfeng-endâz kaplan postlu gâzîlerdir. Başlarında şeb-külâhları üzre cığa telleri vardır. Ve eski dayılar fes üzre sarık sararlar. Ve ortalarında alay çavuşları orta kuşak ve siyâh dolama ile giderler. Bu neferâtların kânûnları sipâh olurlar, ağaları yeniçeri ağası yâhûd çavuşlar kethudâsı ve yâhûd Mısır beği olur. Ve bunların kul kethudâsı ve başkâtibleri ve başçavuşları atbaşı berâber giderler. Hazret-i Ömer'den berü cümle yetmiş iki bölükdür.</p>

      <p class="arabaslik">Ve cümle on sekiz çorbacıdır, bunlara re’îs derler.</p>

      <p class="arabaslik">Ve cümle yetmiş iki odadır. Her odada birer odabaşı vardır, lâkin mücerred değillerdir, sefer eşüp eskimek ile odabaşı olur, cümle evlilerdir. Başçavuşları ve alay çavuşu ve orta çavuşu ve küçük çavuşu ve ağa ve kethudâ çukadârları cümle bunlar dahi yeniçeri çavuşları gibi siyâh dolama ve perîşânî sarık geyerler ve piyâde yürürler, hemân beytü'l-mâlcı olduğu gibi ferrâce geyüp siyâh dolamadan çıkup ata biner.</p>

      <p class="arabaslik">Ve cümle çorbacıları küheylân ata binüp atbaşı berâber kethudâlarından oturak ihtiyârlarla alay ile gider.</p>

      <p class="arabaslik">Ammâ kösleri ve mehterhâneleri yokdur, ancak yüz âdemde bir Hazret-i Ömer'i zikr edüp gülbâng-i Muhammedî çeküp sadâ-yı Allâh Allâh ile Mısır'ın içinde velvele verirler. Zîrâ bunlar ey gürûh-ı askerdir. Cümle üç bin üç yüz on üç pâkîze dalyan tüfengli askerdir.</p>

      <p class="arabaslik">Ve âsitâneleri Azeb kapusundan içeri bir ulu âsitâne-i Ömerü'l-Fârûk'dur. Ve odaları Kara Meydân'a nâzır yetmiş iki beyt-i Hattâbîdir. Bunlar âdâb üzre ubûr edince yeniçeriyânın alemleri nümâyân olur.</p>

      <p class="Balk12">Alay-ı piyâdegân-ı mustahfızân-ı Mısır</p>

      <p class="arabaslik">İptidâ bayrak dibinde fitirnev köçekler kendülere münâsib tüfengler ile çifte çifte ubûr ederler.</p>

      <p class="arabaslik">Andan balabanlar, andan dalyanlar, andan dayılar cümle pür-silâh iskerled dolamalar ile mülebbes olup kırkar ellişer dirhem mücevher dalyan tüfengler ile başlarında keçeleri ve kaplan postları ve ayaklarında kırmızı yemenî pabucları ile reftâr ederek ubûr ederler. Ve alayları ortasında siyâh dolamalı başı üsküf keçeli altı nefer çavuşları <b class="calibre2">[Y 66a]</b> ve sakkâları alay düzerek ubûr ederler.</p>

      <p class="arabaslik">Andan kır sakallı ihtiyârları kaplan postları ile ve keçeler ile geçerler.</p>

      <p class="arabaslik">Andan yüz otuz sekiz bölüğün odabaşıları ve gayrı ihtiyârları yine cümle piyâde kaplan postlu ve altun yaldızlı iki bin mikdâr kalkanlı ihtiyârlar keçeler ile ubûr ederler. Ammâ yüz otuz sekiz çorbacıdırlar, ammâ iki yüzden mütecâviz mu‘azzam ve muhteşem pür-silâh küheylân atlı onar on beşer hizmetkârlı çorbacılar atbaşı berâber ubûr ederler</p>

      <p class="arabaslik">Ve yetmiş seksen kul kethudâlığından ve başçavuşlukdan ve serdârlıkdan mütekâ‘id ocak ihtiyârları küheylân atlar üzre enselerinde kırkar ellişer hizmetkârlı ağalar ubûr eder<span class="calibre25">ler</span>. Ammâ bunlarda aslâ kırmızı Mısır şalvârı yokdur, sipâha ve müteferrikaya ve çavuşâna mahsûsdur.</p>

      <p class="arabaslik">Bu yeniçeri tâ’ifesi dahi mehterhâne ve kössüz ubûr ederler. Sâ‘at-be-sâ‘at gülbâng-i Muhammedî çekerek güzer ederler. Ve kethudâları ve yeniçeri efendisi ve ocak imâmı ve sâyir kâtibleri atbaşı berâber ubûr ederler.</p>

      <p class="arabaslik">Bu tâ’ife dahi azîm askerdir. Cümle yedi bin iki yüz otuz sekiz aded neferâtdır. Ammâ böyle müzeyyen asker âl-i Osmân'da yokdur. Bunların dahi odabaşılıkları mücerredlik ile değildir, cümle evlilerdir. Murâd edinen çok sefer eşüp ihtiyâr olup ileri çekerler. Ve isti‘dâdı vâr ise siyâh dolamaya girüp gelir kethudâ olur. Bir sene kethudâ olursa bin Mısrî kîse hâsıl olur. Bunların alayı tamâm olduğu gibi,</p>

      <p class="Balk">Alay-ı yeniçeriyân-ı mülâzımîn</p>

      <p class="arabaslik">Bunlar yine yeniçerilerdendir, ammâ keçe üsküf üzre başlarında balıkcın tellerinden tuğ taşırlar. Meselâ hunkârın iki cânibinde solaklar gibidir. Bunların alayı ubûra başladıkda paşanın tuğları ve kapucuları ve kapucular bölükbaşısı ve altmış yetmiş aded müsellah levendâtlar ile konakcıbaşı ve mü’ezzinbaşı yan yana ubûr edüp andan başkapucubaşıları çifte çifte on beşer yigirmişer köçekler ile mülebbes ubûr ederler.</p>

      <p class="arabaslik">Andan kapucular kethudâsı imrahor.</p>

      <p class="arabaslik">Andan tokuz aded zer-ender-zere müstağrak mücevher zînli yedekler her biri birer küheyl ata süvâr olmuş mücevvezeli yedekciler ubûr edüp iki cânibi yeniçeri mülâzımları andan tercümânbaşı ve müteferrikabaşı atbaşı berâber ubûr ederler.</p>

      <p class="arabaslik">Andan çavuşlar kethudâsı ve rûznâmeci ubûr ederler.</p>

      <p class="arabaslik">Andan paşanın on altun tâslı şâtırları zer-ender-zere müstağrak olup geçerler.</p>

      <p class="arabaslik">Andan paşa dahi semmûr kabaniçse ve katîfe şalvâr üzre zerrîn kemer ve zerrîn şemşîr bend kılup ser-i sa‘âdetinde iki çatal sorguc-ı pâdişâhî ve altında semend-i sultânî ile iki cânibinde tüfeng-endâz ve mataracılar ile güzer edüp ensesinde kırmızı keçe üsküflü silihdâr ve çukadâr <b class="calibre23">[Y 66b]</b> andan paşa kethudâsı ve hazînedâr ve yigirmi mertebe sahîbi iç ağaları ve gayrı iki yüz üç yüz müsellah ve mükemmel cebe ve cevşene müstağrak iç ağaları yüz aded pür-silâh eli tüfengli mehterleri çifte çifte ubûr ederler.</p>

      <p class="arabaslik">Andan paşanın imâm-ı hümâmı ve dîvân efendî-i benâmı tevâbi‘leriyle geçüp andan yeşil sancağ-ı Resûl alâmeti ve iki tarafda kırmızı bayraklar ve tokuzar kat mehterhâneler ardı sıra iç ağaları sarrâcları ve ferrâşları ve sakkâlar ile ubûr olunur.</p>

      <p class="arabaslik">Ve bu askerin cümlesi paşayı alay ile sarâya koyunca kal‘adan iki yüz pâre top atılup mehterhâneler çalınup şâdumânlar olur. Andan cümle kul paşadan beş kîse alay ihsânı alırlar. Ba‘dehu azîm summât-ı Muhammedî çekilüp ba‘de't-ta‘âm du‘â ve senâ olup kânûn-ı Selîm Hân üzre azîm dîvân-ı pâdişâhî olup hatt-ı şerîfler kırâ’at olunup fermân-ı şehriyârî bu dîvânda icrâ olunursa vezîr-i Mısır cerîdir ve illâ başka hisâbdır.</p>

      <p class="arabaslik">Ammâ Mısır'da bir hâkim dahi kapukulu serdârı vardır. Âsitâne tarafından bir yeniçeri çavuşu gelüp ağa olur. Cümle kapukullarının beytü'l-mâlın bu kabz edüp mücrimlerinin hakkından ol gelür. Ammâ alaya ve dîvâna gelmek kânûn değildir. İktizâ ederse çağırdıklarında dîvâna gelir. Ammâ bir Mısır vezîri rağbet edüp, "Alaya çıksınlar ve dîvânda hâzır olsunlar" dese kapukulu Mısır'da iştihâr bulur.</p>

      <p class="arabaslik">Ve bir hâkim dahi subaşıdır. Elinde mutlak fermânı var ise bulduğun katl eder. Nizâm-ı intizâm olur. Ve <span class="calibre25">âlem subaşıdır.</span> <span class="calibre31">(---)</span> Bu subaşı kapusunda bir oda Mısır yeniçerisi asesbaşı yerine hizmet eder.</p>

      <p class="arabaslik">Ve bu Mısır içre bâlâda mastûr olan [[(---) (---)]] Çerâkize ve tüfengci ve gönüllü ve müteferrika ve çavuşândan mâ‘adâ kırmızı şalvârlı kavim var ise ayıbdır, haklarından gelinir. Bunlardan gayrı Mısır kavmi yeniçeri ve azeb [[(---) (---)]] gûnâ-gûn çuka dolama ve harvânî ve başlarında serbend ve bellerinde muhattem kuşak ve kürdeli geyüp bellerinde iri aşcı bıçağı kullanırlar <span class="calibre25">(---) (---)</span> <span class="calibre31">sokarlar</span>. Zîrâ hâlâ Mısır'da yeniçeri ve azebân mu‘teberlerdir. Çok ağavâtları gördüm ki müteferrika ve sipâhdan çıkup yeniçeri ve azeb <b class="calibre2"><span class="calibre31">[P 182a]</span></b> oldu.</p>

      <p class="arabaslik">Ammâ Mısır'ın kal‘a dizdârı ve kulle neferâtı ve mehterhâne kavmi ve mütekâ‘idîn kal‘adan taşra alaya ve melâya ve belâya çıkmağa kâdir değillerdir. Zîrâ dâ’imâ iç kal‘ada niçe bin kîse mâl-ı pâdişâhî vardır, dâ’imâ dîdebânlık ederler.</p>

      <p class="arabaslik">Ve bârûdcıbaşı dahi sarây meydânında kârhâneleri olup nısfı sarâyda ve nısfı iç kal‘ada bârûd hazînesin beklerler, ammâ mahbûs olduklarına <b class="calibre2"><span class="calibre25">[Q 184a]</span></b> göre ulûfeleri ağırdır.</p>

      <p class="arabaslik">Ve kal‘a mehterleri dahi kezâlik bir yere çıkamazlar. Ba‘de'l-ışâ sekiz kat mehterhâne eyle bir fasıl ederler kim Mısır vezîrlerinin mehterbaşıları kâdir değillerdir. Zîrâ her biri bir vezîrden çerâğ olup kalmışlardır <b class="calibre2">[Y 67a]</b> ve gâyet ağır ulûfeleri vardır. Ve sabâha iki sâ‘at kaldıkda yaz u kış bu hâl üzre âlem ağyârdan bî-haber iken bir fasıl ederler kim uşşâk makâmında uşşâkânın ciğerin hûn ederler. Ammâ aceb hikmetdir, gâlibâ Mısır mü’ezzinleri ile müttefiklerdir ve sâ‘atları olmak vardır, hemân Mısır'ın bu kadar bin câmi‘i mü’ezzinleri temcîdi tamâm edüp sabâh namâzın okuyup tamâm edince mehterhâne çalınmağa başlar. Cemî‘i zamânda böyle irtibât vermişler kim garîb temâşâdır.</p>

      <p class="Balk17">Bâlâda tahrîr olunan askerî tâ’ifesinin üç ayda bir ve her ayda bir mevâciblerin ve icmâllerin beyân eder</p>

      <p class="arabaslik">Kânûn-ı Selîm Hân oldur kim yeniçeriye ve azebâna ve topcu ve cebeciyâna ve arabacı ve mehterâna üç ayda bir mevâcib çıkar, ammâ müteferrikagâna ve çavuşâna ve tüfengciyâna ve gönüllüyâna ve Çerâkese'ye ve keşîdeye ve eytâm ve cevâlîye ayda bir ulûfe çıkar. Bu minvâl üzre,</p>

      <p class="Balk18">Senevî mevâcibleri ve yevmiyyeleri ne kadar akçe ve kîse eder anı beyân eder</p>

      <p class="arabaslik">Evvelâ, <b class="calibre2">Cemâ‘at-ı müteferrikagân:</b> Bölük bir, neferât 2.745. Yevmiyyeleri 44.626. Ma‘a ihrâcât 7.898.076 para eder. İhrâcât oldur kim bu neferâtlardan ba‘zısı taşra kâşifler üzre ve kılâ‘larda muhâfazaya gidüp ulûfelerin anda alırlar, ihrâcât oldur. Ve bakıyyeleri 7.705.441. Mecmû‘u senevî müstahak oldukları ma‘a tefâvüt yalnız üç yüz sekiz kîse ve küsûru 5.441 eder. Ve tefâvüt 192.535 para eder. Tefâvüt oldur kim mevâcibât verildikde beher kırk parada bir para kat‘ edüp hazîne kaydı îrâdına muzâf olur.</p>

      <p class="arabaslik"><b class="calibre2">Defter-i çavuşân:</b> Neferât 1.449, yevmiyye paraları 25.055, ihrâcâtları 4.434.720, bakıyyeleri 4.326.558, kîse 173, küsûr 1558, tevâfüt 108.162. Ve,</p>

      <p class="arabaslik"><b class="calibre2">Defter-i tüfengciyân:</b> Neferât 1.087, yevmiyyeleri 9.709, ihrâcâtları ile 1.718.488, bakıyyeleri 1.676.665, kîse 27, küsûr 1.665 ve tefâvüt 41823. Ve,</p>

      <p class="metin9"><b class="calibre2">Defter-i gönüllüyân:</b> Neferât 1365, fî yevmiyye 12.575, ma‘a ihrâcât 2.225.772, bakıyye 2.171.487, kîse 86, küsûr para 214.875, ve tefâvüt 54.285.</p>

      <p class="arabaslik"><b class="calibre2">Defter-i asker-i Çerâkese:</b> Neferât 1090, fî yevm 9940, sene 1.759.464, bakıyye 1.716.551, kîse 28, küsûr para 16.551, tefâvüt 42.913.</p>

      <p class="metin16"><b class="calibre2">Defter-i azebân-ı atîk:</b> Neferât 3213, yevm 13.848, ma‘a ihrâcât 2.450.836, bakıyye 2.391.061, kîse 95, küsûr 16.061, tefâvüt (---).</p>

      <p class="arabaslik"><b class="calibre2">Defter-i bender-i azebân-ı Süveys:</b> Neferât 125, fî yevm 268, senevî 47.436, bakıyye 46.280, kîse 1, ve küsûr 21.280, ve tefâvüt 1.156.</p>

      <p class="arabaslik"><b class="calibre2">Defter-i mustahfızân:</b> Neferât 7238, yevmiyyeleri <b class="calibre2">[Y 67b]</b> 63.716, fî yevm 112.787 <span class="calibre25">11.278</span> <span class="calibre31">1127 (---)</span>, bakıyye 11.002.790, kîse 440, küsûr 2.790, tefâvüt 275.069 para eder. Ve bu mustahfızânın bölükleri cümle 138. Ve yine,</p>

      <p class="arabaslik"><b class="calibre2">Mustahfızân müteferrikası:</b> Bölük birdir, neferâtları 100. Ve,</p>

      <p class="arabaslik"><b class="calibre2">Topcıyân-ı kal‘a:</b> Bölük bir, neferât 500. Ve,</p>

      <p class="arabaslik"><b class="calibre2">Tâ’ife-i top arabacıyân:</b> Bölük bir, be-cema‘ât 100. Ve,</p>

      <p class="arabaslik"><b class="calibre2">Asker-i kal‘a-i hizâne:</b> Bölük bir, be-cema‘ât 200. Ve,</p>

      <p class="arabaslik"><b class="calibre2">Mütekâ‘idîn-i kal‘a:</b> Bölük bir, 27 neferdir. Ve,</p>

      <p class="arabaslik"><b class="calibre2">Mehterân-ı kal‘a-i enderûn:</b> Bölük bir, nefer altmış. Ve,</p>

      <p class="arabaslik"><b class="calibre2">Neferât-ı cebeciyân:</b> Bölük bir, cemâ‘at (---).</p>

      <p class="arabaslik">Bu mustahfızândan aşağı merkûm zümre mevâciblerin cümle mustahfızânlar ile mevâcibleri alınır.</p>

      <p class="arabaslik">Ve bu bâlâda tahrîr olunan yedi bölük asker-i İslâmın senevî mevâcibleri cem‘an yekûn 1240 kîse eder ve küsûru 22.167 para eder, <i class="calibre3">ve's-selâm</i>.</p>

      <p class="Balk2">el-Faslu'l-ışrîn<br class="calibre1"/>
      Mısır mollâsının hükm [ü] hükûmâtın ve avâyid [ü] fevâyidin ve cümle niyâbetlerin ve eyâlet-i Mısır'da olan kazâları beyân eder</p>

      <p class="arabaslik">Evvelâ Selîm Hân-ı Evvel Mısır'ı feth etdükde Kemâl Paşazâde Ahmed Efendi Rûmeli kadıaskeri idi, Mısır mevleviyyetin ibtidâ anlara ihsân eyleyüp müstakil hâkim nasb edüp eyâlet-i Mısır'ı Gazâlî ile Kemâl Paşazâde'ye tahrîr eylemeği fermân edüp anların tahrîri üzre Mısır mollâsının mahsûlü ber-vech-i adâlet iki yüz kîse olur. Ve yüz âdem huddâm kifâyet edüp hükûmet eder. Ve dîvânında mezâhib-i erba‘adan mollâlar vardır. Ve seccâl ve mukayyid ve şâhidleri ve mahkeme muhzır ve huddâmları dahi yüz âdem olur.</p>

      <p class="arabaslik">Ve Mısır yeniçerilerinden bir oda yeniçeri çorbacıları ile şer‘-i şerîfe i‘ânet edüp hizmet ederler. Bu yeniçerilere mülâzım derler. Cümle siyâh dolama ve sırmalı üsküf keçe geyerler.</p>

      <p class="arabaslik">Ve Mısırlı tercümânbaşısı ve sicillât emîni vardır. Başka bir kârgîr kubbe içre Hazret-i Ömer'den berü sicillât-ı Muhammedî dağlar gibi yığılmışdır. Bu sicillât emîni hükmündedir.</p>

      <p class="arabaslik">Andan mollâ kethudâsı var, yed-i rişvet oldur. Ve bâb nâ’ibi ve şehir nâ’ibi vardır.</p>

      <p class="arabaslik">Ve âsitâne-i sa‘âdetden rü’ûs-ı hümâyûn ile ser-bevvâbân-ı Dergâh-ı Âlî kapucularından bir umûr-dîde maslahat-güzâr ihtiyâr âdem muhzırbaşısı vardır. Anın taht-ı hükûmetinde kâmil üç yüz muhzırı vardır. Kendüye senevî beş kîse hâsıl olur. Haftada beş gün dîvân-ı şehinşâhî oldukda bu muhzırbaşı başına altun zerdûz üsküfün geyüp efendi kethudâsı başına perîşânisin geyüp önleri sıra cümle eli asâlı muhzırlar ardı sıra siyâh dolamalı üsküflü yeniçeriler ikişer ikişer ubûr edüp mollâ hazretleri dahi başında örf-i izâfeti ve yanında yeniçeri çukadârı ve bâzâra gideni ve yigirmi otuz mikdârı sarrâc piyâdegân ve ardı sıra sicillât-ı dîvân kırmızı kîseler <b class="calibre23">[Y 68a]</b> ile geçüp bu tertîb üzre dîvân-ı pâdişâhîye varırlar. Bu tarz üzre mollâ <span class="calibre30">mollâlar</span> <span class="calibre41">(---)</span> bir diyâra mahsûs değildir.</p>

      <p class="arabaslik">Ve bu diyâr-ı Mısır'da mollâya kadıasker efendi derler. Zîrâ ibtidâ fetihde Kemâl Paşazâde kadıaskerlik ile mutasarrıf oldular idi. Anıniçün ol zamândan berü kadıasker derler. Bir azîm vâsi‘ sarây-ı âlîde sâkindir. Zamân-ı kadîmde âl-i Fâtımiyyûndan Sultân Mu‘izzüddîn Kâhir-i Mağribî sarâyı imiş.</p>

      <p class="arabaslik">Ve mollâ dîvânında Âsitâne-i sa‘âdetde Anatolu kadıaskeri cânibinden bir mollâ askerî kassâmı vardır. Cümle askerî muhallefâtı anın izniyle tahrîr olunup içinden (---) alup muhallefâtı paşa zabt eder. Ve mollânın dâ’imâ Mısır dîvânında paşa yanında bir dîvân nâ’ibi şâhidleri ve muhzırlar ile rûz [u] şeb mevcûddur. Zîrâ belki ba‘de'l-ışâ bir şey zuhûr ede. Şerî‘at tarafından anıniçün bir nâ’ib-i dîvân hâzırdır.</p>

      <p class="arabaslik">Mollânın <span class="calibre30">(---) (---)</span> <span class="calibre41">(---) (---)</span> Mısır içinde yigirmi dörd niyâbeti vardır. Her birinde birer nâ’ib-i Rûm ve her birinde dörder mezhebden kadılar [[(---) (---)]] in huddâmları vardır.</p>

      <p class="arabaslik">Evvelâ, cümleden mükellef mahkeme-i Bâb-ı Hark ve mahkeme-i Meşhed-i Hüseyin ve mahkeme-i Bâb-ı Nâsır ve mahkeme-i Bâb-ı (---) ve mahkeme-i Kaysûniyye ve mahkeme-i cedîd <b class="calibre23"><span class="calibre41">[P 182b]</span></b> meydân-ı Rûmeli ve mahkeme-i Taylûniyye ve mahkeme-i Bâb-ı Şa‘riyye ve mahkeme-i Derb-i Cemâmîz ve mahkeme-i kadîm <b class="calibre23"><span class="calibre30">[Q 184b]</span></b> Süveykatü'd-dellâlîn ve mahkeme-i Bâbü'l-hadîd ve mahkeme-i Hâricü's-sûr ve mahkeme-i Bulak ve mahkeme-i Mısr-ı Atîk {ve mahkeme-i câmi‘-i Sâlihiyye ve mahkeme-i Bâbü'l-hadîd ve mahkeme-i kazâ-i Şark Atfîh.}</p>

      <p class="arabaslik">Hâsıl-ı kelâm cümle yigirmi dörd mahkemeden cümle mahsûlât efendiye haftadan haftaya gelüp vâsıl olur.</p>

      <p class="arabaslik">Ve bir nâ’ib dahi muhtesib ile çârşû-yı bâzârda kol gezerler, ammâ âlet-i mülâhazadır, narh-ı sultânîyi icrâ edemezler. Zîrâ cümle himâyededir, mâni‘ olurlar. Ve Mısır etrâfında nâhiye nâ’ibleri dahi vardır. Beled-i Şubre ve beled-i Besâtîn ve Kayıtbay gibi niyâbetler vardır.</p>

      <p class="Balk19">Mısır mollâsının zîr-i hükmünde eyâlet-i Mısır'da olan kazâları beyân eder</p>

      <p class="arabaslik">Evvelâ cümleden kazâ-i Sitte-i Evvelden kazâ-i Garbiyye ya‘nî Mahalle-i kebîr tahta başıdır, senevî kırk Mısrî kîse hâsıl olur ma‘mûr kazâdır, birkaç kerre beş yüz akçe mevleviyyet ile sadaka olunmuşdur.</p>

      <p class="arabaslik">Andan kazâ-i Dimyât, otuz kîse hâsıl olur.</p>

      <p class="arabaslik">Andan kazâ-i Muzâhemeteyn.</p>

      <p class="arabaslik">Andan kazâ-i Reşîd, otuz kîse hâsıl olur şerîf kazâdır.</p>

      <p class="arabaslik">Andan kazâ-i İskenderiyye, ber-vech-i adâlet kırk kîse olur.</p>

      <p class="arabaslik">Andan kazâ-i Mansûre, yigirmi yâhûd otuz kîse hâsıl olur.</p>

      <p class="arabaslik">Andan kazâ-i Minyeteyn, bu dahi yigirmi beş kîse hâsıl olur.</p>

      <p class="arabaslik">Eyâlet-i Mısır'da bu zikr olunan kazâlara Sitte-i Evvel ta‘bîr olunur, cümleden eşbehdir. Ve bunlar kerrâtile beşer yüz akçe mevleviyyet pâyesiyle sadaka olunmuşdur.</p>

      <p class="arabaslik">Andan, kazâ-i Menûfiyye, andan kazâ-i Buhayre, andan kazâ-i Burlos, <b class="calibre2">[Y 68b]</b> andan kazâ-i Füvve, andan kazâ-i Sindiyûn, andan kazâ-i mahalle-i Ebû Alî, andan kazâ-i Ebyâr, andan kazâ-i Nehâriyye, andan kazâ-i Mahalle-i Merhûm, andan kazâ-i Bilbeys, andan kazâ-i Mît Ömer, andan kazâ-i Zifte, andan kazâ-i Şarkıyye, andan kazâ-i Selimûn, andan kazâ-i Hânke. Andan kazâ-i Cîze, Şeyhülislâm Boluvî Mustafâ Efendi'ye ihsân olundu.</p>

      <p class="arabaslik">Andan kazâ-i Feyyûm, andan kazâ-i Benî Seyf, andan kazâ-i Tezmîn, andan kazâ-i Behnisyâ, andan kazâ-i Fîşne, andan kazâ-i Mellevî, andan kazâ-i Menfalût, andan kazâ-i İsyût, andan kazâ-i Ebûtîc, andan kazâ-i Tahta, andan kazâ-i Vâkta‘a, andan kazâ-i Eşmûneyn<span class="calibre26">..</span>. Andan kazâ-i Sanabû, Hazret-i Risâlet'indir, sâdâtlar hükmünde gâyet ma‘mûrdur. Andan kazâ-i Cezîre, andan kazâ-i Sûhâc, kazâ-i Menşiyye, andan kazâ-i Elvâhât, andan kazâ-i Circe, andan kazâ-i Farşût, andan kazâ-i Şark Buyet, andan kazâ-i İsne. Bu kazâlardan gayrı Nîl'in cânib-i garbîsinde kazâlar yokdur, cümle karalar vilâyetidir. Tâ bilâd-ı Sûdân'a gider.</p>

      <p class="arabaslik">Andan Nîl'in cânib-i şarkîsindeki kazâ-i âsumânî Sây ki intihâ-i hudûd-ı Mısır'dır. Andan kazâ-i İbrîm, andan kazâ-i İsvân, andan kazâ-i Kûs, andan kazâ-i Kınâ, andan kazâ-i Füv[ve], andan kazâ-i Şark Ahmîm, andan kazâ-i Süveys.</p>

      <p class="arabaslik">Eyâlet-i Mısır'da cümle yetmiş altı kazâlar bu mahalde tamâm oldu.</p>

      <p class="arabaslik">Birkaç kazâlar dahi vardır, ammâ meşhûr kazâlar değildir, anlara muzâfât derler.</p>

      <p class="arabaslik">Ve bu cümle kazâları Âsitâne-i sa‘âdetde berât-ı pâdişâhî ile Anatolu kadıaskeri etdirüp sadaka olunur. Mısır aklâmı kazâları başka aklâmdır, Anatolu kadıları mutasarrıf olamazlar ve bu Mısır kadıları da Anatolu ve Rûmeli menâsıblarına mutasarrıf olamazlar. Ammâ Sitte ta‘bîr etdükleri tahta başı mansıblardan Garbiyye ve Dimyât ve Reşîd ve İskenderiyye ve Mansûre gibi menâsıblara mutasarrıf oldukdan sonra kânûn-ı Selîm Hân'dır kim Anatolu'da ve Rûm eyâletinde mevleviyyet mansıbları ihsân olunup Mısır menâsıblarından halâs olur. Yohsa şebke-i azîmdir.</p>

      <p class="arabaslik">Ve kânûn-ı kadîm-i Mısır'da mezâhib-i erba‘a şeyhülislâmları vardır. Zamânımızda Girid cezîresi serdârı Gâzî Deli Hüseyin Paşa'nın katliyçün fetvâ vermeyen Boluvî Mustafâ Efendi, Köpürlü Mehemmed Paşa'ya fetvâ vermedüğiyçün Mısır'a nefy eyleyüp ber-vech-i arpalık Cîze kazâsı sadaka olunup Hanefî şeyhülislâmı idi. Ammâ fetvâsına kimse muhtâc değil idi, zîrâ hâceti olan câmi‘-i Ezher'e varup bir ulemâya iki üç mankır verüp murâd [u] maksûdu üzre bir fetvâ-yı şerîf alır. Hasmı dahi varup bir za‘îf kavil ile ol dahi bir fetvâ alup elbette ikisi de hükm etdirirler.</p>

      <p class="arabaslik">Âhirü'l-emir <i class="calibre3">Es-sulhu seyyidü'l-ahkâm</i> fehvâsınca sulha çekerler, <b class="calibre2">[Y 69a]</b> tarafeynden birinin hakkı icrâ olunmayup sulha bi'z-zarûrî rızâ verirler. Hâsıl-ı kelâm Mısır diyârında ihkâk-ı hak olmak ihtimâli yokdur. Zîrâ elbette bir cânibden ilhâh ile ricâ ederler yâhûd himâye edüp nâ-hak hükmolmak mukarrerdir.</p>

      <p class="arabaslik">Ve yigirmi bin fetvâ sâhibi ulemâsı vardır, gûnâ-gûn mesele-i müşkilâtlar bulurlar.</p>

      <p class="arabaslik">Mısırı bilmeğe muhtâc iklîm-i garîbe ve acîbedendir. Ulemâ ve fuzalâsı ulûm-ı garîbe ve fünûn-ı şettâya mâlikdir.</p>

      <p class="arabaslik">Ve hukemâsı bî-kıyâsdır, tabî‘atları gâyet zekîlerdir.</p>

      <p class="arabaslik">Ve sıbyân-ı ebcedhânları gâyet necîb [ü] reşîd ve tîz-fehm olduklarından elli yedi bin hâfız-ı Kur’ân vardır. Hâlâ cümle dükkânlarda ve her köşe başında ve ekseriyyâ hammâm kapularında ve Rûmeli meydânında tilâvet-i Kur’ân eder a‘mâ hâfız-ı Kelâmullâhları vardır.</p>

      <p class="arabaslik">Ve cümle yüz yetmiş dörd bin ulemâ ve kadı ve ders-i âmları vardır. İlm-i hadîs ve ilm-i tefsîr bu Mısır'a mahsûsdur.</p>

      <p class="arabaslik">Ve on binden mütecâviz e’imme ve hutebâsı ve on bin meşâyih-i kirâmı vardır. Hemân câmi‘-i Ezher revâk-ı râyları içre mevcûd on iki bin eli kitâblı ve beli misvâklı ulemâsı mevcûddur. Ve,</p>

      <p class="Balk">Bu şehr-i Mısır'da okunan ulûmları beyân eder</p>

      <p class="arabaslik">Evvelâ hadîs-i şerîf vardır kim, <a class="pcalibre pcalibre1" id="_ftnref83"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn83" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[83]</span></span></sup></span></span></a> mazmûnunca evvel ilm-i Tıb ve ilm-i Ferâyiz ve ilm-i Tefsîr ve ilm-i Fıkıh ve ilm-i Hadîs ve ilm-i Tecvîd (---) (---) <span class="calibre25">ve ilm-i Hıfz</span> <span class="calibre31">(---) (---)</span> ve ilm-i Tevhîd ve ilm-i Ledün ve ilm-i Beyân ve ilm-i Kelâm ve ilm-i Kemâl ve ilm-i Âdâb ve ilm-i Sarf ve ilm-i Nahv ve ilm-i Mantık ve ilm-i Ma‘ânî ve ilm-i Lugat ve ilm-i Arûz ve ilm-i Hat ve ilm-i Nücûm ve ilm-i Cifir ve ilm-i Kâf ve ilm-i Kef ve ilm-i Kâf ve ilm-i Sîn ve ilm-i Simyâ ve ilm-i Kimyâ <span class="calibre25">(---) (---)</span> <span class="calibre31">(---) (---)</span> ve ilm-i Hey’et ve ilm-i Hikmet ve ilm-i Zîc ve ilm-i Dânyâl ve ilm-i Fûl ve ilm-i Fâl ve ilm-i Cerr-i Eskâl ve ilm-i Remil <span class="calibre25">ve ilm-i (---)</span> <span class="calibre31">ve ilm-i (---)</span> ve ilm-i Vefk ve ilm-i Esmâ ve ilm-i Teshîr ve ilm-i Da‘vet ve ilm-i Felsefiyyât ve ilm-i Edvâr ve ilm-i Zâyirce ve ilm-i Usturlâb <span class="calibre25">ve ilm-i Harf</span> <span class="calibre31">(---) (---)</span> ve ilm-i Hurûf ve ilm-i Nârencât ve ilm-i Tayy-i Mekân ve ilm-i İhfâ ve ilm-i Ta‘bîr ve ilm-i Sihir ve ilm-i Ferâset. Ammâ ilm-i edeb yokdur. <b class="calibre2"><span class="calibre25">[Q 185a]</span></b> <b class="calibre2"><span class="calibre31">[P 183a]</span></b></p>

      <p class="Balk20">Bâlâda tahrîr olunan hazînelerin ve cemî‘i Mısır kullarına ve gayrı ulemâ ve sulehâ-yı du‘âgûyâna ve cemî‘i gayrı masârıfâta bezl olunan Mısır hazînelerin ve cemî‘i îrâdı hatt-ı şerîf ile Kethudâ İbrâhîm Paşa cem‘ der-hazîne edüp kulle-i hızâneye koduğu icmâl defter-i hümâyûn sûretidir kim beyân olunur</p>

      <p class="arabaslik">Sebeb-i tahrîr-i kitâb ve tastîr-i sıhhat-nisâb oldur ki husûs-ı âtî-i celîlü'ş-şân, nigâşte-i sahîfe-i tahrîr ü beyân, olmağiçün hâliyâ muhâfaza-i tahtgâh-ı kadîm-i Yûsufî ve himâyet-i hicâb-ı eyâlet-i Mısır ile me’mûr, medyen-i umûr-ı cumhûr, pîrâne-bahş-ı sened-i lutfî, müşkil-küşâ-yı her âyîn-i hafî, bânî-i mebânî-i adl ü dâd, hâdim-i esâs-ı zulm ü fesâd, hâfız-ı me‘âlim-i İslâm, nâsır-ı zu‘afâ-yı enâm, re‘âyâ-perver, ma‘delet-küster, hâmî-i hicâb-ı dîn ü devlet, mâhî-i <b class="calibre2">[Y 69b]</b> âsâr-ı zulm [ü] bid‘at, âsaf-ı mükerrem ve düstûr-ı muhterem, devletlü ve sa‘âdetlü vezîr-i dilîr İbrâhîm Paşa <i class="calibre3">veffekahullâhu ta‘âlâ limâ yerzâhu ve yeşâ’</i> hazretlerinin huzûr-ı âlî mahfûfun bi'l-ma‘âlîlerinde akd-i meclis-i şer‘-i şerîf-i şâmihü'l-imâd-ı Muhammedî ve tarh-ı mahfil-i dîn-i münîf-i râyihü'l-evtâd-ı Ahmedî olunup ilticâ-yı zılâl-ı râyât-ı sultâniyye ve irtikâ-yı erâyik-i emâret-i hakâniyye, andan ümerâ-yı nâmdâr-ı Mısrî'den hâlâ kâfile-sâlâr-ı beyt-i atîk olan Emîrü'l-hac Özbek Beğ ve mukaddem-i ceyşü'l-ümerâ olan Novalı Mehemmed Beğ ve sâbıkan hizmet-i defterdârî ile şerefyâb olan Hüseyin Beğ ve Kansuh Beğ ve Mustafâ Beğ ve Yûsuf Beğ ve sâbıkan hükûmet-i eyâlet-i Circe olan Mehemmed Beğ ve Alî Beğ ve Cündî Mehemmed Beğ ve Abdullâh Beğ ve Ömer Beğ, ve ağayân-ı firak-ı seb‘adan gönüllüyân ağası Mehemmed Ağa ve Çerâkese ağası Mustafâ Ağa ve mustahfızân ağası Mustafâ Ağa ve azebân ağası Ca‘fer Ağa ve muhassıl-ı huddâm-ı dîvân-ı Mısrî Çavuşlar Kethudâsı Süleymân Ağa ve tercümân-ı Dîvân-ı Âlî Mustafâ Ağa ve müteferrikabaşı Mehemmed Ağa ve cebeciyân ağası Ca‘fer Ağa ve yedi bölük kethudâları ve başçavuşları ve erbâb-ı aklâm-ı Mısrıyye'den defterdâr-ı hizâne-i Mısrıyye ile şerefyâb olan Ivaz Beğ ve Rûznâmeci Abdurrahmân Efendi ve halîfe-i evveli Ahmed Efendi ve halîfe-i sânîsi Alî Efendi ve muhâsebeci Yûsuf Efendi ve halîfeleri Mustafâ Efendi ve Sâlih Efendi ve Şarkıyye mukâta‘acısı Mehemmed Efendi ve halîfeleri Alî Efendi ve Mehemmed Efendi ve Garbiyye mukâta‘acısı Hasan Efendi ve halîfeleri Ahmed Efendi ve İbrâhîm Efendi ve şehir mukâta‘acısı Mehemmed Efendi ve halîfeleri Şa‘bân Efendi ve Mehemmed Efendi ve îrâd-ı gılâl mukâta‘acısı olan Murtazâ Efendi ve halîfeleri Mustafâ Efendi ve Mehemmed Efendi ve masraf-ı gılâl mukâta‘acısı Rıdvân Efendi ve halîfeleri Fazlı Efendi ve Osmân Efendi ve kâtib-i çavuşân (---) Efendi ve kâtib-i müteferrikagân (---) Efendi ve havâle kâtibi (---) Efendi ve yeniçeriyân kâtibi (---) Efendi ve azebân kâtibi (---) Efendi ve gönüllüyân kâtibi (---) Efendi ve tüfengciyân kâtibi (---) Efendi ve sipâhân-ı yemîn ü yesâr kâtibânı Alî Efendi ve Hasan Efendi ve cebeciyân kâtibi Receb Efendi ve eytâm kâtibi İbrâhîm Efendi ve keşîde kâtibi Baltacı Mustafâ Efendi ve cevâle kâtibi (---) Efendi ve erzâk kâtibi Mülakkab Osmân Efendi ve yeniçeriyânın kâtibi Küçük Süleymân Efendi.</p>

      <p class="arabaslik">Ve'l-hâsıl cemî‘i sıgâr u kibâr erbâb-ı dîvân-ı Mısır ve sâ’ir a‘yân-ı huzzâr mahzarlarında mukaddemâ tahrîr olunan vezîr-i mükerrem müşârun-ileyh <i class="calibre3">en‘amallâhu ta‘âlâ aleyh</i> hazretleri taraf-ı pâdişâhî ve cânib-i zıllullâhdan muhâfaza-i eyâlet-i Mısır-ı nâdiretü'l-asr <b class="calibre2">[Y 70a]</b> ihsân olunup tahiyye-i(?) evkât olan es‘ad sâ‘atde sadr-ı melek-fersâ-yı dîvân-ı âlî-i Mısır'a pertev-endâz olduklarında kalem-i rûznâme ve muhâsebeden ve sâyir mukâta‘ât tarafından harâc-ı arâzî ve sâyir aklâm-ı müteferrikadan dâhil-i hazîne tahsîl olunan emvâlin usûl-i defâtirde müfredâtile mazbûta ve mahfûza olduğu minvâl-i meşrûh üzre senevî îrâd u masârıfının mersûm u masûn u musahhah icmâlleri huzûr-ı sa‘âdetlerine arz olundukda revnak-bahş-ı sadr-ı âlî-i dîvân-ı Mısır oldukları târîhe dek vüzerâ-yı sâbıkînin zamânlarında olan ihtilâlden nâşî tahsîl olunan emvâl masârîf-i lâzimeye kifâyet etmedüği ecilden belki masârîf-ı seneviyye îrâd-ı senevîden zâyid olmağın beher sene taraf-ı Âsitâne-i sa‘âdete lâzımü'l-irsâl olan bin iki yüz kîse-i Mısrîden dörd yüz kırk iki kîse ile on yedi bin yüz elli üç para küsûr u noksân olduğundan mâ‘adâ taraf-ı Âsitâne-i sa‘âdetde tahrîr olunan minvâl üzre mecmû‘-ı masârıf-ı lâzimeden zahâyir-i sultâniyye ve gayrı elzem-i levâzımâtlar içün kilâr-ı âmireye lâzımü'l-irsâl olan eşyânın masârıfından kırk bir kîse ile yigirmi üç bin yüz otuz beş para tenkîs olmağın beher sene hazînenin itmâmına cem‘an dörd yüz seksen dörd kîse-i Mısriyye on beş bin iki yüz seksen sekiz para lâzım olduğun defâtir-i aklâm-ı Mısrıyye nâtık oldukda vezîr-i muhterem-i müşârün-ileyh <i class="calibre3">eşbe‘allâhu ta‘âlâ ni‘amehu aleyh</i> hazretleri i‘mâl-i efkâr-ı sâyibe buyurup zamân-ı emânlarında vâki‘ olan mahlûlâtları zabt ve emvâl-i zâyi‘ayı cem‘ edüp tahsîl olunan emvâl zamân-ı sa‘âdetlerinde masârîf-i lâzimeye kâfiye olundukdan sonra defâtir-i aklâmı müceddeden tahrîr ü tafsîl üzre taraf-ı Âsitâne-i sa‘âdete irsâl ve ahvâlât-ı lâzime-i memleketi telhîs buyurduklarında matrah-ı nazar-ı kabûl-i şehinşâhî ve mevki‘-i iltifât-ı hümâyûn-ı zıll-i ilâhî olup irsâl olunan defâtir-i şerîf hatt-ı hümâyûn-ı sa‘âdet-makrûna muzâhir olup ba‘de'l-vürûd kırâ‘at olundukda mazmûn-ı sa‘âdet-makrûnunda pâdişâh-ı Cem-cenâb-ı Cem-haşmet ve Dârâ-azamet buyurdular kim;</p>

      <p class="arabaslik">"Sen kim hâlâ bâbü'l-Haremeyni'ş-şerîfeyn olan Mısır-ı nâdiretü'l-asr muhâfazasında olan vezîrim Ebü'l-hayr İbrâhîm Paşa'sın, hatt-ı hümâyûn-ı sa‘âdet-makrûnum vusûlünde şöyle ma‘lûmun olsun kim mukaddemâ hazîne-i Mısır'ın defterleri ve kâtibleri Dergâh-ı Mu‘allâm'a ihzâr olunup salâh-ı dîn ü devlet, nizâm-ı ahvâl-i memleket lâyık ve münâsib olan vech-i meşrûh üzre hazîne-i mezbûrenin îrâdı ve masârîfi tertîb olunup ve ol âna dek müşâhede olunan teşvîş ü ihtilâli tashîh olunup müceddeden tahrîr ve rikâb-ı hümâyûnuma irsâl olunan icmâlleri ve telhîsin <b class="calibre2">[Y 70b]</b> manzûr-ı hümâyûnum olup makbûl-ı mülûkânem olmuşdur. Ber-hordâr-ı ömr olup sa‘âdet-i dâreyn bulasın ve ni‘am-ı celiyye-i husrevânem sana helâl olsun. Ve arz eyledüğin üzre ba‘zı fevâd içün tenbîh-i hümâyûnum iktizâ etmeğile,</p>

      <p class="Balk21">Tenbîhnâme-i hümâyûndur ki zikr olunur</p>

      <p class="arabaslik">İmdi ba‘de'l-yevm mahrûse-i Mısır hazînesinden gerek sâlyâne ve mevâcibât ve gerek hızâne ve alîk ve feddân mahlûlden verilmeyüp ibtidâdan bir akçe ve bir habbe verilmeyüp Dergâh-ı mu‘allâmdan verilmek üzre emr-i şerîfim vârid olursa dahi deftere kayd olunmayup ve kânûna mugâyir idüği Dergâh-ı ma‘delet-penâhıma arz oluna.</p>

      <p class="arabaslik">Ve Mısır vâlîleri ma‘zûl oldukda vâlî-i cedîd tarafından kâ’immakâm nasb olan mîrlivâ ve mâl defterdârı ve rûznâmeci ve mukâta‘acılar ve sâyir hazîne ahvâlinden alâka-i hizmeti olan küttâb ve huddâm ma‘rifetleriyle hisâbları hazîne defterleri mûcebince hak üzre görülüp kazıyyede medhali ve hazîne ahvâlinde alâkası olmayanlar min-ba‘d karışmayalar. Ve kâ’immakâm olanlar zamânında vâki‘ olan mahlûlâtı aslâ kâ’immakâmlar tevcîh etmeyüp ihbâr-ı eytâm içün gelenlerin arzuhâllerin vâlî-i vilâyet gelinceye dek tevakkuf u te’hîr oluna. Ve mâl-ı îrâdın senevîsi sebk kılınmayup mâl-ı senevî iken tahsîl edüp ve te’hîr (---) (---) <span class="calibre25">terk te’hîri ile</span> <span class="calibre31">etdik te’hîr ile</span> ta‘vîk olunmaya.</p>

      <p class="arabaslik">Ve bir âhar mukâta‘ada veyâhûd bir âtıl ve bâtıl karyede gerek mâl karyesi ve gerek gılâl karyesi [[(---) (---)]] bahâda ve tenzîl olunmak iktizâ ederse tenzîli muktazî olan mikdârı mahlûlâtdan hazîne-mânde olup senevî ol mikdâr [[(---) (---)]] andan <span class="calibre25">ndan</span> <span class="calibre31">ndan</span> sonra tenzîli lâzım ve muktazî olmadıkça îrâddan ziyâde bir akçe ve bir hâbbe tenzîl olunmaya.</p>

      <p class="arabaslik">Ve her sene <i class="calibre3">Tût</i> evvelinden berü Mısır<span class="calibre26">;</span>'a <span class="calibre25">(---) (---)</span> <span class="calibre31">(---) (---)</span> vâlî-i vilâyet <b class="calibre2"><span class="calibre25">[Q 185b]</span></b> <b class="calibre2"><span class="calibre31">[P 183b]</span></b> ve defterdâr ve rûznâmeciler ve muhâsebeciler ma‘rifetleri ile hazîne ve anbâr defterleri açılup ve hatt-ı hümâyûnum ile ma‘yûr olan icmâlleri kulle-i hızâneden ihrâc olunup hazînenin hazîneden îrâd u masârîfi hisâbı görülüp müsâvî bulunursa yine mahallinde hıfz olunup ve illâ îrâddan noksân zâhir olursa vâlî-i vilâyet olanlara vâki‘ olan mahlûlâtlardan ol mikdâr hazîne-mânde edüp mahfûza olan defterler ile tatbîk edüp ziyâde ve noksânı zâhir olmağıçün kayd olunması lâzım gelen fevâd kayd u tahrîr olunmağıçün mahrûse-i Mısır'dan irsâliyye hazînesiyle mu‘tâd üzre hazîne beği ta‘yîn olundukda hazîne-i Mısır'ın bir senede olan îrâd u masraf icmâli bağlayup zikr olunan icmâli rûznâmeci mühürleyüp hazîne ile ma‘an rikâb-ı hümâyûnuma irsâl ve teslîm oluna. Zikr olunan mevâd vech-i meşrûh üzre cârî ola.</p>

      <p class="arabaslik">Ve eyâlet-i Mısır'ın <b class="calibre2">[Y 71a]</b> hâkimi ve mahkûmu bu bâbda sâdır olan fermân-ı hümâyûnum ile amel eyleyeler.</p>

      <p class="arabaslik">Ve sen ki vezîrim müşârun-ileyhsin zamân-ı hükûmetinde mevâdd-ı mezkûreleri bu vech üzre icrâ edüp bunun hilâfı bir vaz‘ u hâlet irtikâb etmeden hazer edesin ve etdirmeyesin. İnşâallâhu ta‘âlâ meddü'd-dehr düstûrü'l-amel olmağıçün bu hatt-ı hümâyûn-ı şevket-makrûnumu mahrûse-i Mısır'ın kulle-i hizânesinde hıfz u ibkâ edesin ki her <i class="calibre3">Tût</i> evvelinde icmâller olundukda bu hatt-ı hümâyûn-ı ma‘dalet-makrûnum dahi ihrâc olunup im‘ân-ı nazar ile nazar olundukda sâdır olan tenbîhnâme-i hümâyûnuma mugâyir bir iş olunmuş ise def‘ u ref‘ olunup fermân-ı hümâyûnuma tevfîk oluna deyü fermân-ı şerîfim muktezâsınca fermân-ı kazâ-cihân-ı sultânî ve emr-i âlî-i vâcibü'l-ittibâ‘-ı hâkânî sâdır olmağile eyâlet-i Mısır'da <i class="calibre3">Tût</i> evvelinden âhirine dek bir senede dâhil-i hızâne tahsîl olan emvâlin ve rûznâme ve muhâsebe ve mukâta‘ât ve sâyir aklâm-ı müteferrika defâtirinde müfredâtile tafsîl-i nâtık olunduğu üzre eyâlet-i Mısır'da vâki‘ olan kurâların harâc arâzîsinde mâl-ı küşûfiyye-i kebîrden iskeleler iltizâmı mâlından ve sâyir mukâta‘âtdan vâki‘ olan emvâl-i müteferrikadan vezîr-i müşârun-ileyh hazretlerinin zamân-ı şerîflerinde tahsîl olan emvâlin îrâd u masârîfi tahrîr olunmağın hatt-ı hümâyûn-ı şerîfim ile ma‘yûr olup erbâb-ı aklâm-ı kalem ve Mısır'ın yedlerinde usûl-i defâtirin icmâlleri Âsitâne'ye vezîr-i müşârun-ileyh hazretleri irsâl buyurmağın tekrâr erbâb-ı kalemlerin tahsîl-i tashîh ve hutûmlarıyle mahtûm olup kulle-i hızâneye vaz‘ buyurulan aklâm-ı seb‘anın müceddeden tahrîr olunan defâtir-i müfredâta tatbîk olundukda Şarkıyye kalemine tâbi‘ olan kurânın harâc arâzîsinde[n] bin seksen dörd kîse-i Mısrıyye ile on iki bin üç yüz toksan dörd para, ve kalem-i Garbiyye'[ye] tâbi‘ olan kurâların harâc arâzîsinden bin elli yedi kîse ile yedi bin elli yedi para<span class="calibre26">;</span>, ve kalem-i şehre tâbi‘ olan harâc kurânın arâzîlerinden üç yüz on altı kîse ile sekiz bin üç yüz otuz iki para<span class="calibre26">;</span>, ve kalem-i rûznâmeye tâbi‘ olan kurâların harâc arâzîsinden yüz altmış yedi kîse ile tokuz bin beş yüz otuz bir para eder<span class="calibre26">;</span>, ve kalem-i mukâta‘-i îrâd-ı gılâle tâbi‘ olan kurâların harâc arâzîlerinden yigirmi altı kîse ile on yedi bin yedi yüz yigirmi sekiz para eder.</p>

      <p class="arabaslik">Hulâsa-i kelâm Mısır'ın gökde uçan ve yerde gezen ve deryâda yüzen yetmiş yedi aded aklâmlarının nihâyeti hurde emânetidir kim cümle aklâmlardan iki bin altı yüz elli iki kîse ile beş bin kırk iki para masârîf olunan emvâlden rûznâme defteri nâtık olduğu üzre küşûfiyye-i kebîrden beş yüz altmış <b class="calibre2">[Y 71b]</b> dörd kîse ile on bin para, ve İskeleler mukâta‘ası mâlından kâmil beş yüz kırk yedi kîse ile tokuz yüz altmış beş para eder.</p>

      <p class="arabaslik">Ve Muhâsebe kaleminden tahrîr olunan emvâl-i müteferrikadan yüz kîse ile beş bin beş yüz kırk sekiz para ve beher sene vâlî-i Mısır tarafından ber-vech-i maktû‘ tekmîl-i hazîne içün mahlûlâtdan vâki‘ olan hulvân kurâ tahtında matlûb kırk kîse mâl, ve Şecerüddür Hâtûn'un kisve-i şerîf evkâfı kurâlarından yigirmi iki kîse ile on beş bin yetmiş para, ve dîvân-ı Mısır'da vâki‘ olan masârîf-i lâzimeden mu‘tâd-ı kadîm üzre kırk bir paradan bir para kat‘ olunup tefâvüt-i lâzıme denmekle ma‘rûf olan mevâtdan senevî elli beş kîse ile on iki bin beş yüz para ki cem‘an senevî bâlâda tafsîl ve icmâli zikr olunduğu üzre ibtidâ-i <i class="calibre3">Tût'</i>dan âhirine değin harâc-ı arâzî ve küşûfiyyeler ve hulvân kurâlar ve yedi aded bender iskelelerden ve sâyir mukâta‘ât ve emvâl-i müteferrika ve gayrı mezkûr aklâmlardan tahsîl olunan emvâlin mecmû‘u üç bin tokuz yüz seksen bir kîse ile yigirmi dörd bin sekiz yüz kırk dörd para eder, kim vezîr-i mükerrem müşârun-ileyh hazretlerinin zamân-ı şerîflerinde bâliğ oldukdan sonra masârîf sene-i kâmile-i vâhidede ibtidâ-i <i class="calibre3">Tût'</i>dan âhirine değin ümerâ-yı Mısrıyyenin senevî sâlyâneleri ve mevâcib-i asâkir-i mansûreleri ve gayrıhâ iki bin yüz kırk iki kîse ve yedi yüz toksan dörd para mevâcibât ve Haremeynü'ş-şerîfeyn mâlı üç yüz kırk yedi kîse ile on yedi bin tokuz yüz yigirmi beş para eder.</p>

      <p class="arabaslik">Ve Dergâh-ı âlîye irsâliyye ihrâcâtı toksan yedi kîse mâl ile on bin beş yüz altmış beş para, ve ihrâcât-ı mukâta‘ât-ı sâyire nâmıyla mahrûse-i Mısır dîvânında masraf olan senevî on yedi kîse ile iki bin üç yüz yetmiş dörd para, ve eyâlet-i Mısır'da vâki‘ olan cüsûr-ı sultâniyyeler mühimmâtı ve tur‘a cerfleri içün ve cümle keşşâfların sâyir levâzımâtlarıyçün vilâyet kâşiflerine teslîm olunan altmış üç kîse ile yedi bin beş yüz yigirmi sekiz para.</p>

      <p class="arabaslik">Ve vilâyet-i Mısır'da vâki‘ olan zevâyâ ve (...) ve ulemâ-yı izâm ve meşâyih-i kirâm içün ve masârıf-ı bender-i İskenderiyye ulemâsı içün mu‘tâd-ı kadîm üzre sarf olunan âdât ve mürettebât ve otlakât ve cerâyât ve feddânât mâlları ve ümerâ-yı Mısrıyye ve asâkir-i mansûre otlakâtları mâlı cümle ulemâ mâlları ile senevî yüz seksen bir kîse ile bin beş yüz para eder.</p>

      <p class="arabaslik">Ve mahrûse-i Mısır'da asâkire ve huddâmât-ı huccâca ve huddâmân-ı kisveye ve gayrı ser-i kârda olanlara elzem-i levâzımından olup iştirâ olunan eşyâlar bahâsile müfredâtı defter-i rûznâmede <b class="calibre23">[Y 72a]</b> mazbût olduğu üzre otuz üç kîse ile iki bin dörd yüz yigirmi dörd para ki bâlâda tahrîr olunan ulemâ ve ümerâ ve hil‘at mevâdlarının mecmû‘u iki bin yedi yüz seksen bir kîse ile yigirmi dörd bin sekiz yüz kırk dörd para etmeğile bâkî atebe-i aliyye-i felek-fersâ-yı hâkânîye ve südde-i seniyye-i şehinşâhî-i sultâniyyeye hazîne-i âmire içün irsâliyye cümle bin iki yüz kîse-i Mısriyye ki bâlâda zikr olunan üzre üç bin tokuz yüz seksen bir kîse ile yigirmi dörd bin sekiz yüz kırk dörd para masârîf-i seneviyye zabt u tahrîr olunup îrâd-ı senevî masârîf-i seneviyye ile müsâvî olduğun zâhir ü mübeyyin oldukdan sonra bâlâda zikr olunan mutahassılât-ı senevîden mâ‘adâ vezîr-i muhterem-i müşârun-ileyh hazretlerinin sa‘y u tahsîlleri ile zamân-ı tasarruflarında târîh-i kitâba değin rûznâme ve mukâta‘ât ve defâtir-i aklâm-ı müteferrika nâtık olduğu üzre Âsitâne-i sa‘âdete irsâl buyurdukları icmâlden sonra ziyâde-i hazîne-i âmire yigirmi üç kîse ile yigirmi bin paraya bâliğ olduğun müşârun-ileyh vezîr-i mükerrem ve düstûr-ı muhterem mahzar-ı cumhûrda istintâk <b class="calibre23"><span class="calibre41">[P 184a]</span></b> ve istifsâr buyurduklarında cümlesi defâtir-i mezkûrede mastûr olduğu üzre senevî dîvân-ı Mısır'a îrâd olunan mâlın mecmû‘u üç bin tokuz yüz seksen bir kîse ile yigirmi dörd bin sekiz yüz kırk dörd paraya bâliğ olduğu ve masârîf-i seneviyye dahi rûznâme ve sâyir aklâmların yedimizde olan defâtirleri nâtık olduğu üzre Âsitâne-i sa‘âdet tarafına beher sene irsâli lâzım olan bin <b class="calibre23"><span class="calibre30">[Q 186a]</span></b> iki yüz kîse ile ma‘an masârîf-i seneviyye üç bin tokuz yüz seksen bir kîse ile yigirmi dörd bin sekiz yüz kırk dörd para zabt u tahrîr olunup îrâd-ı senevî masârıf-ı seneviyye ile müsâvî ve bâlâda mezkûr olan mutahassılât-ı seneviyyeden mâ‘adâ vezîr-i müşârun-ileyh hazretlerinin sa‘y [u] himmetleri ile zamân-ı tasarruflarında târîh-i kitâbet-i sıhhat-nisâba dek rûznâme ve muhâsebe ve mukâta‘ât ve sâyir defâtir-i aklâm-ı müteferrika nâtıka olduğu üzre Âsitâne-i sa‘âdete irsâl buyurduları icmâlden sonra ziyâde cizye-i âmire yigirmi üç kîse ile yigirmi bin paraya bâliğ olduğun bi't-tav‘ insâf ikrâr ve i‘tirâf eyledikden sonra ba‘de'l-yevm hatt-ı hümâyûn-ı sa‘âdet-makrûn ile ma‘yûr olup düstûrü'l-amel olan defâtir kâyimmakâmlar zamânında hazîne-i âmireye ve sâyir îrâd u masârıf emvâlinin bir para ve bir hâbbesine zarâr u noksân ve halel ü husrân vâki‘ defterdâr-ı mezkûr ve sâyir erbâb-ı aklâm-ı mezkûre bi-esrihim deyn-i uhde <b class="calibre23">[Y 72b]</b> eylediklerinden sonra âye[t] sûre-i (---): <a class="pcalibre pcalibre2 pcalibre1" id="_ftnref84"></a><a class="pcalibre pcalibre2 pcalibre1" href="Evliya_Celebi_Seyahatnamesi_10._Kitap_split_021.htm#_ftn84" title=""><span class="MsoFootnoteReference1"><span class="calibre46"><sup class="calibre28"><span class="calibre27"><span class="calibre29">[84]</span></span></sup></span></span></a> nassı mazmûn-ı belâgat-mektûba mazhar olan vezîr-i mükerrem hazretleri kendülere vârid olan hatt-ı hümâyûn şân-ı şerîf ile me’mûr olup âye[t] sûre-i (---): <a class="pcalibre pcalibre2 pcalibre1" id="_ftnref85"></a><a class="pcalibre pcalibre2 pcalibre1" href="Evliya_Celebi_Seyahatnamesi_10._Kitap_split_021.htm#_ftn85" title=""><span class="MsoFootnoteReference1"><span class="calibre46"><sup class="calibre28"><span class="calibre27"><span class="calibre29">[85]</span></span></sup></span></span></a> mazmûn-ı itâ‘at-nümûnu üzre itâ‘at-i emr-i pâdişâhî ve imtisâl-i fermân-ı zıllullâhdan semîn sâk-ı ihtimâm ve tahrîk-i akdâm etmekleri ile ba‘de'l-yevm dahi sezâvâr-ı istihdâm-ı umûr-ı dîn ü devlet olanlara imtisâl-i itâ‘at farz olduğuna vâkıf olup umûr-ı dîniyyede ve evâmir [ü] nevâhî-i vülât bi-umûr-ı muhâlefet şer‘a muhâlif olduğu ma‘lûmları olmağile min-ba‘de'l-yevm umûr-ı mezkûrede tağyîr ü tebdîl ve tahrîf ü tavzîh ve tahvîl cilveger-i muhallâ‘-ı zuhûr olmasından ictinâb edüp matbah-ı erzâk-ı âlem ve menba‘a-i Nîl-i kesîr cereyân-ı ma‘âyiş-i benî âdem olan mahrûse-i Mısır-ı nâdiretü'l-asrda fukarâ-i Haremeyn-i şerîfeyn tarafına ve sâyir meşâyih-i kirâm-ı atebe-i aliyye-i husrevânîden bahş olunan mürettebât ve in‘âmât-ı ma‘âne sadaka-i câriye olmağın âye[t]: <a class="pcalibre pcalibre2 pcalibre1" id="_ftnref86"></a><a class="pcalibre pcalibre2 pcalibre1" href="Evliya_Celebi_Seyahatnamesi_10._Kitap_split_021.htm#_ftn86" title=""><span class="MsoFootnoteReference1"><span class="calibre46"><sup class="calibre28"><span class="calibre27"><span class="calibre29">[86]</span></span></sup></span></span></a> âyet<span class="calibre43">;</span>-i kerîmesi fehvâsı kabûl etmemeden hazer üzre olup <i class="calibre12">min-ba‘d el-vechi mecâl muhâl ve ibtâluhu mümteni‘ü'l-imtisâl</i> evtât(?) bâ-fermân-ı âlî hatt-ı hümâyûn-ı sa‘âdet-makrûn ile ârâyiş-i berîn olan aklâm-ı Mısrıyye'nin defâtir-i îrâd u masârıfı ve bu kitâb-ı sıhhat-nisâb dahi vezîr-i mükerrem-i müşârun-ileyh hazretlerinin ve bâlâda derûn-ı kitâbda esmâları nakş-ı levh-i beyân olan ümerânın ve ümerâ-yı nâmdâr-ı Mısrıyye'nin ve sâyir a‘yân [u] ağayân-ı dîvânın ve erbâb-ı aklâmların bi'l-cümle ittifâkları ile mezkûr hatt-ı şerîf kütb olunup lede'l-ihticâc düstûrü'l-amel ve ihticâc olunmak üzre kulle-i hızâneye vaz‘ olundu:</p>

      <p class="metin17"><i class="calibre3">Tahrîren fî yevmi'l-hâmis min şehri Şevvâli'l-mükerrem sene 1082 isneyn ve semânîn ve elf ba‘de'l-hicreti'n-nebeviyyeti'l-Ahmediyye sallallâhu aleyhi ve sellem. Sûret-i imzâ-yı mollâ-yı Mısır a‘nî hazret-i Ebü'l-me’âl İshâkzâde Efendi eş-şehîr mâ fîhi min tekmîli hizâniyye me‘âl ve hatemtühâ bi-hâtimi't-tasdîk min udûli'r-ricâl. Vaka‘a anhü'l-abdü'l-münkesiri'l-bâl el-fakîr ilâ rabbihi zi'l-C[el]âl, Ebi'l-felâh Mehemmed es-Sâlih ibn İshâk el-kâdî bi-Mısır el-mahrûse, dâmet dâru'l-emâlî ve'l-âmâl, afâ anhümâ Rabbuhumâ yevme'l-hisâb ve's-su’âl. Temme hâze'l-mektûb fî şehri Şevvâl.</i></p>

      <p class="Balk">Der-beyân-ı icmâl-i îrâd u masârîf-i mahrûse-i Mısır an vâcib sene 1082 be-mûceb-i tahrîr-i müşârun ileyh İbrâhîm Paşa</p>

      <table border="0" cellpadding="0" cellspacing="0" class="MsoNormalTable1">
        <tbody class="calibre15">
          <tr class="calibre16">
            <td class="calibre49" valign="top" width="160">
              <p class="MsoNormal"><span class="calibre9">an-Vilâyet-i Şarkıyye ve tevâbi‘hâ an kalemi<br class="calibre1"/>
              vilâyet-i mezkûr.</span></p>

              <p class="MsoNormal"><span class="calibre9">Kîse-i Mısrî: 1.084<br class="calibre1"/>
              Küsûr: 13.394</span></p>

              <p class="MsoNormal"><span class="calibre9"> </span></p>
            </td>

            <td class="calibre49" valign="top" width="160">
              <p class="MsoNormal"><span class="calibre9">Ve an-kalemi Garbiyye.</span></p>

              <p class="MsoNormal"><span class="calibre9">Kîse-i Mısrî: 1.057<br class="calibre1"/>
              Küsûr: 7.057</span></p>
            </td>
          </tr>

          <tr class="calibre16">
            <td class="calibre49" valign="top" width="160">
              <p class="MsoNormal11"><span class="calibre9">Ve an-kalemi Şehr.<br class="calibre1"/>
              Kîse-i Mısrî: 316<br class="calibre1"/>
              Küsûr: 8.332</span></p>
            </td>

            <td class="calibre49" valign="top" width="160">
              <p class="MsoNormal"><span class="calibre9">Ve an-kalemi rûznâme.<br class="calibre1"/>
              Kîse-i Mısrî: 167<br class="calibre1"/>
              Küsûr: 9.531</span> <b class="calibre2">[Y 73a]</b></p>
            </td>
          </tr>

          <tr class="calibre16">
            <td class="calibre49" valign="top" width="160">
              <p class="MsoNormal"><span class="calibre9">Ve an-mukâta‘a-i<br class="calibre1"/>
              îrâd-ı gılâl.</span></p>

              <p class="MsoNormal11"><span class="calibre9">Kîse-i Mısrî: 26<br class="calibre1"/>
              Küsûr: 17.728</span></p>
            </td>

            <td class="calibre49" valign="top" width="160">
              <p class="MsoNormal"><span class="calibre9">Yekûn</span></p>

              <p class="MsoNormal"><span class="calibre9">Kîse-i Mısrî: 3.650</span></p>

              <p class="MsoNormal"><span class="calibre9">Ve küsûr: 55.043</span></p>

              <p class="MsoNormal"><span class="calibre9">Kîse: 2.652</span></p>
            </td>
          </tr>

          <tr class="calibre16">
            <td class="calibre49" valign="top" width="160">
              <p class="MsoNormal"><span class="calibre9">Yekûn</span></p>

              <p class="MsoNormal"><span class="calibre9">Kîse-i Mısrî: 2.652,</span></p>

              <p class="MsoNormal"><span class="calibre9">3.978= 6.003</span></p>

              <p class="MsoNormal"><span class="calibre9">Küsûr kîse: 3.981</span></p>

              <p class="MsoNormal"><span class="calibre9">Küsûr: 5.043, 99.744</span></p>

              <p class="MsoNormal"><span class="calibre9">Küsûr: 34.844</span></p>

              <p class="MsoNormal"><span class="calibre9"> </span></p>
            </td>

            <td class="calibre49" valign="top" width="160">
              <p class="MsoNormal"><span class="calibre9">Ve an-Küşûfiyye-i Kebîr.</span></p>

              <p class="MsoNormal"><span class="calibre9">Kîse-i Mısrî: 564</span></p>

              <p class="MsoNormal"><span class="calibre9">Küsûr: 10.000</span></p>
            </td>
          </tr>

          <tr class="calibre16">
            <td class="calibre49" valign="top" width="160">
              <p class="MsoNormal"><span class="calibre9">Ve an-emvâl-i<br class="calibre1"/>
              mukâta‘a-i iskele.<br class="calibre1"/>
              Kîse-i Mısrî: 547,</span></p>

              <p class="MsoNormal"><span class="calibre9">Küsûr: 965</span></p>
            </td>

            <td class="calibre49" valign="top" width="160">
              <p class="MsoNormal"><span class="calibre9">Ve an-emvâl-i müteferrika ve an kalem-i muhâbese.</span></p>

              <p class="MsoNormal"><span class="calibre9">Kîse-i Mısrî: 100,</span></p>

              <p class="MsoNormal11"><span class="calibre9">Küsûr: 5.548</span></p>
            </td>
          </tr>

          <tr class="calibre16">
            <td class="calibre49" valign="top" width="160">
              <p class="MsoNormal"><span class="calibre9">Ve an-hulvân-ı hızâne,<br class="calibre1"/>
              an cânib-i muhâfız.</span></p>

              <p class="MsoNormal"><span class="calibre9">Kîse-i Mısrî: 40,</span></p>

              <p class="MsoNormal11"><span class="calibre9">Küsûr: 0000 hâlî</span></p>
            </td>

            <td class="calibre49" valign="top" width="160">
              <p class="MsoNormal"><span class="calibre9">an-Mâl-ı hazîne-i<br class="calibre1"/>
              kisve-i şerîf.</span></p>

              <p class="MsoNormal"><span class="calibre9">Kîse-i Mısrî: 22,</span></p>

              <p class="MsoNormal"><span class="calibre9">Küsûr: 10.789</span></p>
            </td>
          </tr>

          <tr class="calibre16">
            <td class="calibre49" valign="top" width="160">
              <p class="MsoNormal"><span class="calibre9">an-Tefâvüt-i dîvân.<br class="calibre1"/>
              Kîse-i Mısrî 55,</span></p>

              <p class="MsoNormal11"><span class="calibre9">Küsûr 13.500</span></p>
            </td>

            <td class="calibre49" valign="top" width="160">
              <p class="MsoNormal"><span class="calibre9"> </span></p>
            </td>
          </tr>
        </tbody>
      </table>

      <p class="Balk">Minhâ<br class="calibre1"/>
      El-masraf fî sene-i vâhide</p>

      <table border="0" cellpadding="0" cellspacing="0" class="MsoNormalTable1">
        <tbody class="calibre15">
          <tr class="calibre16">
            <td class="calibre49" valign="top" width="160">
              <p class="MsoNormal"><span class="calibre9">Mevâcibât-ı ümerâ-yı muhâfızîn ve mevâcibât-ı asâkir-i mansûre.</span></p>

              <p class="MsoNormal"><span class="calibre9">Kîse-i Mısrî: 2.142</span></p>

              <p class="MsoNormal11"><span class="calibre9">Küsûr: 7.194</span></p>
            </td>

            <td class="calibre49" valign="top" width="160">
              <p class="MsoNormal"><span class="calibre9">Ve ihrâcât-ı<br class="calibre1"/>
              Haremeyni’ş-şerîfeyn.</span></p>

              <p class="MsoNormal"><span class="calibre9">Kîse-i Mısrî: 347</span></p>

              <p class="MsoNormal"><span class="calibre9">Küsûr: 17.925</span></p>
            </td>
          </tr>

          <tr class="calibre16">
            <td class="calibre49" valign="top" width="160">
              <p class="MsoNormal"><span class="calibre9">Ve ihrâcât-ı irsâliye ilâ Dergâh-ı âlî.</span></p>

              <p class="MsoNormal"><span class="calibre9">Kîse-i Mısrî: 97</span></p>

              <p class="MsoNormal"><span class="calibre9">Küsûr: 10.565</span></p>
            </td>

            <td class="calibre49" valign="top" width="160">
              <p class="MsoNormal"><span class="calibre9">Ve mukâta‘ât ve ihrâcât-ı Dîvân-ı Mısır. Masraf.</span></p>

              <p class="MsoNormal11"><span class="calibre9">Kîse-i Mısrî: 17<br class="calibre1"/>
              Küsûr: 2.374</span></p>
            </td>
          </tr>

          <tr class="calibre16">
            <td class="calibre49" valign="top" width="160">
              <p class="MsoNormal"><span class="calibre9">Ve berâ-yı cüsûr-ı sultânî teslîmât-ı keşşâf fî sene ve berâ-yı masârîf-ı zevâyâ ve meşâyih ve sâ’ir ulemâ-yı âlimdân ve mürettebât.</span></p>

              <p class="MsoNormal"><span class="calibre9">Kîse-i Mısrî: 63</span></p>

              <p class="MsoNormal11"><span class="calibre9">Küsûr: 7.728</span></p>
            </td>

            <td class="calibre49" valign="top" width="160">
              <p class="MsoNormal"><span class="calibre9">Umerâ-yı Mısır<br class="calibre1"/>
              ve asâkir-i mansûre.</span></p>

              <p class="MsoNormal"><span class="calibre9">Kîse-i Mısrî: 81</span></p>

              <p class="MsoNormal"><span class="calibre9">Küsûr: 1.570</span></p>
            </td>
          </tr>

          <tr class="calibre16">
            <td class="calibre49" valign="top" width="160">
              <p class="MsoNormal"><span class="calibre9">Ve bahâ-i hil‘at berâ-yı erbâb-ı menâsıb ve seferliyân ve gayrih.</span></p>

              <p class="MsoNormal"><span class="calibre9">Kîse-i Mısrî: 33</span></p>

              <p class="MsoNormal11"><span class="calibre9">Küsûr: 2.488</span></p>
            </td>

            <td class="calibre49" valign="top" width="160">
              <p class="MsoNormal"><span class="calibre9">Ve irsâliyye ilâ<br class="calibre1"/>
              Dergâh-ı âlî.</span></p>

              <p class="MsoNormal"><span class="calibre9">Kîse-i Mısrî: 2.000</span></p>
            </td>
          </tr>

          <tr class="calibre16">
            <td class="calibre49" valign="top" width="160">
              <p class="MsoNormal"><span class="calibre9">Yekûn, el-masraf:</span></p>

              <p class="MsoNormal"><span class="calibre9">Kîse-i Mısrî: 3.981</span></p>

              <p class="MsoNormal"><span class="calibre9">Küsûr: 24.844</span></p>
            </td>

            <td class="calibre49" valign="top" width="160">
              <p class="MsoNormal"><b class="calibre2"><span class="calibre25">[Q 186b]</span></b> <b class="calibre2"><span class="calibre31">[P 184b]</span></b></p>
            </td>
          </tr>
        </tbody>
      </table>

      <p class="Balk">Der beyân-ı ıstılâhât-ı lehce-i mahsûs-ı ahâlî-i Mısır</p>

      <p class="arabaslik">Evvelâ bu bilâd-ı Ümmü Dünyâ-yı Kâhire-i Mısır a‘yân [u] eşrâfının ıstılâhât [u] ibârâtları gûnâ-gûndur. Ammâ ekseriyyâ ehl-i Mısır kavm-i Çerâkese-i Hâşimî ve kavm-i Abaza-i Kureyşî ve kavm-i Sadşe ve kavm-i Gürcî ve Mikril ve Dâdyân ve Açıkbaş ve Rûs ve gayrı akvâmdan gûnâ-gûn memâlik kavmidir. Cenâb-ı Kibriyâ'nın takdîriyle bu zikr olunan kavimlerin her biri birer takrîb ile Mısır'a gelüp Hazret-i Yûsuf gibi esîr deyü satılup her biri birer hânedâna düşüp ilm-i kemâl [ü] ma‘rifet tahsîl edüp vak‘ [u] vakâr sâhibi olarak ihtiyâr olup azîz-i Mısır olurlar. Ammâ diyâr-ı Mısır Arabistân olmağile herbiri öz lehçe-i mahsûsaların terk edüp lisân-ı Arabî'de tekellüm ederler.</p>

      <p class="arabaslik">Ammâ Abaza ve Çerkes lisânı ağır lisân olmağile Arabî ile ve Türkî ile mülemma‘ kendülere mahsûs bir gûne ıstılâhât [u] ibârât peydâ edüp ahâlî-i Mısır içinde isti‘mâl olunur. Ammâ gayrı diyârda aslâ isti‘mâl olunmaz, ancak Mısır'a mahsûs bir gûne ıstılâhâtdır kim beyân olunur.</p>

      <p class="arabaslik">Evvelâ <b class="calibre2">[Y 73b]</b></p>

      <table border="0" cellpadding="0" cellspacing="0" class="MsoNormalTable1">
        <tbody class="calibre15">
          <tr class="calibre16">
            <td class="calibre50" colspan="7" valign="top" width="141">
              <p class="metin18"><i class="calibre3"><span class="calibre9">Rıgîf</span></i> <span class="calibre9"><br class="calibre1"/>
              ya‘nî ekmek.</span></p>
            </td>

            <td class="calibre51" colspan="5" valign="top" width="180">
              <p class="metin18"><i class="calibre3"><span class="calibre9">Vahhed</span></i> <i class="calibre3"><span class="calibre25">Vâhid</span></i> <i class="calibre3"><span class="calibre31">Vahud</span></i> <span class="calibre9">Allâh<br class="calibre1"/>
              ya‘nî bir Allâh.</span></p>

              <p class="metin18"><span class="calibre9"> </span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre49" colspan="9" valign="top" width="160">
              <p class="metin18"><i class="calibre3"><span class="calibre9">Allâh sütr ede<br class="calibre1"/></span></i> <span class="calibre9">ya‘nî Allâh örte,<br class="calibre1"/>
              ya‘nî hıfz ede.</span></p>
            </td>

            <td class="calibre49" colspan="3" valign="top" width="160">
              <p class="metin18"><i class="calibre3"><span class="calibre9">Futûr edelim<br class="calibre1"/>
               </span></i><span class="calibre9">ya‘nî kahvealtı<br class="calibre1"/>
              ta‘âmı yiyelim.</span></p>

              <p class="metin18"><span class="calibre9"> </span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre53" colspan="8" valign="top" width="151">
              <p class="metin18"><i class="calibre3"><span class="calibre9">Buyurun gadve edelim<br class="calibre1"/></span></i> <span class="calibre9">ya‘nî öyle ta‘âmı yiyelim.</span></p>
            </td>

            <td class="calibre54" colspan="4" valign="top" width="170">
              <p class="metin18"><i class="calibre3"><span class="calibre9">Ve ışve edelim<br class="calibre1"/></span></i> <span class="calibre9">ya‘nî akşâm ta‘âmı yiyelim.</span></p>

              <p class="metin18"><span class="calibre9"> </span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre55" colspan="11" valign="top" width="173">
              <p class="metin18"><i class="calibre3"><span class="calibre9">Ebrâr oldu<br class="calibre1"/></span></i> <span class="calibre9">ya‘nî Ramazân gecesi, evvel temcîd oldu, ana Ebrâr derler.</span></p>

              <p class="metin18"><span class="calibre9"> </span></p>
            </td>

            <td class="calibre56" valign="top" width="148">
              <p class="metin18"><i class="calibre3"><span class="calibre9">Selâm oldu<br class="calibre1"/></span></i> <span class="calibre9">ya‘nî sabâh temcîdi oldu.</span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre49" colspan="9" valign="top" width="160">
              <p class="metin18"><i class="calibre3"><span class="calibre9">Nîl vefâ etdi<br class="calibre1"/></span></i> <span class="calibre9">ya‘nî Nîl güzel geldi.</span></p>
            </td>

            <td class="calibre49" colspan="3" valign="top" width="160">
              <p class="metin18"><i class="calibre3"><span class="calibre9">Nîl vefâ etmedi<br class="calibre1"/></span></i> <span class="calibre9">ya‘nî gelmedi.</span></p>

              <p class="metin18"><span class="calibre9"> </span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre49" colspan="9" valign="top" width="160">
              <p class="metin18"><i class="calibre3"><span class="calibre9">Gaşîm<br class="calibre1"/></span></i> <span class="calibre9">ya‘nî acemî.</span></p>
            </td>

            <td class="calibre49" colspan="3" valign="top" width="160">
              <p class="metin18"><i class="calibre3"><span class="calibre9">Düveydâr<br class="calibre1"/></span></i> <span class="calibre9">ya‘nî subaşı kethudâsı.</span></p>

              <p class="metin18"><span class="calibre9"> </span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre49" colspan="9" valign="top" width="160">
              <p class="metin18"><i class="calibre3"><span class="calibre9">Cindî<br class="calibre1"/></span></i> <span class="calibre9">ağa demekdir.</span></p>
            </td>

            <td class="calibre49" colspan="3" valign="top" width="160">
              <p class="metin18"><i class="calibre3"><span class="calibre9">Seccân<br class="calibre1"/></span></i> <span class="calibre9">ya‘nî zindâncı .</span></p>

              <p class="metin18"><span class="calibre9"> </span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre49" colspan="9" valign="top" width="160">
              <p class="metin18"><i class="calibre3"><span class="calibre9">Muvakkı‘<br class="calibre1"/></span></i> <span class="calibre9">dîvân kâtibi.</span></p>
            </td>

            <td class="calibre49" colspan="3" valign="top" width="160">
              <p class="metin18"><i class="calibre3"><span class="calibre9">Arafât<br class="calibre1"/></span></i> <span class="calibre9">ya‘nî dîvân kâ’idesin bilici.</span></p>

              <p class="metin18"><span class="calibre9"> </span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre49" colspan="9" valign="top" width="160">
              <p class="metin18"><i class="calibre3"><span class="calibre9">Ferrâş<br class="calibre1"/></span></i> <span class="calibre9">evleri süpürücü.</span></p>
            </td>

            <td class="calibre49" colspan="3" valign="top" width="160">
              <p class="metin18"><i class="calibre3"><span class="calibre9">Zebbâl<br class="calibre1"/></span></i> <span class="calibre9">yolları süpürücü.</span></p>

              <p class="metin18"><span class="calibre9"> </span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre49" colspan="9" valign="top" width="160">
              <p class="metin18"><i class="calibre3"><span class="calibre57">i.</span></i><i class="calibre3"><span class="calibre9">Hammâr<span class="calibre26">;</span><br class="calibre1"/></span></i> <span class="calibre9">eşekci.</span></p>
            </td>

            <td class="calibre49" colspan="3" valign="top" width="160">
              <p class="metin18"><i class="calibre3"><span class="calibre9">Cemmâl<br class="calibre1"/></span></i> <span class="calibre9">deveci.</span></p>

              <p class="metin18"><span class="calibre9"> </span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre49" colspan="9" valign="top" width="160">
              <p class="metin18"><i class="calibre3"><span class="calibre9">Tabbâh<br class="calibre1"/></span></i> <span class="calibre9">aşcı.</span></p>
            </td>

            <td class="calibre49" colspan="3" valign="top" width="160">
              <p class="metin18"><i class="calibre3"><span class="calibre9">Kâşif<br class="calibre1"/></span></i> <span class="calibre9">hâkim.</span></p>

              <p class="metin18"><span class="calibre9"> </span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre49" colspan="9" valign="top" width="160">
              <p class="metin18"><i class="calibre3"><span class="calibre9">Vâlî<br class="calibre1"/>
               </span></i><span class="calibre9">subaşı demekdir.</span></p>
            </td>

            <td class="calibre49" colspan="3" valign="top" width="160">
              <p class="metin18"><i class="calibre3"><span class="calibre9">Hacîb<br class="calibre1"/></span></i> <span class="calibre9">kapucu.<span class="calibre26">..</span></span></p>

              <p class="metin18"><span class="calibre9"> </span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre49" colspan="9" valign="top" width="160">
              <p class="metin18"><i class="calibre3"><span class="calibre9">Kavvâs<br class="calibre1"/>
               </span></i><span class="calibre9">yay taşıyıcı, hizmetkâr.</span></p>
            </td>

            <td class="calibre49" colspan="3" valign="top" width="160">
              <p class="metin18"><i class="calibre3"><span class="calibre9">Mukaddim<br class="calibre1"/>
               </span></i><span class="calibre9">hâkimler önü sıra gidenler.</span></p>

              <p class="metin18"><span class="calibre9"> </span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre49" colspan="9" valign="top" width="160">
              <p class="metin18"><i class="calibre3"><span class="calibre9">Nâyib-i gaybe<br class="calibre1"/></span></i> <span class="calibre9">taşradan gelen re‘âyâların işlerin görücü.</span></p>
            </td>

            <td class="calibre49" colspan="3" valign="top" width="160">
              <p class="metin18"><i class="calibre3"><span class="calibre9"> Kılıcdâr<br class="calibre1"/>
               </span></i><span class="calibre9">hâkimlerin önü sıra kılıc taşıyanlar.</span></p>

              <p class="metin18"><span class="calibre9"> </span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre58" colspan="14" valign="top" width="321">
              <p class="metin19"><i class="calibre3"><span class="calibre9">Rûşnebâ<br class="calibre1"/>
               </span></i><span class="calibre9">ya‘nî nevbet bekleyici, ya‘nî ru’ûs-ı nâ’ibân  demekdir, ya‘nî nâ’iblerin başı demek olur, sahîh lügatdir.</span></p>
            </td>
          </tr>

          <tr class="calibre16">
            <td class="calibre49" colspan="9" valign="top" width="160">
              <p class="metin18"><i class="calibre3"><span class="calibre9">Rikâbdâr<br class="calibre1"/></span></i> <span class="calibre9">ya‘nî hâkimlerin atlarına biner ve rikâbında yürür.</span></p>
            </td>

            <td class="calibre49" colspan="3" valign="top" width="160">
              <p class="metin18"><i class="calibre3"><span class="calibre57">i.</span></i><i class="calibre3"><span class="calibre9">Müsüvede<span class="calibre26">;</span><br class="calibre1"/></span></i> <span class="calibre9">summât mahallinde ta‘âm üzre hizmet edendir.</span></p>

              <p class="metin18"><span class="calibre9"> </span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre49" colspan="9" valign="top" width="160">
              <p class="metin18"><i class="calibre3"><span class="calibre57">i.</span></i><i class="calibre3"><span class="calibre9">Üstüdâr<span class="calibre26">;</span><br class="calibre1"/></span></i> <span class="calibre9">çâşnigîrbaşı demekdir.</span></p>
            </td>

            <td class="calibre49" colspan="3" valign="top" width="160">
              <p class="metin18"><i class="calibre3"><span class="calibre57">i.</span></i><i class="calibre3"><span class="calibre9">Hâsılbaşı<span class="calibre26">;</span><br class="calibre1"/>
               </span></i><span class="calibre9">aşçılar üzre hâkimdir.</span></p>

              <p class="metin18"><span class="calibre9"> </span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre49" colspan="9" valign="top" width="160">
              <p class="metin18"><i class="calibre3"><span class="calibre9">Hâsıl<br class="calibre1"/>
               </span></i><span class="calibre9">kilâr mağazasıdır.</span></p>
            </td>

            <td class="calibre49" colspan="3" valign="top" width="160">
              <p class="metin18"><i class="calibre3"><span class="calibre9">Mürşid<br class="calibre1"/></span></i> <span class="calibre9">köy hâkimidir.</span></p>

              <p class="metin18"><span class="calibre9"> </span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre49" colspan="9" valign="top" width="160">
              <p class="metin18"><i class="calibre3"><span class="calibre9">Şeyhü'l-beled<br class="calibre1"/></span></i> <span class="calibre9"> köylerde fellâhlar hâkimi.</span></p>
            </td>

            <td class="calibre49" colspan="3" valign="top" width="160">
              <p class="metin18"><i class="calibre3"><span class="calibre9">Fellâh<br class="calibre1"/></span></i> <span class="calibre9">çiftçi demekdir.</span></p>

              <p class="metin18"><span class="calibre9"> </span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre49" colspan="9" valign="top" width="160">
              <p class="metin18"><i class="calibre3"><span class="calibre9">Gafîr<br class="calibre1"/>
               </span></i><span class="calibre9">bekçi demekdir.</span></p>
            </td>

            <td class="calibre49" colspan="3" valign="top" width="160">
              <p class="metin18"><i class="calibre3"><span class="calibre9">Tahtîr<br class="calibre1"/>
               </span></i><span class="calibre9">ekin ekmekdir.</span></p>

              <p class="metin18"><span class="calibre9"> </span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre59" colspan="2" valign="top" width="129">
              <p class="metin18"><i class="calibre3"><span class="calibre9">Âtıl<br class="calibre1"/>
               </span></i><span class="calibre9">ya‘nî bî-hâsıl köydür.</span></p>
            </td>

            <td class="calibre60" colspan="10" valign="top" width="192">
              <p class="metin18"><i class="calibre3"><span class="calibre9">Şurâkî<br class="calibre1"/></span></i> <span class="calibre9">sulanmamış kuru kalmış köydür.</span></p>

              <p class="metin18"><span class="calibre9"> </span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre61" colspan="3" valign="top" width="132">
              <p class="metin18"><i class="calibre3"><span class="calibre9">Rây olmuşdur,<br class="calibre1"/></span></i> <span class="calibre9">sulanmış köydür.</span></p>
            </td>

            <td class="calibre62" colspan="10" valign="top" width="196">
              <p class="metin18"><i class="calibre3"><span class="calibre9">Mesâha olmuş,<br class="calibre1"/>
               </span></i><span class="calibre9">işlenmiş, ya‘nî ölçülmüş köydür.</span></p>

              <p class="metin18"><span class="calibre9"> </span></p>
            </td>

            <td class="calibre63" width="17">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre64" colspan="10" valign="top" width="171">
              <p class="metin18"><i class="calibre3"><span class="calibre9">Kefirden fâ’iz geldi,<br class="calibre1"/></span></i> <span class="calibre9">ya‘nî köyden fâ’ide mâl geldi.</span></p>
            </td>

            <td class="calibre65" colspan="2" valign="top" width="150">
              <p class="metin18"><i class="calibre3"><span class="calibre9">Şumna<br class="calibre1"/>
               </span></i><span class="calibre9">buğday anbârı.</span></p>

              <p class="metin18"><span class="calibre9"> </span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre49" colspan="9" valign="top" width="160">
              <p class="metin18"><span class="calibre9">Ve <i class="calibre3">curâfa,<br class="calibre1"/></i> sığırlar ile toprak çekecek sandûka<span class="calibre26">;</span>.</span></p>

              <p class="metin18"><span class="calibre9"> </span></p>
            </td>

            <td class="calibre49" colspan="3" valign="top" width="160">
              <p class="metin18"><i class="calibre3"><span class="calibre9">Nûruc<br class="calibre1"/></span></i> <span class="calibre9">buğday hırmeninde buğday döğecek döğen demirleridir.</span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre66" valign="top" width="116">
              <p class="metin18"><span class="calibre57">i.</span><i class="calibre3"><span class="calibre9">Curun<span class="calibre26">;</span><br class="calibre1"/></span></i> <span class="calibre9">buğday hırmenidir.</span></p>
            </td>

            <td class="calibre67" colspan="11" valign="top" width="205">
              <p class="metin18"><i class="calibre3"><span class="calibre9">Gılâl<br class="calibre1"/>
               </span></i><span class="calibre9">cümle buğday ve arpa ve bakladır.</span></p>

              <p class="metin18"><span class="calibre9"> </span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre49" colspan="9" valign="top" width="160">
              <p class="metin18"><i class="calibre3"><span class="calibre9">Hınta<br class="calibre1"/>
               </span></i><span class="calibre9">buğday.</span></p>
            </td>

            <td class="calibre49" colspan="3" valign="top" width="160">
              <p class="metin18"><i class="calibre3"><span class="calibre9">Kamh <br class="calibre1"/></span></i> <span class="calibre9">yine buğday.</span></p>

              <p class="metin18"><span class="calibre9"> </span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre49" colspan="9" valign="top" width="160">
              <p class="metin18"><i class="calibre3"><span class="calibre9">Alîk<br class="calibre1"/>
               </span></i><span class="calibre9">arpa ta‘înidir.</span></p>
            </td>

            <td class="calibre49" colspan="3" valign="top" width="160">
              <p class="metin18"><i class="calibre3"><span class="calibre9">Cirâye<br class="calibre1"/></span></i> <span class="calibre9">buğday ta‘înidir.</span></p>

              <p class="metin18"><span class="calibre9"> </span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre58" colspan="14" valign="top" width="321">
              <p class="metin18"><i class="calibre3"><span class="calibre9">Rızka yeri,<br class="calibre1"/>
               </span></i><span class="calibre9">ekin ekecek mahalle derler, ya‘nî tarla demek olur.</span></p>

              <p class="metin18"><span class="calibre9"> </span></p>
            </td>
          </tr>

          <tr class="calibre16">
            <td class="calibre68" colspan="4" valign="top" width="133">
              <p class="metin18"><i class="calibre3"><span class="calibre9">Feddân yeri<br class="calibre1"/>
               </span></i><span class="calibre9">çayırlı yer demekdir.</span></p>
            </td>

            <td class="calibre69" colspan="8" valign="top" width="188">
              <p class="metin18"><i class="calibre3"><span class="calibre9">Muhtekir<br class="calibre1"/>
               </span></i><span class="calibre9">ya‘nî matrabâz,<br class="calibre1"/>
              ya‘nî kıtlık isteyici.</span></p>

              <p class="metin18"><span class="calibre9"> </span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre49" colspan="9" valign="top" width="160">
              <p class="metin18"><i class="calibre3"><span class="calibre9">Müsebbib<br class="calibre1"/></span></i> <span class="calibre9">ya‘nî kâr edici.</span></p>
            </td>

            <td class="calibre49" colspan="3" valign="top" width="160">
              <p class="metin18"><i class="calibre3"><span class="calibre9">Fod etdi<br class="calibre1"/></span></i> <span class="calibre9">tamâm etdi.</span></p>

              <p class="metin18"><span class="calibre9"> </span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre49" colspan="9" valign="top" width="160">
              <p class="metin18"><i class="calibre3"><span class="calibre9">Galak etdi<br class="calibre1"/></span></i> <span class="calibre9">ya‘nî kapadı.</span></p>
            </td>

            <td class="calibre49" colspan="3" valign="top" width="160">
              <p class="metin18"><i class="calibre3"><span class="calibre9">Arıkhâne <br class="calibre1"/></span></i> <span class="calibre9">ya‘nî borclu zindânı.</span></p>

              <p class="metin18"><span class="calibre9"> </span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre49" colspan="9" valign="top" width="160">
              <p class="metin18"><i class="calibre3"><span class="calibre9">Deylem<br class="calibre1"/></span></i> <span class="calibre9">kadıasker hapishânesi.</span></p>
            </td>

            <td class="calibre49" colspan="3" valign="top" width="160">
              <p class="metin18"><i class="calibre3"><span class="calibre9">Vâlî deylemi<br class="calibre1"/>
               </span></i><span class="calibre9">ya‘nî subaşı zindânı.</span></p>

              <p class="metin18"><span class="calibre9"> </span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre49" colspan="9" valign="top" width="160">
              <p class="metin18"><i class="calibre3"><span class="calibre9">Şeyyâl<br class="calibre1"/></span></i> <span class="calibre9">hammâl demekdir.</span></p>
            </td>

            <td class="calibre49" colspan="3" valign="top" width="160">
              <p class="metin18"><i class="calibre3"><span class="calibre9">Neşşâl<br class="calibre1"/></span></i> <span class="calibre9">yankesici ya‘nî hemyânkesici demekdir.</span></p>

              <p class="metin18"><span class="calibre9"> </span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre49" colspan="9" valign="top" width="160">
              <p class="metin18"><i class="calibre3"><span class="calibre9">Nassâb<br class="calibre1"/></span></i> <span class="calibre9">âdem dolandırıcı demekdir.</span></p>
            </td>

            <td class="calibre49" colspan="3" valign="top" width="160">
              <p class="metin18"><i class="calibre3"><span class="calibre9">Memlûk<br class="calibre1"/></span></i> <span class="calibre9">köle demekdir.</span></p>

              <p class="metin18"><span class="calibre9"> </span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre49" colspan="9" valign="top" width="160">
              <p class="metin18"><i class="calibre3"><span class="calibre9"> Memâlîk<br class="calibre1"/>
               </span></i><span class="calibre9">kara kul demekdir</span></p>
            </td>

            <td class="calibre49" colspan="3" valign="top" width="160">
              <p class="metin18"><span class="calibre57">i.</span><i class="calibre3"><span class="calibre9">Tavâşî<span class="calibre26">;</span><br class="calibre1"/>
               </span></i><span class="calibre9">hâdım ağa demekdir.</span></p>

              <p class="metin18"><span class="calibre9"> </span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre49" colspan="9" valign="top" width="160">
              <p class="metin18"><i class="calibre3"><span class="calibre9">Vekâle<br class="calibre1"/>
               </span></i><span class="calibre9">hân demekdir.</span></p>
            </td>

            <td class="calibre49" colspan="3" valign="top" width="160">
              <p class="metin18"><i class="calibre3"><span class="calibre9">Rab<br class="calibre1"/>
               </span></i><span class="calibre9">evli odalarıdır.</span></p>

              <p class="metin18"><span class="calibre9"> </span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre49" colspan="9" valign="top" width="160">
              <p class="metin18"><i class="calibre3"><span class="calibre9">Sutûh<br class="calibre1"/>
               </span></i><span class="calibre9">evlerin damıdır</span></p>
            </td>

            <td class="calibre49" colspan="3" valign="top" width="160">
              <p class="metin18"><i class="calibre3"><span class="calibre9">Muvâlîs<br class="calibre1"/>
               </span></i><span class="calibre9">iki yüzlülükdür.</span></p>

              <p class="metin18"><span class="calibre9"> </span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre70" colspan="5" valign="top" width="136">
              <p class="metin18"><i class="calibre3"><span class="calibre9">Hurde<br class="calibre1"/>
               </span></i><span class="calibre9">gümrükdür.</span></p>
            </td>

            <td class="calibre71" colspan="7" valign="top" width="185">
              <p class="metin18"><i class="calibre3"><span class="calibre9">Gayâle<br class="calibre1"/></span></i> <span class="calibre9">öyleden sonra uyuklamakdır.</span></p>

              <p class="metin18"><span class="calibre9"> </span></p>
            </td>

            <td class="calibre52" colspan="2" width="24">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre49" colspan="9" valign="top" width="160">
              <p class="metin18"><i class="calibre3"><span class="calibre9">Kehak<br class="calibre1"/>
               </span></i><span class="calibre9">halka çörekdir.</span></p>
            </td>

            <td class="calibre49" colspan="3" valign="top" width="160">
              <p class="metin18"><i class="calibre3"><span class="calibre9">Baksumât<br class="calibre1"/></span></i> <span class="calibre9">peksimetdir.</span></p>
            </td>
          </tr>
        </tbody>
      </table>
    </div>
  </div>
</body>
</html>