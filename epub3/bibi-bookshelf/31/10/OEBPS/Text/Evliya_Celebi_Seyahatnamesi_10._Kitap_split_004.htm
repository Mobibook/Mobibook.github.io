<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator"/>

  <title>EVL‹YÂ ÇELEB‹ SEYAHATNÂMES‹</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre" >
  <div class="Section">
    <div class="calibre1">
      <h1 class="calibre11" id="calibre_toc_5">Metin</h1>

      <p class="MsoNormal1"><b class="calibre2"><i class="calibre3"><span class="calibre6">[Onuncu Cilt]</span></i></b></p>

      <p class="MsoNormal1"><b class="calibre2"><i class="calibre3"><span class="calibre6"> </span></i></b></p>

      <p class="MsoNormal1"><b class="calibre23">[Y= Yıldız nüshasının sonunda bulunan fihrist]</b></p>

      <p class="MsoNormal3"><span class="calibre24"> </span></p>

      <p class="arabaslik"><b class="calibre2">[Y 451a]</b> <b class="calibre2"><span class="calibre25">[Q 157a]</span> Bir âdem tefe’ül murâd edinse her sahîfeyi açdıkca bi-emri Hayy-ı Kadîr hasbihâline münâsib bir şehir ve kurâ ve kasabâtlar gele</b></p>

      <p class="arabaslik"><b class="calibre2">El-bernâyec cild-i (---)</b></p>

      <p class="arabaslik">Evvelâ sahîfe-i evvelde dibâce-i hutbe-i kitâb ve du‘â-i Hazret-i Âdem bi-lisânı İbrî bi-vezni müfte‘ilün müfte‘ilün ve zikr-i evsâf-ı bilâd-ı kadîm ve şehr-i azîm mahrûse-i Mısır-ı nâdiretü'l-asr ya‘nî Ümmü Dünyâ-yı Mısır ve cümle tevârîh kitâbı isimleri.</p>

      <p class="arabaslik">(---) <span class="calibre25">2</span> varakda, kable't-tûfân ve ba‘de't-tûfân Mısır'a kadem basan pâdişâhları bildirir.</p>

      <p class="arabaslik">(---) <span class="calibre25">3</span> varakda, Tûfân'dan sonra Mısır'ı binâ edenler ve halîfe olan yüz elli bir melikleri bildirir.</p>

      <p class="arabaslik">(---) <span class="calibre25">Ve yine</span> <span class="calibre25">3</span> varakda, kavm-i Amâlikaları ve Tavtîs Melik'in Hazret-i İbrâhîm hâtûnu Sâre Ana'ya el uzadup eli kuruyup andan İslâma geldiği hikâyeyi bildirir.</p>

      <p class="arabaslik">(---) <span class="calibre25">4</span> varakda, Yûsuf Nebî Feyyûm şehrin binâ etdüği ve vefâtı ve âl-i Reyyâniyân ve Mısır'a dâhil olan enbiyâları ve <i class="calibre3">şerefnâme</i> kavli üzre İskender-i Zülkarneyn hikâyetin ve nehr-i şattü'l-arab'ın ibtidâ tulû‘un bildirir.</p>

      <p class="arabaslik">(---) <span class="calibre25">5</span> varakda, Hazret-i Mûsâ ile Hızır Nebî refîklıkdan <b class="calibre2">[Y451b]</b> ayrıldığı ve ehl-i Beyt-i Resûl'den Mısır'a dâhil olanları ve Mısır'a dâhil olan hukemâları ve âl-i Dâdâniyân'ı ve âl-i Kiyâniyân'ı ve âl-i Eşkâniyân'ı ve âl-i Sâsâniyân'ı ve Hazret-i Ömer hilâfetinde Amr ibnü'l-Âs Mısır'ı feth etdiği ve Mısır hakkında sarîhan ve kinâyeten nâzil olan âyet-i şerîfleri beyân eder.</p>

      <p class="arabaslik">(---) <span class="calibre25">6</span> varakda, Mısır hakkında hadîs-i şerîfleri ve ceng [ü] cidâl-i Mısır an-yed-i serdâr Amr ibnü'l-Âs bâ-kefere-i Rûm ve kefere-i Kıbtî Mukavkıs.</p>

      <p class="arabaslik">(---) <span class="calibre25">Yine</span> <span class="calibre25">6</span> varakda, Emîrü'l-mü’minîn ve Sahâbe meliklerinden tâ âl-i Osmâniyân'dan Sultân Mehemmed Hân-ı Râbi‘[e] gelince Mısır'a mâlik olan İslâm pâdişâhların bildirir.</p>

      <p class="arabaslik">(---) <span class="calibre25">7</span> varakda, Mısır'a mâlik olan âl-i Abbâsiyânları ve âl-i Fâtımiyyînden niçe mülûkları ve âl-i Tâhiriyânı ve devlet-i Benî Leys Saffariyân ve âl-i Sâmâniyânın bir fırkasın ve devlet-i Benî âl-i Ziyâd'ı ve devlet-i âl-i Bûye'yi ve devlet-i âl-i Sebüktekin on dörd neferdir ve devlet-i âl-i Gûre'i bildirir.</p>

      <p class="arabaslik">(---) <span class="calibre25">8</span> varakda, âl-i Hârezmiyân ve âl-i Selçukıyân ve devlet-i Selçukıyân-ı sânî ve devlet-i Selçukıyân-ı Karaman ve devlet-i Tâcü'd-devle ve âl-i Atabegiyân ve âl-i Ömeriyye ve âl-i Elbegiyân-ı Kebîr ve âl-i Salâhiyân ve âl-i Eyyûbiyân-ı şâdü'l-Kürdî ve âl-i Bahriyye ve devlet-i Çerâkizeler âl-i Bahrîler kuludur, ve âl-i Türkmâniyân-ı Toğan ve âl-i Ekrâdiyân ve âl-i Karahıtayân ve âl-i Eyyûbiyân-ı Yemenî ve âl-i Melâhide ve âl-i Benî Artık ve devlet-i âl-i Mervân ve âl-i Mirdâs el-Kilâbî ve âl-i Benî Esed ve âl-i Benî Hemedân ve âl-i Benî Akîl ibn Ebî Tâlib ve âl-i Türkmâniyân-ı Ümerâ ve âl-i Dânişmendiyye-i Mâhân ve âl-i Kara Yûsufiyân ve âl-i Akkoyunluyân ve âl-i Dânişmend-i Sivas ve âl-i şâh-ı şâhân-ı Isfahân ve âl-i Derbendiyân ve âl-i şamhâliyân e âl-i Özbekiyân<span class="calibre26">;</span> ve âl-i Cingiziyân, cümle on iki fırka hânlardır ve her fırkası onar on beşer aded taysı hânlardır.</p>

      <p class="arabaslik">(---) <span class="calibre25">9</span> varakda, âl-i Cingiziyân-ı Kırım ve âl-i Cingiziyân-ı Mâverâ’ü'n-nehr ve âl-i Cingiziyân-ı Îrân u Turân ve Cingiziyân-ı âl-i Timur Hân-ı sâhib-hurûc ve evlâd-ı Timur Hân-ı Gürgân der memâlik-i Îrân [u] Turân [u] Hemedân. Ve âl-i Taymûr hâkân-ı Hindistân ve devlet-i pâdişâh-ı Sindistân ve devlet-i pâdişâh-ı Mûntân ve zikr-i ahvâl-i hâkân-ı Çîn ve ahvâl-i pâdişâhî-i Fağfûr ve ahvâl-i pâdişâh-ı Deylemiyân ve ahvâl-i pâdişâh-ı Belh u Buhârâ ve devlet-i İnculiyân ve devlet-i Muzafferiyân ve devlet-i âl-i Çobâniyân ve âl-i İlkâniyân ve devlet-i âl-i Kertbay ve âl-i Ser(â)bedârân ve âl-i Abbâsiyân hâkimân-ı Bağdâd ve âl-i Sâsâniyân ve devlet-i Diyâle ve âl-i Sülferiyân ve âl-i Abbâsiyân-ı Ekrâd ve hâkim-i Cezîre ve Seyyid Hân ve Sûrân ve Ardalân ve Cizre ve Pinyaniş ve hâkim-i Mahmûdî ve hâkim-i Hakkârî ve hâkim-i Hîzân ve hâkim-i Bitlis ve hâkim-i Hazzo ve hâkim-i Palu.</p>

      <p class="metin1">(---) <span class="calibre25">10</span> varakda, âl-i Keyâniyân-ı Acem <b class="calibre2">[Y 452a]</b> ve âl-i Eşkâniyân ve âl-i Kırvâniyân ve âl-i Mâmâniyân ve âl-i Mâhâniyân ki ecdâd-ı âl-i Osmândır, ve âl-i Benî Resûl ve âl-i Hâşimiyân-ı Mekke ve âl-i Benî Katâde ve zikr-i selâtîn-i Mısır-ı Kâhire, Emîrü'l-mü’minînlerden âl-i Emeviyyûn ve âl-i Abbâsiyân ve âl-i İhşidiyyûn ve âl-i Fâtımiyyûn mâbeyne-hümâda âl-i Bahriyye ve andan devlet-i Nûreddînü'ş-şehîd der şâm ve devlet-i Çerâkize ve devlet-i âl-i Osmân fâtih-i Mısır-ı Kâhire.</p>

      <p class="arabaslik">(---) <span class="calibre25">11</span> varakda, Ebü'l-feth Sultân Mehemmed ve Sultân Bâyezîd ve Selîm şâh-ı Evvel'in mollâ sarıkların ve Ebü'l-feth'in İslâmbol'u muhâsara edüp Unkapanı önünde Fransa kalyonları feth edüp âl-i Osmân'ın Fransa ile karâbetin bildirir. Ve latîfe-i tasavvufâne ve İmâm şâfi‘î'nin Mısır'a subaşı ihdâs etdirdiği ve cezîre-i Mısır içre kırk sekiz aded selâtînleri esmâlariyle ve eşkâl-i cezîre-i Mısır'ı ayân u beyân eder.</p>

      <p class="arabaslik">(---) <span class="calibre25">12</span> varakda, cezîre-i Mısır selâtînlerinin evveli âl-i Edârise ve âl-i Hamûde ve selâtîn-i âl-i Muvahhidîn ve âl-i Benî Tâs ve Mülessemîn ve âl-i Benî Harîn ve şürefâ-yı âl-i Kâmiliyân ve âl-i Benî Ağleb ve âl-i Benî Kelb ve âl-i Bâdîs ve âl-i Benî Hafs ve selâtîn-i Fas ve devlet-i Merânkûş ve selâtîn-i Sûdân ve selâtîn-i Fûncistân ve Melik Kakan ve melik-i Berberistân ve melik-i Kırmanka ve melik-i Bağanıskı ve melik-i Hardekan âteş-perestlerdir, ve mülûkân-ı Zü'l-yezen ve âl-i Benî Hilâl ve âl-i Efârîka ve melik-i May Bornu ve melik-i Afnu ve devlet-i diyâr-ı Cezâyir ve devlet-i Tûnus'u bildirir.</p>

      <p class="arabaslik">(---) <span class="calibre25">13</span> varakda, devlet-i Tarabulus-ı Mağrib. Ve Mısır cezîresinin cânib-i şarkîsindeki cümle mülûkleri beyân eder. Evvelâ melik-i Dumbiye âl-i Câbiyye ve selâtîn-i Habeş. İklîm-i Habeş'de üç yüz melik vardır.</p>

      <p class="arabaslik">Ve on ikinci fasıl: Rûy-ı arzda ne kadar müşrikîn kralları var ise anı beyân eder. Evvelâ Keyûmers evlâdından âl-i Dâdyân dörd tabakadır, evvelâ devlet-i Kisrâ ve âl-i Dâdiyân-ı Gürcistân ve âl-i Gürciyân ve âl-i Açıkbaş ve âl-i Güril ve âl-i şavşâd ve âl-i Mikril ve âl-i tâcdâr ya‘nî kavm-i Macar ve kral-ı dâll-i Maskov ve kral-ı Leh ve kral-ı Çeh [ve] kral-ı Erdel Macarı ve Orta Macar ve İsfac kralı ve Felemenk kralı ve devlet-i Danimarka ve devlet-i Donkarkız ve kral-ı çâsâr-ı inperator-ı Nemse ve devlet-i kral-ı İngilis. Ve devlet-i Küçük <b class="calibre2"><span class="calibre25">[Q 157b]</span></b> Macar, Yedi Hersek'dir, evvelâ Zirinoğlu ve Beganoğlu ve Nadajoğlu ve Kepanoğlu ve şavaroğlu <span class="calibre25">Vaşvaroğlu</span> ve Dodoşkaoğlu. [Ve] devlet-i belâ-yı ekber Venedik ve devlet-i Dobra-Venedik. Ve vilâyet-i Kızıl Elma devlet-i Rim Papa: cümle keferelerin başıdır kim anları beyân eder.</p>

      <p class="arabaslik">(---) <span class="calibre25">13</span> varakda, kral-ı Fransa ve devlet-i atîk Ciniviz <b class="calibre2">[Y 452b]</b> ve devlet-i Iğranduka ve devlet-i Portakal-ı dâl ve devlet-i Eflâk ve devlet-i Boğdân. Ve âl-i Osmân'a mutî‘ olan keferelerden evvelâ Islovin ve Korol ve Tot ve Hırvat ve Sırf ve Bulkar ve Latin ve Hersek [ve] Voynık ve Laz u haylaz ve Kazak-ı âk ve Rûs-ı menhûs ve Arnavud ve Mora Arnavudu ve Çakona-i Mora ve Manya Urûmu ve Laz Urûmu ve Girid cezîresinde İsfakya Rûmu ve Cezîre-i Kırım'da Tat eli Rûm'u, bunlar cümle âl-i Osmân'a mutî‘lerdir.</p>

      <p class="arabaslik">Ammâ Anatolu cânibinde vilâyet-i Çerkezistân beğlerinden evvelâ cezîre-i Taman Çerkezi ve şağake Çerkezi ve Jana Çerkezi ve Büyük Jana Çerkezi ve Hatukay Çerkezi ve Âdemî Çerkezi ve Bolatkay Çerkezi ve Bozoduk Çerkezi ve Mamşûh Çerkezi ve vilâyet-i Besni Çerkezi ve Âdemî Çerkezi ve Takaku Çerkezi ve vilâyet-i Kabarti Çerkezi ve vilâyet-i Tavustân Çerkezi; bunlar dahi gâyet mufassal tahrîr olunmuşdur, (---) <span class="calibre25">14</span> varaka nazar oluna.</p>

      <p class="arabaslik">Ve deşt-i Kıpçak'da ve gayrı yerde sâkin olan Kalmak kâfirlerin beyân eder. Evvelâ devlet-i Taysı şâh ve Moyinçak şâh ve Kuba Kalmah şâh ve Çakar Kalmah ve Gökdelen Kalmah ve Urumbet Kalmak ve Sakar Kalmak; bunların kimisi Maskov kralına tâbi‘lerdir.</p>

      <p class="arabaslik">Ve Karadeniz sâhilinde ve dağ u bâğlarında Abaza kavmin beyân eder. Evvelâ Çaçlar Abazası ve Arlan Abazası ve Abaza-i Çandalar ve Abaza-i büyük Çandalar ve Abaza-i Keçler ve Abaza-i Arıtlar ve ne Abaza ve ne Çerkez kavm-i Sadşe ve Abaza-i Kamış ve Abaza Suçalar ve Çerkez gibi Bozoduk Abazası ve aşîret-i Kutası Abazası ve aşîret-i Posuhu ve aşîret-i Ac Çipsi ve aşîret-i Beslib ve aşîret-i Mükelye ve aşîret-i Aypıga ve aşîret-i Valakırış ve aşîret-i Cıhakorş ve aşîret-i Maça ve aşîret-i Pançarıs. Cümle Abazalar bu arada tamâm olup yine,</p>

      <p class="arabaslik">(---) <span class="calibre25">on dörd</span> varakda, Rûs-ı menhûs Kazakların beyân eder. Evvelâ Hatman Kardaş Kazak ve Hatman Durujunka ve Hatman Serge ve Hatman İhmilniç ve Berabaş ve Andırya ve şeremet ve Zaporoska ve Hırıstina ve Uman ve Gözlev ve Çehril; bunlar Leh kralına tâbi‘ hatmanlardır.</p>

      <p class="arabaslik">Ammâ Azak kal‘amız kurbunda Maskov kralına tâbi‘ hatmanları bildirir. Evvelâ Ten suyu hatmanı ve Çerkezkirmen hatmanı ve Horoskirmen hatmanı ve Mincekirmen ve Sıvakirmen ve İsorkirmen ve Mujikkirmen ve Tokaykirmen ve Praskirmen, netîce tâ kal‘a-i Azağ'a gelince üç aylık yollarda yetmiş aded hatman vardır. Ammâ devlet-i kayâsıra-i Rûm ve devlet-i Kıbtî Mısır'a melikler idi. Ammâ (---) <span class="calibre25">14</span> varakından beri bu mahalle gelince toksan bir aded krallar ve aşîretler ve hatmanlar bu mahalde tamâm oldu.</p>

      <p class="arabaslik">(---) <span class="calibre25">15</span> varakda, devlet-i Yûnâniyân ve devlet-i Batâlise. Ve yigirmi üçüncü fasıl: <b class="calibre2">[Y 453a]</b> devlet-i âl-i Osmân'ın tulû‘ [u] zuhûrun bildirir. Evvelâ cedd-i âl-i Osmân Ertuğrul Hân ve âl-i Zülkadriyye ve âl-i Ramazâniyye ve âl-i Dânişmendiyye ve Kastamoni'de âl-i (---) ve Amasiyye'de âl-i Ferhâd ve Kütâhiyye'de âl-i Germiyân ve Engürü'de âl-i Sübhân ve Sarhan'da âl-i Sarhaniyân ve İmâd elinde İmâd Bay ve Sunkur elinde âl-i Sunkur Bay ve Keskin elinde âl-i Keskin Bay ve Teke elinde âl-i Teke Bay ve Hamîd elinde Hem-it Bay ve Menteşe elinde Menteş Bay ve Aydın elinde Aydın Bay ve Lârende elinde âl-i Karaman Bay ve Yalakâbâd'da Ertuğrul Bay. Ve bu mezkûr devlet esmâları cümle Sultân Alâ’üddîn'in boybeğleri idi.</p>

      <p class="arabaslik">Ve Ertuğrul Beğ ve Osmân Beğ ve Orhan Beğ ve şehîd Murâd Beğ ve Yıldırım Beğ ve Çelebi Mehemmed Beğ ve İkinci Murâd Beğ ve Fâtih Sultân Mehemmed ve Bâyezîd Hân ve Selîm Hân-ı Evvel ve Süleymân Hân ve Selîm-i Sânî ve Murâd-ı Sâlis ve Mehemmed-i Sâlis ve Ahmed Hân ve Mustafâ hân ve Osmân-ı Sânî ve yine Mustafâ Hân ve Murâd-ı Râbi‘ ve İbrâhîm Hân ve Mehemmed Hân-ı Râbi‘e gelince cümle mevlûdları ve cülûsları ve müddet-i ömürleri ve saltanatları cümle mufassaldır, nazar oluna. Andan sebeb-i gazâ-yı Mısır be-dest-i Selîm şâh-ı Evveli bildirir.</p>

      <p class="arabaslik">(---) <span class="calibre25">16</span> varakda, sergüzeşt-i Selîm Hân-ı Evvel kim ağreb ü garâyib serencâm-ı düşvârdır.</p>

      <p class="arabaslik">(---) <span class="calibre25">17</span> varakda, şâh-ı Acem seyâhatinden Bağdad'a andan Ka‘be'ye ve Medîne ve Mısır'a ve şâm'a ve Haleb'e ve yine Tarabefzûn'a andan Kırım'a geçüp asker ile babası Hân Bâyezîd üzre def‘a-i sânîde gelüp sene 918 târîhinde müstakil pâdişâh olduğu ve Selîm Hân karındaşların ve karındaşları evlâdların şehîd etdiği ve şâh İsmâ‘îl ile Çıldır gazâsında mansûr olduğu mufassaldır.</p>

      <p class="arabaslik">(---) <span class="calibre25">18</span> varakda, Selîm Hân Bursa'da Emîr Sultân'ın ziyâretine girdikde selâm verince derûn-ı kabr-i münevverden "Ve aleykümü's-selâm yâ fâtihe'l-Mısır Selîm" deyü bir sadâ geldiği ve Selîm şâh Mısır'a giderken Merc-i Dâbık'da Sultân Gavrî ile ceng-i azîm edüp Gavrî münhezim Selîm Hân mansûr olduğu ve bir yıl şâm'da meks edüp Mar‘aş ve Ayntâb ve Haleb ve Azez ve Kilis Antâkıyye ve'l-hâsıl yüz yetmiş pâre kal‘alar feth olduğu ve şâm'da Muhyiddîn-i Arabî hazretlerine türbe ve câmi‘ ve hân u hammâm ve mesâcid binâ etdiği mufassaldır.</p>

      <p class="arabaslik">(---) <span class="calibre25">19</span> varakda, Selîm Hân hakkında kelâm-ı Alî ve Selîm Hân hakkında sûre-i (---) <a class="pcalibre pcalibre1" id="_ftnref1"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn1" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[1]</span></span></sup></span></span></a> âyeti ilâ-âhirih, aceb bulunmuşdur. Ve feth-i kal‘a-i Gazzetü'l-Hâşim ve mutî‘ [ü] münkâd olan cemî‘i Urbân meşâyihlerinin esmâları ve def‘a-i sânîde Arz-ı Hâsân Bilbeys'de Selîm Hân ceng-i azîm ederken Sultân Gavrî gâ’ib olup cümle Mısır askeri kılıcdan geçüp <b class="calibre2">[Y 453b]</b> Gavrîzâde Mehemmed şâh halîfe olup yine hal‘ edüp yerine Sultân Tumanbay halîfe olup Hânke sahrâsında vezîr-i a‘zam Sinân Paşa'yı şehîd etdiler.</p>

      <p class="arabaslik">(---) <span class="calibre25">20</span> varakda, feth-i kal‘a-i Mısır bâ-ceng-i azîm be-dest-i şâh Selîm ve fetihnâme târîhleri güfte-i Kemâl Paşazâde ve giriftârî[-i] Sultân Tumanbay ve mubâhase-i huzûr-ı Selîm Hân ve âkıbet-i kâr-ı Tumanbay salb şüd ve <i class="calibre3">Cifr-i câmi‘</i>'den Gam Yemem rümûzları mufassaldır. Ve donanma-yı hümâyûn yedi yüz pâre gemiyle İskenderiyye'yi Pılak Mustafâ Paşa feth ve sergüzeşt-i Selîm bâ-Kertbay-ı Fedâyî der-kasr-ı Ümmü'l-kıyâs.</p>

      <p class="arabaslik">(---) <span class="calibre25">21</span> varakda, Sultân Selîm'in Reşîd ve İskenderiyye'ye gitdiği ve İskenderiyye'den Sultân Gavrî'nin hazînesin bulduğu ve Mısır'da âyîn-i kânûn-ı Selîm Hân etdüğin beyân eder.</p>

      <p class="arabaslik">(---) <span class="calibre25">22</span> varakda, Selîm Hân İslâmbol'a varup fevt olduğu ve Kemâl Paşazâde tahrîriyle mâl-ı Mısır tokuz kısım olduğu ve dahi eyâlet-i Mısır'da olan hilâfetleri ve cümle mîrlivâları ve salyâne ile olan sancak beğlerin beyân eder.</p>

      <p class="arabaslik">(---) <span class="calibre25">23</span> varakda, eyâlet-i Mısır'ın <b class="calibre2"><span class="calibre25">[Q 158a]</span></b> cemî‘i kâşif hâkimlerin ve Kânûnnâme-i Selîm Hân üzre Mısır'ın âyîn-i dîvânın ve mâl-ı pâdişâhî içün ümenâ ve mültezimîni dîvânhânede kollarından asup siyâset ile mâl tahsîl etdiklerin ve Mısır hazînesi kîselerinin adedi ve Mısır'ın darbhâne-i ibret-nümâsın ve cümle ocak zâbitlerin ve dahi cümle yetmiş üç aded dîvân kâtibleri ve gayrı aklâm hâcelerin bildirir.</p>

      <p class="arabaslik">(---) <span class="calibre25">24</span> varakda, evvelâ hurde emîni masharalığın ve cümle Mısır hazînesi adedin ve Nîl-i mübârek ne mikdâr geldüği fâ’idedir ve ne mertebe geldüği zarardır ve kesret-i benî âdemi ve vefret-i envâ‘-ı hayvânâtları ve Mısır'ın yedi bölük askerîsinin adedin ve cümle kulun her bâr alayları yekûnun bildirir.</p>

      <p class="arabaslik">(---) <span class="calibre25">25</span> varakda, dahi yine bölük alayları tetimmesi ve paşa alayın ve Mısır kullarının her ay başında küçük mevâciblerin ve her üç ayda bir büyük mevâciblerin ve bakıyye-i tefâvütlerin ve küsûr kîselerin ale't-tafsîl bildirir. Ve Mısır mollâsının taht-ı hükûmetinde olan niyâbetleri ve cümle âyîn kânûn dârât-ı dîvânın bildirir.</p>

      <p class="arabaslik">(---) <span class="calibre25">26</span> varakda, eyâlet-i Mısır'da cümle yetmiş altı kazâyı bildirir. Ve şehr-i Mısır'da cemî‘i tilâvet olunan ulûmların esmâlarını bildirir. Ve Kethudâ İbrâhîm Paşa Mısır'ı tahrîr etdiği üzre cemî‘i ümerâ ve keşşâf ve ümenâ ve küttâb ve mültezimîn esmâların ve tenbîhnâme-i hümâyûnu ve cemî‘i aklâmlardan cüz’î ve küllî hâsıl olanları ve cümle mukâta‘âtdan ve yedi aded benderlerden hâsıl olan mâl-ı pâdişâhînin îrâd [u] masrafın ve ilm-i erkâm ile İbrâhîm <b class="calibre2">[Y 454a]</b> Paşa tahrîri üzre Mısır'ın gökde uçan ve yerde gezen ve deryâda yüzen tahsîl olan mâlın îrâd ve masârıfın bildirir.</p>

      <p class="arabaslik">(---) <span class="calibre25">Yine 26</span> varakda, ıstılâhât u ibârât-ı lisân-ı ahâlî-i Mısır ve evsâf-ı ulemâ-yı sâdât-ı kirâm ve nakîbü'l-eşrâf ve Mısır kal‘asının ibtidâ bânîsin beyân eder.</p>

      <p class="arabaslik">(---) <span class="calibre25">27</span> kâğızda, sene 21 târîhinde diyâr-ı Mısır'a Kıbtî elinden Yûnâniyân-ı Rûm ve Freng-i bed-reng mâlik oldukları ve hikâye-i münâsib-i latîfe ve intihâ‘-ı hadd-i Mısır'ı bildirir. Ve Mısır cibâllerinin esmâları ve mukaffâ evsâf-ı şehr-i Mısır. Ve hakîr yukaru kal‘ada defîne bulanlara râst gelüp hakîrin firâr etdiği ve ba‘de-hicreti'n-nebevî sene 572 onuncu kerrede yukaru kal‘ayı binâ eden ve evsâf-ı iç kal‘a ve ibtidâ âl-i Osmân'da Mısır'a hâkim olan Hayre Mehemmed Paşa'yı bildirir.</p>

      <p class="arabaslik">(---) <span class="calibre25">28</span> varakda, nârin kal‘anın on üç kat bölme hisârın ve yeniçeri odaların ve Kara Meydân kal‘ası bâğçesi ve kasrın ve Kara Meydân'ın tûlü ve arzın ve iç kal‘a cirmin ve âsâr-ı binâları ve cümle ic kal‘a tılısmâtların ve sarây-ı azîm-i şâhân mülûk-i selefi beyân eder.</p>

      <p class="arabaslik">(---) <span class="calibre25">29</span> varakda, Paşa sarâyı cirmin ve yüz altmış aded hâne ve kasr u kâ‘aların musanna‘ târîhlerin ve sarây meydânın ve Kayıtbay dîvânhânesinin ve Gavrî dîvânhânesinin tûlü ve arzın ve cümle musanna‘ târîhleri ve ibret-nümâ hatları ve âsâr-ı acîbe vü garîbelerin cümle beyân eder.</p>

      <p class="arabaslik">(---) <span class="calibre25">30</span> sahîfede, aşağı kal‘anın dâ’iren-mâdâr cirmin ve iç kal‘ada ibret-nümâ Yûsuf kuyusun [ve] aşağı şehirde gayrı kuyuları ve aşağıda su kemerleri adedi ve binâsı ve bânîsin ve paşa sarâyı kal‘asının cümle kuyuların ve aşağı şehir kuyuların ayân u beyân eder.</p>

      <p class="arabaslik">(---) <span class="calibre25">31</span> kâğızda, Mısır'da ne kadar mahallâtlar ve ne kadar sarây-ı azîmler ve aşağı kal‘a cirmi kaç bin adımdır ve ne kadar mahalle kapuları vardır ve ne kadar müstecâbü'd-da‘ve câmi‘-i selâtînler vardır. Cümleden büyük câmi‘-i Amr ibnü'l-Âs'dır. Ve andan aşağı yüz elli iki selâtîn-i selef câmi‘lerinden mâ‘adâ cümle vüzerâ ve vükelâ ve a‘yân-ı kibâr câmi‘leri var kim herbiri tarz tarh tavriyle binâ olunduğu tûlü ve arziyle ve kapularında musanna‘ târîhleriyle (---) <span class="calibre25">altı aded</span> kâğızda cümle mufassal câmi‘ evsâfları tahrîr olunmuşdur, nazar oluna.</p>

      <p class="arabaslik">(---) <span class="calibre30">32</span> varakda, cümle meşhûr ve musanna‘-binâ mesâcidleri ve cümle dârü'l-ulûm medreseleri ve cümle dâru't-tedrîs dârü'l-hadîsleri ve cümle dârü'l-Kur‘ân dârü'l-kurrâları bildirir.</p>

      <p class="arabaslik">(---) <span class="calibre25">33</span> varakda, cümle mekteb-i sıbyân-ı ebcedhânı ve cümle tekye-i dervîşân-ı zîşânı ve cümle tarîk-ı <span class="calibre25">cemî‘i turuk-ı</span> meşâyihlerinin tarîkleri esmâların bildirir kim (---) <span class="calibre25">üç</span> aded varakda cümle mufassal tekyeler tahrîr olunmuşdur. <b class="calibre2">[Y 454b]</b></p>

      <p class="arabaslik">(---) <span class="calibre25">34</span> varakda, imârât-ı dârü'z-ziyâfeleri ve cümle ibret-nümâ pâk hammâmları beyân eder.</p>

      <p class="arabaslik">(---) <span class="calibre25">35</span> <span class="calibre25">ve</span> sahîfede, cümle binâ-yı kadîm vekâleleri ya‘nî hân-ı azîmleri ve rabları ve mûristânları ya‘nî timarhâneleri ve amel-i tiryâk-ı fârûk-ı a‘zamı bildirir.</p>

      <p class="arabaslik">(---) <span class="calibre25">36</span> <span class="calibre25">ve</span> kâğızda, ibret-nümâ-yı kassâbân ve sayyâdân-ı fârûk yılanı ve ibret-nümâ-yı diğeri beyân eder kim âdem vâlih ü hayrân olur.</p>

      <p class="arabaslik">(---) <span class="calibre25">37</span> varakda, fârûk yılanı çorbası nef‘in bildirir. Ve dahi hakîr [ü] fakîr-i pür-taksîr Evliyâ'nın sergüzeştin bildirir. Ve netîce-i kurs-ı tiryâk-ı fârûk-ı a‘zam ve latîfe-i mergûb berâ-yı cemmâ‘ ve havâss-ı hayye-i safî ve havâss-ı hayye-i acîbe ve latîfe-i ibret-nümâ-yı garîbe ve hikâye-i ağrebü'l-garâyibi'l-acîbeyi bildirir.</p>

      <p class="arabaslik">(---) <span class="calibre25">38</span> <span class="calibre25">ve</span> hartada, tiryâk-ı fârûkun envâ‘ın ve gûnâ-gûn edviyeleri ve havâsların ve ahâlî-i Mısır'a hayât veren sebîlleri târîhleriyle ve âb-ı hayât çeşmeleri ve cümle kuyuları ve sâkıye ve havzları ve cümle acı çeşmeleri ve sekiz bin tokuz yüz aded tarîk-ı âmları ve şehir içinden cereyân eden halîclerin bânîleriyle ayân u beyân eder.</p>

      <p class="arabaslik">(---) <span class="calibre25">39</span> varakda, Mısır içre cereyân eden halîcler üzre cümle cisrleri ve şehr içre cümle buhayre-misâl bürke-i mu‘azzamları ve bânîlerin ve menâfi‘ [ü] havâsların beyân eder.</p>

      <p class="arabaslik">(---) <span class="calibre25">40</span> varakda, şehr-i bender-i Bulak'ı ve câmi‘lerin ve sâyir mahâzin imâretlerin bildirir.</p>

      <p class="arabaslik">(---) <span class="calibre25">41</span> varakda, Bulak tershânesin ve Kayıtbay yaylası şehrin ve menâkıb-ı resm-i pây-ı Kademü'n-nebî ve vâkı‘a-i Sultân Ahmed Hân-ı ibret-nümâ berâ-yı Kademü'n-nebî'yi bildirir.</p>

      <p class="arabaslik">(---) <span class="calibre25">42</span> varakda, Kayıtbay'da Kademü'n-Nebî'nin gümüş sandûkası târîhiyle merhûm pederimizin kâriyle olduğu ve Kayıtbay şehri câmi‘leri ve şehr-i Fustât ya‘nî Eski Mısır evsâfı ve ibtidâ bânîleri ve hâkimleri ve kimler mutasarrıf olduğu merkûmdur. Ve sebeb-i tesmiyesin dahi bildirir.</p>

      <p class="arabaslik">(---) <span class="calibre25">43</span> varakda, tetimme-i Eski Mısır etrâflarında binâ olunan şehrin esmâların ve bânîlerin ve Eski Mısır cevâmi‘lerin ve Hazret-i Yûsuf anbârların ve Eski Mısır'da Sultân Gavrî sâkıyelerin bildirir.</p>

      <p class="arabaslik">(---) <span class="calibre25">44</span> varakda, Eski Mısır'da Nîl kesimin ve Nîl-i mübâreke nokta düşdüğün ya‘nî <b class="calibre2"><span class="calibre25">[Q 158b]</span></b> artdığın ve menâkıb-ı eş-şeyh Sâdât-ı Rufâ’î ve Ümmü'l-kıyâs şeyhlerinin paşalara her gün gelen sarı kâğızlı hüccetlerin ve Nîl-i mübârek içün Hazret-i Ömer hikâyetin bildirir.</p>

      <p class="arabaslik">(---) <span class="calibre25">45</span> varakda, Nîl'e ilkâ etdikleri Hazret-i Ömer kelâmı hattı ve nokta düşen Ümmü'l-kıyâs havzu ve cezîre-i Ravza evsâfı ve sergüzeşti Selîm Hân ve paşanın Nîl kesimine geldiği alay-ı azîmi dahi <b class="calibre2">[Y 455a]</b> beyân eder.</p>

      <p class="arabaslik">(---) <span class="calibre25">46</span> varakda, Paşa alayı önünce musâhib-i şehriyârî kara ağalar alayın [ve] paşanın Bulak'daki akabesin ve paşa huzûrunda Nîl kesiminde kıyâmet temâşâ olunduğun bildirir.</p>

      <p class="arabaslik">(---) <span class="calibre30">47</span> varakda, Nîl kesimi gecelerinde fişengciyân-ı âteşbâzân vâcibü's-seyrdir. Ve her gün paşaya ikişer kerre ziyâfetler ve şâdumânlar ve her gün alay-ı azîmler.</p>

      <p class="arabaslik">(---) <span class="calibre25">48</span> varakda, Nîl-i mübârekin ibtidâ menba‘ın bildirir. Ve hakkında âyet-i şerîfleri ve hadîs-i sahîhleri ve Nîl'in cemî‘i uğraduğı şehr-i azîmleri ve ahvâl-i hüsniyyât-ı Mısır ve yedi bin halîci ve on bir bin aded tur‘aları ve kubhiyyât-ı Mısır'ı bildirir.</p>

      <p class="arabaslik">(---) varakda <span class="calibre25">49 ve sahîfede</span>, kavm-i cebbârîn-i Mısır ve kelâm-ı ekâbiri bildirir. Ve Kıbtî lisânı üzre on iki ayın isimlerin ve ibtidâ Nîl taşdığı mahalde mazarratın ve Nîl'de hâsıl olan hayvânâtları ve hâssıyetlerin ve timsâhın adû-yı cânların ve cemî‘i Nîl acâyibâtların beyân eder.</p>

      <p class="arabaslik">(---) varakda <span class="calibre25">50 ve kâğızda</span>, tılısmât-ı Ümmü'l-kıyâs ve hikâye-i garâyib-i timsâh ve sakankûr ve te’sîr-i helâk ve Nîl atı ve Nîl'de ri‘âde balığı ve hâssa ve mazarratları ve timsâh hâssaları ve mudhike-i acîbe-i Nîl kelbi ve Kalyûb'da Bi’r-i Hâmân Vezîr ve alay-ı azîm-i muhtesib gecesi kalemler ile tahrîr olunmaz bir temâşâdır, anı bildirir.</p>

      <p class="arabaslik">(---) <span class="calibre25">51</span> varakda, Mısır'ın cemî‘i ehl-i hıref[i] adedin ve cümle dükkânların ve rü’yâ gecesi cümle alayların (---) <span class="calibre25">beş</span> varakda beyân eder.</p>

      <p class="arabaslik">(---) <span class="calibre25">52</span> varakda, Mısır'da olmayan ehl-i hırefi ve alay-ı ıydeyni bildirir kim gâyet mükemmel ü muhteşem alaydır.</p>

      <p class="arabaslik">(---) varakda <span class="calibre25">53 ve kâğızda</span>, paşanın Âdiliyye'ye geldiği üç günden Mısır'a girdiği alayları ve Âdiliyye dîvânı ve ziyâfet-i azîmleri ve üç gece kanâdîl ve fişeng şâdumânların ve alay-ı umûmu bildirir.</p>

      <p class="arabaslik">(---) <span class="calibre25">54</span> varakda, ihtirâznâme Mısır'a vüzerâlar gâyet nazar edeler, elzem-i levâzımındandır. Ve netîce-i kelâm nasîhatlerine dahi nazar oluna. Ve a‘yân-ı Mısır paşadan râzîler ise Mısır'dan mu‘azzez alay ile ma‘zûlen çıkarırlar. Ve illâ rûgerdânlar ise Kasr-ı Yûsuf'da veyâ Taşyatır sarâyında yatırup haps edüp bir hasır üzre korlar.</p>

      <p class="arabaslik">(---) <span class="calibre25">55</span> varakda, cümle 81 hazîne hâsıldır ve hakîrin vasıyyetnâmesine nazar oluna. Ve Mısır'ın cümle kurâları ve hazîne kîsesi adedin ve dirhemi ve dânıkı ve vukiyyesi ve arpa ve buğdayı ağırlığı ve miskâlin ve kantârın ve cümle masrûfların bildirir. Ve bu hazînelerin cümlesine otuz beş alay olur. Ve paşa mukarreri alayı ve pâdişâha giden hazîne alayı.</p>

      <p class="arabaslik">(---) <span class="calibre25">56</span> varakda, mahmil-i şerîf alayının sebebi [ve] cemî‘i meşâyih tarîklerinin esmâların bildirir. <b class="calibre2">[Y 455b]</b></p>

      <p class="arabaslik">(---) <span class="calibre25">57</span> varakda, mahmil-i şerîfi bildirir ve dörd aded hazîne alayların bildirir.</p>

      <p class="arabaslik">(---) <span class="calibre25">58</span> varakda, teşrîfât üzre paşaların avâyidlerin ve cümle seksen bir hazîne olduğun ve otuz beş alay tamâm olduğun ve niçe hazînelerin bildirir.</p>

      <p class="arabaslik">(---) <span class="calibre25">(---)</span> varakda, cümle meşâyihlerin Mevlûdü'n-nebî izni alayların bildirir.</p>

      <p class="arabaslik">(---) <span class="calibre25">59</span> varakda, keşf [ü] kerâmet-i eş-şeyh Muhammed-i Lebbânî ve menâkıb-ı acîb ü garîb-i pîr-i fânî.</p>

      <p class="arabaslik">(---) <span class="calibre25">60</span> varakda, Mısır'ın hâs [u] âmı içün mesîrelerin ve menâkıb-ı sâdât Ebü't-tahsîs.</p>

      <p class="arabaslik">(---) <span class="calibre25">61</span> varakda, Mısır'ın ibret-nümâ tılısmâtların ve garâyibât [u] acâyibâtların ve ehl-i Mısır'ın kâr [u] kisblerin.</p>

      <p class="arabaslik">(---) <span class="calibre25">62</span> varakda, Mısır'da hâsıl olup Rûm'da olmayan meyveleri ve Mısır'da hâsıl olan nebâtâtları bildirir.</p>

      <p class="arabaslik">(---) varakda <span class="calibre25">63</span> <span class="calibre25">ve kâğızda</span>, Mısır'da olmayan sınâ‘atdan ve olmayan me’kûlâtları ve Mısır'da hâsıl olan ve olmayan ma‘âdinleri ve hâsıl olan şükûfeleri bildirir.</p>

      <p class="arabaslik">(---) varakda <span class="calibre25">64</span> <span class="calibre25">ve</span> <span class="calibre25">sahîfede</span>, Mısır'ın ahvâl-i bid‘atleri ve esmâ’-i fellâhîn ve esmâ’-i nisvân ve âyîn-i sûr-ı fellâhîn.</p>

      <p class="arabaslik">(---) <span class="calibre25">65</span> varakda, der-vasf-ı tâc-ı Fir‘avn ve sûr-ı hitân-ı bintân ve sûr-ı hitân-ı sıbyân ve hüsniyyât-ı ahâlî-i Mısır ve kâr [u] kisb-i fukarâ ve sergüzeşt-i hakîri beyân eder.</p>

      <p class="arabaslik">(---) <span class="calibre25">66</span> varakda, der vasf-ı melâmiyyûn ve mecâzibûn-ı kibârı ve müstecâbü'd-da‘ve olan kibâr-ı ulemâları bildirir.</p>

      <p class="arabaslik">(---) varakda <span class="calibre25">67</span> <span class="calibre25">ve kâğızda</span>, eş-şeyh Bekrîzâde Mehemmed Efendi ve nakîbü'l-eşrâf Burhân Efendi ve menâkıb-ı kerâmât-ı sıbyân, aceb esrâr-ı garîbedir. Ve hukûkun kesb etdiğimiz efendilerimizi bildirir.</p>

      <p class="arabaslik">(---) <span class="calibre25">68</span> varakda, Mısır'ın arz-ı beledi ve tûl-i nehârı ve cemî‘i akâlîmleri ve cemî‘i dünyânın ve yer ile gök mâbeyninin mîl hisâbın ve Yeni Dünyâ'yı bildirir.</p>

      <p class="arabaslik">(---) varakda <span class="calibre25">69 kâğızda</span>, yine cümle akâlîmleri ve cibâlleri ve enhârları ve cümle şehr-i azîmleriyle ve Mısır içre cemî‘i ziyâretleri beyân eder.</p>

      <p class="arabaslik">(---) varakda <span class="calibre25">70 kâğızda</span>, menâkıb-ı eş-şeyh Muhammed el-Bekrî ve menâkıb-ı eş-şeyh Alî şümürlisî ve menâkıb-ı eş-şeyh Gülşenîzâde (---) Çelebi.</p>

      <p class="arabaslik">(---) sahîfede <span class="calibre25">71 varakda</span>, Mısır'ın cemî‘i tarîk-ı âmların ve mahallât yolların ve mevlûd-ı şeyh Seyyid Ahmed el-Bedeviyye ve şehr-i Dimyât'a ve şehr-i Reşîd'e gitdiğimiz yolları beyân eder.<a class="pcalibre pcalibre1" id="_ftnref2"></a> <a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn2" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[2]</span></span></sup></span></span></a></p>

      <p class="arabaslik">(---) varakda, kasaba-i Tüffâhiyye ve Zifte ve kasaba-i Mît Gamr.</p>

      <p class="arabaslik">(---) varakda, taht-ı kadîm şehr-i Menûfiyye.</p>

      <p class="arabaslik">(---) varakda, kasaba-i Tanta.</p>

      <p class="arabaslik">(---) varakda, mevlûd-ı Seyyid Ahmed el-Bedevî. <b class="calibre2">[Y 456a]</b> (---)</p>

      <p class="arabaslik">(---) varakda, acîbe-i kasaba-i Tanta ve evsâf-ı bâzbâzân-ı meydân-ı Bedevî.</p>

      <p class="arabaslik">(---) varakda, kasaba-i atîk Mahalletü'l-merhûm.</p>

      <p class="arabaslik">(---) varakda, kasaba-i Âbyâr ve şehr-i azîm Nehâriyye-i kadîm.</p>

      <p class="arabaslik">(---) varakda, kasaba-i Sâ ve mahalle-i Ebû Alî ve kasaba-i İbrâhîm Dessûkî ve mevlûdu.</p>

      <p class="arabaslik">(---) varakda, şehr-i kadîm Demenhûr.</p>

      <p class="arabaslik">(---) varakda, evsâf-ı şehr-i Hûş-ı Îsâ ve hikmet-i garîbe.</p>

      <p class="arabaslik">(---) varakda, sun‘-ı Hudâ gâsûl otu ve Medînetü'l-Ukkâb.</p>

      <p class="arabaslik">(---) varakda, kal‘a-i İskenderiyye.</p>

      <p class="arabaslik">(---) varakda kal‘a-i Ebûkîr.</p>

      <p class="arabaslik">(---) varakda, ve mine'l-acâyib hâtûn-ı Ebûkîr ve kasaba-i ma‘mûr Utku.</p>

      <p class="arabaslik">(---) varakda şehr-i azîm bender-i Reşîd.</p>

      <p class="arabaslik">(---) varakda, kal‘a-i Reşîd ve Merecü'l-bahreyn.</p>

      <p class="arabaslik">(---) varakda, Mahalletü'l-Emîr ve kasaba-i Birimbâl ve kasaba-i Diyey ve kasaba-i İdfîne ve kasaba-i Mutûbis ve mahalle-i Cemşîr ve kasaba-i Fezâre ve mahalle-i Deyrût ve kasaba-i Sindiyûn ve mahalle-i Atıf ve kasaba-i Füvve ve mahalle-i şürefâ ve kasaba-i şûrûm Beğ ve mahalle-i Sâlimiyye ve kasaba-i Mâlik ve mahalle-i şûmuhzât ve mahalle-i Rahmâniyye ve mahalle-i Dessûkî ve mahalle-i Ebû Alî ve Beled-i Merkâs ve mahalle-i Diyey-i Kebîr ve mahalle-i şibir Hîs ve mahalle-i şibir Rîş ve mahalle-i Mît Cenâh ve mahalle-i Mihalicse ve mahalle-i Sâh ve mahalle-i Kefr-i Cedîd ve mahalle-i Nakle.</p>

      <p class="arabaslik">(---) varakda, mahalle-i Farasdak ve mahalle-i İşlîmiyye ve mahalle-i Tâhiriyye ve mahalle-i Kefr-i Ziyâd ve mahalle-i şâbûr ve mahalle-i Selîmûn ve mahalle-i Kefr-i Nâhe ve mahalle-i Kefr-i Cedîd-i Kebîr ve mahalle-i Ebû Ahmed ve mahalle-i Buhayre ve mahalle-i Zağîre ve mahalle-i Tunûb ve mahalle-i Emrûz ve mahalle-i Tayerne ve mahalle-i Alkame-i Ebülcâvî ve mahalle-i Temâliyye ve mahalle-i Cizî ve evsâf-ı mahalle-i Tarrâne ve sun‘-ı Hudâ natrûn ve mahalle-i Zâviye ve mahalle-i Ebû Nişâne ve mahalle-i İşmûn Cûreys ve kefr-i Çerkes ve mahalle-i Kuta ve mahalle-i Ümmü Dînâr ve mahalle-i şirâvî ve mahalle-i Derâvî ve evsâf-ı Batnü'l-bakar.</p>

      <p class="arabaslik">(---) varakda, mahalle-i şubre ve mahalle-i Verrâk ve şehr-i İnbaba ve kal‘a-i Burlos ve menâkıb-ı azîm.</p>

      <p class="arabaslik">(---) varakda kasaba-i Beltîm ve sergüzeşt-i hakîr ve kasaba-i Sinâniyye ve şehr-i azîm Dimyât.</p>

      <p class="arabaslik">(---) varakda, kal‘ateyn-i Dimyât ve sedd-i Merecü'l-bahreyn-i Dimyât.</p>

      <p class="arabaslik">(---) varakda, kal‘a-i Tîne.</p>

      <p class="arabaslik">(---) varakda, şehr-i Fereskûr ve beled-i şerebâz ve Mît Ebû Gâlib ve beled-i Re’sü'l-Halîc ve Mît Ebû Abdullâh ve beled-i Tahriyye ve beled-i Bûşât ve beled-i Dincî ve mahalle-i Muşâk ve mahalle-i şehr-i şirbîn ve evsâf-ı mahalle-i Birimbâl ve beled-i Diyâsıt ve Beledü'l-Hıyâriyye ve beled-i şîrîn Kâş ve vilâyet-i Dakhel ya‘nî Mansûre. <b class="calibre23">[Y 456b]</b></p>

      <p class="arabaslik">(---) varakda, şehr-i Menzile ve evsâf-ı şehr-i Semennût ve taht-ı sânî şehr-i Garbiyye.</p>

      <p class="arabaslik">(---) varakda, kasaba-i şenbât-ı kebîr şehr-i kadîm Kalûbiyye.</p>

      <p class="arabaslik">(---) varakda, Mısır'dan Fûncistân menâzillerin beyân eder. Evvelâ kasaba-i Mûhân ve şehr-i azîm Benî Seyf ve kasaba-i Feşne.</p>

      <p class="arabaslik">(---) varakda, dıraht-ı sun‘-ı acîbe ve şehr-i ma‘mûr Minye.</p>

      <p class="arabaslik">(---) varakda, şehr-i İşmûnîn ve şehr-i Mellevî ve kasaba-i Dârûd ve kasaba-i Sanabû ve şehr-i azîm Menfalût.</p>

      <p class="arabaslik">(---) varakda, şehr-i kadîm İsyût.</p>

      <p class="arabaslik">(---) varakda, Cebelü't-Taylîmûnü'l-acîbetü'l-garîbe. Ve kasaba-i Ebû Tîh.</p>

      <p class="arabaslik">(---) varakda, kasaba-i Time ve kasaba-i Tahta ve hükûmet-i Cezîre ve kasaba-i Sûhâc ve kasaba-i Menşiye ve taht-ı Sa‘îd-i âlî dehlîz-i cisr-i ced[îd].</p>

      <p class="arabaslik">(---) varakda, Berberistân ve Sûdân şehirlerin beyân eder. Evvelâ kasaba-i Belâbis ve kasaba-i Füvve-i âlî ve şehr-i Kınâ.</p>

      <p class="arabaslik">(---) varakda, bender-i Kusayre, sâhil-i Bahr-i Süveys ve şehr-i Kûs.</p>

      <p class="arabaslik">(---) varakda şehr-i kadîm Aksureyn ve kal‘a-i Silsile ve kal‘a-i Kolombo.</p>

      <p class="arabaslik">(---) varakda, şehr-i kehene Sınbas ve şehr-i kadîm İsvân.</p>

      <p class="arabaslik">(---) varakda, hikmet-i Hudâ şecere-i acîbe.</p>

      <p class="arabaslik">(---) varakda, mine'l-acâyib ve'l-garâyib ve evsâf-ı şellâlât.</p>

      <p class="arabaslik">(---) varakda, kal‘a-i Ebvâb ve taht-ı Azraka Câzû.</p>

      <p class="arabaslik">(---) varakda, kal‘a-i kadîm şehr-i İbrîm. Ve İbrîm'den diyâr-ı Fûncistân şehirleri ve kal‘aların beyân eder. Evvelâ âl-i Osmân hudûdun beyân eder.</p>

      <p class="arabaslik">(---) varakda, hadd-i Fûncistân kal‘a-i Mağrak ve kal‘a-i Tennâre ve kal‘a-i Sese ve vasf-ı mancınık-ı Nemrûd-ı la‘în.</p>

      <p class="arabaslik">(---) varakda, kal‘a-i Narnarinte ve kal‘a-i (---). Ve kal‘a-i Sindî ve sahrâ-yı Dânika ve kal‘a-i Vârdân.</p>

      <p class="arabaslik">(---) varakda, sahrâ-yı Hankoc ve kal‘a-i Tumbusu ve kal‘a-i Hillet-i şükravî ve kal‘a-i Hafîr-i Fûncistân ve kal‘a-i Meşşu ve kal‘a-i Tumbul ve vilâyet-i Hardikan.</p>

      <p class="arabaslik">(---) varakda, kal‘a-i Firdâniye ve kal‘a-i Difna ve kal‘a-i Arko ve kal‘a-i Benni.</p>

      <p class="arabaslik">(---) varakda, kal‘a-i İrtid ve kal‘a-i İr[ni]ş ve kal‘a-i Ce[b]riyye ve kal‘a-i Hannâk-ı kadîm ve kal‘a-i Handak ve kal‘a-i Kuli ve kal‘a-i Bakır ve bilâd-ı Sûdân kal‘a-i Donkola ve sıfât-ı hayvân zûrnapây.</p>

      <p class="arabaslik">(---) varakda, şehr-i Zegave ve kal‘a-i Tangusi ve eşkâl-i acîbe-i ifrît câzû ve Hisâr-ı Kenîse ve câmi‘-i Hazret-i Süleymân.</p>

      <p class="arabaslik">(---) varakda, kal‘a-i Abkor ve rabât-ı Deffâre ve kal‘a-i Melik İdrîs <b class="calibre2">[Y 457a]</b> ve kal‘a-i Gırri ve şehr-i azîm kal‘a-i Halfahi ve şehr-i kadîm Ilgun ve şehr-i azîm Koteray ve şehr-i Idey.</p>

      <p class="arabaslik">(---) varakda, kal‘a-i Hilleti'l-melik ve kal‘a-i Noci ve kal‘a-i Arbacı ve kelâm-ı acîbe-i bürâder-i melik ve kal‘a-i Itşân ve der-beyân-ı vâkı‘-ı hâl ve der-beyân-ı sıfat-ı gergerdân.</p>

      <p class="arabaslik">(---) varakda, eşkâl-i hayvân-ı kazık boynuz ve kal‘a-i Bakîs ve kal‘a-i Hilleti'r-Rikâb ve kal‘a-i Hilleti'l-Cündî ve taht-ı Fûncistân kal‘a-i Sennâre ve mülâkât-ı melik-i Fûncistân.</p>

      <p class="arabaslik">(---) varakda, lisân-ı İbrî ve iklîm-i arz-ı Sûdân.</p>

      <p class="arabaslik">(---) varakda, hatt-ı İstivâ'dan içeri vilâyet-i Rümeyletü'l-Himâl ve kal‘a-i Apşuka Sûdân ve ibret-nümâ-yı acîbe.</p>

      <p class="arabaslik">(---) varakda, ve mine'l-mudhiketü'l-garîbe.</p>

      <p class="arabaslik">(---) varakda, du‘â-yı Hindî ve şehr-i Ebû Temr ve şehr-i Boruşeş ve kal‘a-i Boruste ve hikmet-i Hudâ ve kal‘a-i Donkade.</p>

      <p class="arabaslik">(---) varakda, cebel-i garâyib-i Sindâs-ı acâyib ve vâdî-i Silcelâh.</p>

      <p class="arabaslik">(---) varakda, şehr-i azîm Rümeyleti'l-Himâl ve eşkâlât-ı acîbeleri beyân eder.</p>

      <p class="arabaslik">(---) varakda, vilâyet-i Cersinka ve Nîl-i mübârekin menba‘ın beyân eder.</p>

      <p class="arabaslik">(---) varakda, Fûncistân'dan Habeş menâzillerin beyân eder. Ve şehr-i Celâme ve şehr-i Cencefe ve şehr-i azîm Rümeyleti'l-Himâl ve yine taht-ı Fûncistân şehr-i Sennâre ve şehr-i Bakîs ve evsâf-ı vâdî-i garîb Koz ve vilâyet-i Dumbiye.</p>

      <p class="arabaslik">(---) varakda, şehr-i Porega ve eşkâl-i kalyemisk kedisi ve kal‘a-i Nazdi ve vâdî-i Abraş ve vilâyet-i Maymûnistân ve menzil-i Donkalâb ve cezîre-i Lü’lü’ ve menzil-i Etle.</p>

      <p class="arabaslik">(---) varakda, menzil-i Kum limanı ve taht-ı Habeş cezîre-i Sevâkin ve şehr-i Kif ve cezîre-i Dehlek ve mine'l-acâyib ve'l-garâyib ve kal‘a-i Musova.</p>

      <p class="arabaslik">(---) varakda, kal‘a-i Harkova.</p>

      <p class="arabaslik">(---) varakda, kal‘a-i Hindiye ve kulle-i Tuzla ve şehr-i harâb Behlûle.</p>

      <p class="arabaslik">(---) varakda, şehr-i kadîm Zeyla‘-i Harkova.</p>

      <p class="arabaslik">(---) varakda, ziyâret-i Baba Mendûb ve kasaba-i Seherta [Seherişa] ve kal‘a-i Vıkât ve şehr-i Hediyye ve şehr-i Razdan [Razdin] ve şehr-i azîm Mukdisu ve menzil-i kabîle-i Cinkale [Hınkale]. Ve Habeş'den Mısır menzillerin bildirir.</p>

      <p class="arabaslik">(---) varakda, elfâz-ı lisân-ı Habeşî ve lisân-ı âteş-perest Banyân ve menzil-i Hânend[e] ova ve lisân-ı fasîh Süryânî ve menzil-i kabîle-i Okut.</p>

      <p class="arabaslik">(---) varakda, lisân-ı İmrânî ve menzil-i şâha ve menzil-i vâdî-i Cenfita ve kal‘a-i İbrîm ve netîce-i seyâhat-i hakîr-i pür-taksîr.</p>

      <p class="arabaslik">(---) varakda, İbrîm'den kabâ’il-i Künûz ve kal‘a-i Tûmânis ve beled-i Hammâm-ı Fir‘avn ve kal‘a-i Etfu ve kabâ’il-i Hüceyze ve kabîle-i Ca‘ferî <b class="calibre2">[Y 457b]</b> ve kal‘a-i İsne ve şehr-i kebîr Ermen ve şehr-i Kurna.</p>

      <p class="arabaslik">(---) varakda, şehr-i Nakkâde ve kasaba-i Hû ve mine'l-acâyib-i sun‘-ı Lâ-yezâl ve kasaba-i Farşût ve kasaba-i Semennût ve mine'l-acâyib-i Semennût ve kasaba-i Berdîs ve def‘â şehr-i Circe ve Elvâhâtları beyân eder. Elvâh-ı evvel, şehr-i Harke.</p>

      <p class="arabaslik">(---) varakda, Elvâh-ı kebîr şehr-i Kalîmûn ve hikmet-i Hudâ.</p>

      <p class="arabaslik">Bu fihris kitâbı bu mahalde tamâm oldu, <i class="calibre3">ve's-selâm.</i></p>

      <p class="MsoNormal3"><span class="calibre24"> </span></p>

      <p class="arabaslik"><i class="calibre3"> </i></p>

      <p class="MsoNormal3"><span class="calibre24"> </span></p>

      <p class="arabaslik"><b class="calibre2"> </b></p>

      <p class="arabaslik"><b class="calibre2"> </b></p>

      <p class="arabaslik"><b class="calibre2"> </b></p>

      <p class="arabaslik"><b class="calibre2"> </b></p>

      <p class="arabaslik"><b class="calibre2"> </b></p>

      <p class="arabaslik"><b class="calibre2"> </b></p>

      <p class="metin2"><i class="calibre3"><span class="calibre6">[Onuncu Cilt]</span></i></p>

      <p class="arabaslik"><b class="calibre2"> </b></p>

      <p class="arabaslik"><b class="calibre2"> </b></p>

      <p class="MsoNormal3"><span class="calibre24"> </span></p>

      <p class="arabaslik"><b class="calibre2"> </b></p>

      <p class="arabaslik"><b class="calibre2"> </b></p>

      <p class="arabaslik"><b class="calibre2">[Y 1a]</b> <b class="calibre2"><span class="calibre25">[Q 159b]</span></b> <b class="calibre2"><span class="calibre31">[P 158b]</span></b> <i class="calibre3">Elhamdülillâhi vahdehu ve kefâ ve selâmün alâ ibâdihi'l-lezîne'stafâ ve eşhedü en lâ-ilâhe illallâh vahdehu lâ şerîke leh ve eşhedü enne seyyidenâ ve mevlânâ Muhammeden abduhu ve habîbuhu ve resûluh.</i></p>

      <p class="arabaslik"> </p>

      <p class="arabaslik"> </p>

      <p class="MsoNormal3"><span class="calibre24"> </span></p>

      <p class="arabaslik">Ve ba‘d, hamd-i bî-had ve senâ-yı bî-ad ol Hallâku'l-bâkî Rabbü'l-ibâd'a olsun kim cemî‘i mevcûd [u] mevcûdâtı ve arz [u] semâvât ve mülevven kâ’inâtı ademden <i class="calibre3">"kün"</i> ile âye[t]: <a class="pcalibre pcalibre1" id="_ftnref3"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn3" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[3]</span></span></sup></span></span></a> halk etdi. <a class="pcalibre pcalibre1" id="_ftnref4"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn4" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[4]</span></span></sup></span></span></a> </p>

      <p class="arabaslik">Beyt:</p>

      <p class="arabaslik"> Hâlık-ı bî-ta‘ab Hudâ-yı kerîm</p>

      <p class="arabaslik"> Hâlıku'l-arz Rabb-i arş-ı azîm</p>

      <p class="arabaslik">ol sâni‘u'l-musavvir-i Lem-yezel'in hikmet-i ezelîsi kendü ilmi üzre ol imiş kim mahbûbu Muhammedü'l-Mustafâ'yı edîm-i arza getirüp benî âdem ile zemîni zeyn etmeğiçün yed-i kudretiyle ebü'l-beşer Âdem Safiyyullâh'ı türâbdan halk edüp kendi rûhundan rûh urup kâmil ü mükemmel Âdem Nebî'yi halk etdi. Ve civâriyyete lâyık edüp Cennet-i Me’vâsına koyup cemî‘i kerrûbiyânlar ile ülfet edüp hûrî ve gılmânlar ile zevk u safâ edüp bilâ-vâsıta Cenâb-ı Bârî'nin cemâlin müşâhede edüp kelimât ederdi.</p>

      <p class="arabaslik">İmdi Hak'da ol kadar makbûl olup cümle melâ’ike-i mukarrebîn Hazret-i Âdem'e secde etdiler. Âyet: <a class="pcalibre pcalibre1" id="_ftnref5"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn5" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[5]</span></span></sup></span></span></a> <a class="pcalibre pcalibre1" id="_ftnref6"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn6" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[6]</span></span></sup></span></span></a> Bi-kavli müfessirîn Hazret-i Âdem ürd-i behiştde âhiret <b class="calibre2"><span class="calibre31">[P 159a]</span></b> senesiyle (---) sene huld-i berînde sâkin olup Havvâ Ana ile ayş u işret ederlerdi. Âhir-i kâr <a class="pcalibre pcalibre1" id="_ftnref7"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn7" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[7]</span></span></sup></span></span></a> Allâhü azimü'ş-şân murâd-ı ezelîsi üzre Hazret-i Âdem'e bu âyet-i şerîf ile emr ü nehy etdi. Âye[t]:<a class="pcalibre pcalibre1" id="_ftnref8"></a> <a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn8" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[8]</span></span></sup></span></span></a> Bu nass-ı kâtı‘a Âdem fermânber olup niçe sene dâne-i gendümden Âdem kendi kendinden tenâvül etmeyüp âhir insân isyândan mürekkeb olmağile emr-i Rabbi ferâmûş edüp Havvâ Ana ilkâsiyle bir dâne gendüm yiyüp Âdem kendi kendüyi dergâhdan rûy-i arzda Hindistân'ın Serendîl cezîresine Havvâ Ana Cidde'ye sürdürüp eyinlerinden hülle, başlarından tâc gidüp uryân [u] ac bir gendüme muhtâc olup rûy-i arzda serserî gezerlerdi.</p>

      <p class="arabaslik">Müfessirîn kavilleri üzre hübûtdan sonra Âdem ve Havvâ (---) sene vech-i arzda fezâ‘ u çezâ‘ edüp seyâhat ederlerdi.</p>

      <p class="arabaslik">Ba‘dehu kırlankıc tuyûru Âdem'in sakalı telinden Havvâ'ya hedâyâ götürdü. Havvâ'nın geysû-yi amber-bûyundan birkaç tel Âdem'e getirüp birbirleriyle cebel-i Arafât'da mülâkât olmalarına bâ’is tayr-ı kırlankıc olmuşdur. Âdem ile Havvâ cebel-i Arafât'da bilişüp görüşdiği için cebel-i Arafe derler. Lisân-ı Arab'da "arefe" bilişmeğe derler. Âdem <b class="calibre2">[Y 1b]</b> Havvâ birbirleriyle cem‘ olduklarından safâ edüp vâsıta olan kırlankıca du‘â etdiler. Kırlankıc dahi,</p>

      <p class="arabaslik">"Yâ Âdem! Hizmetim mukâbelesinde sizden ricâm oldur kim benim etim gâyet lezîz olduğundan cemî‘i yılan u çıyan bana hasımdır, evlâdlarım yiyüp tenâsül bulmam. Sizden ricâm oldur kim siz kande sâkin olursanız benim âşiyânım hânelerinizde olsun. Yâ Âdem! Sen lihyenden birkaç kıl ver. Havvâ dahi saçından birkaç kıl versin. Çamur ile mülemma‘ edüp hânenizde bir âşiyân edüp sizin sâye-i himâyenizde hoş geçüp tenâsül bulayım" deyü ricâ edüp ricâsı kabûl olup kırlankıca Âdem ve Havvâ kıllar verüp kırlankıc ol mûyları tıyn ile tahmîr edüp beyt-i Âdem'de bir âşiyân-ı sagîre binâ etdi. İlâ hâze'l-ân tuyûr-ı kırlankıc âdem sâkin olduğu hânelerde olmasının aslı oldur.</p>

      <p class="arabaslik">Ve Âdem ile Havvâ'nın binâ etdüği hâneleri cebel-i Arafât'ın dibinde matbah-ı Âdem dedikleri beyt-i şerîfdir kim hâlâ ziyâretgâh-ı kadîmdir kim ba‘de't-tufân Âdem-i sânî Hazret-i Nûh Necî Nebî ol hâneyi ta‘mîr ü termîm edüp ziyâretgâh-ı hâcıyân [u] gâziyândır.</p>

      <p class="arabaslik">Ve Hazret-i Havvâ Ana şîs'e bu Arafât'da hâmile kalmışdır. Hakkında niçe müverrihler ba‘zı rivâyetler etmişlerdir. Ammâ kavl-i sahîh ibn Âdem'dir.</p>

      <p class="arabaslik">Rivâyet-i uhrâ oldur kim Hazret-i Âdem âlem-i tecerrüdde menâmında ihtilâm olup menîsi zemîne düşüp bir yıldan Hazret-i şîs Hazret-i Âdem gibi toprakdan hâsıl oldu derler.</p>

      <p class="arabaslik">Bir kavilde "Belî, Hazret-i Âdem'in düşü azup menîsi yere düşdükde Hallâk-ı âlem bir ot halk etdi kim hâlâ ol ot Bingöl yaylasında ve Erceyş ve Demâvend [ve] kûh-ı Elburz ve Bursa'da cebel-i Ruhbân misilli yaylalarda âdem sıfatında hâsıl olur, erkekli ve dişili bir otdur, saçı ve sakalı vardır. Pîr [ü] civânı ve merd [ü] zenânı var bir otdur kim aceb sun‘-ı Hudâ'dır. Lisân-ı Arab'da "yebrûhu's-sanem" ve "abdüsselâm" derler. Ba‘zı hukemâ bu otu edviye içün ma‘âcinlere korlar, gâyet mukavvî ahşâbdır. Hazret-i Âdem'in zemîne düşen menîsinden bu giyâh hâsıl olmuşdur. Yohsa Hazret-i şîs değildir" derler.</p>

      <p class="arabaslik">Ve kavl-i akvâ dahi budur kim Hazret-i şîs Âdem ve Havvâ'dan olmuşdur, zîrâ Hazret-i şîs kendü ile bir rahimden müştak olan kızı almayup Hazret-i Âdem âye[t]: <a class="pcalibre pcalibre1" id="_ftnref9"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn9" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[9]</span></span></sup></span></span></a> âyetini tilâvet edüp <span class="calibre25">Cenâb-ı Bârî'ye</span> Allâh'a ricâ edüp Hazret-i şîs içün bir hûrî istedi. Der-akab Cibrîl-i Emîn ile Âdem'e bir hûrî gelüp nikâh ile hûrîyi şîs'e verdiler.</p>

      <p class="arabaslik">Ol asırda akd-i nikâh-ı merd [ü] zen <i class="calibre3">"Lâ-ilâhe illallâh Âdem Safiyullâh"</i> kelimesi idi. <b class="calibre2">[Y 2a]</b> şîs enîs-i munîs-i gam-güsârı olan hûrî ile şâm-ı cennet-meşâm hâkinde Havrân nevâhîlerine varup anda sâkin oldular. Hûrândan galat Havrân derler. Bâlâdaki cild-i (---) mufassal tahrîr olunmuşdur. Ve Hazret-i Âdem iptidâ Serendîb'i mekân edindi. <span class="calibre25">Mekân-ı evveli Bin[göl] yaylasında mekân-ı Serendîl </span><span class="calibre31">Hazret-i Âdem'in mekân-ı Serendîb,</span> ikinci mekânı cebel-i Arafât, üçüncü mekânı izn-i Rabbü'l-İzzet ile <b class="calibre2"><span class="calibre25">[Q 160a]</span></b> Mekke-i mükerreme yerine gelüp vatan edindiler.</p>

      <p class="arabaslik">Ba‘dehu Cenâb-ı Bârî Âdem'e üns [ü] ülfet içün Cennet-i Me’vâ'da gördüğü kasırların birin zemîne nâzil etdirüp Mekke yerinde vaz‘ olundu. İsmine Beytü'l-Ma‘mûr derlerdi. Bir rivâyetde kızıl yâkûtdan idi, bir kavilde beyâz incü<span class="calibre26">;</span>den idi. Tûfân-ı Nûh'dan evvel Cenâb-ı Bârî yine zemînden cennete ref‘ ederken Hâcerü'l-Esved andan kopup Tûfân suyundan siyâh oldu derler. Bir rivâyetde usâtlar yüzlerin sürmek ile siyâh levn oldu derler.</p>

      <p class="arabaslik">Sonra bu Beytü'l-Ma‘mûr'u tavâf etmeği Rabbü'l-İzzet Âdem'e farz eyleyüp Hazret-i Cibrîl-i Emîn ta‘lîm edüp Âdem Beytü'l-Ma‘mûr'da ibâdet ederdi. Ve niçe müddet bu hâl üzre Mekke'de sâkin olup bi-kavli müverrihîn Hazret-i Âdem'in kırk bin oğlu olup tenâsül bulup her sene evlâd-ı evlâdları ile Beytü'l-Ma‘mûr'u tavâf edüp edâ-yı hac ederlerdi. Ammâ kifâf-ı nefsleriyçün Mekke'de zirâ‘at yeri olmamak ile hayli ıztırâb çeküp ba‘dehu emr-i Hak ile arz-ı Mısır'a gelüp sâhil-i Nîl'de tavattun edüp dördüncü vatanları hâk-i Mısır oldu. Ve ol kadar zirâ‘at edüp hubûbât-ı ganâyime mâlik oldular kim bir buğday dânesinden niçe yüz başak hâsıl olup her başakdan, âye[t]: <a class="pcalibre pcalibre1" id="_ftnref10"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn10" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[10]</span></span></sup></span></span></a> hâsıl olup mahsûl olup ibtidâ arz-ı Mısır'a Hazret-i Âdem cümle evlâdları ile bir yere cem‘ olup arz-ı Mısır'a du‘â etdüği lisân-ı İbrî üzre ol du‘â budur. Zîrâ Hazret-i Âdem cennetden hübût etdikde cennet lisânı olan Arabî'yi sudûr eden zelleleri sebebiyle <span class="calibre25">isyân sebebiyle</span> nisyân üzre olup Cibrîl-i Emîn ta‘lîmiyle lisân-ı İbrîce kelimât edüp Mısır'a etdüği du‘â budur kim hakîr Kıbtî tevârîhinden ahz edüp tercümesiyle bu mecmû‘amıza tahrîr olundu.</p>

      <p class="Balk">Du‘â-i Hazret-i Âdem Safiyyullâh der hakk-ı Mısır be-lisân-ı kelâmullâh-ı İbrî</p>

      <div class="calibre32">
        <table border="0" cellpadding="0" cellspacing="0" class="MsoNormalTable1">
          <tbody class="calibre15">
            <tr class="calibre16">
              <td class="calibre33" valign="top" width="141">
                <p class="MsoNormal9"><i class="calibre3"><span class="calibre9">Hidâm<br class="calibre1"/></span></i> <span class="calibre9"> Allâh'ım</span></p>
              </td>

              <td class="calibre33" valign="top" width="141">
                <p class="MsoNormal9"><i class="calibre3"><span class="calibre9">tıt edilem</span></i><span class="calibre9"><br class="calibre1"/>
                benim îmânımı</span></p>

                <p class="MsoNormal9"><span class="calibre9"> </span></p>
              </td>
            </tr>

            <tr class="calibre16">
              <td class="calibre33" valign="top" width="141">
                <p class="MsoNormal9"><i class="calibre3"><span class="calibre9">huji çiji riba</span></i><span class="calibre9"><br class="calibre1"/>
                şeytândan sakla</span></p>
              </td>

              <td class="calibre33" valign="top" width="141">
                <p class="MsoNormal9"><i class="calibre3"><span class="calibre9">felaj riba felaj riba</span></i><span class="calibre9"><br class="calibre1"/>
                kurtar beni kurtar beni</span></p>
              </td>
            </tr>
          </tbody>
        </table>
      </div>

      <p class="arabaslik">Mısra‘-ı sânî</p>

      <table border="0" cellpadding="0" cellspacing="0" class="MsoNormalTable1">
        <tbody class="calibre15">
          <tr class="calibre16">
            <td class="calibre17" valign="top" width="156">
              <p class="MsoNormal9"><i class="calibre3"><span class="calibre9"> şüjüm jaken</span></i><span class="calibre9"><br class="calibre1"/>
              cümle meliklerin</span></p>
            </td>

            <td class="calibre34" valign="top" width="169">
              <p class="MsoNormal9"><i class="calibre3"><span class="calibre9">tarj dilem şerij tena</span></i><span class="calibre9"><br class="calibre1"/>
              bana hizmet etsinler</span></p>

              <p class="MsoNormal9"><span class="calibre9"> </span></p>
            </td>

            <td class="calibre35" width="21">
              <p class="MsoNormal3"> </p>
            </td>
          </tr>

          <tr class="calibre16">
            <td class="calibre36" colspan="3" valign="top" width="323">
              <p class="MsoNormal9"><i class="calibre3"><span class="calibre9">sıja riyeji zehriba<br class="calibre1"/></span></i> <span class="calibre9">buğday ver ekmek edem.</span></p>
            </td>
          </tr>
        </tbody>
      </table>

      <p class="arabaslik">Mısra‘-ı sâlis</p>

      <table border="0" cellpadding="0" cellspacing="0" class="MsoNormalTable1">
        <tbody class="calibre15">
          <tr class="calibre16">
            <td class="calibre37" valign="top" width="137">
              <p class="MsoNormal9"><i class="calibre3"><span class="calibre9"> jedilem jiraj jiraj<br class="calibre1"/></span></i> <span class="calibre9">Âhir ölüm olur ölüm</span></p>
            </td>

            <td class="calibre38" valign="top" width="188">
              <p class="MsoNormal10"><i class="calibre3"><span class="calibre9">hidam kidam</span></i><span class="calibre9"><br class="calibre1"/>
              benim Allâh'ım</span></p>
            </td>
          </tr>

          <tr class="calibre16">
            <td class="calibre37" valign="top" width="137">
              <p class="MsoNormal9"><span class="calibre9"> <i class="calibre3">hirj bijti jar binti<br class="calibre1"/></i> oğullarıma bu şehri</span></p>
            </td>

            <td class="calibre38" valign="top" width="188">
              <p class="MsoNormal9"><i class="calibre3"><span class="calibre9">jari mini jar mini</span></i> <b class="calibre2"><span class="calibre9">[Y 2b]</span></b> <i class="calibre3"><span class="calibre9"><br class="calibre1"/></span></i> <span class="calibre9">ma‘mûr eyle, ma‘mûr eyle.</span></p>

              <p class="MsoNormal9"><span class="calibre9"> </span></p>
            </td>
          </tr>
        </tbody>
      </table>

      <p class="arabaslik">deyü Hazret-i Âdem Mısır hakkında lisân-ı İbrî üzre <i class="calibre3">müfte‘ilün müfte‘ilün</i> vezni üzre bu gûne du‘â etmişdir. Anıniçün cemî‘i diyârlardan evvel ilâ hâze'l-ân ma‘mûr [u] âbâdân bir şehr-i nısf-ı cihândır. Ammâ ol Hallâk-ı ale'l-ıtlâkın emr-i şerîfiyle Mısır azîm ma‘mûr olup,</p>

      <p class="Balk1">Hübût-ı Âdem'den berü ilâ hâze'l-ân ne gûne kimesnelerin kabza-i tasarruflarına girüp kimler mâlik oldu ve ne keyfiyyet ile hükûmet etdiler ve her mülûk-i düvel kaç nefer âdemler idi ve müddet-i saltanatları ve ömürlerin beyân eder</p>

      <p class="Balk1">Zikr-i evsâf-ı bilâd-ı kadîm ve şehr-i azîm mahrûse-i Mısır-ı nâdire-i asır ya‘nî Ümmü Dünyâ Kâhire-i Mu‘izziyye <br class="calibre1"/>
      <i class="calibre3"><span class="calibre39">hafızahullâhu min âfâti's-semâvâti ve'l-araziyye</span></i></p>

      <p class="arabaslik">Evvelâ bu hakîr seyyâh-ı âlem ve nedîm-i âdem Evliyâ-yı bî-riyâ bin seksen üç Saferü'l-muzafferinin yedinci gün Mısır'a dâhil olup derûn [u] bîrûn-ı Mısır'ı im‘ân-ı nazar ile nazar edüp âlem-i hayretde olup engüşt ber-dehen ederdim. Zîrâ Mısır'da olan binâ-yı âsâr-ı acîbe vü garîbeler bir diyârda yokdur. Ve bu mutalsamâtları ve kâh [u] kasr [u] sarây-ı âlîleri "Âyâ kim inşâ etdi?" deyü tecessüs-i ahvâl-i Mısır ederken,</p>

      <p class="Balk1">Niçe yüz kütüb-i mu‘tebereleri ve nefîs mu‘temed tevârihâtları tetebbu‘ etdiğim kitâbların esmâların beyân eder</p>

      <p class="Balk">Esmâ’-i tevârihât-ı Mısır<span class="calibre26">;</span> ve gayri kütüb-i nâdire-i asrı beyân eder</p>

      <p class="arabaslik">Evvelâ <i class="calibre3">Tevârîh-i Hıtat-ı Makrîsî</i> gâyet makbûl sahîh tevârîhdir kim lisân-ı Kıbtîden ve lisân-ı İbrî ve Süryânî'den ve lisân-ı Dehlevî ve Moğolî'den ve lisân-ı Latin ve Yûnânî'den cem‘ olmuş bir mu‘teber tevârîhdir kim hâlâ makbûl-i hâss [u] âmdır. Ve,</p>

      <p class="arabaslik"><i class="calibre3">Tevârîh-i Hazret-i Cerîr-i Taberî</i> sâhib-i tefsîr-i kadîm bir ulu kimesnenin tevârîhidir. Ve,</p>

      <p class="arabaslik">Hazret-i eş-şeyh İmâm <i class="calibre3">Süyûtî Târîhi</i> dahi gâyet mu‘teber kitâbdır. Ve,</p>

      <p class="arabaslik"><i class="calibre3">Tevârîh-i Sâbiyye.</i> Ve,</p>

      <p class="arabaslik">Kitâb-ı <i class="calibre3">Fütûhât-ı Mısır </i>li-İbn Abdülhalîm<i class="calibre3">.</i> Ve,</p>

      <p class="arabaslik"><i class="calibre3">Fazâyil-i Mısır </i>li-İbn Abdülkindî. Ve,</p>

      <p class="arabaslik"><i class="calibre3">Kitâb-ı İbn Zûlâk</i>. Ve,</p>

      <p class="arabaslik">Kitâb-ı <i class="calibre3">Hıtatü'l-Kazâ‘</i>. Ve,</p>

      <p class="arabaslik">Kitâb-ı <i class="calibre3">İkâzü'l-mütefazzıl<span class="calibre26">;</span>.</i> Ve,</p>

      <p class="arabaslik"><i class="calibre3">Kitâb-ı li-İbn Yesîr.</i> Ve,</p>

      <p class="arabaslik">Kitâb-ı <i class="calibre3">İkâzu'l-megâfil</i> be-Tâceddîn Muhammed bin Abdullâh<span class="calibre26">;</span><i class="calibre3">.</i> Ve,</p>

      <p class="arabaslik"><i class="calibre3">Kitâbü'l-Mesâlik </i>li-İbn Fazlullâh. Ve,</p>

      <p class="metin3"><i class="calibre3">Kitâb-ı Muhtasar</i> li-şeyh Nasreddîn-i Kirmânî. Ve,</p>

      <p class="arabaslik">Kitâb-ı <i class="calibre3">Menâhicü'l-fikr.</i> Ve,</p>

      <p class="arabaslik">Kitâb-ı <i class="calibre3">Menâhicü'l-iber<span class="calibre26">;</span>.</i> Ve,</p>

      <p class="arabaslik">Kitâb-ı <i class="calibre3">Avân Unvâni's-Siyer</i> Muhammed bin Abdülmelik el-Hemedânî<span class="calibre26">;</span>. Ve,</p>

      <p class="arabaslik">Kitâb-ı <i class="calibre3">Târîhu's-Sahâbe</i><span class="calibre26">;</span>. Ve,</p>

      <p class="arabaslik"><i class="calibre3">Târîhü't-Tecrid-i Sahâbe </i>li-Zehebî<span class="calibre26">;</span>. Ve,</p>

      <p class="arabaslik"><i class="calibre3">Kitâbü'l-Ahbâbe fi Ma‘rifeti's-sahâbe<span class="calibre26">;</span>.</i> Ve,</p>

      <p class="arabaslik"><i class="calibre3">Kitâbü'l-Aşere</i> li-Hüseynî. Ve,</p>

      <p class="arabaslik">Kitâb-ı <i class="calibre3">Tabakâtu'l-huffâz</i> li-Zehebî<span class="calibre26">;</span>. Ve,</p>

      <p class="arabaslik">Kitâb-ı <i class="calibre3">Tabakâtü'ş-şâfi‘îyye</i> li-İbni's-Sübkî<span class="calibre26">;</span>. Ve,</p>

      <p class="arabaslik">Kitâb-ı <i class="calibre3">Tabakâtu'l-Mâlikî</i> li-İbn Ferhûn<span class="calibre26">;</span>. Ve, <b class="calibre2"><span class="calibre31">[P 159b]</span></b></p>

      <p class="metin4">Kitâb-ı <i class="calibre3">Tabakâtu'l-Hanefiyye</i> li-İbn Dokmak<span class="calibre26">;</span>. Ve,</p>

      <p class="arabaslik">Kitâb-ı <i class="calibre3">Mir’âtü'z-zem’ân</i>-ı İbnü'l-Cevzî<span class="calibre26">;</span>. Ve,</p>

      <p class="arabaslik">Kitâb-ı <i class="calibre3">Bidâye ve'n-Nihâye</i> li-İbn Kesîr<span class="calibre26">;</span>. Ve,</p>

      <p class="metin5"><i class="calibre3">Kitâb-ı İbnü'l-Ömer bi-İsnâdi'l-ömr </i>li-İbn Hâcer<span class="calibre26">;</span>. Ve,</p>

      <p class="arabaslik">Kitâb-ı <i class="calibre3">et-Tâli‘u's-sa‘îd fi târîh es-Sa‘îd</i> li-Kemâl el-İdfevî<span class="calibre26">;</span>. Ve,</p>

      <p class="arabaslik">Kitâb-ı <i class="calibre3">es-Sükkerdân</i> li-İbn Hacele<span class="calibre26">;</span>. Ve,</p>

      <p class="arabaslik">Kitâb-ı <i class="calibre3">Sec‘ü'n-nehr-i Nîl fî evsâf-ı nehri'n-Nîl</i><span class="calibre26">;</span>. Ve,</p>

      <p class="arabaslik">Kitâb-ı <i class="calibre3">Simârü'l-evrâk</i> li-İbn Hacce<span class="calibre26">;</span>.</p>

      <p class="arabaslik"><i class="calibre3">Târîh-i</i> <b class="calibre2">[Y 3a]</b> <i class="calibre3">şehâbî Çelebi,</i> şeyh Süyûtî hazretlerinin <i class="calibre3">Hüsnü'l-İmtihân</i> <i class="calibre3"><span class="calibre25">Hüsnü'l-muhasâra</span></i> <i class="calibre3"><span class="calibre31">Hüsnü (---)</span></i> kitâbın terceme etmişdir. Ammâ latîf olmuşdur.</p>

      <p class="arabaslik">Ve bu tahrîr olunan kitâb-ı mu‘teberelerden mâ‘adâ niçe (---) <span class="calibre25">mecmû‘alar</span> <span class="calibre31">nevâdirât</span> ve dîvânları şehr-i Mısır'da tetebbu‘ ederek elzem-i levâzımımızdan olan delîl-i kat‘îleri vardır (---) (---) (---) <span class="calibre25">ve râvîleri ile hadîs-i</span> şerîfleri kilk-i evsâfımız ile Seyâhatnâme'miz müsevveddâtına terkîm edüp hübût-ı (---) (---) (---) <span class="calibre25">Âdem'den ilâ yevminâ</span> Mısır'ın evsâfın (---) kısım üzre münkasem edüp tahrîre cür’et etdik. <i class="calibre3"><span class="calibre25">Ve bihi nesta‘în ve billâhi't-tevfîk.</span></i></p>

      <p class="Balk">el-Faslu'l-evvel<br class="calibre1"/>
      Fî-evsâf-ı Fustât-ı Mısrıyye kurb-i Cebelü'l-Mukattarât <span class="calibre40">Mukattam</span></p>

      <p class="arabaslik">İptidâ <span class="calibre25">evvelâ</span> hübût-ı Âdem'den sonra ibtidâ Mısır'a <b class="calibre2"><span class="calibre25">[Q 160b]</span></b> kadem basup vatan edinen ibtidâ Hazret-i ebü'l-beşer Âdem Safiyyullâh'dır.</p>

      <p class="arabaslik">Ve oğlu Hazret-i şîs'dir.</p>

      <p class="arabaslik">Ve anın oğlu Enuş.</p>

      <p class="arabaslik">Ve oğlu Kînân'dır.</p>

      <p class="arabaslik">Ve anın oğlu Mehlâ’îl'dir.</p>

      <p class="arabaslik">Oğlu Hazret-i Hûd Nebî'dir.</p>

      <p class="arabaslik">Oğlu Uhnûh ki Hürmüs'dür, lisân-ı İbrî'de Uhnûh'dur. Ehl-i cennet lisân[ı] üzre melâ’ikeler Uhnûh Hürmüs'e İdrîs dediler. Benî âdeme ve melâ’ikelere ders dediğiyçün İdrîs Nebî dediler. Ammâ bu Mehlâ’îl ilm-i nücûmda kehene-i asır idi. İbtidâ ilm-i nücûm bundan münteşirdir. Ammâ Hazret-i şîs zamânında mağârâlarda sâkinler idi. Bu hakîr diyâr-ı Mısır'da bu gârları <span class="calibre25">niçe bin gâr-ı yetîmânlar</span> gördüm <span class="calibre25">ki</span> içine âl-i Osmân askeri sığar. Ammâ Hazret-i şîs asrında arz-ı Mısır'a Îlûn derlerdi. Andan Hazret-i Uhnûh andan Hazret-i İdrîs Mısır'da doğmuşdur. Seyyâh-ı âlem olup ilm-i nücûmu Mehlâ’îl'den görüp Hazret-i Cibrîl ta‘lîmiyle ilm-i kitâbetde ve derzilik ilminde kâmil ü mükemmel oldukda kırk yaşında kendüye İsvân şehrinde nübüvvet gelüp Sâbiyye kavmine peygamber olup sâhil-i Nîl'de yüz kırk pâre şehir inşâ edüp ilm-i hendesede ve fenn-i nücûmda mâhir olup cemî‘i ulûm-ı garîbe vü acîbe andan şâyi‘ oldu. Ve hâlâ İdrîs Nebî'nin Nîl kenârında binâ etdüği şehirlerden âbâdân beldeler vardır. Hattâ Mısır-ı Fustat'ın mukâbelesinde Cîze hâkinde Heremeyn dağları Hazret-i İdrîs'in ta‘lîmiyle Sûrîd Hâkim binâ etdirdi kim ilim ile Tûfân-ı Nûh olacağın bilüp cemî‘i kitâbların ve cemî‘i künûzların bu Heremeyn dağlarında hıfz etdi.</p>

      <p class="arabaslik">Ve Hazret-i Âdem ve İdrîs Nebî intikâlinden sonra bu Ehrâm dağları Sâbiyye kavmine Ka‘be idi. Her sene gelüp ziyâret ederlerdi. şimâl tarafındaki cebel-i Ehrâm'ı er kişiler ziyâret ederlerdi. Cenûb tarafındaki Ehrâm'ı avretler tavâf ederlerdi. Ammâ Hazret-i Âdem hayâtda iken her sene Mısır'dan cemî‘i evlâd [u] ensâbıyla Ka‘be-i şerîf yerinde olan Beyt-i Ma‘mûr'a varup tavâf-ı hacc edüp kâh Mısır'da ve kâh şâm-ı şerîfe karîb Havrân'a gelüp sâkin olurdu.</p>

      <p class="arabaslik">Ammâ bi-kavli <i class="calibre3">Tevârîh-i Sâbiyye</i> Hazret-i İdrîs ilm-i kitâbetde yed-i tûlâ sâhibi olmağile <b class="calibre2">[Y 3b]</b> dünyâ-yı mâfîhânın cemî‘i ahvâlâtına vâkıf olup rûz-merre cemî‘i vakâyi‘âtı tahrîr edüp bu Ehrâm dağlarında hıfz ederdi.</p>

      <p class="arabaslik">Hikmet-i Hudâ anların zamân-ı bâ-sa‘âdetlerinde Hazret-i şît Nebî dünyâdan âhirete intikâl edince Hazret-i İdrîs Hazret-i şît'i ibtidâ Ehrâm dağında defn etdi, derler.</p>

      <p class="arabaslik">Ve Melik Mısrâyim ve Melik Bayzar bin Ham bin Nûh aleyhisselâm bu iki kehene melikler dahi Ehrâm dağlarında medfûndur derler.</p>

      <p class="arabaslik">Ba‘dehu şît Nebî evlâdının evlâdından Melik Nakrâveş el-Kâhin mine'l-kehhân kehene-i asır idi. Eski Mısır olan yerde bir şehr-i azîm binâ edüp ismini şehr-i Emsûs kodu. İbrî lisânınca Emsûs, yeni şehir demekdir. Kıbtîler bu şehre Fustât dediler. Ba‘de't-tûfân bu şehri ta‘mîr u termîm edüp Mısrâyim dediler. Hâlâ anıniçün Mısır derler.</p>

      <p class="arabaslik">Lisân-ı Yûnâniyân'da Makdoniyye.</p>

      <p class="arabaslik">Lisân-ı İbrîde Jarbint dediler.</p>

      <p class="arabaslik">Lisân-ı Arab'da Kâhire-i Mu‘iziyye dediler. Zîrâ sene 575 târîhinde Sultân Mu‘îzüddîn, Mağrib-zemîn pâdişâhı idi. Mısır pâdişâhı <span class="calibre25">Sultân</span> İhşidiyyûn idi. Melik Mu‘îzüddîn, Melik İhşidiyyûn'dan izin taleb edüp Mısır içinde bir câmi‘ binâ etmeğe izin alup Kâyid Ezher nâmında bir Arab memlûkun bin Mısır hazînesi mâl ile ve elli bin neccâr ve bennâ ve ummâl ve şeyyâl âdemleri Mağrib'den pür-silâh Mısır'a gönderüp Ezher nâm gulâm-ı sâhib-gam câmi‘-i Ezher'e mübâşeret edüp yedi yılda itmâm bulacak mahalde yüz bin asker ile Mu‘îzüddîn Sultân Mağrib-zemîn'den ılgar ile Mısır'ı şebhûn edüp Mısır içinden dahi câmi‘-i Ezher bahânesiyle binâ etmeğe gelen asker dahi hurûc edüp Ahmed bin Alî bin İhşidiyyûn elinden Mısır'ı cebren ve kahren alup yeni Mısır'ı binâ etdi. Anıniçün Mısır'a Kâhire-i Mu‘iziyye derler. Hâlâ Mısır'ın cümle halkı "Yâ Kahhâr" ve "Yâ Kâbız" ismine mazhar olduklarıyçün cümle ricâlullâhı inkıbâz üzeredir. Ve cemî‘i büld[â]n isimleri yâd oldukda Mısır'a Ümmü Dünyâ derler. Ammâ bu Nakrâveş Hazret-i Âdem'den sonra bu Emsûs-ı Mısır'ı eyle ma‘mûr [u] âbâdân eyledi kim tûl-i ma‘mûru üç günlük yol idi.</p>

      <p class="arabaslik">Ve bu Nakrâveş yüz seksen sene Mısır'a mâlik olup terk-i fânî eyledikde Heremeyn cebellerinde defn etdiler.</p>

      <p class="arabaslik">Andan yerine oğlu Natrâş melik oldu. Bu dahi atası gibi üstâd-ı kâmil, sâhir-i kâyil idi. Vilâyet-i Elvâhât'da ba‘zı şehirler binâ etdi. Bu dahi fevt olup cebel-i Ehrâmlar'da âsûde olmuşdur.</p>

      <p class="arabaslik">Andan yerine karındaşı Mısrâm ibn Nakrâveş Mısır'a melik oldu. Hekîm-i mâhir ve kehene-i sâhir idi ve <span class="calibre25">bu</span> ilm ile cümle esedleri kendüye musahhar edüp tahtını esedlere ve cünd-i şeyâtîne getürdürdü. Bu dahi fevt olup Ehrâmlar'da medfûndur.</p>

      <p class="arabaslik">Bunun akrabâlarından <b class="calibre2">[Y 4a]</b> yine Mısır'a Abkâm nâm melik olup adâlet etdi. Bunun zamânında Hazret-i İdrîs İsvân şehrinden ref‘-i âsumân olup ümmetlerinden Sâbiyye kavmi İdrîs Nebî'nin âsumâna urûc etmesi firâkıyla cümle müte’ellim olup feza‘ u çeza‘ u nâlîş edüp tâ‘at [u] ibâdâtdan kalmışlar idi. İblîs-i pür-telbîs aleyhi'l-la‘ne benî âdem sûretine temessül edüp bu halka sûret-i hakdan görünüp,</p>

      <p class="arabaslik">"Yâ kavm! Sizler ne giryân u ciğer-sûzân olursız?" deyü su’âl etdi. Kavm-i İdrîs dahi mâcerâ-yı serencâmların nakl etdiler. Derhâl İblîs eydir:</p>

      <p class="arabaslik">"Ey kavim! Gam yemen. Ben size İdrîs'in sûretin vücûda getireyim. Herkes anın sûretin hânesinde pinhân edüp gece ve gündüz <span class="calibre30">her gün</span> ol sûreti gördükde İdrîs'i görmüş gibi olup tesellî-i hâtır bulsun" deyü bunlara İdrîs'in sûretin yapup hânelerinde hıfz edüp ol sûreti gördükde harâretleri teskîn olup tesellî-i hâtır bulurlardı.</p>

      <p class="arabaslik">Kavm-i Sâbiyye mürûr edüp evlâd-ı evlâdları bu sûretleri babalarından berü evlerinde görüp ziyâde mahabbetlerinden san‘at-ı put işleyüp <span class="calibre25">bu sûretlere tapmağa başlayup</span> <span class="calibre31">ol sûretlere ibâdet eder oldular</span> cümle Sâbiyye kavmi bu takrîb ile put-perest olmalarının ibtidâsı Hazret-i İdrîs'in kavminden kalmışdır.</p>

      <p class="arabaslik">Ve Hazret-i İdrîs asrındaki Melik Abkâm dahi fevt olup yerine Aryâk melik oldu (---) (---) (---) <span class="calibre25">(---) (---) (---)</span> <span class="calibre31">olup</span>. Hârût ve Mârût Bâbil şehrinde bir gâr içre ayaklarından maslûblardır. Hâlâ feza‘ları istimâ‘ <b class="calibre2"><span class="calibre25">[Q 161a]</span></b> olunur ulu melikler idi. <i class="calibre3">Cerîr-i Taberî</i>'de evsâfları mastûrdur.</p>

      <p class="arabaslik">Aryâk dahi fevt olup yerine oğlu Elûhîm melik oldu. şehr-i şark Ahmîm'i bu binâ edüp yedi yüz deyr binâ etdi.</p>

      <p class="arabaslik">Bu dahi fevt olup yerine oğlu Hasaylîm melik olup yedi yüz yıl mu‘ammer olup ibtidâ şehr-i İsvân'ı nehr-i Nîl üzre bu inşâ eyleyüp ibtidâ mıkyâsı ya‘nî Mısır'daki gibi Ümmü'l-kıyâs'ı bu binâ etdi. Ve arz-ı Mısır'da cemî‘i tur‘aları ilm-i hendese üzre cifrler edüp tur‘alar ihdâs edüp nehr-i Nîl'i hâk-i Mısır'da sokak sokak cereyân etdirüp arz-ı Mısır'ı rey edüp mahsûlât ziyâde hâsıl olurdu. Ve cümle tur‘aları ruhâm-ı sommâkî ve mermer-i hâm ile mebsût edüp Nîl'in iki cânibine sedler inşâ edüp şehirler binâ eyledi. Ve bilâd-ı Nûbe'ye Nîl'i götürüp on iki göz bir cisr-i azîm inşâ etdi kim hâlâ eser-i binâları zâhir ü bâhirdir.</p>

      <p class="arabaslik">Ve Hazret-i Nûh aleyhi's-selâm <b class="calibre2"><span class="calibre31">[P 160a]</span></b> bu Melik Hasaylîm asrında vücûda geldi. Bu asırda edîm-i arzda ol kadar benî âdem oldu kim yer yüzünde benî âdemin izdihâmından zirâ‘at etmeğe arz-ı hâliye kalmayup kaht [u] galâ olduğundan cümle halk derelerde ve deryâlarda mâhîleri sayd edüp kifâf-ı nefs ederlerdi.</p>

      <p class="arabaslik">Bu dahi fevt olup yerine Melik Tersân <b class="calibre2">[Y 4b]</b> ibn Hûsâl melik oldu. Hazret-i Nûh'a kırk yaşında nübüvvet geldikde Tersân îmâna geldi.</p>

      <p class="arabaslik">Bundan sonra Melik şeryâk, andan oğlu Melik şehlûk, anın oğlu Melik Sûrîd gâyet cebbâr ve zâlim olmağile ibtidâ rûy-i arzda re‘âyâ üzre harâcı bu ihdâs etdi. Ve Benî Seyf yanındaki büyük ehrâmı bu Sûrîd Melik binâ etdiğiyçün Ehrâm-ı Sûrîd derler. Ve kendü anda yatır. Bir seng-i hârâda İbrî hattile târîhleri vardır.</p>

      <p class="arabaslik">Andan oğlu Efrûs melik oldu. Bu dahi fevt olup babası cenbinde defn olundu.</p>

      <p class="arabaslik">Yerine ibn-i ammi Fergân melik oldu. Tûfân-ı Nûh bunun asrında oldu kim kıyâmet-i evveldir. Ve cümle ilm-i sihir bâtıl oldu. Ve cemî‘i acîbe ve garîbe ve mutalsamâtlar ve terâtîb-i arabiyyeler cümle mahv olup Cenâb-ı Bârî cemî‘i cibâllerde mestûr u mahfûz olmuş ma‘âdinleri ve enhâr uyûnları ve türâblı cibâller içre yalçın kayaları telattum-ı deryâ ile kırk gün kırk gece deryâ cûş u hurûşa gelüp cümle ma‘âdin ve cibâller ve nihânî künûzlar zâhir olup rûy-i arz gayrı gûne oldu. <a class="pcalibre pcalibre1" id="_ftnref11"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn11" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[11]</span></span></sup></span></span></a></p>

      <p class="arabaslik">Ol Tûfân'da Hazret-i Nûh Musul kurbunda cebel-i Cûdî'de keştî-i Nûh der-kenâr olup yevm-i âşûrâda halâs olduklarıyçün her kişide me’kûlât [u] meşrûbât kısmından ne bulundu ise bir tancereye koyup tabh edüp âşûr aşı olup cümle gemide olanlar ol aşdan tenâvül edüp şükür etdiler. Yevm-i âşûrede ol aşı pişirmek Âdem-i sânî Hazret-i Nûh sünnetidir, i‘tibâr etmek gerek.</p>

      <p class="arabaslik">Ve Hazret-i Nûh bu cebelde selâmet bulduğuna delîl-i kat‘î vardır kim Kur’ân-ı azîm'de âye[t]:<a class="pcalibre pcalibre1" id="_ftnref12"></a> <a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn12" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[12]</span></span></sup></span></span></a> âyeti Habîb-i Hudâ'ya nâzil olmuşdur.</p>

      <p class="arabaslik">Ba‘dehu Hazret-i Nûh bu cebel-i Cûdî'de keştî ile selâmete çıkup mübârek arz olduğundan anda sâkin olup ba‘de't-tûfân ibtidâ Hazret-i Nûh şehr-i Cûde'yi binâ etdi. Hâlâ Musul kurbunda cebel-i Cûdî dâmeninde bir belîde-i sagîredir.</p>

      <p class="arabaslik">Andan Mısır üzre Hâm oğlu Bayzar'ı gönderüp Mısır'a karîb arz-ı Hâsân'da şehr-i Arîş'i binâ etdiler.</p>

      <p class="arabaslik">Andan Bilbeys'i binâ etdiler. Zîrâ Tûfân'dan evvel dahi ma‘mûr olup on yedi peygamber medfûn idiğin bilürler idi.</p>

      <p class="arabaslik">Andan Bayzar bin Hâm Mısır'a gelüp Eski Mısır ki şehr-i Emsûs'dur, anı inşâ etdiler.</p>

      <p class="arabaslik">Andan Menûf şehrin binâ etdiler.</p>

      <p class="arabaslik">Hazret-i Nûh oğlu Sâm şâm'ı binâ etdi.</p>

      <p class="arabaslik">Ve Filistîn ve Kudüs'ü binâ edüp âbâdân etdiler. Ammâ bu hakîrin tetebbu‘ etdüği târîhlerde <i class="calibre3">Tevârîh-i Hıtat-ı Makrızî</i> mu‘teber tevârîhdir. Zîrâ lisân-ı İbrî'de ve lisân-ı Süryânî'de ve lisân-ı Kıbtî'de ve lisân-ı Arabî'de ve lisân-ı Yûnânıyân'da yed-i tûlâ ve bâzû-yı <b class="calibre2">[Y 5a]</b> tüvânâ sâhibidir. Zîrâ kesret-i seyâhâtde gûyâ Fisagores-i Tevhîdî'dir. Anın kavl-i sahîhi üzre ibtidâ Eski Mısır'ı binâ eden hakkında eyle ayân u beyân ve takrîr ü tastîr edüp der ki:</p>

      <p class="arabaslik">"İbtidâ Âdem aleyhisselâm Eski Mısır'da tavattun edüp hitâb-ı Rabbü'l-İzzet'le şâm'a müteveccih olduklarında şît'in bir oğlu Gırbâb idi. Anın oğlu Nakrâveş idi. Bu Nakrâveş cümleden necîb ü reşîd ve cemî‘i ulûmda mâhir olmağile Hazret-i Âdem bu Nakrâveş'i sevüp ismini Mısrâyim koyup Mısır'ı ma‘mûr eylemeğe me’mûr eyleyüp Hazret-i Âdem şâm câniblerinde Havrân sahrâlarına zirâ‘ate gitdiler.</p>

      <p class="arabaslik">Bu Nakrâveş'den ismi Mısrâyim olan yetmiş nefer ta‘allukâtıyla Kâbil zulmünden vâlid [ü] vâlidelerini karındaşı Tecbârîr ile terk-i diyâr edüp rûy-i arzda kendülere münâsib bir vatan bulmağiçün kat‘-ı menâzil ve tayy-ı merâhil ederek âhir Mısır hâkinde cebel-i Küdemâs'a gelüp âb [u] havâsın ve dıraht-ı müntehâsın beğenüp anda ikâmet etmeğe mübâşeret edüp vatan tutdular. Zîrâ dedeleri Hazret-i Âdem Mısır'da çok durup bir eser-i binâdan bir şey etmedi. Ol asırda çalaş ve külbe içinde sâkin olurlardı. Ammâ mezkûr Nakrâveş'den Mısrâyim hâk-i Mısır'da tenâsül bularak hayli aşîret sâhibi olup ba‘zı binâlar ihdâs eylemeğe başladı. Ve her sene dedesi Âdem Safî'yi şâm'da ve Havrân ve Busrâ'da ziyâret edüp hayır du‘âsın alup Âdem Safî bu Nakrâveş'e Melik Mısrâyim deyü ad kodu.</p>

      <p class="arabaslik">İbtidâ evlâd-ı Âdem'de İbrî lisânınca melik nâmıyla yâd olan bu Nakrâveş Mısrâyim'dir. Yüz on sekiz yıl pâdişâh olup cümle aşâyir [ü] kabâ’iline hâkim oldu. Ammâ mu‘ammer oldukça katı cebbâr oldu. Ve kendüden ulu karındaşı Zerâyil'den çok ulûm-ı garîbe vü acîbeler öğrenüp yerden defîneler ve künûz [u] hazîneler çıkarup cümle kavmine emr edüp tağlardan taşlar cem‘ edüp ol cem‘ etdüği mâlile çadırı yerinde bir şehir inşâ edüp adını Emsûs kodu ki hâlâ sâhil-i Nîl'de Eski Mısır dedikleri yerdir kim Kıbtî kavmi ol şehre Fustât derler.</p>

      <p class="arabaslik">Tûfân-ı Nûh'a gelince azîm ma‘mûr [u] âbâdân belde-i ma‘mûre olmuşdu kim hâlâ yine şehr-i atîkdir. Ve eser-i binâlarında olan seng-i kebîrler meğer Heremeyn dağlarında ola. Her taşı tûlen ve arzen yigirmişer on beşer arşın taşlardır. Ba‘zı kimseler görüp,</p>

      <p class="arabaslik">"Cân kavmi binâsıdır, benî âdem bu taşları kaldırmağa kâdir değildir" derler.</p>

      <p class="arabaslik">Bu mu‘âraza eden kimesnelerin haberleri yokdur kim hübût-ı Âdem'den sonra benî âdem kadar tüvânâ ve zor-bâzûya mâlik kavim yok idi. Ve her bir âdemin kaddi yüzer zirâ‘ idi. Ve hâlâ zamânımız âdemleri ikişer üçer zirâ‘dan tavîl olmaz. Ammâ ilm-i cerr-i eskâl ile kûh-ı Bîsütûn'u bî-sütûn kaldırup <b class="calibre2">[Y 5b]</b> bir yerden bir yere nakl etdirmeğe kâdirlerdir. Buna mu‘âraza eden kimesne <i class="calibre3">himmetü'r-ricâl takla‘u'l-cibâl</i>i ve ilm-i cerr-i eskâli bilmezler.</p>

      <p class="arabaslik">Andan bu Emsûs şehri içre benî âdem çok olup Melik Mısrâyim cüyûş-ı kesîre cem‘ edüp Kâbil'den intikâm almak içün şâm üzre azîmet edüp Kâbil dahi azîm çeri ile Filistîn şehri ki hâlâ Remle şehridir, anda iki asker birbiriyle cem‘ olup bir savaş-ı perhâş etdiler kim ibtidâ zemînde hûn-ı Hâbil içün Kâbil'den niçe yüz bin benî âdem hûnu zemîne düşdü.</p>

      <p class="arabaslik">Ve ol ceng eden Mısrâyim ile Kâbil'dir kim ceng-i evvel sahrâ-yı Remle'de olduğıyçün lisân-ı İbrî'de Filistîn derler.</p>

      <p class="arabaslik">Mısrâyim Kâbil'i münhezim edüp bu kadar mâl-ı ganâyim ile Mısrâyim<b class="calibre2"><span class="calibre25"> </span></b>Mısır'a <b class="calibre2"><span class="calibre25">[Q 161b]</span></b> gelüp mâl kuvveti ile Nîl'i kol kol kesüp hâlic ve tur‘alar ile Nîl'i sahrâlara tevzî‘ edüp zirâ‘at edüp vilâyeti ganîmet etdiler.</p>

      <p class="arabaslik">Mukaddemâ nehr-i Nîl kendi hâli üzre cereyân edüp bir kolu vilâyet-i Nûbe'ye ve bir kolu Süveys deryâsına ve bir kolu Mağrib-zemîn'de Benî Hilâl vilâyetinde Kibrit körfezine mahlût olurdu.</p>

      <p class="arabaslik">Ammâ bu Mısrâyim ilm-i hendese kuvveti ile her arzın irtifâ‘ın alup ana göre halîcler ve su arkları kesüp Nîl'i murâd edindiği yerlere cereyân etdirdi.</p>

      <p class="arabaslik">Ve Mısır mukâbelesinde Heremeyn dağların bu Mısrâyim binâ edüp merkad-i insân ve medfen-i künûz-ı firâvân olmağıçün inşâ eyledi. Âhir bu Mısrâyim 715 sene mu‘ammer olup ömür defteri dürülüp kendüye medfen olmağıyçün binâ etdüği Heremeyn-i kebîre cemî‘i mâl-ı hazâyini ile defn etdiler. Tâ Tûfân-ı Nûh'a gelince bâlâda tahrîr olunduğu üzre nesli inkırâz bulmayup Mısır'ı mülkiyyet üzre tasarruf ederlerdi.</p>

      <p class="arabaslik">Mezkûr Nakrâveş'in evlâd-ı evlâda yetmiş nefer kimesneler Mısır'a mâlik olup Tûfân-ı Nûh mahallinde bâlâda tahrîr olduğu üzre Melik Fergân pâdişâh idi.</p>

      <p class="arabaslik">Mezkûr Nakrâveş-i Mısrâyim'in evlâdlarından Kalîmûn nâmında bir kehene var idi. Ulûm-ı şettâya mâlik idi, hattâ ilim kuvvetiyle Tûfân-ı Nûh ile gazâb-ı Hudâ olacağın bilüp Tûfân'dan evvel dedesi yurdu olan Mısır'ı terk edüp şehr-i Kûfe'de Hazret-i Nûh yanına varup îmânile müşerref olup cümle iyâliyle Irâk vilâyetinde sâkin oldu.</p>

      <p class="arabaslik">Ba‘dehu Hazret-i Nûh'un Hâm adlu bir oğlu var idi. Hâm'ın bir oğlu Bayzar idi. Bu Bayzar'a Kalîmûn kâhin kızın verüp Hazret-i Nûh'a kurbiyyet hâsıl etdi. Vakt-i zamân-ı Tûfân ki erişdi Hazret-i Nûh ile gemiye cümle ta‘allukâtiyle binüp Tûfân'dan halâs oldu.</p>

      <p class="arabaslik">Kırk günden <a class="pcalibre pcalibre1" id="_ftnref13"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn13" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[13]</span></span></sup></span></span></a> nass-ı kâtı‘ı üzre kırkıncı günde cebel-i Cûde'ye gemi vâsıl olup selâmet bulup Hazret-i Nûh ibtidâ Tûfân'dan sonra Cûde şehrin amâr eyledi. Evvel amâr <b class="calibre2">[Y 6a]</b> hâlâ kasaba-i Cûde'dir.</p>

      <p class="arabaslik">Ba‘dehu Kalîmûn kâhin ve dâmâdı Bayzar ile Hazret-i Nûh'dan me’zûn olup dedesi Mısrâyim'in binâ etdüği şehr-i Emsûs ki Eski Mısır'dır ana gitmeğe azîmet etdiler. Kat‘-ı menâzil ve tayy-i merâhil ederek gark-ı âbdan halâs olmuş nâ-peydâ râhlar ile tecessüs-i tarîk ederek direkden direğe uğrayup Mısır kurbunda Arîş nâm mahalle gelüp anda nüzûl edüp oturdular. Lisân-ı İbrî'de Arîş oturacak yere derler. <b class="calibre2"><span class="calibre31">[P 160b]</span></b></p>

      <p class="arabaslik">Anda âb-ı gazabda gark olmuş bir dıraht-ı müntehânın haşebeleri zıllinde beh behlenmek içün ârâm ederken hikmet-i Hudâ Bayzar bin Hâm'ın bir oğlu Kalîmûn kâhinin kızı Jüddeje nâm kızdan bir evlâdı vücûda gelüp bunun dahi ismini Mısrâyim kodular. Tûfân'dan sonra dünyâda vücûda gelen bu Mısrâyim ibn Bayzar'dır.</p>

      <p class="arabaslik">Bu Arîş'de azîm sürûr [u] şâdmânîler edüp ol dıraht sâyesi bir mübârek yer olmak ile mezkûr şeceri ba‘zı palas eşyâlar ile tezyîn etdiler.</p>

      <p class="arabaslik">Andan Bilbeys'e gelüp âb [u] havâsın beğenüp anda dahi meks etdiler. Tûfân'dan evvel Bilbeys nâmında bir seherenin şehri idi, harâb buldular.</p>

      <p class="arabaslik">Andan hâk-i Mısır'a geldiler. Ammâ Kalîmûn kâhinin ecdâdı Nakrâveş'den Mısrâyim-i Evvel'in binâ etdüği şehr-i Emsûs ki Eski Mısır'dır, Tûfân'ın telattum-ı deryâsından âsâr-ı binâdan bir eser bulmadılar. İllâ Nîl'in karşu cânibinde Hazret-i İdrîs'in ta‘lîmiyle binâ olunan Ehrâm dağları kalmış, Tûfân'dan halâs olmağıçün içine girüp kapananların cümlesi gark olup cümle mâlları ile âsûde yatırlar.</p>

      <p class="arabaslik">Bu Kalîmûn kâhin ve Hâm oğlu Bayzar bir gayrı vatan tedârik edelim deyü arz-ı Mısır'ı geşt [ü] güzâr ederek arz-ı Menûf'a gelüp gördüler kim âb [u] havâsı latîf bir cây-ı safâ ve cânib-i erba‘ası bir ferah-fezâ ve tarafeyni nehr-i Nîl içre bir cezîre-i ra‘nâ.</p>

      <p class="arabaslik">Kalîmûn ve dâmâdı Bayzar bu vâdîleri görünce meks edüp anda niçe müddet külbe ve haymeler ile sâkin oldular.</p>

      <p class="arabaslik">Mürûr-ı eyyâm ile bunda tenâsül bularak zirâ‘at ile mâl-i firâvâna mâlik olup "Hayrı berekâtı mütekâsir yurd imiş" deyü bu mahalde bir belîde-i muhtasar binâ edüp ismine Menûf dediler.</p>

      <p class="arabaslik">Lisân-ı İbrîce safâ yeri demekdir. Ba‘de't-tûfân rûy-ı arzda ibtidâ binâ olunan Musul kurbunda Hazret-i Nûh'un zevrakı karâr etdüği karye, Cûde'dir, sâniyen bu Menûf'dur.</p>

      <p class="arabaslik">Bunda Bayzar çok mu‘ammer olup Menûf'u bir şehr-i azîm etdi kim mahallinde tahrîr olunur.</p>

      <p class="arabaslik">Andan Kalîmûn kâhinin tahrîkiyle Bayzar bin Hâm ehl [ü] iyâlini alup şehr-i Emsûs ki Eski Mısır'dır Kalîmûn'un ecdâdı binâsı olmağile Mısır-ı atîki ma‘mûr etdiler. Kalîmûn kâhin bin sene ma‘mûr olup Heremeyn-i a‘lâda ceddi Nakrâveş'i Mısrâyim'in yanında defn etdiler. Tûfân'dan sonra fevt olan <b class="calibre2">[Y 6b]</b> ibtidâ bu Kalîmûn'dur kim Mısır'da Elvâh şehrin binâ etdi.</p>

      <p class="Balk">Fasl-ı sânî<br class="calibre1"/>
      Tûfân'dan sonra Mısır'a mâlik olanları beyân eder</p>

      <p class="arabaslik">Bayzar bin Hâm bin Nûh'dur. Tûfân'dan halâs olup Kalîmûn kâhin kayın atasıyla Hazret-i Nûh'dan Mısır'a gitmeğe me’zûn oldukda Hazret-i Nûh bu Bayzar'a du‘â edüp ağzı yarın <span class="calibre31">ve ağzı yarı</span> ağzına sürüp,</p>

      <p class="arabaslik">"İnkırâz-ı nesil bulmayup Mısır meliki olasın ve mu‘ammer olup sa‘âdet-i dâreyn bulasın" deyü hayır du‘â-yı hayr edüp Bayzar hâk-i Mısır'a gelüp Menûf'u binâ edüp taht edindi.</p>

      <p class="arabaslik">Ve müverrih-i âlemler bu Bayzar'a Ebü'l-kabâbıtadır dediler. Otuz evlâdı oldu. İbtidâ evlâd-ı Mısır'a gelürken Arîş nâm mahalde dıraht sâyesinde tevellüd eden Mısrâyim'dir.</p>

      <p class="arabaslik">Otuz evlâdından bu âkil ve âlim âmil olup anadan dedesi olan Kalîmûn kâhin bu Mısrâyim'e çok ulûm-ı acîbeler ta‘lîm eyleyüp ferîdü'd-dehr bir fetâ-yı tüvânâ oldu. Ve cemî‘i künûzları Kalîmûn bu Mısrâyim'e göstermiş idi.</p>

      <p class="arabaslik">Ba‘dehu bu Mısrâyim'in babası Bayzar sekiz yüz elli sene mu‘ammer olup vefât etdikde Herem-i Kebîr'de kayın atası Kalîmûn kehenenin yanında defn etdiler.</p>

      <p class="arabaslik">Ba‘dehu Arîş'de doğan oğlu Mısrâyim'e hilâfet verdiler. Müstakil pâdişâh olup İsne ve İsvân'a ve Sûdân'a ve Fûncistân'a varınca hükm-i nâfiz bir melik oldu.</p>

      <p class="arabaslik">Otuz aded karındaşlarına ekâlîm-i Mısır'ı tevzî‘ edüp her biri hükm etdüği diyârlarda birer şehir bünyâd edüp hâlâ ol şehirler Hazret-i Nûh'un du‘âsı berekâtıyla Bayzar'ın evlâdları ismiyle yâd olunur şehirlerdir.</p>

      <p class="arabaslik">Meselâ Bayzar'ın bir oğlu Reşîd idi. Reşîd şehrin binâ etdi. Biri Dimyâd idi, biri İskender idi, biri Tîne, biri Seyfe, Benî Seyf şehrin yapdı. Ve biri Mîne idi. Ve Eşmûn ve İsyût ve Circe ve Kınâ ve Kûs ve İsne ve İsvân ve şellâl ve İbrîm ve Sây ve Halfa ve Sennâre ve Sûdân misilli esmâlı şehzâdelerin her biri bir şehir inşâ edüp ilâ hâze'l-ân ol şehirler sâhil-i Nîl'de ma‘mûr [u] âbâdân şehirlerdir.</p>

      <p class="arabaslik">Ve bu şehzâdelerin her biri birer boybeğleri mesâbesinde mutasarrıflar idi. Ammâ ulu birâderleri Mısrâyim cümleden melik, azîmü'ş-şân pâdişâh-ı cihân olup ibtidâ Arîş nâm mahalde rahm-i mâderden müştak olduğu dıraht sâyesine varup ol dırahtı dîbâceler ile pûşîde kılup zî-kıymet ahcâr ile eşcârı tezyîn eyledi.</p>

      <p class="arabaslik">Ve âdet-i cârîleri üzre ol dıraht altında Hakk'a ibâdet edüp ol dıraht kurbunda bir şehr-i azîm binâ edüp ismini Dersân kodu, İbrî dilince cennet kapusu demekdir. Hâlâ Gazze'den Mısır'a gelürken şâhrâhın sağ cânibinde âsâr-ı binâları ile zâhirdir.</p>

      <p class="arabaslik">Buhtunnasr Mısır'ı harâb etdikde Dersân şehrin dahi <b class="calibre2">[Y 7a]</b> <b class="calibre2"><span class="calibre25">[Q 162a]</span></b> münhedim etmişdir. Ba‘dehu Mısır pâdişâhlarından Yûsuf Salâhaddîn ve Sultân Kayıtbay bu şehr-i Dersân'ın seng-i sommâkîleri ile ruhâmları ve amûd-ı müntehâları ile Mısır'da câmi‘ ve kâ‘alar binâ edüp Mısır'ı amâr etmişlerdir.</p>

      <p class="arabaslik">Ve bu şehri bünyâd eden Mısrâyim'in bir oğlu bu harâbe şehir içinde bir kubbe-i serbülende içinde medfûndur kim eflâke serçekmişdir.</p>

      <p class="arabaslik">Ol şehir harâb olup bu kubbe âbâdân olmasının sebebi cemî‘i Kıbtîlerin silsilesi buna müntehîdir. Hâlâ cümle Kıbtîler ziyâret edüp amâr ederler. İsmi Kıbtîm ibn Mısrâyim ibn Bayzar ibn Hâm ibn Nûh aleyhi's-selâmdır. Ammâ Mısrâyim yedi yüz yıl mu‘ammer olup Eski Mısır'ı ol kadar âbâdân etdi kim gûyâ kasr-ı Müşeyyed idi. Ve iki yüz evlâdı olup evlâd-ı evlâdı ve otuz aded kardeşlerinin evlâd-ı evlâdı ol kadar tenâsül buldular kim iklîm-i Mısır âdem deryâsı oldu. Cümlesi dedeleri Nûh Necî dîninde idiler.</p>

      <p class="arabaslik">Bu Mısrâyim'in evlâdları birer iklîme hâkim olup Mısrâyim dahi yedi yüz yıldan sonra <a class="pcalibre pcalibre1" id="_ftnref14"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn14" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[14]</span></span></sup></span></span></a> emrine râm olup Heremeyn-i Kebîr'de babası Bayzar ile Tûfân'dan evvel merhûm olan Melik Sûrîd yanında defn eylediler.</p>

      <p class="arabaslik">Ol asırda bu Ehrâm dağları ziyâretgâh-ı hâs [u] âm idi. Zîrâ cümle melikleri anda defn ederlerdi. Tâ Hazret-i İbrâhîm'e gelince Ka‘be-misâl bu Ehrâmları tavâf ederlerdi.</p>

      <p class="arabaslik">Ba‘dehu hilâfet Mısrâyim'in şehr-i Dersân'da Kıbtî kızından olan Kıbtîm melik oldu.</p>

      <p class="arabaslik">Babası Mısrâyim binâ etdüği şehr-i Dersân'da doğduğu ağaç dibinde ibâdet etdüğin bu Kıbtî melik âlem-i sabâvetinde görmüş idi. Babası ol ağaca tapar zannedüp kendü halîfe oldukta ol ağaça tapup ibâdet etmeğe başlayup şecer-perestlik ibtidâ bu Kıbtîm'den kalup dedesi Nûh Nebî dînin terk etdi.</p>

      <p class="arabaslik">Ve cümle karındaşları ve otuz aded ammîleri dahi mâbeynlerine tefrîka düşüp her biri birer mezheb ihtirâ‘ edüp mezâhib-i muhtelife Mısrâyim oğlu Kıbtîm'den kaldı. Hayli iştihâr bulup ulu pâdişâh oldu. Cümle Kıbtî bu nesildendir. Ve <i class="calibre3">Tevârîh-i Kıbtî</i> bundan kalmışdır. Hazret-i İdrîs neslinden bir kehene-i âlimden cemî‘i ulûma mâlik olup <i class="calibre3">Tevârîh-i Kıbtî</i> yazmışdır kim hâlâ Kıbtî keferelerinde olan tevârihât bir milelde yokdur. Zîrâ hübût-ı Âdem'den sonra ilm-i kitâbet ve ilm-i hisâb ve ilm-i nücûm İdrîs Nebî'den münteşir olup bu Kabâbıta kavmine ol ulûmlar müyesser olmuşdur, bir kavme benzemezlerdir. Hâlâ Mısır iklîminde cümle erbâb-ı devlet anlara muhtâclardır. Zîrâ ilm-i hisâbda ve fikr-i ferâsetde ve istikâmetde akrânları yokdur, gâyet ehl-i ırz ve mü’eddeb mel‘ûnlardır. Hattâ a‘yân-ı Mısır bunlara ehl [ü] ıyâllerin inanup cemî‘i ma‘ûnât [u] levâzımâtların bu Kıbtî kavmi <b class="calibre2">[Y 7b]</b> görürler. Bir hisâbî mümsik kavimdir kim bir dânıkı masrûf etse hisâb edüp istikâmet ederler. Ammâ Mısır diyârından gayrı diyârda yokdur.</p>

      <p class="arabaslik">Bu kavim Melik Kıbtîm'e peygamberdir derler. Ammâ yine hâlâ millet-i Mesîhî'dendirler. Ammâ ekl [ü] şürblerinde gâyet muta‘assıb kavimdirler. Cemî‘i evkâtda "Yâ Kıbtîm" derler. Bi-kavli <i class="calibre3">Tevârîh-i Sâbiyye</i> Hazret-i Hûd bu Kıbtîm asrında şehr-i Semûd'da vücûda geldi derler.</p>

      <p class="arabaslik">Ve Hazret-i Âdem'den bu Kıbtîm'e gelince efvâh-ı nâsda lisân-ı İbrî tekellüm olurdu. Bu Kıbtîm ulûm-ı şettâya mâlik olmak ile elsine-i muhtelife bunun zamânında şâyi‘ oldu, derler.</p>

      <p class="arabaslik">Ve ilhâm-ı Rabbânî ile Kıbtîm, Kıbtî lisânın fesâhat üzre tekellüm ederdi. Ve bu Kıbtîm dörd yüz seksen sene pâdişâhlık edüp âhir ol dahi câm-ı nîşi nûş edüp cebel-i Heremeyn'de babası Mısrâyim cenbinde defn etdiler.</p>

      <p class="arabaslik">Andan karındaşı olan Eşmûn melik oldu. Eşmûneyn iki şehirdir. Bu binâ etdi. Lisân-ı İbrî'de Eşmûn hamele-i arz olan öküz sıfatındaki meleğin ismidir. Anıniçün bu Eşmûn şehrinde öküz gâyet çokdur. Mısır Urbânı içre meşhûrdur. Bir âdem ebleh olsa "Behey âdem Eşmûneyn sığırı mısın?" deyü darb-ı mesel olmuşdur. Ammâ hâlâ şehri ol kadar ma‘mûr değildir. Üç yüz pâyesiyle a‘lâ kazâdır, kurâları ma‘mûrdur.</p>

      <p class="arabaslik">Bu dahi fevt olup karındaşı İtrîb melik oldu.</p>

      <p class="arabaslik">Bu dahi göç yarağın görüp karındaşı Sây melik oldu. Bu Fûncistân'da sayd [u] şikâr ederken kendüyi bir fîl helâk eyledi. Gâyet şecî‘ [ü] tüvânâ melik idi. Hâlâ Mısır'ın Fûncistân hudûdunda intihâ-i serhad olan Sây şehri ve kal‘ası bu Sây melikin binâsıdır.</p>

      <p class="arabaslik">Andan oğlu Tedârîs ibn Sây melik oldu. Hazret-i Sâlih bu Tedârîs asrında vücûda geldi.</p>

      <p class="arabaslik">Bu dahi fevt olup Tedârîs oğlu Mâlîk melik oldu. Ancak iki yüz sene mu‘ammer olup merhûm oldu.</p>

      <p class="arabaslik">Bilâ-veled bakâya gitmek ile karındaşı Hırbıtâ ibn Kıbtîm melik oldu.</p>

      <p class="arabaslik">Bu dahi fevt olup oğlu Kelken melik oldu.</p>

      <p class="arabaslik">Bu dahi bilâ-veled fevt olup karındaşı Milbâye ibn Hırbıtâ melik oldu. Bilâd-ı Nûbe'de hayli şehirler binâ edüp âhir bu dahi terk-i dünyâ edüp oğlu Tavtîs melik olup azîm cebbâr sâhib-i iktidâr pâdişâh oldu.</p>

      <p class="Balk">Hikâye</p>

      <p class="arabaslik">Hattâ Hazret-i İbrâhîm <i class="calibre3">aleyhi's-selâm</i> bunun zamân-ı hilâfetinde Sâre Ana ile <b class="calibre2"><span class="calibre31">[P 161a]</span></b> Mısır'a geldiklerinde bu Tavtîs, Sâre Ana'ya dest-dırâzlık etdikde bi-emrillâh eli kurudu.</p>

      <p class="arabaslik">Ba‘dehu Hazret-i İbrâhîm du‘â edüp yine elleri hoş oldu. Yine nefs-i emmâreyi zabt edemeyüp Sâre Ana'ya vaz‘-ı yed etdikde yine elleri kadîd oldu. Yine Hazret-i İbrâhîm afv edüp du‘â etdükde elleri ke'l-evvel dürüst olup derhâl dürüst lisân ile Tavtîs şehâdet parmağın <b class="calibre2">[Y 8a]</b> götürüp <i class="calibre3">"Lâ-ilâhe illallâh İbrâhîm Halîlullâh"</i> deyüp İslâma geldikde İbrâhîm Halîl'e, Hâcer Ana'yı verüp Hazret-i İsmâ‘îl bu Kıbtî kızı Hâcer Ana'dan tevellüd etdi.</p>

      <p class="arabaslik">Ba‘dehu bu Tavtîs Hazret-i İbrâhîm'e bî-hisâb hedâyâlar verdi. Ve Süveys deryâsından Hazret-i İbrâhîm'i Cidde'ye gönderdi.</p>

      <p class="arabaslik">Ba‘dehu Hazret-i İbrâhîm'e mahabbetinden nehr-i Nîl'i Benî Süveyf şehri mukâbelesinden dağları kesüp üç günlük yol ile Süveys deryâsına Nîl'i akıdup Nîl ile Süveys'e niçe yüz gemi zahîre gönderüp Mekke'yi ganîmet ederdi. İki yüz yıl mu‘ammer olup yüz seksen sene melik olup âhir âhar dünyâya dahi mâlik olup Heremeyn'de babası Hırbıtâ'nın yanında defn etdiler.</p>

      <p class="arabaslik">Ba‘dehu yerine kızı Harûbâ melike oldu. İbtidâ rûy-ı arzda nisvândan melike olan bu Harûbâ binti Tavtîs'dir. Bu dahi İbrâhîm Halîl dîni üzre yetmiş sene melike olup merhûme oldu.</p>

      <p class="arabaslik">Yerine ammîsi kızı Zâlikâ melike oldu. Ammâ gâyet sehere kopdu. Bu dahi merhûme olup babası Me’mûm yanında medfûndur. Hâlâ Kabâbıta kavmi bu Zâlikâ avrete peygamberdir, deyü i‘tikâd-ı bâtıla edüp Behnîsâ şehrinde kubbesine varup ziyâret ederler. Sihrile izhâr etdiği eşyâları mu‘cize add edüp kavm-i Kabâbıta tevârîhlerine yazmışlardır. Ammâ Cenâb-ı Bârî'nin yüz yigirmi dörd bin peygamberi vardır. İçlerinde nisvân tâ’ifesinden bir peygambere gelmemişdir. Ve bu Zâlikâ melike çok mu‘ammere olup bunun zamânında Kıbtî kavmi ol kadar çok oldu kim ekâlîm-i Mısır'ı dutdular. Tâ Tûfân-ı Nûh'dan Bayzar ibn Hâm bin Nûh'dan bu Zâlikâ avret melikeye gelince iki yüz kırk bir pâdişâh gelüp cümle devletleri 2006 sene oldu. Ve bu Zâlikâ avretin asrında Benî Amâlîka hurûc edüp Kabâbıta askerin münhezim edüp Mısır'a mâlik oldular.</p>

      <p class="Balk">Fasl-ı Sâlis<br class="calibre1"/>
      Der zikr-i ahvâl-i âl-i Amâlîka</p>

      <p class="arabaslik">Amlâk bin [[(---) (---)]] evlâdlarındandır. Melikleri Aydos Velîd-i anîd idi. Dest-i Kabâbıta'da Mısır'ın ma‘mûr [u] âbâdân olduğuna tama‘ edüp deryâ-misâl azîm asker ile Mısır'ın [[(---) (---)]] edüp <span class="calibre41">gelüp</span> Zâlikâ binti Me’mûm ile neberd-i azîm edüp âhir Kıbtîler Amâlîka cengine tâkat getiremeyüp münhezim oldular.</p>

      <p class="arabaslik">Velîd-i pelîde [[(---) (---)]] yüz yıl tahakküm edüp Mısır'ı Ayasofya kilisesine vakf eyleyüp hâkim-i zâlim oldu. Ba‘dehu Cenâb-ı Bârî ana bir sübu‘ ya‘nî arslan [[(---) (---)]] pelîdi ekl edüp halk-ı Mısır şûr [u] şerrinden emîn oldular.</p>

      <p class="arabaslik">Bir cüssedâr ağac-perest <b class="calibre23"><span class="calibre30">[Q 162b]</span></b> pelîd idi kim bir dişi on sekiz batman gelür [[(---) (---)]] olunsa bu Velîd'in bir dişi ol şey’e mevzûn olmuşdu. Ya‘nî kavm-i Amâlîka böyle cüssedâr âdemler idi.</p>

      <p class="arabaslik">Andan bu Velîd'in oğlu Reyyân melik oldu. Bi-kavli Tevârîh-i Sâbiyye. <b class="calibre23">[Y 8b]</b> Hazret-i Yûsuf'a bu Reyyân fir‘avn idi. Zîrâ Mısır'da küfr üzre melik olanlara fir‘avn derler, cem‘ olunsa ferâ‘ine derler.</p>

      <p class="arabaslik">Bu Reyyân künc-i uzlet ihtiyâr edüp yerine Hazret-i Yûsuf melik oldu ve yüz sene dahi mu‘ammer olup adl ile âlem-ârâ olup Mısır diyârın amâr etdi.</p>

      <p class="Balk2">Fasl-ı Râbi‘<br class="calibre1"/>
      Hazret-i Yûsuf Feyyûm şehrin binâ edüp buhayre-i Yûsuf'u bi-emrillâh tahfîr eyledüği beyânındadır</p>

      <p class="arabaslik">Bi-kavli Tevârîh-i şeyh Süyûtî <i class="calibre3">rahmetullâhi aleyh</i> eydir:</p>

      <p class="arabaslik">"Kaçan kim Hazret-i Yûsuf âlem-i fetâlığında Mısır azîz[in]in abd-i memlûkü olup Züleyhâ ta‘aşşukile Hazret-i Yûsuf'a iftirâ edüp Melik Reyyân Yûsuf'u Cîze nâm şehirde sicne kodular kim Cenâb-ı İzzet Hazret-i Resûl'e alâ tarîkı'l-kısas bu âyet-i şerîfi nâzil edüp: <a class="pcalibre pcalibre1" id="_ftnref16"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn16" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[16]</span></span></sup></span></span></a> buyurdu. Hâlâ ol sicn Mısır-ı atîkin mukâbelesinde Cîze kasabası kurbunda belîde-i Bûsîr câmi‘indedir.</p>

      <p class="arabaslik">Ve Hazret-i Mûsâ'yı vâlidesi sandûka ile fir‘avn havfinden Nîl'e atduğı sandûka dahi ol câmi‘dedir. Ya‘nî Hazret-i Yûsuf ol sicinde sıdkı berekâtıyla halâs olup Melik Reyyân yerine pâdişâh oldu. Hazret-i İdrîs'den (---) sene sonra Hazret-i Yûsuf Mısır'a pâdişâh olup bu du‘âyı okudu: <i class="calibre3">"Allâhümme innî garîbün fe-habbibhâ(?) ileyye ve ilâ kül"</i> buyurdular. Anıniçün cümle kul tâ’ifesi ve garîbü'd-diyâr Mısır'da berhordâr [u] behremend olup azîz olur. Ammâ Mısır'da hâsıl olan hor hakîr, zelîl [ü] rezîl olup gözleri cimloz olur.</p>

      <p class="arabaslik">Ve Hazret-i Yûsuf'un du‘âsı berekâtıyla Cenâb-ı Bârî rûy-ı arza on berekât vermişdir, tokuzu Mısır'a, biri cümle dünyâya vermişdir, zîrâ iklîm-i âhardır. Mutalsamât-ı acâyib ve ma‘âdin-i garâyib çokdur.</p>

      <p class="arabaslik">Ba‘dehu Hazret-i Yûsuf'a kıbel-i Hak'dan yarlığ-ı İzzet gelince kırk yaşında nübüvvet geldi. Ammâ sinn-i şerîfleri otuza bâliğ iken halîfe-i rûy-ı zemîn olup Mısır, kavm-i cebbârîn yeri olmağile Mısır'dan hicret edüp vâdî-i Feyyûm'a vardı. Tarâvet-i havâsından hazz edüp elf yevmde Feyyûm şehrin binâ etdi. Elf yevmden galât Feyyûm derler. Lisân-ı Arab'da tahfîf-i kelâm makbûldür. Mu‘arref bi-lâmın ref‘ edüp Feyyûm derler. Ya‘nî bin günde binâ olunmuş şehir demekdir.</p>

      <p class="arabaslik">Ve bizzât Hazret-i Yûsuf dâmen-i şerîfiyle halîcin türâbın taşırken Cenâb-ı Bârî Cibrîl-i Emîn'e emr edüp,</p>

      <p class="arabaslik">"Yetiş yâ Cibrîl, Yûsuf'uma imdâd eyle" deyince Cibrîl-i Emîn berg-i hâtif gibi nüzûl edüp buhayre-i Feyyûm'a bir kanat urup türâbın âsumâna perrân edüp tahte's-serâya dek ka‘ra endi <span class="calibre25">ka‘r etdi tâ</span> <span class="calibre31">ka‘ra attırdı.</span></p>

      <p class="arabaslik">Ve Sa‘îd-i âlî'den bir kanat urup bir tur‘a açup Nîl'i Feyyûm buhayresine cârî edüp hâlâ bir buhayre-i fecc-i amîkdir kim içinde niçe kerre yüz bin ecnâs-ı mahlûkât, haşerât-ı bahr vardır.</p>

      <p class="arabaslik">Ve diyâr-ı Mısır'da cemî‘i tur‘aları her sene <b class="calibre2">[Y 9a]</b> niçe bin sığırlar ile tathîr ederler. Ammâ bu tur‘a-i Yûsuf'u Hazret-i Cibrîl inşâ etdiğiyçün ilâ inkırâzı'd-devrân çirk olmayup âb-ı Nîl cereyân eder. Ammâ nehr-i Nîl buhayreye dâhil olunca acı olur.</p>

      <p class="arabaslik">Bu buhayrenin cânib-i erba‘ası üç yüz altmış altı pâre kurâlardır kim her biri İremezâtü'l-imâddan nişân verir. İnşâallâh mahallinde şehr-i Feyyûm'un evsâfı dahi tahrîr olunur.</p>

      <p class="arabaslik">Ba‘dehu Hazret-i Yûsuf Feyyûm'da sâkin iken babası Hazret-i Ya‘kûb firâk-ı Yûsuf'a tâkat getirmeyüp Ken‘ân elinden ehl [ü] iyâliyle Mısır'a gelü[r]ken Melik Reyyân kûşe-nişîn-i cihân iken Hazret-i Ya‘kûb'a gelüp buluşdu. Ve du‘â-yı hayrın alup azîm i‘zâz [u] ikrâm edüp Feyyûm'a gönderdi. Hazret-i Yûsuf dahi babası istikbâline çıkup hâlâ Mîleyn-i Yûsuf derler, Feyyûm hâricinde bâğlar kenârında iki mîldir, anda baba oğul birbirlerin bağrına basup öpüşüp görüşdükde Hazret-i Ya‘kûb şâd olup hüzn-i Yûsuf'dan nâ-bînâ iken mübârek nergis gözleri münevver oldukda Hazret-i Yûsuf toksan gulâm âzâd etdi.</p>

      <p class="arabaslik">Hazret-i Ya‘kûb dilşâd olup Hazret-i Yûsuf'a du‘â edüp on altı sene Mısır'da sâkin oldu ve intikâl edinceye dek gözleri görürdü. Âhir yine dünyâdan göz yumup vasıyyeti ile Hazret-i Yûsuf babasının na‘şın tâbût ile Kudüs-i şerîfde cebel-i Ceyrûn'da Halîlü'r-rahmân yanında defn etdiler. Ba‘dehu,</p>

      <p class="Balk">Zikr-i vefât-ı Hazret-i Yûsuf <br class="calibre1"/>
      <i class="calibre3"><span class="calibre39">aleyhi's-selâm</span></i></p>

      <p class="arabaslik">Hazret-i Yûsuf vefât etdikde Reyyân mürd olup oğlu Dârem, İsvân memleketinde melik idi. Hazret-i Yûsuf'un intikâlin istimâ‘ edüp müstakil melik olup Hazret-i Yûsuf'un vasıyyeti üzre bir tuc sandûka ile Hazret-i Yûsuf'u Nîl'e bırakdılar. Tâ Hazret-i Süleymân asrına dek Nîl'de durdu. Hazret-i Süleymân ins [ü] cin ile sâhil-i Nîl'e gelüp meks etdikde bir zen-i pîrezen fertûte-i hıredzen Hazret-i Süleymân'a gelüp eydir:</p>

      <p class="arabaslik">"Yâ Süleymân! Bu mahalde bir tuc sandûka ile Hazret-i Yûsuf'un cesedin ilkâ eylediler, fırsatdır kim çıkarasın" dedikde derhâl Hazret-i Süleymân dîvlere emr edüp sandûka-i Yûsuf'u çıkardup Kudüs-i şerîfde yine cebel-i Ceyrûn'da pederi Ya‘kûb Nebî yanında defn etdiler. Bir nûr-ı münevver türbe-i pür-envârda hâlâ âsûdedirler. Ziyâretgâh-ı ünâsdır.</p>

      <p class="Balk">Fasl-ı Hâmis<br class="calibre1"/>
      Âl-i Reyyâniyân zikrin ayân [u] beyân eder</p>

      <p class="arabaslik">Hazret-i Yûsuf intikâlinden sonra bu Reyyân, melik-i cebbâr olup put-perest olup Nîl'de gark oldu.</p>

      <p class="arabaslik">Andan Kâşim ibn Ma‘dân melik oldu.</p>

      <p class="arabaslik">Bu dahi mürd olup yerine Fir‘avn ibn Cerîm ibn Kenûreb ibn Zeyd Mûsâ geldi. Hazret-i Mûsâ'dan yigirmi sene mukaddem milk-i Menûf'u taht etdi. Ve dörd yüz yıl mu‘ammer olup ekser <b class="calibre2">[Y 9b]</b> evkâtı Hazret-i Mûsâ ile cengde mürûr etdi. Âhir Hazret-i Mûsâ ile ceng ederken Bahr-i Kulzüm'de Kolondur boğazı nâm mahalde cümle askeriyle gark olduğu delîl-i kat‘îler ile cemî‘i tefâsîrlerde mastûrdur.</p>

      <p class="arabaslik">Andan yerine Delûke binti Zîbâke nâm avret melike olup şehr-i Menûf'u ol kadar ma‘mûr etdi kim cümle imâretlerin hadîd ile inşâ edüp cümle binâları rusâs ile pûşîde edüp cümle sutûhların dahi nühâs ile mestûr etdi.</p>

      <p class="arabaslik">Ve cümle ebvâbların sarı pirinc ile tezyîn edüp yedi yüz hammâm inşâ edüp şehr-i Menûf gibi arâzî-i Mısır'da böyle şehir yok idi.</p>

      <p class="arabaslik">Lisân-ı Kıbtî'de Menûf bir arûsun ismidir. Ya‘nî arûs-ı dünyâ gibi müzeyyen bir şehir idi.</p>

      <p class="arabaslik">Ba‘dehu sene (---) târîhinde Delûke nâm melike sihrile cihân-ârâ oldu, ammâ selâtîne-i asl idi. Yigirmi sene hâkime olup yüz altmış yaşında mürd oldu.</p>

      <p class="arabaslik">Andan Dergûn melik oldu.</p>

      <p class="arabaslik">Bu dahi mürd olup oğlu Tûdes melik oldu.</p>

      <p class="arabaslik">Andan Likâs melik oldu.</p>

      <p class="arabaslik">Andan Merînâ melik oldu.</p>

      <p class="arabaslik">Andan oğlu Esmâris melik olup katl etdiler. İbtidâ katl olunan melik budur, zîrâ zâlim ve cebbâr [u] gaddâr hâkim idi.</p>

      <p class="arabaslik">Andan Batûlis bin Menâkil melik olup kırk sene hâkim oldu.</p>

      <p class="arabaslik">Andan oğlu Bâlûs melik oldu.</p>

      <p class="arabaslik">Andan Miyâkil melik oldu kim Bâlûs'un karındaşıdır. Yüz yigirmi sene tahakküm edüp Arz-ı Mukaddes'i ve Beyt-i Mukaddes'i bu harâb etdi. Âhir kendüyi bindüği atı depüp helâk eyledi.</p>

      <p class="arabaslik">Andan oğlu Mertenûs melik oldu.</p>

      <p class="arabaslik">Andan Mermûra melik olup gâyet âdil ve re‘âyâ-perver olup Mısır'ı ve arz-ı Kudüs'ü ma‘mûr edüp altmış sene mu‘ammer oldu ve öldü.</p>

      <p class="arabaslik">Andan Likâs melik olup cengde helâk oldu.</p>

      <p class="arabaslik">Andan Kûbiş melik olup berre ve bahre seferler edüp eli vilâyet gâret edüp ve anın zamânında Kürdistân'dan Buhtunnasr hûn-ı Yahyâ Nebî talebi içün hurûc edüp Haleb ve şâm'ı ve Bilbeys ve Taberistân'ı <b class="calibre2"><span class="calibre31">[P 161b]</span></b> ve Nâbulus ve Kudüs ve Akka ve Remle ve Sıfet ve Gazze ve Mısırı ve İskenderiyye ve'l-hâsıl bin yedi yüz pâre İsrâ‘îlî şehri harâb [u] yebâb ve halkın esîr [ü] kebâb edüp hûn-ı Yahyâ'yı da‘vâ edüp niçe bin <span class="calibre31">(---) (---)</span> Yahûd kavmi katl eyleyüp Mısır kâmil kırk sene harâb kaldı.</p>

      <p class="arabaslik">Ermiyâ ve İlyâ ve Dânyâl Peygamberleri dahi Sıfet şehrinde bulup esîr edüp şehir [[(---) (---) (---) (---)]] hapisde iken vahy geldiğin Buhtunnasr müşâhede edüp hapisden ıtlâk edüp ol üç aded peygamberin ricâsıyla [[(---) (---) (---) (---)]] edüp ahâlî-i Mısır'ı, Mısır'a sürüp Kudüs-i şerîfi ta‘mîr ü termîm etmeğe izin verdi.</p>

      <p class="arabaslik">Bu asırda Rûm kavmi Buhtunnasr <b class="calibre2"><span class="calibre25">[Q 163a]</span></b> kuvveti ile İsrâ‘îlî üzre gâlib olup millet-i Mesîhiyye cemî‘i mülûke tasallut eyleyüp hattâ Îrân-zemîn'de dahi nâkûs erganûn âyînleri etdiler.</p>

      <p class="metin6">Risâlet-penâh asrında <b class="calibre2">[Y 10a]</b> âye[t]: <a class="pcalibre pcalibre1" id="_ftnref17"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn17" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[17]</span></span></sup></span></span></a> âyeti Rûm hakkında nâzil olmuşdur. Bu mahalde dahi âl-i Amâlîka ve âl-i Reyyâniyân tamâm olup,</p>

      <p class="Balk">Fasl-ı Sâdis<br class="calibre1"/>
      Mısır'a dâhil olan enbiyâ-i izâmı beyân eder</p>

      <p class="arabaslik">Evvelâ Hazret-i Âdem anınla Hazret-i şîs.</p>

      <p class="arabaslik">Andan Hazret-i şîs oğlu Hazret-i Kînân<span class="calibre26">;</span>, suhuf nâzil olmuşdur.</p>

      <p class="arabaslik">Ve Hazret-i Mehlâ’il ilm-i nücûmda mu‘cizesi var idi.</p>

      <p class="arabaslik">Ve Hazret-i Uhnûh suhuf nâzil olmuşdur.</p>

      <p class="arabaslik">Ve Hazret-i İdrîs, lakabı Hürmüs'dür. Lisân-ı İbrî'de şeyh demekdir. Mısır'da tevellüd edüp cezîre-i Mısır'ı serâpâ seyâhat edüp hâlâ cümle karalar diyârında makbûl isim İdrîs ve Hamd ve Hamûd ve Hanûh ve Circîs ve Kefîl'dir. Hazret-i İdrîs cezîre-i Mısır'da Sâbiyye kavmine ba‘s olunmuş idi. Yüz kırk pâre şehir inşâ eyleyüp ulûm-ı hendese ve fenn-i nücûmda mâhir olup mu‘cizeleri var idi. Halka çok ders ta‘lîm etdüğinden İdrîs dediler. Ba‘dehu âsumâna urûc etdiğine, <a class="pcalibre pcalibre1" id="_ftnref18"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn18" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[18]</span></span></sup></span></span></a> nass-ı kâtı‘ı delîl olup, hâlâ Hazret-i İdrîs Cennet-i Me’vâ'da hulle donları biçer, derler. Zîrâ terzîlikde ve ilm-i kitâbetde üstâd-ı kâmil idi. Terzîlerin ve kâtiblerin silsilesi ana müntehîdir.</p>

      <p class="arabaslik">Ve Hazret-i İbrâhîm ve Hazret-i İsmâ‘îl Mekke'yi tamâm edüp Melik Tavtîs asrında Mısır'a gelmişlerdir.</p>

      <p class="arabaslik">(Ve Hazret-i Yûsuf) ve Hazret-i Ya‘kûb, Yûsuf['u] görmeğe on iki evlâdıyla Mısır'a geldi. Büyük oğlu Hazret-i Yehûdâ idi.</p>

      <p class="arabaslik">Ve Hazret-i ibn Yâmen ve Hazret-i Sayyâh ibn Hazret-i Yehûdâ ibn Ya‘kûb ve Hazret-i Meyâ’il ve Hazret-i Rû’il ve Hazret-i şemmûn ve Hazret-i Meshare ve Hazret-i Zâhîl ve Hazret-i Dârem ve Hazret-i Lâvî ve Hazret-i Azeryâ ve Hazret-i Râdim ve Hazret-i Hesyân.</p>

      <p class="arabaslik">Bu mezkûrûn cümle Hazret-i Ya‘kûb evlâdlarıdır, Mısır'a gelüp Hazret-i Yûsuf'u kuyuya atup "kurd yedi" deyü iftirâ etdikleriyçün Hazret-i Yûsuf ile helâlleşüp on altı sene Mısır'da sâkin oldular.</p>

      <p class="arabaslik">Ba‘dehu pederleri <span class="calibre25">gelüp</span> Hazret-i Ya‘kûb merhûm olıcak cümlesi Sıfet'e gidüp anda Beytü'l-hazen gârında medfûnlardır. Ammâ Hazret-i ibn Yâmen, Hazret-i Yûsuf ile bir anadan olmağla Hazret-i Yûsuf'la Feyyûm'da kaldı.</p>

      <p class="arabaslik">Ve Hazret-i Efrâyim ibn <span class="calibre25">Hazret-i</span> Yûsuf Feyyûm'da tevellüd edüp Mısır'da Ömer ibn Fârız kurbunda bu Efrâyim ve İbn Yâmen ikisi bir kubbede medfûnlardır. Hâk-i Mısır'da, peygamberzâdelerde bunlardan gayrı yokdur, derler.</p>

      <p class="arabaslik">Ve Mısır'a kadem basan Hazret-i Lût ve Hazret-i Mûsâ ve Hazret-i Hârûn bu iki karındaş Mısır hâkinde İsvân kurbunda şehr-i Ermen'de doğmuşlardır.</p>

      <p class="arabaslik">Ba‘dehu Hazret-i Mûsâ'yı vâlidesi fir‘avn havfinden bir sandûkaya koyup Nîl'e ilkâ eder. Hikmet-i Hudâ fir‘avnın bir sarâyı dahi Nîl kenârında idi. Ale's-sabâh fir‘avnın hâtûnu Âsiye Ana Hazret-i Mûsâ'nın sandûkasın açup görse kim bir lem‘a-i ilâhî <b class="calibre2">[Y 10b]</b> bir ma‘sûm. Ta‘aşşuk edüp hıfz edüp perveriş eder.</p>

      <p class="arabaslik">Hikmet-i Hudâ Hazret-i Mûsâ'nın pederi (---) fir‘avnın bevvâbı idi. Vâlidesi dahi hemçünân harem-i hâsdan idi. Âhir Âsiye Ana, Mûsâ'yı vâlidesine verüp pes-i perdeden perveriş edüp Mûsâ ile fir‘avn kıssası cemî‘i kütüb-ı kasaslarda merkûmdur.</p>

      <p class="arabaslik">Ve Hazret-i Dâvûd ve Hazret-i Süleymân<span class="calibre26">;</span> ve Hazret-i Melik Rac‘îm ibn Süleymân ve Hazret-i Hûd ve Hazret-i şu‘ayb ve Hazret-i Semûd şehri Mısır'a karîb olmağile Semûd Nebî her bâr Mısır'a gelüp Eski Mısır'da bir deyr vardır, Kıbtîler, deyr-i Semûd deyü ziyâret ederler.</p>

      <p class="arabaslik">Ve Hazret-i Lokmân ve Hazret-i Hızır nübüvvetinde ihtilâf var, ammâ Lokmân Nebî yine Mısır hâkinde Sûdân şehrinde esmerü'l-levn bir üstâd-ı hâzık kimesne idi.</p>

      <p class="arabaslik">Ve Hazret-i İskender-i Zülkarneyn, bunun hakkında dahi niçe kîl [ü] kâl vardır. Ba‘zılar hakkında âyet vardır, peygamberdir, demişler. Âye[t] <span class="calibre25">sûre (---)</span>: <a class="pcalibre pcalibre1" id="_ftnref19"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn19" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[19]</span></span></sup></span></span></a></p>

      <p class="arabaslik">Bu gûne dörd İskender gelmişdir. Rûm kavmi Feylekos oğlu İskender-i Zülkarneyn Yûnânî'dir, derler, ammâ bir tevârihde İskender ibn Merzûbe'dir. İsmi Merziyâ'dır, künyeti İskender'dir. Ol asırda otuz iki yıla bir karn derlerdi, iki karn ya‘nî iki otuz iki sene ya‘nî altmış [dörd] yıl pâdişâh olduğuyçün Zülkarneyn dediler. Bir rivâyetde alnında iki et pâresinden boynuzları olduğundan Zülkarneyn dediler.</p>

      <p class="Balk"><span class="calibre39">{</span>Hikâye-i şerefnâme<a class="pcalibre pcalibre1" id="_ftnref20"></a> <a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn20" title=""><span class="MsoFootnoteReference"><span class="calibre27"><sup class="calibre42"><span class="calibre27"><span class="calibre29">[20]</span></span></sup></span></span></a></p>

      <p class="arabaslik">Bitlîs hânlarının ecdâdı <i class="calibre3">Târîh-i şerefnâme</i> sâhibi eydir:</p>

      <p class="arabaslik">"Zülkarneyn boynuzları veca‘ından istirâhat edemezdi. Âhir başına niçe bin hukemâyı cem‘ edüp yine derdine dermân bulmayup Zulemât'da Âb-ı hayâta dek seyâhat etdi. Ahir-i kâr Âb-ı hayâtı bulmayup gerü Irâk vilâyetine gelüp şattü'l-arab zülâlinden nûş edince boynuzlarının veca‘ı sâkin olup istirâhat etdikde menâmında görür kim;</p>

      <p class="arabaslik">‘Yâ İskender, bu âb-ı hayâtdan nûş ederek Musul'a var. şatt'a mahlût olan sulardan nûş ede ede git. Kankı suyun nef‘in müşâhede edüp istirâhat edersen ol nehrin kenârınca gidüp tâ tulû‘-ı nehir mahalline dek varup kırk gün anda mukîm olup ol sudan nûş edüp bu karnların veca‘ından halâs olursun’ deyü vâkı‘asında böyle görünce cümle hukemâsın cem‘ edüp Musul cânibine azîmet edüp niçe nehirler ubûr edüp vilâyet-i Cezîretü'l-Ömer içinden gelen nehr-i Habûr'dan nûş edüp tâze cân bulup râhat olur.</p>

      <p class="arabaslik">Andan ol nehir kenârınca giderek nehir iki şakk olur. Bir şakkı Hısn-ı Keyfâ'dan geleni nûş edüp safâ eder. Anın sâhilince gidüp Bitlîs'e karîb Kefender kal‘ası dibinde nâfi‘ olan nehir iki şakk olur. Mûdikî dağlarından <b class="calibre2">[Y 11a]</b> gelen nehirden nûş edince İskender'in feryâd [u] enîni evce peyveste olur.</p>

      <p class="arabaslik">Bitlîs şehri içinden gelen nehirden nûş edince hazz edüp atf-ı ınânı ol cânibe çevirüp Bitlîs şehrine geldikde kal‘a altında nehir yine iki kol olur. Çârsû içinden gelenden nûş edüp safâ etmez, ammâ kal‘a altından gelen nehr-i (---) nûş edince hayât-ı câvidân bulup ol sâ‘at boynuzun biri düşüp biri kalır. Hamd-i Hudâ, deyüp ol nehir kenârınca gider. Görse kim ol mahalde bu nehir bir kayadan çıkar. Anda <span class="calibre25">andan</span> cümle askeriyle meks edüp kırk gün ol ayn-ı zülâlden nûş edüp öbür karnı dahi düşüp İskender boynuzlarından halâs olup veca‘ından berî oldu."</p>

      <p class="arabaslik">Andan bu nehrin başına bir kasr-ı âlî tekye binâ edüp cemî‘i dervîşân ve ehl-i irfân zevk [u] safâ ederlerdi. Hâlâ yine mesîregâh bir yerdir.</p>

      <p class="arabaslik">Ammâ bu İskender'in Bedlîs nâmında bir hazînedârı var idi. Gâyet mubassır u müdebbir fetâ idi. Ana mâl-i firâvân verüp bu nehrin menba‘ında bir kal‘a inşâ etmiş kim azametle berkilüp fethinde âciz olup [[(---) (---) (---)]] Cemapur memleketine sefere gitmede Bitlîs hazînedâr bir kal‘a-i sengîn-bünyâd inşâ edüp adını Bitlîs kodu. Ammâ [[(---) (---) (---)]] Bâlâ bin altmış beş târîhinde Melek Ahmed Paşa efendimizle Bitlîs'e vardıkda evsâfı mufassalan tahrîr olunmuşdur.</p>

      <p class="arabaslik">Ammâ [[(---) (---) (---)]] hakkında bir tevârîhde dahi gördüm. Sedd-i Ye’cûc'u ve Mısır'da İskenderiyye kal‘asın binâ eden İskender-i Zülkarneyn'dir. İbn [[(---) (---) (---)]] <span class="calibre25">ibn</span> Tarh(?) ibn Yâfes ibn Nûh<span class="calibre26">;</span> <i class="calibre3">aleyhisselâm</i>dır. Ve bir kavilde İskender ibn Dârâp ibn Behmen ibn İsfendiyâr'dır. Dârâ [[(---) (---) (---)]]</p>

      <p class="arabaslik">Hulâsa-i kelâm bu İskender Mısır'a varup İskenderiyye kal‘asın binâ etdi. Bu İskender sebebiyle Hazret-i Hızır [[(---) (---) (---)]] Zîrâ Hızır Nebî İskender'in askerî tâ’ifesinden bir pîr-i umûr-dîde müsin kimesne idi. İskender ile Zulemât'da bile idi. [[(---) (---) (---)]] Hâlâ zindedir, derler. Ammâ bunun dahi nübüvvetinde ihtilâf vardır. Lâkin Mısır'a geldüği Kur’ân-ı azîm ile müsbetdir. Âye[t]: [[(---) (---) (---)]] <span class="calibre25">sene 601.</span></p>

      <p class="arabaslik">Müddet-i hilâfet 64 sene. Bâbil'de merhûm olup İskenderiyye'de medfûndur. [[(---) (---) (---)]] Zîrâ Mısır'da Merecü'l-bahreyn ki Nîl-i mübârek <b class="calibre2"><span class="calibre25">[Q 163b]</span></b> Dimyât boğazında deryâya mahlût olduğu yerdir, anda Hazret-i Mûsâ ile âlem-i seyâhatde ol Merecü'l-bahreyn nâm mahalle varup Hazret-i Hızır bir yetîmin gemisin delüp gark etdükde Hazret-i Mûsâ lecc edüp mâbeynlerine müfârakat düşdüğünden Cenâb-ı Bârî habîbi Muhammedü'l-Mustafâ'ya bu âyet-i şerîfi kısas göndermişdir, el-âye[t]: <a class="pcalibre pcalibre1" id="_ftnref21"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn21" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[21]</span></span></sup></span></span></a> âyeti nâzil olmuşdur. Bu âyet delîl <b class="calibre2">[Y 11b]</b> yeter kim Hazret-i Mûsâ Mısır'da sâkin idi. Merecü'l-bahreyn'de Hazret-i Mûsâ ile Hazret-i Hızır refîk olunca Mısır'a varmış olur.</p>

      <p class="arabaslik">Ve Mısır'a dâhil olan nebînin biri dahi Hazret-i Yûşa‘'dır. şehr-i Fustât ki Eski Mısır'dır, anda tevellüd etdi. Yûşa‘ bin Nûn'dur, Zennûn-ı Mısrî değildir. Bu Zennûn dahi Eski Mısır'da doğmuşdur, ammâ Kabâbıta kavminden bir hekîm-i hâzık idi. Melik Mukavkıs tarafından Hazret-i Risâlet'e elçilik ile üç Kıbtî câriyesi ve bir kılıc ve bir katır hedâyâ götürüp hazrete bu hedâyâları teslîm ederken Zennûn-ı Mısrî dahi kendüyi hazret kulluğuna teslîm edüp İslâm ile müşerref oldu.</p>

      <p class="arabaslik">Hazret-i Risâlet câriyenin birin Hazret-i Ebâ Bekir'e ihsân edüp ismine Ayn-ı şemse dedi, Muhammed-i Ekber andan müştak oldu.</p>

      <p class="arabaslik">Ve birin şâ‘ir Hassân'a ihsân edüp ismine Dürre kodu. Abdurrahmân ibn Hassân ol kızdandır.</p>

      <p class="arabaslik">Ve birin Hazret-i Resûl-i Hudâ kendüsiyçün alup ismine Câriye-i Mâriye dedi. Hazret-i İbrâhîm ibn Resûl bu Mâriye Kıbtî'den tevellüd eyledi.</p>

      <p class="arabaslik">Ba‘dehu bu Zennûn Mısır'a Amr ibnü'l-Âs ile Mısır fethinde hâzır olup şehîd oldukda Sahâbe-i kirâmdan şeyh Ukbe-i Cüheyniyyü'l-Âmirî dahi şehîd olup Zennûn ile birbirlerine karîb medfûnlardır. Ammâ bu Yûşa‘ bin Nûn peygamberdir. Mısır'dan şâm-ı Tarabulus'a varup anda medfûndur.</p>

      <p class="arabaslik">Ve Hazret-i Dânyâl'ı ve Hazret-i Ermiyâ'yı Buhtunnasr esîr edüp Mısır'ı harâb etmeğe geldikde bu iki peygamberi bile götürmüşdü. Ba‘dehu Kürdistân'a götürmüşdür.</p>

      <p class="arabaslik">Ve Hazret-i Îsâ vâlidesi Meryem Ana ile Nâbulus şehrinden hicret edüp Mısır'da Matariyye'de üç yıl sâkin olup belisân ağaçları hâsıl etdi. Rûy-i arzda ol dıraht görülmemiş idi. Tâ ol ağaçlar Ekrâdiyyûn devletine dek zâhir etmiş, ammâ hâlâ kökleri kalmışdır.</p>

      <p class="arabaslik">Ve anda Hazret-i Îsâ bir kuyu kazmışdır. Sâhib-i tâb‘ olan vüzerâ ve küberâ nehr-i Nîl çamur cereyân etdikde ol Matariyye kuyusundan içerler. Hâlâ ziyâretgâh-ı millet-i Mesîhiyye'dir.</p>

      <p class="arabaslik">Andan Hazret-i Îsâ şehr-i Behnîsâ'ya varup üç sene dahi anda vâlidesiyle sâkin oldular. Cenâb-ı İzzet Habîb'ine bu âyet-i şerîf ile Hazret-i Îsâ'nın Mısır'a dâhil olduğun bildirir: Âye[t]: <a class="pcalibre pcalibre1" id="_ftnref22"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn22" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[22]</span></span></sup></span></span></a> âyetin müfessirîn Hazret-i Îsâ'nın Mısır'a girmesi ile tefsîr etmişlerdir.</p>

      <p class="arabaslik">Cemî‘i müverrihîn ve müfessirînin kavl-i sahîhleri üzre Mısır'a bu zikr olunan (---) peygamberler girmişlerdir, ammâ Mısır'da bir peygamber medfûn değildir. İllâ iki peygamberzâdelerin biri İbn Yâmen bin Ya‘kûb, biri Efrâyim ibn Yûsuf medfûnlardır, <i class="calibre3">ve's-selâm.</i>} Ve,</p>

      <p class="Balk">Ehl-i Beyt-i Resûl'den Mısır'a dâhil olanları beyân eder</p>

      <p class="arabaslik">Evvelâ ibtidâ Hazret-i Havvâ Ana ve zevce-i Hazret-i şîs Hûrâ Ana ve Sâre Ana zevce-i Hazret-i İbrâhîm ve Âsiye Ana <b class="calibre2">[Y 12a]</b> zevce-i fir‘avn. Bâkire iken fir‘avn şehîde etdi. Âhiretde Hazret-i Risâlet'in menkûhası olsa gerekdir. Ve ümm-i Hazret-i Mûsâ Yûhayna Ana ve ümm-i Hazret-i Yûsuf ve ümm-i Hazret-i Yehûdâ ibn Ya‘kûb ve ümm-i Hazret-i Îsâ Meryem Ana. Bu kavle cemî‘i müverrihîn muttefekun-aleyhdirler. Ve,</p>

      <p class="Balk">Mısır'a dâhil olan hukemâ-yı kudemâyı beyân eder</p>

      <p class="arabaslik">Evvelâ ibtidâ Hazret-i İdrîs, kâtib ve hayyât ve hukemâ idi.</p>

      <p class="arabaslik">Ve Hazret-i Lokmân ve Fisagores-i Tevhîdî ve Timon ve Filisle ve İslavus ve Kâvus ve Yezdicürd ve Bokrât ve Sokrât ve Eflâtûn-ı ilâhî ve Eflatıs ve Arestetalis ve ilm-i rasatda Batlîmûs ve İklatimûs ve Feylekos ve Zennûn-ı Mısrî ve Ebû Alî Sinâ ve Ebülhâris. Bunlar hukemâ-yı zevî'l-ukûl kimesneler idi kim hâlâ te’lîfâtları ile amel olunur, <i class="calibre3">ve's-selâm.</i></p>

      <p class="arabaslik">İşbu Ümm-i Dünyâ Mısır'da hübût-ı Âdem'den sonra ve Âdem-i sânî Hazret-i Nûh Tûfânı'ndan sonra benî âdem edîm-i arzda tenâsül bularak niçe bin peygamberler ve niçe bin pâdişâhlar gelüp Mısır'a mutasarrıf oldular. Ammâ cümleden dârât [u] azamet ile pâdişâhlık da‘vâsında olan zamân-ı câhiliyyetde Keyûmers'dir. Nûh Necî evlâdlarındandır. Ammâ Hazret-i Risâlet'den mukaddem zamân-ı dalâletde hilâfet da‘vâsında olan mülûklar dörd tabakadır.</p>

      <p class="arabaslik">Tabaka-i ûlâ âl-i Dâdâniyân'dır. Ve,</p>

      <p class="arabaslik">Tabaka-i sâniye âl-i Keyâniyân'dır. Ve,</p>

      <p class="arabaslik">Tabaka-i sâlise âl-i Eşkâniyân'dır.</p>

      <p class="arabaslik">Tabaka-i râbi‘a âl-i Sâsâniyân'dır.</p>

      <p class="arabaslik">Bu zikr olunan gürûh-ı mekrûhun çoğu Îrân-zemîn'e ve Maverâ’ü'n-nehr'e ve diyâr-ı Irâk ve bilâd-ı Mısır'a mâlik oldular.</p>

      <p class="Balk">Fasl-ı Sâbi‘<br class="calibre1"/>
      Mu‘cizât-ı Muhammedü'l-Mustafâ berekâtıyla Mısır-ı Kâhire'yi Hazret-i Ömer hilâfetinde Amr ibnü'l-Âs feth etdiği beyânındadır</p>

      <p class="arabaslik">Evvelâ Mısır'ın sebeb-i fethi oldur kim İskender-i Kübrâ'dan sonra Yûnâniyân kavmi, cihângîr olup ekâlîm-i seb‘aya istîlâ edüp âhir Mısır'a dahi mâlik olup Kıbtî meliki olan Mukavkıs'ı boybeği pâyesine koyup Mekke ve Medîne üzre hurûc etmek içün Benî Seyf mukâbelesinden Nîl cereyân ederken yolların kat‘ edüp Nîl ile Süveys'e gemiler gitmediğinden Mekke ve Medîne kaht [u] galâ oldu.</p>

      <p class="arabaslik">Bu mahalde Hazret-i Risâlet-penâh dahi küffâr-ı hâksâra rağmen Hazret-i Ömer'i seksen bin asker ile Kudüs'e gönderüp Hazret-i Ömer bi-nefsihi Kudüs-i şerîfi feth etti. Akîbince Hazret-i Hâlid ibn Velîd'i kırk bin askerle şâm üzre serdâr edüp şâm'ı muhâsara etdikde kırk bin asker dahi imdâd yetişüp kuvvet-i bâzû ile Hâlid ibn Velîd Kral Hırkîl-i pelîd-i anîd elinden şâm-ı şerîfi feth edüp bu kadar mâl-ı ganâyimle Medîne-i münevverede Hazret-i Risâlet'e buluşup Hazret-i Risâlet, Hâlid'e Seyfullâhi'l-meslûl buyurdular.</p>

      <p class="arabaslik">Ve zamân-ı sa‘âdetlerinde ibtidâ Rûm'a sefer eden Hazret-i Hâlid'dir. Ba‘dehu Kudüs [ve] şâm keferesi isyân edüp Hazret-i Ömer hilâfetinde def‘â feth oldu. Küffâr-ı Rûm ve kavm-i Kıbtî bu Hâlid'den perîşân-hâtır olup,</p>

      <p class="arabaslik">"Ayâ bu Arab Muhammed ile hâl neye müncer ola?" derken, Hırkîl Kral Antâkıyye'den kırk <b class="calibre2">[Y 12b]</b> bin atlı ve kırk bin piyâde Rûm keferesin kal‘a-i İskenderiyye ve Mısır'a imdâd gönderüp cümle küffâr ve Kıbtîler tâze cân buldular.</p>

      <p class="arabaslik">Bu mahalde [[(---) (---) (---) (---)]] Amr ibnü'l-Âs <span class="calibre25">zamân-ı cehâletde</span> idi, ammâ kavm-i Kureyş'in mâldâr ve mün‘im vak‘ [u] vakârlı bir kimesnesi idi. Her sene şâm'a ve şehr-i Busra'ya ve Kudüs-i şerîfe [[(---) (---) (---) (---)]] Kudüs'de bulunup bir dıraht sâyesinde istirâhat ederken bir ejde<span class="calibre25">r</span>hâ-misâl bir yılan zâhir olup gayrı dıraht sâyesinde [[(---) (---) (---) (---)]] o yılan <span class="calibre31">ejdere</span> <span class="calibre25">anın üzerine</span> hücûm ederken derhâl Amr ibnü'l-Âs tîrkârlık edüp dest ber-kabza kemân edüp mâra <span class="calibre31">mürd eyledi</span> bir sehm [[(---) (---) (---) (---)]] <span class="calibre25">ok</span> urup mûra nafaka idi.</p>

      <p class="arabaslik">Hayye-i evren dahi cân havli ile pur putur olup cevelân ederken dıraht sâyesindeki [[(---) (---) (---) (---)]] <span class="calibre25">hayye</span> bîdâr olup gördü kim Amr bir hayye ile ceng edüp katl etmiş. Ol âdem Amr'a su’âl edüp,</p>

      <p class="arabaslik">"Bu ne hâldir?" der. Amr <span class="calibre25">eydir:</span> [[(---) (---) (---) (---)]]</p>

      <p class="arabaslik"><span class="calibre25">"Zahir</span> etmek isterdi <span class="calibre25">ister dedi</span>. Ben görüp bir sehm-i Muhammedî urup katl etdim" dedikde bu âdem Amr ibnü'l-Âs'ın eline ayağına düşüp [[(---) (---) (---) (---)]] <span class="calibre25">yalvardı</span> dedi. Amr eyitdi:</p>

      <p class="arabaslik">"Benim maskat-ı re’sim Mekke'dir. Âl-i Hâşimiyândan'ım" dedi. Herîf eyitdi:</p>

      <p class="arabaslik">"Dünyâ ve âhiret karındaşım ol. <span class="calibre25">Sana nice eylik ve ivâz</span> halâs eylediğinin [[(---) (---) (---) (---)]] ivazı ola dedi. Amr eyitdi:</p>

      <p class="arabaslik">"Ben ol eylüği hasbeten lillâh etdim. Ticâret ile kifâflanır bir kişiyim. İhtiyâcım Allâh'adır." (---) (---) Herîf eyitdi:</p>

      <p class="arabaslik">"Ey birâder! Ben dahi Mısır İskenderiyyesi'nde bir tüccâr-ı azîmim ve mâl-ı firâvâna mâlikim. Mısır şehri içre niçe bin kîseye ve milk [ü] emlâke <b class="calibre23"><span class="calibre30">[Q 164a]</span></b> mâlik Hâce şemmâs'ım, ammâ Kudüs'e ziyârete geldim. Hâlâ bunda garîbü'd-diyârım. Benimle İskenderiyye'ye gel, sana on <b class="calibre23"><span class="calibre41">[P 162a]</span></b> bin mümessek sikke-i Kabâbıta altun ve girân-bahâ cevâhir makûlesi eşyâlar ve gûnâ-gûn akmişe-i fâhireler verüp seni Mekke'ye iki katar deve yükü mâl-ı firâvân ile Mekke'ye gönderem" deyüp ricâ etdikde cümle müstemi‘în taraf taraf, ma‘kûl deyüp Amr dahi muhâlefet etmeyüp Kudüs'den kat‘-ı menâzil ve tayy-ı merâhil ederek on günde İskenderiyye'ye dâhil olup şemmâs'ın hânesinde mihmân olup ol sâ‘at şemmâs va‘desine vefâ edüp Amr'a on bin altun verdi.</p>

      <p class="arabaslik">Ve şehrin teferrücgâh yerine şemmâs Amr'ı götürüp seyr [ü] temâşâ ederken hikmet-i Hudâ çevgân topu gelüp Amr'ın başı üzre <span class="calibre31">gelüp karâr eyledi</span> ber-karâr olur, <span class="calibre25">karâr eder,</span> cümle huzzâr-ı meclis âlem-i hayretde kalup ta‘accüb ederler. Meğer İskenderiyye halkı mâbeyninde bir kavl-i karâr varmış kim her kimin başında çevgân topu ber-karâr olsa pâdişâh olurmuş.</p>

      <p class="arabaslik">Cümle halk bu Amr'ın başı üzre top durduğuna rîş-hand edüp Amr'ı istihzâya aldılar.</p>

      <p class="arabaslik">"Bu Arab melik mi olup milke mâlik mi olsa gerek" deyü tebessüm etdiler.</p>

      <p class="arabaslik">Amr, şemmâs'la <b class="calibre2">[Y 13a]</b> hânesine gelüp derhâl şemmâs ilm-i usturlâbda yegâne-i asr ve ferîdü'd-dehr idi. Amr'ın tâli‘ine nazar edüp gördü kim Mısır sultânlığı tahtı ve bahtı var.</p>

      <p class="arabaslik">Ale's-sabâh Amr'a yetmiş deve yükü mâl verüp Amr'ı Mısır'a gönderüp Amr, Mısır'da bir ay meks edüp Mısır'ın cümle ahvâlâtına vâkıfu'l-esrâr olup bir azîm kâfile ile Mekke'ye gelüp cümle ahâlî-i Mekke'ye ve dahi cemî‘i Sahâbe-i kirâma hedâyâların verüp kal‘a-i İskenderiyye ve Ümm-i Dünyâ Mısır'ı ol kadar medh etdi kim cümle asker-i İslâm "Âh Mısır feth olsa" deyü du‘â ederlerdi.</p>

      <p class="arabaslik">Bu mahalde Amr ibnü'l-Âs huzûr-ı Risâlet'e varup hedâyâların arz edüp Hazret-i Resûl hedâyâsın kabûl etdikde el kaldırup şeref-i İslâm ile müşerref olup Sahâbe-i kirâm zümresine ilhâk oldu.</p>

      <p class="arabaslik">Ve Hazret-i Resûl'e İskenderiyye ve Mısır'ın evsâfın be-dürüstî vasf edüp Hazret, safâ ve sürûrundan, <i class="calibre3">Allâhümme yessîr bi'l-amreyn</i> buyurdular, ve günden güne Mısır'ın ve Kostantıniyye'nin fethine Sahâbe-i kirâmı tergîb ederlerdi. Ve bir kaç kerre Mısır meliki Mukavkıs'dan Hazret-i Risâlet'e hedâyâ ve nâmeler gelüp "Yâ Muhammed! Rûm keferesi destinde mağlûb ve mazlûm olduk. Mısır'ımız elimizden aldılar" deyü acznâmeleri gelirdi.</p>

      <p class="arabaslik">Hazret-i Risâlet dahi Hicret'in altıncı senesinde Hudeybiyye gazâsından mansûr u muzaffer Ebî Zer ile Belîka(?) oğlu Hâtıb huzûr-ı Resûlullâh'a gelüp yine bunları mektûb-ı dürerbârları ile Hazret-i Resûl Mısır'da Melik Mukavkıs'a gönderüp Mısır'a sâlimîn vâsıl olup Melik Mukavkıs'ı dîne da‘vet etdiler.</p>

      <p class="arabaslik">Rivâyet muhtelif; bir kavilde nâme-i dürerbârı Mukavkıs bağrına basup İslâm ile müşerref oldu. Ve Hazret-i Zennûn ile üç kız ve bir katır ve bir kılıç gönderdiği bâlâda tahrîr olunmuşdur. Beyt:</p>

      <p class="beyit"> Fekâlû yub‘asu nasrun ileynâ</p>

      <p class="arabaslik"> Ve hattâ yeftehullâhu aleynâ<a class="pcalibre pcalibre1" id="_ftnref23"></a> <a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn23" title=""><span class="MsoFootnoteReference"><span class="calibre27"><b class="calibre2"><sup class="calibre28"><span class="calibre27"><span class="calibre29">[23]</span></span></sup></b></span></span></a></p>

      <p class="arabaslik">Ammâ Hazrete gâyet mahabbet etdüği tahkîkdir. <i class="calibre3">el-Uhdetü ale'r-râvî.</i></p>

      <p class="arabaslik">Ba‘dehu Ebî Zer ile Belîka(?) oğlu Hâtıb, Mukavkıs tarafından gelüp Hazret-i Risâlet'e Mısır'ın âb [u] havâsın ve nebâtât [u] giyâhâtın ve me’kûlât [u] meşrûbât [u] hubûbâtın ol kadar medh etdi kim Hazret-i Risâlet safâsından Mısır hakkında birkaç hadîs-i şerîf buyurdular.</p>

      <p class="arabaslik">Ve mukaddemâ Mısır hakkında tasrîhan ve tenzîhen ve alâ-tarîkı'l-kasas nâzil olan âyet-i şerîfleri Ashâb-ı güzîne tilâvet edüp Mısır gazâsına ümmetini kandırırlardı.</p>

      <p class="Balk3">Fasl-ı Sâmin<br class="calibre1"/>
      Mısır hakkında sarîhan ve kinâyeten ve tenzîhen nâzil olan âyet-i şerîfleri beyân eder</p>

      <p class="arabaslik"><i class="calibre3">Zikrü'l-mevâzı‘ elleti vaka‘a fîhâ zikrü Mısır (...) sarîhan ve kinâyeten</i> <a class="pcalibre pcalibre1" id="_ftnref24"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn24" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[24]</span></span></sup></span></span></a> âye[t] alâ-tarîkı'l-hikâye <a class="pcalibre pcalibre1" id="_ftnref25"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn25" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[25]</span></span></sup></span></span></a> Âye[t] an-hikâyeti Yûsuf <i class="calibre3">aleyhi's-selâm</i>: <a class="pcalibre pcalibre1" id="_ftnref26"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn26" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[26]</span></span></sup></span></span></a> Âye[t]: <a class="pcalibre pcalibre1" id="_ftnref27"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn27" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[27]</span></span></sup></span></span></a> ve hikâye-i Fir‘avn <b class="calibre2">[Y 13b]</b> âye[t]:<a class="pcalibre pcalibre1" id="_ftnref28"></a> <a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn28" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[28]</span></span></sup></span></span></a> Ve an-hikâyeti Yûsuf. Âye[t]: <a class="pcalibre pcalibre1" id="_ftnref29"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn29" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[29]</span></span></sup></span></span></a> Âye[t]: <a class="pcalibre pcalibre1" id="_ftnref30"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn30" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[30]</span></span></sup></span></span></a> Âye[t]: <a class="pcalibre pcalibre1" id="_ftnref31"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn31" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[31]</span></span></sup></span></span></a> Âye[t]: <a class="pcalibre pcalibre1" id="_ftnref32"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn32" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[32]</span></span></sup></span></span></a> An hakkı İsâ ve Meryem. Âye[t]: <a class="pcalibre pcalibre1" id="_ftnref33"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn33" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[33]</span></span></sup></span></span></a> Âye[t]: <a class="pcalibre pcalibre1" id="_ftnref34"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn34" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[34]</span></span></sup></span></span></a> Âye[t]: <a class="pcalibre pcalibre1" id="_ftnref35"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn35" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[35]</span></span></sup></span></span></a> Âye[t]: <a class="pcalibre pcalibre1" id="_ftnref36"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn36" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[36]</span></span></sup></span></span></a> Âye[t]: <a class="pcalibre pcalibre1" id="_ftnref37"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn37" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[37]</span></span></sup></span></span></a> Âye[t]: <a class="pcalibre pcalibre1" id="_ftnref38"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn38" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[38]</span></span></sup></span></span></a> Âye[t]: <a class="pcalibre pcalibre1" id="_ftnref39"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn39" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[39]</span></span></sup></span></span></a> Âye[t]: <a class="pcalibre pcalibre1" id="_ftnref40"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn40" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[40]</span></span></sup></span></span></a> Âye[t]: <a class="pcalibre pcalibre1" id="_ftnref41"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn41" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[41]</span></span></sup></span></span></a> Âye[t]: <a class="pcalibre pcalibre1" id="_ftnref42"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn42" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[42]</span></span></sup></span></span></a> Âye[t]: <a class="pcalibre pcalibre1" id="_ftnref43"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn43" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[43]</span></span></sup></span></span></a> Ba‘zı müfessirîn "Rabve"den murâd Mısır'dır, derler. Ba‘zılar şâm-ı cennet-meşâmdır, derler, ammâ ale'l-ıtlâk Mısır, demiş çokdur. Âye[t]: <a class="pcalibre pcalibre1" id="_ftnref44"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn44" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[44]</span></span></sup></span></span></a> Âye[t]:  <a class="pcalibre pcalibre1" id="_ftnref45"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn45" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[45]</span></span></sup></span></span></a> Âye[t]: <a class="pcalibre pcalibre1" id="_ftnref46"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn46" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[46]</span></span></sup></span></span></a> Âye[t]: <a class="pcalibre pcalibre1" id="_ftnref47"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn47" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[47]</span></span></sup></span></span></a> </p>

      <p class="arabaslik">Ba‘zı müverrihîn bâğ-ı İrem İskenderiyye'dir, demişler. Ammâ müverrih-i âlem <i class="calibre3">Hıtat-ı Makrîsî,</i></p>

      <p class="arabaslik">"Mısır'ın cenbinde Sebîl-i Allâm olan yerde idi, Cenâb-ı Allâh nihân eyledi" der. Hattâ ol Sebîl-i Allâm mahallinde ba‘zı cevâhir taşlar bulunup bin guruşa bey‘ olunduğun hakîr görmüşüz.</p>

      <p class="metin7">Ba‘zı müverrihîn kavli üzre bâğ-ı İrem şâm kurbundadır. Hattâ âl-i Emeviyyûn asrında bir A‘rabî devesin yitirüp ararken bir câ-yı behişte girüp berk [ü] bârândan semerât [u] müsmirâtından ahcâr [u] eşcârâtından bir tobra doldurup şâm'da halîfeye götürüp eşyâları arz etdikde ma‘lûmları oldu kim bâğ-ı İrem şâm kurbundadır. Ammâ Mısır'dadır, demiş çokdur. Zîrâ bâğ-ı İremi binâ eden şeddâd ibn Âd'ın vatan-ı aslîsi Mısır'da şehr-i İsvân'dır. Bâğ-ı İrem Mısır'da olması akrebdir, demişler.</p>

      <p class="metin8">Ezîn-cânib Mısır hakkında. Âye[t]: <a class="pcalibre pcalibre1" id="_ftnref48"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn48" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[48]</span></span></sup></span></span></a> Âye[t]:  <a class="pcalibre pcalibre1" id="_ftnref49"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn49" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[49]</span></span></sup></span></span></a></p>

      <p class="arabaslik">Hakkâ ki Mısır'ın askerî tâ’ifesinde fâsık ve zorba ve lûtî ve zânî gâyet çokdur. Âye[t]: <a class="pcalibre pcalibre1" id="_ftnref50"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn50" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[50]</span></span></sup></span></span></a></p>

      <p class="arabaslik">Ve cümle re‘âyâ ve berâyâsı kavm-i ferâ‘inedir. Âb [u] havâsının hükmü üzre cebbârlardır. Hâbil [ü] Kâbil'den berü iki fırkadırlar. Biri Benî Harâm ve biri Benî Cüzâm'dır. Subh u mesâ birbiriyle ceng edüp gâlib olan mağlûbun avreti karnın yarup karnındaki oğlunı katl eder. Böyle bir cebbâr [u] anîd kavimdir. Ve âb-ı Nîl'i nûş eden atları dahi şerrânîdir. Ve yine anların hakkında Cenâb-ı Allâh bu âyeti nâzil etmişdir. Âye[t]: <a class="pcalibre pcalibre1" id="_ftnref51"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn51" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[51]</span></span></sup></span></span></a></p>

      <p class="arabaslik">Ammâ Cenâb-ı Bârî'nin <b class="calibre2">[Y 14a]</b> nazarı ta‘alluk etdüği şehr-i kadîmî olmak ile cebbâr ve fâsık ve lûtî ve zânî ve zorba ve zemmâm ve nemmâm (---) mu‘ammer olmayup belâsın bulur.</p>

      <p class="arabaslik">Ve hikmet-i Hudâ çekirge dahi Mısır'da mu‘ammer olmaz. Bi-emrillâhi ta‘âlâ cemî‘i zamânda mahsûlâtına çekirgeden <span class="calibre25">zarâr</span> isâbet etmez. Hattâ Sene 1088(?) târîhinde Abdurrahmân Paşa Mısır vâlîsi iken eyle çekirge yağdı kim şems-i âteştâbı bî-tâb edüp rûy-ı semâ <span class="calibre25">ebr-i</span> siyâh olup gün yüzü görünmez oldu. Ba‘dehu rûy-ı arza nüzûl edince azamet-i Hudâ Mısır'ın ve cemî‘i kurâ ve kasabâtların sagîr [ü] kebîrleri ıyd-ı adhâ edüp (---) (---) edüp tenâvül edüp bir günde vücûdın münkatı‘ etdiler. Ve bakıyyetü'd-dendânı tayerân edüp nehr-i Nîl'e gark oldular.</p>

      <p class="arabaslik">Ve bir rivâyette bakıyyesi rîh-i akîmden helâk oldular. Hattâ Resûl-i kibriyânın zamân-ı sa‘âdetlerinde şehr-i Mekke'ye ve vâdî-i Fâtıma'ya çekirge <b class="calibre2"><span class="calibre25">[Q 164b]</span></b> istîlâ eyledi. Ehl-i Mekke,</p>

      <p class="arabaslik">"Yâ Resûlullâh! şehrimize çekirge istîlâ eyledi. Hâl neye müncer olur?" dediklerinde Hazret el açup,</p>

      <p class="arabaslik">"İlâhî! Bu haşerâtı Mısır'a gönder" deyü du‘â ederler. Cümle Sahâbe-i kirâm,</p>

      <p class="arabaslik">"Amân yâ Resûlullâhi! Mekke ve Medîne'de olan <b class="calibre2"><span class="calibre31">[P 162b]</span></b> ümmetlerinin ma‘îşetleri cümle Mısır'dan gelir. Bu çekirge Mısır'a varınca kaht [u] galâ olur" derler. Hazret buyururlar kim,</p>

      <p class="metin9">"Siz elem çekmen. Mısır Cenâb-ı Allâh'ın hıfz [u] emânındadır. Ve Kinânetullâh Mısır'dır. Ve Mısır'ın hıfz [u] hırâsetine necâyib ya‘nî nücebâ me’mûrlardır. Cümle yetmiş ricâlullâhdır. Anda zâlim ve fâsık ve muzır mahlûk mu‘ammer olmaz" buyururlar. Hakîkat cümle çekirge Mekke'den Mısır'a gelince cümlesi helâk olur. İlâ hâze'l-ân eyle du‘â olmuşdur kim Mısır'a hakâret nazarıyla bakan hor u hakîr olur, adâlet eden, selâmet bulur. Beyt:</p>

      <p class="arabaslik"> Adâlet edeler Mısr-ı kadîme</p>

      <p class="arabaslik"> Azîz eder anı Mısr-ı na‘îme</p>

      <p class="arabaslik">Mısır hakkında niçe yüz âyet-i şerîfe vardır. Ammâ kuvvet-i hâfızamız sebebiyle ilhâm-ı Rabbânî olup bu âyet-i şerîfleri tahrîr etdik. Ammâ,</p>

      <p class="Balk4">Resûl-i kibriyâ ve Muhammedü'l-Mustafâ ümmetin Mısır fethine tergîb edüp Mısır hakkında buyurdukları hadîs-i şerîfleri beyân eder</p>

      <p class="metin8"><i class="calibre3">Zikrü'l-ehâdîs elletî verade fîhâ zikrü Mısr.</i> <a class="pcalibre pcalibre1" id="_ftnref52"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn52" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[52]</span></span></sup></span></span></a></p>

      <p class="arabaslik">Zîrâ Hazret-i İbrâhîm'in evlâdı Hazret-i İsmâ‘îl Mısır'dan Kabâbıta kızı Hâcer Ana'dandır. Hazret-i Resûl Hazret-i İbrâhîm İsmâ‘îl zürriyetindendir. Ümm-i Resûl Mısır'dan olmuş olur.</p>

      <p class="arabaslik">Bu hadîs Hâcer Ana ve Mısır hakkındadır. <a class="pcalibre pcalibre1" id="_ftnref53"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn53" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[53]</span></span></sup></span></span></a> </p>

      <p class="metin8">[Hadis]: <a class="pcalibre pcalibre1" id="_ftnref54"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn54" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[54]</span></span></sup></span></span></a> ya‘nî esmerü'l-levn Ca‘der kavm-i Kıbtî'dir. [Hadis]: <a class="pcalibre pcalibre1" id="_ftnref55"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn55" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[55]</span></span></sup></span></span></a> [Hadis]: <a class="pcalibre pcalibre1" id="_ftnref56"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn56" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[56]</span></span></sup></span></span></a> [Hadis]: <b class="calibre2">[Y 14b]</b> <a class="pcalibre pcalibre1" id="_ftnref57"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn57" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[57]</span></span></sup></span></span></a> buyurmuşlardır.</p>

      <p class="arabaslik">Ve bu Mısır hakkında niçe hadîs-i şerîfler vardır, ammâ hakîr bu kadar ile iktifâ etdik.</p>

      <p class="arabaslik">Ve niçe ulemâ ve meşâyih [ve] şu‘arâ Mısır hakkında kasîdeler etmişlerdir. Hattâ Mısır hakkında Hazret-i eş-şeyh el-Kindî <i class="calibre3">rahmetullâhi aleyh</i> buyururlar kim:</p>

      <p class="arabaslik">"Lâ yü‘lemu beledün fî aktâri'l-arz esnâllâhü aleyhi fi'l-kur’ân bi-misli hâzâ's-senâ velâ vesafahü bi-misli hazâ'l-vasf velâ eşhede lehü bi'l-keremi gayre Mısr"<a class="pcalibre pcalibre1" id="_ftnref58"></a> <a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn58" title=""><span class="MsoFootnoteReference"><span class="calibre27"><b class="calibre2"><sup class="calibre28"><span class="calibre27"><span class="calibre29">[58]</span></span></sup></b></span></span></a></p>

      <p class="arabaslik">Ve İmâm şâfi‘î ve İmâm Ebü'l-Leys ve Ömer ibnü'l-Fârız dahi Mısır'ı ol kadar medh etmişlerdir kim gûyâ İremezâtü'l-imâdı medh etmişlerdir.</p>

      <p class="arabaslik">Ammâ Hazret-i Risâlet-penâh Sahâbe-i güzînini Mısır fethine tergîben bâlâda tahrîr olunan hadîs-i şerîfler ile Mısır'ı medh ederlerdi, ammâ zamân-ı sa‘âdetlerinde cânib-i erba‘aya gazâ ve seriyye etmeden ârâm bulmayup <i class="calibre3">el-umûru merhûnetün bi-evkâtihâ<a class="pcalibre pcalibre1" id="_ftnref59"></a></i> <a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn59" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[59]</span></span></sup></span></span></a> deyüp gayrı dünyâlara sefer ederlerdi.</p>

      <p class="arabaslik">Bi-emri Hudâ civâr-ı rahmete teşrîf buyurup hilâfet emîrü'l-mü’minîn Hazret-i Ebâ Bekir'e intikâl etdi. Anların devletinde dahi beyne's-Sahâbe tefrîka düşüp gûnâ-gûn hâdisât zuhûr edüp Mısır cânibine bakmağa iktidârları olmayup anlar dahi <a class="pcalibre pcalibre1" id="_ftnref60"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn60" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[60]</span></span></sup></span></span></a> emrine imtisâl edüp serîr-i hilâfet Hazret-i Ömerü'l-Fârûk'a nasîb olup Mısır fethine azîmet eyledi.</p>

      <p class="Balk5">el-Faslu't-tâsi‘<br class="calibre1"/>
      Zikr-i feth-i Mısır fî-hilâfeti Hazret-i Ömer ibnü'l-Hattâb an-yedi Amr ibnü'l-Âs <br class="calibre1"/>
      <i class="calibre3"><span class="calibre39">radıyallâhu anhümâ</span></i></p>

      <p class="arabaslik">Cemî‘i müverrihînin kavl-i sahîhi bunun üstündedir kim ibtidâ bilâd-ı Mısır, ümmet-i Muhammed destine girdüği Hazret-i Risâlet-penâh'ın intikâlinden on sekiz sene sonra Hazret-i Ömer hilâfetinde Hırkîl nâm kral Kudüs-i şerîfe istîlâ edüp tekrâr yine Hazret-i Ömer kırk bin asker ile Kudüs-i şerîfi feth edüp vilâyet-i Mısır üzre Amr ibnü'l-Âs'ı ve Esved ibnü'l-Mikdâd'ı Mısır fethine kırk bin asker ile gönderüp kendüler Mekke-i mükerremeye müteveccih oldular.</p>

      <p class="arabaslik">Beri cânibde Amr ibnü'l-Âs dörd bin beş yüz fârisü'l-hayl Urbân ve dörd bin güzîde asker-i azebistân piyâde pehlivân yiğitler cem‘ edüp kat‘-ı menâzil ve tayy-i merâhil ederek Mısır'a karîb Arîş ile Rımh mabeynine Amr ibnü'l-Âs gelüp meks etdükde Hazret-i Ömer tarafından bir kâsıd gelüp bir nâme getürdü. Mefhûm-ı kelâm:</p>

      <p class="arabaslik">"Yâ Amr! Nâmem vusûlünde eğer Mısır hâkine kadem basmış isen Mısır üstüne yürü. İşin Allâh âsân eylesin. Ve illâ eğer hâk-i Mısır'a duhûl etmemiş isen asker-i İslâm ile avdet edüp beri tarafda Irâk memleketinde Ummân gazâsı vâki‘ oldu, elbette avdet edüp gelesin."</p>

      <p class="arabaslik">Bu nâme kırâ’at olundukda cümle iş erlerin ve ahâlî-i vilâyeti cem‘ edüp,</p>

      <p class="arabaslik">"Bu Arîş arz-ı Mısır mıdır, yohsa arz-ı Filistîn midir?" <b class="calibre2">[Y 15a]</b> deyü su’âl etdiler. Cümle ahâlî-i vilâyet,</p>

      <p class="arabaslik">"Yâ Amr! Bu Arîş arz-ı Mısır'ın iki menzil dâhilindedir" deyü şehâdet edince Hazret-i Ömer'e nâmeler tahrîr edüp heccânlar ile nâmeyi Hazret-i Ömer tarafına gönderüp beri tarafda Amr ibnü'l-Âs "Mütevekkilen alallâh" deyüp Mısır üzre müteveccih oldular.</p>

      <p class="arabaslik">Melik Mukavkıs Fustât şehridir kim hâlâ Eski Mısır derler anda boybeği nâmıyla hâkim idi, hükûmet-i Yunâniyân'da idi. Mukavkıs Eski Mısır'a âlet-i mülâhaza kapanup pes-i perdeden Amr ibnü'l-Âs'a nâmeler gönderdi.</p>

      <p class="arabaslik">Beri tarafda Rûm kralı Hırkîl nâm la‘în Antâkıyye ve Tarabulus ve Sayda ve Akka nâm mahalden bin pâre gemi ile İskenderiyye kal‘asına altmış bin küffâr-ı dûzah-karâr imdâd gönderüp cümlesi İskenderiyye'den asker-i İslâm üzre hücûm edüp Bilbeys nâm şehir fezâsında cenge âheng etdiler.</p>

      <p class="arabaslik">Bir ay kâmil ceng [ü] cidâl ve harb [u] kıtâl olup iki asker birbirine karıldı ve katıldı. Tarafeynden hadeng ve zenberekler atıldı. Gûyâ iki deryâ telattum etdi. Biri leşker-i dîn, biri tersâ-yı bî-dîn birbirine girüp guzât-ı müslimîn meydân-ı ma‘rekede rezme girdi. Kimi baş aldı ve kimi verdi. Beyt:</p>

      <p class="arabaslik"> Sökerdi cevşeni pulâd-ı nîze</p>

      <p class="arabaslik"> Vedâ eylerdi ten cân-ı azîze</p>

      <p class="arabaslik">Eyle ceng-âşûb oldu kim arz-ı Hâsân'da küştelerden püşteler oldu. Asker-i İslâm'a Cenâb-ı Bârî nusret verüp küffâr münhedim oldu.</p>

      <p class="arabaslik">Ol cengde Eşkaf-ı Kıptî nâm [kimesne] Mukavkıs'dan mektûblar getirüp bu cengde bulunmuş idi. Rûmîlerin münhedim olduğun görüp Mısır'da Mukavkıs'a haber eyledi. Kıbtîler Rûmîlere ta‘nalar etmeğe başladılar.</p>

      <p class="arabaslik">Andan asker-i İslâm Kavâsır nâm mahalde hayme ve hargâhların kurup meks etdiler. Ve Kabâbıta kavmi,</p>

      <p class="arabaslik">"Bu asker-i Arab <span class="calibre25">ne</span> gayet kuvvetli askerdir ki bizim Mukavkıs melek gibi melikimizi askeriyle münhezim edüp esîr etdi. Andan (---) (---) gibi kuvvetli askeri Arab elinde esîr-bend olup anlar da münhezim oldular" deyü birbirleriyle söyleşirlerdi. Ba‘zılar eydir:</p>

      <p class="arabaslik">"Bu Arab kavmi bir kavimdir kim bizim Mukavkıs Melik'in mahabbet etdiği Muhammed-i Arabî askeridir. Anlar ne cânibe teveccüh ederlerse mansûr [u] muzaffer olurlar" deyü meşveret ederlerdi.</p>

      <p class="arabaslik">Andan asker-i İslâm Bilbeys'den kalkup Hânke şehri kurbunda Ümm-i Denînî nâm mahalde meks etdiler. Bu tarafdan küffâr askeri Eski Mısır'dan hurûc edüp sahrâ-yı Hânkâh'da tekrâr iki asker cenge dürüşdüler ve yedi sâ‘at-i nücûmî uruşdular. Tâ ahşama dek azîm ceng eylediler. Vakt-i gurûb olmağile barışdılar. Ol gün Sahâbe-i kirâmdan yetmiş âdem şerbet-i şehâdeti nûş etdiler. (---) (---) <i class="calibre3">rahmetullâhi aleyh.</i></p>

      <p class="arabaslik">Ertesi ale's-sabâh Hazret-i Ömer tarafından dörd bin bahâdır pâk ü güzîde asker-i nâdir imdâda gelüp <b class="calibre2"><span class="calibre25">[Q 165a]</span></b> <b class="calibre2"><span class="calibre31">[P 163a]</span></b> cüyûş-i müslimîn tâze cân buldu.</p>

      <p class="arabaslik">Ve ol gün kal‘a-i Bâbü'l-bûn'ı <b class="calibre2">[Y 15b]</b> muhâsara edüp anda dahi bir ceng-i azîm oldu. Âhir Zübeyr ibn Avâm ve Esved ibn Mikdâd serdengeçdi olup darb-ı mancınık ile kal‘anın münhedim olan yerlerinden yürüyüş edüp kal‘ayı feth edüp guzât-ı müslimîn mâl-ı ganâyim ile muğtenim oldular.</p>

      <p class="arabaslik">Hamd-i Hudâ kal‘a fethi mahallinde dörd bin güzîde asker iki bin heccâna ikişer ikişer süvâr olup imdâda geldiler. Cümle asker seksen bin oldu.</p>

      <p class="arabaslik">Ve Hazret-i Ömer'den <a class="pcalibre pcalibre1" id="_ftnref61"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn61" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[61]</span></span></sup></span></span></a> nâmeleri gelüp asker-i İslâm içinde bir sürûr [u] şâdmânlar oldu kim cümle diyâr-ı Mısır'da olan küffâra bîm ü ra‘b müstevlî oldu.</p>

      <p class="arabaslik">Andan Amr ibnü'l-Âs meşveret edüp Mısır'ın cânib-i erba‘asın nehb [ü] gâret edüp ba‘dehu Mısır'ı muhâsara etmeği revâ görüp İskenderiyye kal‘asına müteveccih oldular.</p>

      <p class="arabaslik">Buhayre diyârından kat‘-ı menâzil ederek İskenderiyye kal‘asın muhâsara etdiler. Ammâ ne çâre deryâ tarafından küffâr-ı bed-girdârın tâzeden tâze imdâdı gelmede, ammâ asker-i İslâm derûn-ı dilden kal‘aya sarılup kâmil tokuz ay muhâsara edüp içinde olan Kıbtî askeri amân ile çıkup Demenhûr şehri cânibinde Hûş-ı Îsâ şehrine gitdiler. Ve içinde olan Hırkîl la‘în cünûd-i cünübü krallarının re’y [ü] tedbîri ile sulhu kabûl etmeyüp cenge âheng etdiler.</p>

      <p class="arabaslik">Âhirü'l-emr Hicret-i Nebeviyye'nin on tokuzuncu sâlinde Kayseriyye'de Hırkîl nâm kral-ı la‘în mürd olıcak İskenderiyye'de mahsûr olan küffâr-ı Rûm'a vâveylâ düşüp asker-i İslâm dahi bu haberden âgâh olup kal‘anın mancınıkdan münhedim olan yerlerinden cüyûş-ı muvahhidîn yürüyüş edüp hicretin yigirminci senesinin mâh-ı Muharrem'inde yevm-i cum‘ada kal‘a-i cennet-âbâd-ı İskenderiyye-i sengîn-bünyâd feth olup içinde olan küffâr gemilerine süvâr olup Akka ve Sayda'ya ve ba‘zılar tâli‘-i menhûsunu remil edüp Remle şehrine gitdiler. Asker-i İslâm kal‘a-i İskenderiyye'yi zabt edüp düyûr [u] bıtrîkhânelerin câmi‘ ve mesâcid ve tekyeler inşâ olunup ilâ-hâze'l-ân âyîn-i Muhammedî olur.</p>

      <p class="arabaslik">Ve Amr ibnü'l-Âs Hazret-i Ömer'e müjdesiyle on bin sandûka altun ve niçe kerre yüz bin âlât-ı silâh defteriyle gönderüp Hazret-i Ömer'e vâsıl oldukda Hazret-i Ömer'den yarlığ-ı belîğler gelüp,</p>

      <p class="arabaslik">"Elbette Mısır'a mâlik olasın. Leb-i deryâda olan kal‘alara nazar etmeyesin, muhâfazası müşkildir. Her çend küffâr gemilerle gelse istîlâ eder, ammâ küffâr kara câniblerine gelse bi-emrillâh münhezim olur" deyü nâmeler ile hil‘at-ı fâhireler geldi.</p>

      <p class="arabaslik">Asker-i İslâm İskenderiyye'de ol kadar mâl-ı ganâyime mâlik oldular kim ednâ mertebe herkes yüzer bin Takyanosî altuna ve bu kadar kâlây-ı zî-kıymete mâlik oldular.</p>

      <p class="arabaslik">Bu kerre Hazret-i Serdâr-ı ekrem Amr ibnü'l-Âs zamân-ı cehâletde Kudüs'den İskenderiyye'ye gelüp Hâce şemmâs'ın hânesine müsâfir olup Çevgân meydânında Amr'ın başına <b class="calibre2">[Y 16a]</b> çevgân topu konmuş idi. Amr'ın hâtırına gelüp doğru şemmâs'a varup şemmâs'ı sâhib-firâş buldu. Birkaç gün mu‘âlece etdirüp şemmâs tâze cân bulup şemmâs'a yetmiş deve mâl-ı hazâyin ihsân eyleyüp şemmâs'ı dîne da‘vet eyleyüp bilâ-tereddüd şemmâs dîn-i İslâm ile müşerref oldu.</p>

      <p class="arabaslik">Ve Melik Mukavkıs İskenderiyye'de olan guzât-ı müslimîne etrâf kurâlarından me’kûlât [u] meşrûbât makûlesinden hedâyâlar gönderüp asker-i İslâm'ı ganîmet ederdi. Ammâ yine Mukavkıs Rûm askeriyle Eski Mısır'da kapanmış idi. Zîrâ Rûm elinde mecbûr idi. İnşâallâhu ta‘âlâ aşağıda İskenderiyye evsâfı ale't-tafsîl tahrîr olunur.</p>

      <p class="Balk">Evsâf-ı muhâsara-i Mısır-ı Kâhire be-dest-i Hazret-i Amr ibnü'l-Âs</p>

      <p class="arabaslik">Hicret-i Nebeviyye'nin yigirmi bir senesinde Hazret-i Ömer halîfe iken Hazret-i Amr ibnü'l-Âs deryâ-misâl asker ile şehr-i Fustât ki Eski Mısır'dır, anı muhâsara etmeğe me’zûn olduğu mahal Kudüs-i şerîf fethinden sonra şâm-ı şerîfin dördüncü seferinde şâm kurbunda Hâbiyye nâm mahalde Hazret-i Ömer'den Amr ibnü'l-Âs dörd bin benâm asker-i İslâm ayrılup şâm'dan Mısır üzre giderken ibtidâ diyâr-ı Askalân'ı ve kal‘a-i Yâfa'yı ve kal‘a-i Tîne'yi ve kal‘a-i Dimyât'ı ve kal‘a-i Burlos'u ve kal‘a-i Reşîd'i ve kal‘a-i (---) (---) (---).</p>

      <p class="arabaslik">Andan Hûş şehrin ve kal‘a-i Feyyûm'u ve kal‘a-i Behnîsâ'yı feth edüp ba‘dehu Mısr-ı atîka sarıldılar. Üç ay cengden sonra üçüncü def‘ada gelen imdâd askerinin nâmdârlarından Zübeyr ibn Avâm ve Mikdâd ibn Esved ve İbâdet ibnü's-Sâmıt bu makûle nâmdârlar serdengeçdi olup içinden amân ile Mukavkıs Melik cümle etbâ‘ıyla çıkup Hûş-ı Îsâ tarafına gidüp Mısır içinde mutahassın olan Rûm küffârı dahi muhâsaraya tahammül edemeyüp anlar dahi kal‘ayı amân ile teslîm edüp Nîl ile Dimyât'a gitdiler. Cemî‘i kenîseleri cevâmi‘ ve nûr-ı levâmi‘ oldu.</p>

      <p class="arabaslik">Bu feth [u] fütûhun müjdesi Hazret-i Ömer'e vâsıl olup cümle Sahâbe-i kirâm ve ehl-i Mekke ve Medîne şâdumânîler edüp Hazret-i Ömer kıbelinden Amr ibnü'l-Âs'a yarlığ-ı belîğ ile müstakıllen Mısır hükûmeti gelüp Amr ibnü'l-Âs adl [ü] adâlete başlayup Mısır'ı amâr etmeğe ihtimâm etdi.</p>

      <p class="arabaslik">Hicretin yigirmi bir senesinde Amr ibnü'l-Âs haymesi yerinde bir câmi‘-i kebîr ve bir hammâm binâ edüp ismine Hammâm-ı Fâre kodular. Ol hammâmın temelinde bir gâr çıkup dünyâyı sıçan müstevlî olduğundan Hammâm-ı Fâre dediler. Meğer cümle mûşların mutalsamı imiş.</p>

      <p class="arabaslik">Ve ol sene Cîze şehri cânibinde bir kal‘a binâ etdi.</p>

      <p class="arabaslik">Ve Ümmü'l-kıyâs cezîresinde dahi bir kal‘a binâ edüp ismine kal‘a-i Ravza kodu. Hâlâ ol cezîreye Ravza adası derler ki <i class="calibre3">ravzatun min riyâzi'l-cennet'</i>den nişân verirmiş. Hâlâ âsâr-ı binâları zâhir ü bâhirdir.</p>

      <p class="arabaslik">Ve Amr ibnü'l-Âs Mısır'ın etrâfında mutî‘ olan Urbân tâ’ifesinden evvelâ kabâ’il-i Benî Mâlik Habîr oğlu kabîlesidir.</p>

      <p class="arabaslik">Andan kabîle-i Benî şükr, Cebelü'l-kebş <b class="calibre2">[Y 16b]</b> üzre sâkin olup fustât nâm haymeleri yerine bir şehir binâ edüp ismine Fustât-ı şükür dediler. İbtidâ ismi Cebelü'l-kebş idi. Zîrâ anda kehene-i kudemâ asrında anda bir tuc koç var idi. Gâyet musanna‘ tılısm idi. Kaçan kim ol koç eşinip gıjgırsa Mısır'a koyun ziyâde gelirdi. Anıniçün Cebelü'l-kebş derler.</p>

      <p class="arabaslik">Ve kabîle-i Benî Hâcer ve kabîle-i Benî Seyf ve kabîle-i Nâfi‘ ve kabîle-i Hemdânî bunlar gelüp Amr ibnü'l-Âs'a mutî‘ olup Cîze câniblerinde tâ Mağrib-zemîn'de Evcile'ye varınca tavattun etdiler.</p>

      <p class="arabaslik">Ve kabîle-i İbn Hümâm ve kabîle-i Benî Cevvâre ve kabîle-i Benî Âyid bunlar dahi itâ‘at edüp Sa‘îd-i âlî'de vatan tutdular.</p>

      <p class="arabaslik">Ve Melik Mukavkıs Amr ibnü'l-Âs'a bir Mısır hazînesi zeheb-i mümessek verüp Mısır'ın cânib-i kıblesinde kal‘aya havâle cebel-i Mukattam üzre ve dâmeninde vatan edinmeği ricâ eyledi. Amr ibnü'l-Âs'a Mukavkıs'ın verdiği altun-ı Tavtîs'i kabûl etmeyüp Hazret-i Ömer'e neccâb ile Medîne'ye arz etdi. Hazret-i Ömer rızâ vermeyüp mektûb-ı dürerbârlarında buyurmuşlar kim,</p>

      <p class="arabaslik">"Yâ Amr! Ol bir arz-ı mübârekedir. Mü’minlerin mevtâsıyçün garâfe eyle. Zîrâ anda kabr-i evvel Megâfir'den(?) Hazret-i Âmir medfûndur. Ve Sefah'dan(?) beş nefer kimesne medfûndur. Ve Hudâfe oğlu Abdullâh-ı Sehîmî ve Abdullâh bin Hâris-i Zebîdî, Zebîd Yemen şehirlerinden bir şehirdir. Ve Ebû Nasr-ı Gaffârî ve Âmir ibn Ukbe-i Cüheynî medfûnlardır. Ve kable't-Tûfân niçe bin peygamberler medfûndur. Ve ba‘de't-Tûfân niçe peygamberzâdeler medfûndur. Garâfe-i müslimînden gayrı olmaz" deyü Hazret-i Ömer nâmesinde tahrîr edüp Amr dahi Mukavkıs'a ol mahalli vermeyüp hâlâ garâfe-i kübrâdır kim cemî‘i kibâr-ı kümmelîn-i Mısır anda medfûndır. İnşâallâh mahallinde tahrîr olunur.</p>

      <p class="arabaslik">Ve İbnü'l-Hakem <i class="calibre3">rahmetullâhi aleyh</i> kavli üzre Kudüs-i şerîfde Halîlü'r-rahmân cebelinden Mısır üzre havâle bu cebeldir <span class="calibre25">cebel-i Mukattam </span><span class="calibre31">cebel-i azîm,</span> andan cebel-i Tûr-ı Sînâ, andan cebel-i Yenbû‘ ve cebel-i Arafât andan nehr-i Murâd kenârınca Ruha ve Haleb'e Rîha ve Lâtıkıyye'den leb-i deryâ ile yine tâ Mısır'a gelince Arz-ı Mukaddes'dir demiş.</p>

      <p class="arabaslik">Ve Ka‘bü'l-Ahbâr dahi bu kavle zâhibdir, ammâ ba‘zı müfessirîn ü muhaddisîn ve müverrihîn müttefekun-aleyhdirler kim Arz-ı Hâsân Bilbeys şehridir. Andan Mısır'a varınca Arz-ı Mukaddes değildir, demişler. <i class="calibre3">Fefhem bi-kavlin sahîh.<a class="pcalibre pcalibre1" id="_ftnref62"></a></i> <a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn62" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[62]</span></span></sup></span></span></a></p>

      <p class="arabaslik">Ammâ Kıbtî tevârîhlerinde "Cebel-i Mukattam altında medfûn olanlar yevm-i ba‘s olıcak bilâ-hisâb ve lâ-azâb cinâna dâhil ola" derler.</p>

      <p class="arabaslik">Hazret-i İdrîs'in ve Hazret-i Dânyâl'ın <span class="calibre25">ve Hazret-i Üzeyr'in</span> <span class="calibre31">ve Hazret-i Zübeyr'in</span> ve Hazret-i Kaffâh Nebî'nin hadîsleri ile isbât ederler.</p>

      <p class="arabaslik">Ve hâlâ bir âdem Mısır diyârında gâyetü'l-gâye haste-hâl olsa ol âdem yedi (---) (---) (---) <span class="calibre25">gün ol cebel-i Mukattam </span><span class="calibre31">günde eyü olur</span> <b class="calibre2"><span class="calibre25">[Q 165b]</span></b> <b class="calibre2"><span class="calibre31">[P 163b]</span></b> zıllında yatsa bi-emrillâh şifâ bulur.</p>

      <p class="arabaslik">Ve şems vakt-i tulû‘da bu cebelin ardından hurûc etdükde sâyesi ta Eski Mısır ki Nîl kenârında vâki‘ olmuşdur, ol mahalle dek bu cebelin zıllı memdûd olur.</p>

      <p class="arabaslik">Vehb bin Süfyân kavli üzre bu cebel-i Mukattam'ın zıllı düşdüğü <b class="calibre2">[Y 17a]</b> mahalle dek Arz-ı Mukaddes add olunur. Zîrâ kable't-Tûfân niçe peygamberler ve peygamberzâdeler medfûndur. Hakkâ ki Arz-ı Mukaddes olsa vechi vardır. Zîrâ enderûn [u] bîrûn-ı Mısır'da üç yüz kırk Sahâbe-i kirâm medfûndur.</p>

      <p class="arabaslik">Ve bir kavlde Amr ibnü'l-Âs Mısr'ı ceng-i azîm ile alup Mısr'ın cânib-i erba‘asında yedi bin şühedâ Sahâbe-i kîram medfûndur derler. Hâsıl-ı kelâm Amr ibnü'l-Âs zamân-ı hükûmetinde Mısır ol kadar ma‘mûr oldu kim henüz arûs-ı dünyâ ümm-i dünyâya döndü.</p>

      <p class="arabaslik">Ve Hazret-i İbrâhîm zamânında Tavtîs Melik Nîl'i Süveys deryâsına cereyân etdirmiş idi.</p>

      <p class="arabaslik">Ba‘dehu Melik Mukavkıs'ın babası melik (---) Hazret-i Risâlet'in tulû‘ [u] zuhûrun istimâ‘ edüp Hazrete rağmen ol halîci sedd edüp Nîl Süveys'e cereyân etmeden kalmış idi. Amr ibnü'l-Âs bu halîci cerf edüp yine Nîl zevrakları Süveys'e hubûbât getürüp andan Cidde ve Yenbû‘a gemiler gidüp Mekke ve Medîne ganîmet olurdu. Zîrâ Cenâb-ı Bârî cinândan rûy-ı arza dörd kapu meftûh etdi. Biri Bender-i Cidde'ye, biri vilâyet-i Askalân'a, biri vilâyet-i Gazvîn'e, biri vilâyet-i İskenderiyye'ye kim vilâyet-i Mısır'dır, <i class="calibre3">ve's-selâm.</i></p>

      <p class="arabaslik">Andan Hazret-i Ömer Medîne'de merhûm olup hilâfet Hazret-i Osmân'a intikâl etdi. Anların zamân-ı sa‘âdetlerinde Amr ibnü'l-Âs Mısır'da merhûm olup Hazret-i Osmân hükûmet-i Mısır'ı Hazret-i Ebâ Bekr'in oğlu Muhammed-i Ekber Sıddîk'a ihsân etdi. Ammâ Hazret-i Osmân kâtibi Mervân Hımâr'ın murâdı gayrı kimesneye idi. Muhammed-i Ekber Mısır'a karîb varınca Hazret-i Osmân tarafından ahâlî-i Mısır'a hitâben bir yarlığ iktizâ eder.</p>

      <p class="arabaslik">Mervân kâtib bir hîle ile bu gûne emir inşâ eder kim <i class="calibre3">"İzâ câe'l-emîr fakbulûh"</i> lafzın bî-nukât tahrîr edüp Hazret-i Osmân'a mühürledir. Ba‘dehu <i class="calibre3">"fakbulûh"</i> lafzının bâ-i muvahhadesine iki nokta ile tâ-i müsennâ kılup <i class="calibre3">"faktulûh"</i> eyleyüp bir neccâb ile Mervân kâtib bu emri Mısır'a gönderir.</p>

      <p class="arabaslik">Hikmet-i Hudâ ol emir Mısır'da Muhammed-i Ekber'e vâsıl olur. Ol dahi bu emri Medîne-i münevvereye gönderir. Ehl-i Medîne bu emri Hazret-i Osmân'a gösterdiklerinde,</p>

      <p class="arabaslik">"Hâşâ benim bu emirden haberim yokdur" deyince cümle halk gulû-yı âm edüp kâtib Mervân'ı isterler. Hazret-i Osmân dahi kâtibin vermeyüp sarâyına kapanır. Kırk gün sarâyın ehl-i Medîne muhâsara edüp kırk birinci gün Hazret-i Osmân tilâvet-i Kur’ân ederken şehîd etdiler. Bâlâda Medîne-i münevvere evsâfında mastûrdur.</p>

      <p class="arabaslik">Ba‘dehu hilâfet Hazret-i Alî'ye intikâl etdi, ammâ devleti helc ü melc olup Mısır'da dahi bî-had fitne vü fesâdlar zâhir olup günde bir hâkim nasb ederlerdi.</p>

      <p class="Balk6">Ol asırdan tâ zamân-ı âl-i Osmân'da Sultân Mehemmed-i Hân-ı Râbi‘a gelince ümmet-i Muhammed'den Mısır'a pâdişâh olanları ve mâlik olmak kasdına Mısır üzre hurûc edenleri ve mutasarrıf olan mülûkların ismi resmi ve elkâbları ile ve her mülûk ne kadar nefer olup müddet-i saltanatların ve müddet-i ömürlerin [Y 17b] beyân eder</p>

      <p class="Balk7">el-Faslu'l-âşir<br class="calibre1"/>
      Fî beyânı selâtîn-i Mısır ve gayrı divel-i mülûkân ile Devlet-i âl-i Osmân ilâ zamânı Sultân Mehemmed Hân-ı râbi‘ ibn İbrâhîm Hân</p>

      <p class="arabaslik">Evvelâ sebeb-i te’lîf-i kitâb ve bâ‘is-i tastîr-i müstetâb olan Evliyâ-yı bî-riyâ fehvâ-yı tarâyı(?) bu yüzden inşâ ve imlâ kıldı ve sebeb-i hâdis-i tahrîr-i sülûf u sunûf add olunan mazmûn-ı dilküşâyı bu tarîkle inşâ eyledi kim müverrihân-ı Rûm ve nükte-perdâzân-ı zevi'l-mefhûm ki ferden ferden, <a class="pcalibre pcalibre1" id="_ftnref63"></a><a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn63" title=""><span class="MsoFootnoteReference"><span class="calibre27"><sup class="calibre28"><span class="calibre27"><span class="calibre29">[63]</span></span></sup></span></span></a> mûcebince bâlâda tahrîr olunduğu üzre ibtidâ edîm-i arzda makâm edinen Hazret-i Ebü'l-beşer Âdem Safî <i class="calibre3">aleyhi's-selâm</i>dır. evlâd-ı evlâda münteşir olup vech-i arza benî âdem müstevlî oldu. Lâkin esnâf-ı ümem içün ve eslâf-ı mülûk içün niçe ihtilâfât-ı kesîre vardır.</p>

      <p class="arabaslik">Ammâ sükkânân-ı Mısır ve bilâd-ı Feyyûm ve ecnâs-ı mütenevvi‘a-i ân merzibûm be-takdîr-i Hayyü'l-kayyûm fermânıyla asılda Mısır'ı halk etmeden murâdı kudretin ızhâr edüp habîbi Muhammed Mustafâ'nın ümmetine cây-ı menâs olsun içün Mısır'ı peygamberlerine bünyâd etdirüp niçe bin mülûkları hâkim edüp âhir Hazret-i Risâlet-penâh'ın halîfelerinden sene 21 târîhinde Hazret-i Ömer'in ibtidâ kabza-yı tasarrufuna girdi. Be-dest-i Hazret-i Amr ibnü'l-Âs <i class="calibre3">radıyallâhu anhüma</i>. Müddet-i saltanat (---) sene ve müddet-i ömür (---) sene.</p>

      <p class="arabaslik">Zamân-ı hükûmetlerinde cezîre-i Mısır ki Mağrib-zemîn'dir, İngilis cezîresi gibi sekiz bin mîl bir cezîredir. Bu cezîre içre cümle on sekiz sikke sâhibi pâdişâhlar ve gayrı meliklerdir. Cümlesi Amr ibnü'l-Âs'ın havf [u] haşyetinden amâna gelüp mutî‘ [u] münkâd oldular. Zîrâ niçeleri deryâ-misâl asker ile Mısır'a hücûm edüp münhezim oldular. Âhir harâc-güzâr olup âsûde-hâl oldular. Zîrâ Hazret-i Amr ibnü'l-Âs gâyet şecî‘ ü bahâdır [ve] nâmdâr ü müdebbir serdâr-ı zevî'l-iktidâr idi.</p>

      <p class="arabaslik">Hazret-i Risâlet'den sonra halîfe olan Çâryâr-ı Güzîn'e <b class="calibre2">Hulefâ’ü'r-râşidîn,</b> derler ve <b class="calibre2">emîrü'l-mü’minîn,</b> derler. Hilâfetleri İmâm Hüseyin'de inkırâz buldu. İmâm Hüseyin hüsn-i rızâlarıyla hilâfeti terk edüp Yezîd ibn Mu‘âviye'ye ferâgat eyleyüp Yezîd'den bî‘at etmediğiyçün şâm'dan Yezîd niçe bin Yezîdî cünûd-ı cünüb ile Kûfe'de İmâm Hüseyin ile ceng-i azîm edüp sene 61 târîhinde İmâm Hüseyin şehîd olup Yezîd şâm'a müstakil pâdişâh oldu. Ammâ Yezîd'in babası Hazret-i Mu‘âviye vahiy kâtibi ve Hazret-i Risâlet'in (---) oğlu olup akrabâ-yı Resûl'den idi. Hazret-i Alî hilâfetinde şâm pâdişâhı idi. Sonra,</p>

      <p class="arabaslik"><b class="calibre2">Âl-i Emeviyyûn </b>derler, nefer 14 kimesnedir. İbtidâları Mu‘âviye'dir. Anası Hind binti Ayniyye bin Abdüşşems'dir. Mu‘âviye'nin babası Ebû Süfyân nikâh ile almazdan evvel Ebû Amr Hafs bin el-Mugîretü'l-Mahzûmî'nin avreti idi. Mu‘âviye bundan tevellüd e[t]di. Ve Mu‘âviye halîfe oldukda <b class="calibre2">[Y 18a]</b> elli sekiz yaşında idi. Ve on tokuz sene üç ay pâdişâh oldu. Altmış sekiz sene ömür sürdü.</p>

      <p class="arabaslik">Andan Yezîd ibn Mu‘âviye halîfe oldu. Evfâ sene 60 ve müddet-i evfâ sene 3 ve şehr 3. Müddet-i ömreş 39 sene. Helâk-şüd fî şâm<span class="calibre26">;</span>. Ebü'l-Müslim, bir rivâyetde, Timur kabrin açup cesedin ter ü tâze bulup âteşe yakdı, derler.</p>

      <p class="arabaslik">Andan Yezîd'in oğlu Mu‘âviye halîfe oldu.</p>

      <p class="arabaslik">Andan Mervân Halîfe.</p>

      <p class="arabaslik">Andan Abdülmelik Halîfe.</p>

      <p class="arabaslik">Andan Velîd Halîfe.</p>

      <p class="arabaslik">Andan Süleymân Halîfe.</p>

      <p class="arabaslik">Andan Ömer Halîfe.</p>

      <p class="arabaslik">Andan Yezîd Halîfe.</p>

      <p class="arabaslik">Andan Hişâm Halîfe.</p>

      <p class="arabaslik">[Ve] Velîd Halîfe ve Yezîd Halîfe ve İbrâhîm Halîfe ve Mervân-ı Hımâr Halîfe cümle âl-i Emeviyyûn<span class="calibre26">;</span>'dur.</p>

      <p class="arabaslik">Nehr-i Furât sâhilinde (---) ceng edüp münhezim oldukda diyâr-ı Mısır'a kaçup Nîl'in cânib-i garbîsinde Eski Mısır mukâbelesinde Kusayr <span class="calibre25">(---)</span> <span class="calibre31">Nusayr</span> nâm bir karyede Âmir ibn Cürcânî ve Abdullâh bin Mâzenî Mervân-ı Hımâr'ın başın kesüp gönderdi (---) <span class="calibre25">gönder üzre sançup</span> <span class="calibre31">gönder deyü</span> Ebû Müslim'e gönderdiler. Emeviyyûn<span class="calibre25">dan</span> bunda inkır[â]z buldu. Müddet-i devletleri 91 sene oldu. Irâk-ı Arab'a ve Acem'e ve Mısır'a ve Mağrib-zemîn'e (---) <span class="calibre25">yedi</span> <span class="calibre31">Maşrık'a</span> yüz pâre cezîrelere mâlik oldular.</p>

      <p class="arabaslik">Ve Ebâ Eyyûb-ı Ensârî hazretlerin bunlar Kostantıniyye'ye serdâr edüp İslâmbol'un nısfına mâlik oldular. (---) (---) (---) <span class="calibre25">Ammâ evsâf-ı külliyeleri şâm-ı</span> <span class="calibre31">Harem-i</span> şerîf<span class="calibre31"> </span>ziyâretgâhlarında mufassal tahrîr olunmuşdur, nazar oluna.</p>

      <p class="arabaslik">Andan devlet âl-i Abbâsiyân'a nakl etdi, ammâ <b class="calibre2"><span class="calibre25">[Q 166a]</span></b> hilâfetleri sene (---) târîhinde tahta cülûs etdiler. <b class="calibre2"><span class="calibre31">[P 164a]</span></b></p>

      <p class="Balk">Evsâf-ı devlet-i âl-i Abbâsiyân</p>

      <p class="arabaslik">Cümle on yedi neferdir. İbtidâları el-Mustansır Billâh'dır kim Mısır'a mâlik olmuşdur. Âl-i Abbâsiyân'ın yigirmisi dahi Bağdâd'a mâlikler idi. Mısır'da sâkin olanlar ile cümle otuz yedi neferdir. Âl-i Abbâsiyân-ı Bağdâdî<span class="calibre25"> </span>Mu‘tasım'da inkırâz buldu.</p>

      <p class="arabaslik">İbtidâları Abdullâh bin Abbâs bin Abdülmuttalib'dir. Cümlesinin müddet-i hilâfetleri beş yüz kırk dörd sene olmuşdur, ammâ âl-i Abbâsiyân'ın Mısır'da inkırâz bulanlarından el-Mütevekkil Alallâh Muhammed bin el-Müstemsik Billâh Ya‘kûb'da inkırâz bulduğu henüz (---) gelir.</p>

      <p class="arabaslik">Sebebi oldur kim Nâsır-ı Tûsî tahrîkiyle Hulâgû Hân Bağdâd'a gelüp âl-i Abbâsiyân'dan el-Mu‘tasım Billâh halîfeyi şehîd etdükde bu Mustansır Bağdâd çölünde bâdiye Urbân'ında bulunup Tatar derdinden Bağdâd'a varamayup serserî gezerken Mısır hâkimi Tâhir Baybars bu Mustansır'ı Mısır'a da‘vet edüp sene 659 târîhinde Mısır'a müstakıllen ber-taht seccâde-nişîn olup Tâhir Baybars ve cümle a‘yân-ı Mısır bî‘at edüp sikke ve hutbe sâhibi oldu.</p>

      <p class="arabaslik">Ba‘dehu azîm asker ile şâm'a gidüp şâm'dan Bağdâd'a azîmet etdükde Mısır hükûmetin <b class="calibre2">[Y 18b]</b> yine Tâhir Baybars'a verüp kendüler Bağdâd'a varup âl-i Abbâsiyân yine tâze cân buldu.</p>

      <p class="metin10">Ve yine ol asırda Hulâgû Hân derdinden âl-i Abbâsiyân'dan Hâkim Bi-emrillâh Mısır'da Kal‘atü'l-Kepş'de sâkin idi. Kırk bir sene Mısır'da halîfe nâmına mu‘ammer oldu. {Ammâ bu âl-i Abbâsiyân'dan mezkûr Hâkim Bi-emrillâh el-Melikü'n-nâsır Muhammed bin Kalavân asrında kırk bir sene iki ay yigirmi beş gün halîfe olup hicretin yedi yüz on yılında Hâkim'in hükmü nâfiz olmayup hicâbından yere geçdi. Âl-i Abbâsiyân'da bundan sefîh kimse gelmemişdir. Âhir hemşîresi katl etdirdi.}</p>

      <p class="arabaslik">Andan oğlu sene 790 târîhinde el-Müstekfî Billâh Süleymân ibn Hâkim Bi-emrillâh Mısır'da tevellüd edüp pederi sâkin olduğu Kal‘atü'l-Kepş'de sâkin olup serîr-i hilâfetde idi, ammâ hükm-i hükûmât <span class="calibre25">{710}</span> yine Tâhir Baybars'ın destinde idi.</p>

      <p class="arabaslik">Hikmet-i Hudâ bu Müstekfî Bi-emrillâh ile Tâhir Baybars'ın mâbeynleri münâfık şerrinden müttehid olmayup ıyâl [u] tevâbi‘iyle Sa‘îd-i âlî'de şehr-i Kûs'a nakl eyleyüp anda vefât eyledi, sene 737.</p>

      <p class="arabaslik">Meğer Hâkim Bi-emrillâh hayâtında iken oğlu Muhammed de hilâfeti bildirüp lakabına el-Müstemsik Billâh dediler. Ammâ bu evlâdı, Hâkim'den evvel merhûm olup andan Hâkim küçük oğlu Ahmed Müstekfî Billâh'a hilâfeti vasıyyet etdi, ammâ Melik Sâlih, Hâkim Bi-emrillâh'ın vasıyyetin dutmayup karındaşı zâdesi İbrâhîm'e hilâfeti lâyık görüp lakabına el-Vâsık Billâh dediler, amma lu‘b u lehve meşgûl olduğundan Kûs'a nefy olunup İbrâhîm oğlu Muhammed halîfe olup bu dahi sefîh kopup Kûs'a nefy olundu. Bu halîfeler Kûs'da medfûnlardır.</p>

      <p class="arabaslik">Andan sonra Ahmed ibn el-Müstekfî Billâh Süleymân 13 sene Mısır'da yine halîfe olup Melik Sâlih ibn el-Melikü'n-Nâsır zamânında sene 753 tâ‘ûndan merhûm olup Sitti Nefîse cenbinde âsûdedir.</p>

      <p class="arabaslik">Andan el-Muktazıd Billâh, bu dahi Mısır'a mâlik olup Sitti Nefîse civârında medfûndur.</p>

      <p class="arabaslik">Andan el-Mütevekkil Alallâh Muhammed ibn el-Muktazıd Billâh Ebu Bekir Mısır'a halîfe olup sene 780 <span class="calibre25">785</span> <span class="calibre31">780</span>'de Berkûk, Çerâkis'den halîfe olup "Saltanata tâlibdir" deyü el-Mütevekkil'i hilâfetden hal‘ edüp Kal‘atü'l-Cebel'de haps ve altı sene mahpûs olup yine Berkûk hapisden çıkarup halîfe etdi, sene 897 <span class="calibre25">797</span> <span class="calibre31">897</span> târîhinde Âl-i Osmân pâdişâhlarından Yıldırım Bâyezîd Hân bu Mütevekkil Halîfe'ye elçi gönderüp teberrüken tecdîd-i bî‘at içün izin taleb edüp halîfe Yıldırım Hân'a "Allâh mübârek eylesün" deyü hayır-du‘âlar edüp menşûrlar ile bir seccâde gönderdi.</p>

      <p class="arabaslik">Bu Mütevekkil Halîfe'nin hapsi ve hilâfeti ve azli cümle kırk beş sene oldu. Ba‘dehu Ferruh bin Berkûk asrında merhûm olup Sitti Nefîse'ye muttasıl medfûndur. Ammâ bu Mütevekkil Halîfe zamânında ahvâl-i Mısır ve şâm muhtell ü müşevveşü'l-ahvâl olup âhir sene 816 târîhinde Timur Hân şâm'ı harâb etdikde Mısır'da Nîl-i mübârek taşmayup kaht-ı azîm olup fitne ve fesâdlar oldu. Andan el-Vâsık Billâh Ömer bin İbrâhîm ibn el-Müstemsik Billâh ibn el-Hâkim Bi-emrillâh halîfe olup sene 788 Mısır'da merhûm olup Sitti Nefîse'de medfûndur.</p>

      <p class="arabaslik">Andan el-Muktazıd Billâh Dâvûd ibn el-Mütevekkil Alallâh Muhammed 33 sene halîfe olup sene 845 <b class="calibre2">[Y 19a]</b> merhûm olup Sultân Çakmak cenâzesine hâzır olup Sitti Nefîse yanında defn olundu.</p>

      <p class="arabaslik">Andan el-Müstekfî Billâh Süleymân, el-Mütevekkil Alallâh Muhammed birâderi Muktazıd'dan sonra mesned-i hilâfetinde ber-karâr olup ancak 9 ay halîfe olup el-Melikü't-Tâhir Sultân Çakmak bunun dahi cenâzesine hâzır olup birâderi Muktazıd Sitti Nefîse'dedir. Bunu dahi ol kubbede defn etdiler.</p>

      <p class="arabaslik">Andan el-Kâyim Bi-emrillâh Hamza ibn el-Mütevekkil Alallâh Muhammed halîfe olup beş seneden sonra Sultân-ı Mısır İnal bunlara hâtır-mânde olup İskenderiyye'ye nefy eyledi. Sene 863<span class="calibre31">'de</span> târîhinde fevt olup birâderi Müsta‘în Billâh yanında İskenderiyye'de medfûndur.</p>

      <p class="arabaslik">Andan el-Müstencid Billâh Yûsuf ibn el-Mütevekkil Alallâh Muhammed. Müddet-i hilâfet 25 sene. Ve dahi sene 884'de Sultân Kayıtbay cenâzesine hâzır olup Sitti Nefîse cenbinde sâ’ir âl-i Abbâsiyân türbesinde defn olundu.</p>

      <p class="arabaslik">Andan el-Mütevekkil Alallâh Abdülazîz bin Ya‘kûb ibn al-Mütevekkil Alallâh 19 sene (da) halîfe olup sene 903'de el-Melik en-Nâsır Muhammed, Sultân Kayıtbay asrında Sitti Nefîse cenbinde medfûndur.</p>

      <p class="arabaslik">Andan el-Mütevekkil Alallâh Muhammed ibn el-Müstemsik Billâh Ya‘kûb fâtih-i Mısır Selîm şâh'da kûşe-nişîn-i cinânda bulunup Selîm Hân ile İslâmbol'a gidüp hayli i‘zâz [u] ikrâm olunup zevk [u] safâda iken Selîm Hân vefât edüp Süleymân Hân dahi kendüye hadden efzûn in‘âm [u] ikrâm edüp Süleymân Hân'a ibtidâ hilâfet şemşîrin Ebâ Eyyûb-ı Ensârî'de bunlar kuşadup Süleymân Hân bunlardan bî‘at edüp cülûs etdiler. Zîrâ hulefâ-yı kadîm âl-i Abbâsiyân'dır.</p>

      <p class="arabaslik">Hikmet-i Hudâ bu el-Mütevekkil Alallâh'ın pederi el-Müstemsik Billâh Mısır'da merhûm olduğu haberi geldikde Süleymân Hân'ın izniyle mu‘azzez ü mükerrem Mısır'a varup pederi yerine halîfe oldu. Müddet-i hilâfeti 23 sene. Ve sene 908 <span class="calibre25">905'de</span> <span class="calibre31">905'de</span> Mısır vâlîsi Dâvûd Paşa asrında bunlar dahi fevt olup Sitti Nefîse cenbinde defn olundu ve Mısır içre halîfe olan âl-i Abbâsiyân'ın âhiri bu el-Mütevekkil Alallâh'da inkırâz buldu.</p>

      <p class="arabaslik">Cümle on yedi neferdir. Müddet-i saltanatları kâmil 332 sene oldu. Ammâ Mısır'da bunların hilâfeti âl-i Abbâsiyân olduklarına binâ’en ta‘zîm edüp şeyhü'ş-şüyûh mertebesinde idiler. Zabt u rabt ve bast u akd [u] hâl tegallüben Çerâkese elinde idi. Ve almak-vermek ve yasmak-asmak cümle Çerâkese destinde idi. Bunlar hemân sâhib-i kelâm olup anlara bî‘at verirdi, <i class="calibre3">ve's-selâm.</i></p>

      <p class="arabaslik">Bunlara halîfe-i Resûlullâh derler. Bunlardan sonra,</p>

      <p class="Balk">Devlet-i âl-i Tâhiriyân</p>

      <p class="arabaslik">dır. Memâlik-i Horâsân. Cümle beş neferdir. İbtidâ Halîfe Talha ve Halîfe Abdullâh ve Halîfe Alî ve Halîfe Muhammed. Müddet-i saltanatları 98 sene olup Mısır'a mâlik olmadılar. Andan,</p>

      <p class="Balk">Devlet-i Benî Leys Saffâriyân</p>

      <p class="arabaslik">Bunlar dahi diyâr-ı Horâsân'a ve Belh [ve] Irâk'a ve Sıfahân'a mâlik idiler. Cümle <b class="calibre2">[Y 19b]</b> tokuz nefer kimesnelerdir. Evvelâ Ya‘kûb Leys ve Ömer Leys ve Tâhir Leys. Bunlara Leytiyân derler. şecî‘ [u] bahâdırlığile meşhûrlardır. Müddet-i saltanatları 52 sene, ammâ Mısır'a mâlik olmadılar. Andan,</p>

      <p class="Balk">Devlet-i âl-i Sâmâniyân</p>

      <p class="arabaslik">Cümle tokuz neferdir. Evvelâ Sâmân İsmâ‘îl ve Sâmân Ahmed ve Sâmân Nasr ve Sâmân Nûh ve Sâmân Abdülmelik ve Sâmân Mansûr ve Sâmân Nûh ve Sâmân Mansûr ve Sâmân Abdülmelik Sultân. Ve halîfe yerine bunlara Sâmân derler. Cem‘ olsa Sâmâniyân derler. Mâverâ‘ü'n-nehir ve Horâsân ve Çîn'e hükm etmişlerdir. Müddet-i saltanatları (---). Andan,</p>

      <p class="Balk">Devlet-i Benî âl-i Ziyâd</p>

      <p class="arabaslik">Memâlik-i Horâsân ve Cürcân ve Taberistân ve Irâk'a mutasarrıflar idi. Hattâ Enûşirvân Bağdâd'dan Yemen memleketlerine azîmet etmeğe himmet etmişdi, ammâ Yemen tübba‘ları kendüye mutî‘ olup ferâgat etdi. Bunlar altı neferdir. Bunlara müverrihîn Âdil derler. Evvelâ Âdil Merdâvunc ve Âdil şemkîn ve Âdil Behsân <span class="calibre25">(---)</span> <span class="calibre31">Behset Bûden </span>ve Âdil Kâpûs ve Âdil Menûçehr ve Âdil Enûşirvân. Müddet-i saltanatları {(---) sene}. Hattâ efvâh-ı nâsda Hazret-i Risâlet-penâh buyurmuşlar ki; (---) <span class="calibre25">buyururlar (---)</span> <span class="calibre31">kim,</span></p>

      <p class="arabaslik">"Kefere meliki asrında vücûda geldikse Nûşirvân gibi âdil zamânında geldik" demişler sene (---) ammâ bir tevârîhde manzûrumuz olmadı. Ve bu Enûşirvân çok mu‘ammer oldu. Andan yine,</p>

      <p class="Balk">Devlet-i âl-i Büveyh</p>

      <p class="arabaslik">On yedi nefer kimesnedir. Müddet-i saltanatları (---) sene. Andan,</p>

      <p class="Balk">Devlet-i âl-i Sebüktekin</p>

      <p class="arabaslik">On dörd neferdir. Müddet-i saltanatları 176 sene. Memâlik-i [[(---) (---) (---)]] mâlikler idi. Andan,</p>

      <p class="Balk2">Devlet-i âl-i Gûre</p>

      <p class="arabaslik">Beş neferdir. Müddet-i saltanatları (---) sene. Ve memâlik-i [[(---) (---) (---)]] <b class="calibre2"><span class="calibre25">[Q 166b]</span></b> mutasarrıflar idi. Andan,</p>

      <p class="Balk">Devlet-i Hârezmiyân</p>

      <p class="arabaslik">Tokuz neferdir. Müddet-i saltanatları 132 <span class="calibre31">133</span> sene. Memâlik-i [[(---) (---) (---)]] şehriyârlar idi. Andan, <b class="calibre2"><span class="calibre31">[P 164b]</span></b></p>

      <p class="Balk">Devlet-i âl-i Selçukıyân</p>

      <p class="arabaslik">Üç tabakadır. Tabaka-i ûlâ Îrân-zemîn ve Mâverâ’ü'n-nehir'e mâliklerdir. Cümle on dörd neferdir. Bunlara (---). Müddet-i saltanatları (---) sene. Andan,</p>

      <p class="Balk">Devlet-i Selçukıyân-ı Sânî</p>

      <p class="arabaslik">dir. Memâlik-i Kirmân. Bunlar on bir neferdir. Müddet-i saltanatları 159 sene.</p>

      <p class="Balk">Devlet-i Selçukıyân-ı Rûm</p>

      <p class="arabaslik">Bunlar on dörd neferdir. Bunlar ibtidâ Mâverâ’ü'n-nehir'den gelüp diyâr-ı Yûnâniyâna ya‘nî Karaman ve Konya ve Sivas-ı Rûm'a mâlik oldular. Bunlara Keyâniyân-ı Rûm derler. Zîrâ isimleri Keykûbâd ve Keyhusrev ve Keyarslan'dır. Anıniçün Keyâniyân-ı Rûm derler. Âl-i Osmân'ın sebeb-i rif‘atları bunlardır. Mahallinde inşâ olunur inşâ’allâh. Andan,</p>

      <p class="Balk">Devlet-i Tâcü'd-devle</p>

      <p class="arabaslik">Altı neferdir. Bunlara pâdişâhlar elkâbında âl-i Tâciyân derler. Memâlik-i şâm ve Irâk'a mâliklerdir. Müddet-i saltanatları (---) sene. Andan,</p>

      <p class="Balk">Devlet-i âl-i Atabeğ</p>

      <p class="arabaslik">dir. Memâlik-i şâm-ı Dımışk. Altı neferdir. Müddet-i saltanat (---) sene oldu. Andan,</p>

      <p class="Balk">Devlet-i âl-i Ömeriyye</p>

      <p class="arabaslik">Ba‘de'l-hicreti'n-nebeviyye iki yüz yıl mürûr edüp zuhûr etdiler. Musul ve Cezîretü'l-Ömer <b class="calibre2">[Y 20a]</b> ve Âmid ve Malatıyye'yi feth edüp dârü'l-mülk etdiler. Be-dest-i Emîr Ömer. Bunlar üç neferdir. İbtidâları Emîr Ziyâd ve anın oğlu Emîr Lokmân ve anın oğlu Emîr Ömer ki fâtih-i Malatıyye'dir. Ba‘dehu devlet, kızları evlâdına intikâl eyledi. Müddet-i saltanatları (---) sene oldu. Andan,</p>

      <p class="Balk">Devlet-i âl-i Atabeğ-i Kebîr</p>

      <p class="arabaslik">Bunlar altı neferdir. İbtidâları Hazret-i Nûreddîn-i şehîd'dir kim küffâr Hazret-i Resûl-i kibriyâ <i class="calibre3">aleyhi efdalü's-salavâti</i> kabrinden çıkarırken Nûreddîn-i şehîd şâm pâdişâhı idi. Hazret vâkı‘asına girüp "Yetiş yâ Nûreddîn" deyüp kabr-i Resûlullâh'a yetişüp küffârları katl edüp ravza-i Resûl'ü dâ’iren-mâdâr demir ve tuç ve rusâs ile mülemma‘ sandûka içine koyup ibtidâ Medîne-i münevvereye kal‘a inşâ eden bu Nûreddîn-i şehîd ibn Aksunkur el-Bersakî'dir. şâm [ve] Irâk ve Âzerbaycân ve Basra ve Lahsa ve Sis ve Tarsûs ve Adana'ya mâlik oldular. Ammâ bu âl-i Atabeğiyân altı fırka oldular. Her tabakası altışar neferdir. İbtidâ bir sınıfı,</p>

      <p class="Balk">Âl-i Salâhiyân</p>

      <p class="metin11">ki Nûreddîn-i şehîd'in hizmetinde idi. Mısır diyârında Reşîd ve Dimyât'ı, İşpanya Freng-i bed-rengi istîlâ edüp nehb [ü] gâret etdükde ahâlî-i Mısır Nûreddîn-i şehîd'den imdâd taleb edüp Sultân Nûreddîn dahi ümerâlarından Esedüddîn şîrkûh'u ve karındaşı oğlu bu Salâhaddîn Yûsuf bin Eyyûb'u Mısır'a serdâr edüp yüz bin askerle gönderdikde Askalân ve Yâfa ve Reşîd ve Dimyât'ı küffârdan halâs edüp ehl-i Mısır bu Salâhaddîn'in şecâ‘at [u] salâbetinden hazz edüp Mısır'a hâkim olup sikke ve hutbeyi efendisi Nûreddîn ismine kırâ‘at etdirmeyüp Bağdâd'da hulefâ-yı Abbâsiyân'dan el-Muttakî Billâh ismine tilâvet etdirdiğin şâm'da Nûreddîn eş-şehîd istimâ‘ edüp gâyet müte’ellim olup bu Yûsuf Salâhaddîn'i şâm'a da‘vet edüp Salâhaddîn havfinden şâm'a gitmeyüp gûnâ-gûn özürler eyleyüp sene 572 târîhinde Mısır'ın iç kal‘asın gazâ mâlıyla inşâ edüp şehr-i Mısır'ın cânib-i erba‘asına yigirmi tokuz bin üç yüz zirâ‘-ı Mekkî bir sûr-ı muhkem-i üstüvâr dîvâr çekdi kim ilâ-hâze'l-ân zâhir ü bâhirdir.</p>

      <p class="arabaslik">Andan Nûreddîn, şâm'da merhûm olup bu Salâhaddîn Yûsuf, Mısır'a müstakil pâdişâh olup şâm ve Haleb'e dahi mâlik oldu. Ve cezîre-i Mısır'da on yedi pâdişâhı zîr-i destine aldı. Cümle yedi neferdir. Müddet-i saltanatları (---) sene.</p>

      <p class="arabaslik">Ve bu Salâhaddîn Yûsuf zamân-ı hilâfetinde sene 562 târîhinde Merec-i Uyûn'da küffâr-ı Freng-i pür-reng-i bed-ceng ile bir savaş-ı perhâş etmişdir kim hâlâ cemî‘i tevârîhlerde dâstân-ı dostândır. Ol gazâ mâlıyla Mısır'da İmâm şâfi‘î'de bir medrese-i âlî binâ etdi kim hâlâ vâcibü's-seyrdir. Andan âl-i Atabeğiyân'ın bir tabakası,</p>

      <p class="Balk">Devlet-i âl-i [Y 20b] Eyyûbiyân bin şâdü'l-Kürdî</p>

      <p class="arabaslik">Ba‘zı müverrihîn bu Yûsuf Salâhaddîn içün Eyyûbiyân'dandır derler. Bunlar dahi yedi neferdir.</p>

      <p class="arabaslik">Bunlardan el-Melik el-Eşref Halîl bin Kalavân kırk dörd gün Akka kal‘asın muhâsara edüp ceng-i azîm ile feth edüp bir dahi küffâr istîlâ etmesin içün Akka kal‘asın esâsından münhedim etdi, mahallinde tahrîr olunur.</p>

      <p class="arabaslik">Andan el-Melik el-Azîz Osmân bin el-Melik en-Nâsır, Salâhaddîn câmi‘inde medfûndur ve âl-i Eyyûbiyân'dandır.</p>

      <p class="arabaslik">Andan el-Melik el-Kâmil halîfe oldu.</p>

      <p class="arabaslik">Andan el-Melik el-Eşref halîfe olup zamânında Freng cümle leb-i deryâda olan kal‘alara istîlâ edüp bunun zamânında Kudüs-i şerîfi sulh ile Frenge verdiler, sene 935. Eyyûbiyân'dan bir rüsvâ-yı âm halîfe idi. Derd-i serinden altmış yaşında şâm'da merhûm olup (---) medfûndur.</p>

      <p class="arabaslik">Andan el-Melik es-Sâlih Necmeddîn Eyyûb, Mısır'da medfûndur. Bunlar âl-i Bahriyye'nin âhiridir. İbtidâları şecerüddür Hâtûn melikedir. Cümle 28 neferâtdır. Cümle devletleri 136 sene olup bunlara Memâlik-i Bahriyye derler. Andan,</p>

      <p class="Balk">Devlet-i Çerâkese</p>

      <p class="arabaslik">dir. Selâtîn-i Etrâk'den el-Melik el-Mansûr Seyfeddîn Kalavân el-Ekfî el-Alânî es-Sâlihî, Çerâkese ve Abaza kavminin velî-ni‘metleridir kim âl-i Çerâkize'ye memâlik-i Bürciyye derler.</p>

      <p class="arabaslik">Andan el-Melik el-Kâmil Muhammed Kâmil altmış yaşında Mansûr[e]'de merhûm olup na‘şın Mısır'a götürüp (---) câmi‘inde medfûndur. Mısır içinde Beyne'l-Kasreyn'de mezâhib-i erba‘a içün dörd medrese binâ etdi. Ve Ravza cezîresinde bir kal‘a binâ etdi. Hâlâ eser-i binâları zâhirdir.</p>

      <p class="arabaslik">Andan el-Melik el-Mu‘azzam Tûrân şâh bin el-Melik es-Sâlih Necmeddîn Eyyûb Mansûr[e]'de pederi vefât etdikde el-Mu‘azzam Tûrân şâh kendüsi Kürdistân'da Hısn-ı Keyfâ'da hâkim idi. Vâlidesi şecerüddürre Hâtûn'dur kim Ka‘be-i şerîfi siyâh harîr ile pûşîde eden bu şecerüddürre'dir. Ehlinin Mansûr[e]'de öldüğün üç ay ifşâ etmeyüp Hısn-ı Keyfâ'da oğlu Mu‘azzam şâh'a ılgar ile pes-i perdeden âdem gönderüp Mu‘azzam şâh üç ayda Mısır'a dâhil olup serîr-i hilâfetde ber-karâr olup sene 648 târîhinde Dimyât'a müstevlî olan küffârı cümle katl edüp Dimyât'ı feth etdi.</p>

      <p class="arabaslik">Andan bu Melik Mu‘azzam üzre kulları gulû-yı azîm edüp Mu‘azzam'ı şehîd etdiler. Hilâfet anası şecerüddürre'ye intikâl edüp Ka‘be-i şerîfin siyâh setrini dahi tekellüflü inşâ etdirdi. Hâlâ hayrât-ı azîmedir. Bir mülûka müyesser olmamışdır.</p>

      <p class="arabaslik">Ba‘dehu bu şecerüddürre'nin ehli Aybeği et-Türkmânî halîfe olup lakabına el-Melik el-Mu‘îz dediler. Andan Mısır'da,</p>

      <p class="Balk">Devlet-i âl-i Türkmâniyân</p>

      <p class="arabaslik">Altı neferdir. Bunlar dahi âl-i Atabeğiyân esnâfındandır. Ba‘dehu mezkû[r] şecerüddürre ehli olan Aybeğ et-Türkmânî'ye hâtırmânde idi. Zîrâ oğlu Mu‘azzam şâh'ın katline bu Aybeğ et-Türkmânî sebeb <b class="calibre2">[Y 21a]</b> olmuşdur.</p>

      <p class="arabaslik">Ve bu Aybeğ şecerüddürre üzre Musul beğinin kızın alup şecerüddürre gâyet güç gelüp bir gün bu Aybeği et-Türkmânî hammâmında gasl ederken şecerüddürre fursat bulup cevârîlerine koma edüp cümle cevârîler âlât-ı silâh ile Aybeğ üzre hammâmda hücûm edince Aybeğ dahi gâfil olmayup gizli yarağın uryân edüp cevârîlere karşu durur. Ammâ yüz kağan arslana bir nefes nice tâkat getürsün.</p>

      <p class="arabaslik">Bu arbedede iken şecerüddürre hammâm kubbesi üzre menfes <span class="calibre25">(---)</span> <span class="calibre31">durur(?)</span> deliklerinden nigerân eylerken hikmet-i Hudâ kubbe çöküp şecerüddürre Aybeğ et-Türkmânî'nin yanına düşüp hurd olur. Aybeğ bu hâli görüp câriyeleri bırakup şecerüddüre'yi katl edüp kendüyi dahi câriyeler katl edüp hâlâ Mısır'da Sitti Nefîse kurbunda Sirkeciler mahallesinde ikisi bir kubbede medfûndur.</p>

      <p class="arabaslik">Ve şecerüddürre'nin oğlu şehîd Mu‘azzam şâh bunda medfûndur. Âl-i Eyyûbiyân bu Mu‘azzam şâh'da inkırâz buldu. Ve saltanat kullarına intikâl eyledi. Ammâ bu aralıkda Aybeğ et-Türkmânî'nin Musul beği kızından Alî nâmında beş yaşında bir oğluna da (---) <span class="calibre25">oğlan</span> <span class="calibre31">oğlın</span> edüp lakabına el-Melik el-Mansûr dediler. Sekiz ay melik olup Abbâsiyye <span class="calibre25">(---)</span> <span class="calibre31">Aybeğ et-Türkmânî</span> zamânında Hulâgû Hân Tatarı müstevlî olup <span class="calibre25">(---) (---) (---) (---) (---) (---) (---)</span> {âl-i Abbâsiyân'dan Halîfe Musta‘sım'ı dutup ve sâ’ir evlâd-ı hulefâyı dahi cümle kılıçdan geçirüp (---) (---) (---) elinden aldı ve yine Mısır'a geldi. Ba‘dehu sene 687 Nûbe diyârın feth etdi. Ve sene 688 Freng elinden şâm Tarabulus'un feth etdi. Âhir 689 Zi'l-ka‘de'de vefât edüp saltanatı on bir yıl ve iki ay ve yigirmi gün olup yerine oğlu el-Melik el-Eşref Salâhaddîn Halîl halîfe oldu ve Akka kal‘asın Freng elinden feth etdi.</p>

      <p class="arabaslik">Andan el-Melik en-Nâsır Muhammed bin Kalavân Mısır'a üçüncü gelişinde sene 733 yine pâdişâh olup Hâkim Bi-emrillâh bunun eyyâmında cebel-i Cûşî'de maktûl bulundu.} Ve Atabeğiyân'dan bir esnâfı dahi,</p>

      <p class="Balk8">Devlet-i Ekrâdiyân</p>

      <p class="arabaslik">Bunlar şâdü'l-kürdî'den müteferrik olmuşlardır. Yedi nefer kimesnedir. Mısır'da devletleri helc ü melc olmuşdur. Müddet-i saltanatları (---) sene. Ammâ cümleden mu‘azzamı Sultân Muhammed Ekrâd'dır kim İmâm şâfi‘î <b class="calibre2"><span class="calibre25">[Q 167a]</span></b> üzre bir kubbe-i âlî binâ edüp rusâs-ı nîlgûn ile pûşîde edüp kendüler dahi İmâm şâfi‘î'nin hâk-i pâklerinde vâlideleri ile medfûndur. Andan, <b class="calibre2"><span class="calibre31">[P 165a]</span></b></p>

      <p class="Balk8">Devlet-i âl-i Kara Hıtayân</p>

      <p class="arabaslik">Bunlar sekiz neferdir. Âl-i Atabegiyân'dandır, ammâ hükûmetleri Kirmân vilâyetinde olmuşdur. Müddet-i saltanatları (---) sene olmuşdur. Ve,</p>

      <p class="Balk2">Devlet-i âl-i Eyyûbiyân</p>

      <p class="arabaslik">Bir sınıfı hâkim-i Yemen olmuşlardır. Yedi neferdir. Yemen diyârın bunlar amâr etmişlerdir. Ecdâdları Atabeğ, Yemen'de Mezîb şehrinde medfûndur. Müddet-i saltanatları (---) sene. Andan,</p>

      <p class="Balk">Devlet-i âl-i Melâhide</p>

      <p class="arabaslik">Bir kavilde 12 ve bir kavilde sekiz neferdir. Hükûmetleri vilâyet-i Kûhistân'dır. Müddet-i saltanatları 182 sene. Ve,</p>

      <p class="Balk">Devlet-i âl-i Benî Artık</p>

      <p class="arabaslik">dır. Memâlik-i Haleb <b class="calibre2">[Y 21b]</b> ve Malatıyye ve Diyârbekir'e hükûmet etdiler yigirmi beş nefer kimesnedir. Devletleri kalın devlet idi. Pâdişâhlar elkâbında bunlara "Merd-i Zebân" derler. Müddet-i hilâfetleri (---) sene. Ve,</p>

      <p class="Balk">Devlet-i âl-i Mervân</p>

      <p class="arabaslik">Hâkim-i Diyârbekir ve Musul ve Cezîre idi. Yedi neferdir. Müddet-i devletleri (---) sene. Ve,</p>

      <p class="Balk">Devlet-i âl-i Benî Mirdâs el-Kilâbî</p>

      <p class="arabaslik">Hâkim-i Haleb ve Ayntâb ve Mar‘aş idi. Yedi neferdir. Bunlara elkâb-ı selâtînde "Kürdûn" derler. Hâlâ Cum Ekrâdı bunlardandır. Müddet-i devletleri (---) sene. Andan,</p>

      <p class="Balk8">Devlet-i Benî âl-i Esed</p>

      <p class="arabaslik">Hukkâm-ı Hille ve Tikrîd ve şehrizûr. Yedi neferdir. Kürdistân'da bunlara âl-i şîrân derler ve elkâb-ı selâtînde isimleri Yezden şîr, Abdâl şîr, Ziyâ’eddîn şîr derler. Müddet-i devletleri (---) sene. Ve,</p>

      <p class="Balk8">Devlet-i âl-i Benî Hemedân</p>

      <p class="arabaslik">Hükûmetleri Musul [ve] Harîr ve Ardalan ve Rûmiyye ve Dumdumî ve Dumbulî vilâyetlerine mâlik olmuşlardır. Cümle altı neferdir. Saltanatları (---) sene olmuşdur.</p>

      <p class="Balk8">Devlet-i âl-i Benî Akîl ibn Ebî Tâlib</p>

      <p class="arabaslik">Hazret-i Alî'nin karındaşıdır. Evlâdları Musul'a ve Hille ve Tikrîd'e hâkim oldular. On neferdir. Müddet-i hilâfetleri (---) sene. Andan bunlar Mısır üzre hurûc edüp âl-i Emeviyyûn yol vermeyüp azîm ceng edüp münhezim oldular. Ve,</p>

      <p class="Balk">Devlet-i âl-i Türkmâniyân</p>

      <p class="arabaslik">Beş neferdir. Bunlara elkâb-ı selâtînde Emîr derler. İbtidâları Emîr Kirboğa'dır. Antâkıyye'de Freng ile ceng edüp münhezim olup sene 495 başın alup Isfahân'a giderken Hoy'da şehri hâricinde medfûndur. Müddet-i saltanatları (---) senedir. Andan,</p>

      <p class="Balk">Devlet-i âl-i Dânişmendiyye</p>

      <p class="arabaslik">Sivas ve Niksâr ve Bafra'ya ve Amasiyye ve Kayseriyye'ye mâlikler idi. Yedi neferdir. Bunlara Melik derler. İbtidâları Niksâr kal‘asında medfûn Melik Gâzî'dir. Âl-i Selçukıyân ile ibtidâ Rûm'a kılıç uran bunlardır. Müddet-i devletleri (---) sene. Ve,</p>

      <p class="Balk">Devlet-i âl-i Kara Yûsufiyân</p>

      <p class="arabaslik">Bunlara Karakoyunlu derler, ulu pâdişâhlar idi. Cümle on neferdir. Memâlik-i Diyârbekir ve Âzerbaycân ve Irâk ve Fârs vilâyetlerine mutasarrıf oldular. Bunlara elkâb-ı selâtînde "Beğ"<span class="calibre26">;</span> derler.</p>

      <p class="arabaslik">Uzun Hasan<span class="calibre26">;</span> bunlardandır. Timur-ı bî-nûra bu Uzun Hasan mutî‘ olup Timur'un rikâbında piyâde yürüdü, ammâ Timur fevt oldukdan sonra Timur'un evlâdların kırup milklerine mâlik olup azîmü'ş-şân pâdişâh oldu.</p>

      <p class="arabaslik">Erzurûm'da Hasan kal‘asın bu binâ etdiğiyçün Hasan kal‘ası derler. Ba‘dehu Ebü'l-feth Sultân Mehemmed Hân Gâzî ile Tercân sahrâsında ceng-i azîm edüp Uzun Hasan'ın cümle askeri dendân-ı tîğ-ı Mehemmedîden geçüp Uzun Hasan ipin uzadup firâr etdiğine, târîh:</p>

      <p class="arabaslik"> Butlân keydü'l-hâinîn<a class="pcalibre pcalibre1" id="_ftnref64"></a> <a class="pcalibre pcalibre1" href="Evliya_Celebi_Seyahatnamesi_10._Kitap_split_021.htm#_ftn64" title=""><span class="MsoFootnoteReference"><span class="calibre27"><b class="calibre2"><sup class="calibre28"><span class="calibre27"><span class="calibre29">[64]</span></span></sup></b></span></span></a></p>
    </div>
  </div>
</body>
</html>