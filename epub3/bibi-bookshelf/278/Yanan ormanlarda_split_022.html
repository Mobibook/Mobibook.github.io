<html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Yanan ormanlarda</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="ortabaslik1">“Yok.”</p>
				<p class="normal">“Atom bombası? Atom bombası nedir duydun mu? Hidrojen bombası... Uçankale duydun mu Selim? Nedir bunlar?”</p>
				<p class="normal">“Ha!”</p>
				<p class="normal">“Atom,” diyorum, “atom bombası?”</p>
				<p class="normal">“Ha!”</p>
				<p class="normal">Selime bunlardan başka daha bir sürü sualler sordum. Selim ne sordumsa hayret etti. Canım sıkıldı bu işe doğrusu. Kendi kendime dedim ki, bu sualleri cümle mağara sakinlerine sorayım. Gittim. Hocanın evinde hepsi toplanmışlardı. Suallerimi onlara da bıkmadan, usanmadan teker teker sordum. Hiçbiri bir şey bilmiyor. Gene Selim bunların en kültürlüsü. Hiç olmazsa Silvanda traktör görmüş. Paraları saymasını biliyor.</p>
				<p class="normal">“Selim!”</p>
				<p class="normal">“Buyur ağam.”</p>
				<p class="normal">“Tarikatta mısın sen de Selim? Şeyhin kim?”</p>
				<p class="normal">“Evet, tarikattayım. Şeyhim de Şeyh Kemaleddin. Ama o hayırsız çıktı. Müritlerini bıraktı.”</p>
				<p class="normal">“Yılda kaç lira verirsin şeyhe Selim?”</p>
				<p class="normal">“Yirmi lira.”</p>
				<p class="normal">“Az değil mi Selim?”</p>
				<p class="normal">“Az ama biz de fakiriz.”</p>
				<p class="normal">Şimdi Selim beni sıkıştırıyor. Sorduklarımın hepsini benden öğrenmeye çalışıyor. Ben de elimden geldiği kadar ona anlattım. Ben anlatırken Selim hayretler içinde kalıyor, renkten renge giriyordu.</p>
				</div>
<div class="calibre1" id="calibre_pb_24"/></body>
</html>