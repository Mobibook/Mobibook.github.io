<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
<p class="block6">Çağlayanlardan akan su tahmin ettiği kadar fazla değildi. Yani barajın tuttuğu o müthiş su birikintisine göre. Nicholas bendi oluşturan duvarın önemli bir bölümünün hâlâ yerli yerinde olduğunu anladı. Bu su, bendin ortasında açtığı dar yarıktan akıyordu. Duvarın geri kalan kısmı suları tutuyordu ama o da fazla dayanamayacaktı. Nehir pek yakında olanca şiddetiyle fışkıracaktı. İngiliz bu yüzden çağlayanın dibine doğru yüzme fikrinden vazgeçti.</p>

  <p class="block6">Çaresizce, azgın suların yolundan çekilmeliyim, diye düşündü. Her an o korkunç sele kapılabilirdi. Yanda bir yerlere tutunabilsem. Belki orada çıkıntılı bir kaya bulur ve suların ulaşamayacağı bir yere çıkmayı başarırım.» Ancak adam bunun pek zayıf bir ihtimal olduğunu biliyordu Daha önce de uçurum boyunca yüzmüş ve ıslak kayalarda bir tek tutunacak yer bile bulamamıştı.</p>

  <p class="block6">Nicholas, suyun önünden mi yüzsem, diye kendi kendine sordu. Kurtulma şansım pek az. Ama başka çare de yok.</p>

  <p class="block6">Botlarını çıkarıp kendini toparladı. Geçici sığınağından uzaklaşacağı sırada barajın duvarlarının çok yukarılarda yıkıldığını işitti.</p>

  <p class="block6">Gök gürültüsünü andıran bir ses duyuldu. Kütükler çatırdayarak kırıldılar. Sonra birdenbire çağlayanların tepesinde dehşet verici gri bir dalga belirdi. Bu duvarın yıkıntılarını da birlikte sürüklüyordu.</p>

  <p class="block6">Ah, Tanrım! Artık çok geç! İşte dev dalga geliyor.</p>

  <p class="block6">Nicholas kayadan uzaklaşarak aşağıya doğru döndü ve olanca gücüyle yüzmeye başladı. Yaklaşan dalganın homurtusunu duyunca başını çevirip baktı. Sular uçurumu bir yandan diğerine dolduruyorlardı. Dört buçuk metre boyunda olan dalganın tepesi kavisliydi. Ve Nicholas'a da hızla yaklaşıyordu. Adam bir an gençliğinde St. Vincent Burnundaki korkunçluğuyla ünlü o dalgaların yaklaşmalarını nasıl beklediğini hatırladı. Arkasında dev bir duvar gibi yükselen korkunç dalgayı düşündü.</p>

  <p class="block6">Kendi kendine, dalgayla ilerle, dedi. Onu bir kızak gibi kullan.</p>

  <p class="block6">Suları tırmalarcasına kulaçlar attı. Sudan duvara erişmek için hızlanmaya çalışıyordu. Sonra dalga onu yakalayıp şiddetle havaya kaldırdı. İçinde bir şeyler çekildi sanki. Ve kendini dalganın tam tepesinde buldu. Gövdesini geriye doğru büküp ellerini arkasına götürerek klasik sörfçü duruşunu aldı. Başını hafifçe eğmişti. Gövdesinin ön tarafı suyun dışındaydı. Sadece ayaklarını kullanıyordu. Nicholas, dehşet verici birkaç saniyeden sonra dalgayla ilerlediğini ve durumu biraz kontrol edebildiğini anladı. Panikten kurtulup çılgınca bir zevk duydu.</p>

  <p class="block6">Yirmi deniz mili... Nicholas uçurumun iki yanının başdöndürücü bir süratle kaymasına bakarak hızı hesapladı. Yakındaki dik kayalıklardan uzaklaşarak dalganın ortasına kaydı. Dalga onu hâlâ taşıyor, adam hız ve tehlikenin verdiği o heyecanı duyuyordu.</p>

  <p class="block6">Uçurumdaki su yükseldiğinden o tehlikeli, bıçak kadar keskin kayalar gözden kaybolmuşlardı, Nicholas da onlara takılmadan ilerleyebiliyordu. Su çağlayanları da örtmüştü. Adam bu sayede aşağıya, gölcüklerin dibine doğru yuvarlanmıyor, üzerlerinden düzgünce kayıyordu. Dengesini birkaç kulaç atıp ayaklarını vurarak sağlıyordu.</p>

  <p class="block6">«Hey, bu çok eğlenceli!» 'Bungee' atlayışlarından bile heyecanlı.» Nicholas bir kahkaha attı. «İnsanlar bunu yapabilmek için üste para dahi verirler.»</p>

  <p class="block6">Bir buçuk kilometre kadar sonra dalga uçuruma yayılırken hızını da, biçimini de kaybetmeye başladı. Çok geçmeden Nicholas'! Yukarıda sörf pozisyonunda tutacak gücü kalmayacaktı. Adam çabucak etrafına bakındı. Yakınında barajdan kopmuş parçalar yüzüyordu. Sapper'ın duvardaki deliği tıkadığı salın kütüklerinden biri de yakınlarındaydı. Nicholas o ağır oduna doğru hareketlendi. Yaklaşık dokuz metre boyundaydı. Suya biraz batmış olan odunun üstü bir balinanın sırtı gibi görünüyordu. Dallarını baltayla kabaca kesmişlerdi. Birkaç çıkıntı tutunabilecek gibiydi. Nicholas ağacın gövdesine tırmandı. Başını aşağıya doğru çevirerek yüzükoyun yattı. Ayakları hâlâ sudaydı. Soluk alışları çabucak düzeldi ve adam bütün gücüne kavuştuğunu hissetti.</p>

  <p class="block6">Dalga artık inmiş, su eski hızına kavuşmuştu. Ama yine de uçurumda müthiş bir hızla akıyordu. Nicholas, on deniz milinden az değil, diye hesapladı. Bu su Taita'nın gölcüğüne aktığı zaman von Schiller'e de, mezarda olan diğer gorillerine de acırım. Önümüzdeki binlerce yılı mezarda geçirecekler. Başını arkaya atarak zaferle güldü. Başardık!</p>

  <p class="block6">Kahretsin! Planladığımız gibi başarıya ulaştık!..</p>

  <p class="block6">Altındaki kütüğün yandaki kayalardan birine doğru döndüğünü farkederek birdenbire sustu.</p>

  <p class="block6">Aha! Bir bela daha!</p>

  <p class="block6">Nicholas ağaç gövdesinin bir yanına doğru kayarak ayaklarıyla suları dövdü. Hantal teknesi bu harekete karşılık vererek ağır ağır tekrar döndü. Ama çok yavaş hareket ediyordu ve bu gidişle kütüğün dik ka^ya çarpmaktan kurtulması imkânsızdı. Neyse ki, ona şiddetle vurma dan sadece üzerinden sekti. Ve Nicholas kendini tekrar selin ortasında buldu.</p>

  <p class="block6">Adam her geçen an daha ustalaşıyor ve güveni artıyordu. Neşeyi «Bu kütükle ta manastıra kadar gidebilirim,» diye bağırdı. «Hatta bu hız! la gidersem botlara Royan'la Sapper'dan daha önce ulaşabilirim!» ileri ye baktı. Hızla ilerlediği uçurumun bu kısmını tanımıştı. Taita'nın gölcüğünün yukarısındaki dönemeç olmalı burası. Bir iki dakika sonra orada olacağım. Herhalde iskeleyi sular çoktan sürüklemiştir.</p>

  <p class="block6">Nicholas kütüğün dengesini bozmamaya çalışarak mümkün olduğu kadar yükseldi. Gözlerine kaçan sulardan kurtulmak için kirpiklerini kırpıştırarak ileriye doğru baktı. Taita'nın gölcüğünün hemen yukarısındaki çağlayana hızla yaklaştığını gördü ve kendini düşüşe hazırladı.</p>

  <p class="block6">Önünde hızla akan çağlayan belirdi. Adam aşağıya uçmadan bir dakika önce dipteki kayalık gölcüğü gördü. Ve çok erken umutlanmış olduğunu anladı. Bambu iskele tümüyle sürüklenmemişti. Ama epeyce zarar görmüştü. İskelenin aft kısmı gitmişti. Fakat üst tarafı kayadan aşağıya doğru sarkıyor, hızla akan suların yüzeyine sürünerek sallanıyordu.</p>

  <p class="block6">Nicholas hayretle en aşağı iki adamın bu derme-çatma iskelede kıstırılmış olduklarını gördü. Sallanan, takırdayan direklere çaresizce sarılmışlardı. İkisi de iskeleden uçurumun yukarısına tırmanmaya çalışıyorlardı.</p>

  <p class="block6">Nicholas bir an bordo berenin altındaki tel çerçeveli gözlüğün ışıltısını gördü ve tepeye daha yakın olan adamın Turna Nogo olduğunu anladı. Sonra Nogo iskelenin tepesine çıkmayı başardı ve kayanın yukarısında gözden kayboldu.</p>

  <p class="block6">Nicholas çağlayana dalmadan önce ancak bu kadarını görebildi. Kütük iyice hızlanarak dik bir açı yaptı ve ucu havuzcuğun dibine battı. Az kalsın taklalar atmaya başlayacaktı. Ama Nicholas dalların diplerine sıkıca sanlınca kütük yavaş yavaş düzeldi.</p>

  <p class="block6">Ne var ki bir an çağlayanın aşağısındaki girdaba yakalandı. Sonra sel onu tekrar yakaladı ve kütük yeniden hızlandı.</p>

  <p class="block6">Taita'nın gölcüğünde tahta bir savaş gemisi gibi hantalca ilerledi.</p>

  <p class="block6">Nicholas da Taita'nın gölcüğüne bakmak için ikinci bir fırsat buldu. Mezarın giriş tünelinin tamamen suların altında kalmış olduğunu hemen farketti. Yandaki dik kayaya çarpan suların yüksekliğinden girişin yüzeyden dört buçuk, beş metre daha aşağıda kaldığı anlaşılıyordu. Mezar yine başka hırsızlardan korunuyordu.</p>

  <p class="block6">Nicholas sonra bambu iskelenin kalıntısına baktı. Diğer adamın hâlâ direği sımsıkı tuttuğunu farketti. Adam suyun yüzeyinden altı metre yukarıdaydı. Rüzgârın sarstığı bir ağacın en yüksek dallarında donup Kalmış bir kediye benziyordu.</p>

  <p class="block6">Nicholas aynı anda kütüğün selin etkisiyle yukarıdan sarkan iskeleye doğru döndüğünü farketti. Tam oradan uzaklaşmaya çalışacağı sırada çok yukarıdaki iskelede sallanan adam başını eğerek aşağıya baktı. Bir beyazdı. Loş uçurumda yüzü uçuk renkli bir leke gibi duruyordu. Nicholas hemen onu tanıdı ve nefret göğsüne sanki bir hançer gibi saplandı.</p>

  <p class="block6">Adam, «Helm!» diye bağırdı. «Jake Helm!»</p>

  <p class="block6">Gözlerinin önünde kayaların altında ezilen saralı çocuk Tamre'nin ve Tassey'in yanıp yaralanmış yüzü belirdi. Öfke ve kini iyice arttı. Kütüğü iskeleden uzaklaştıracağı yerde kayaya doğru döndürdü. Hedefe ulaşamayacağını sanarak bir an soluğunu tuttu. Ama son anda kütüğün ucu hızla dönüp bambu iskelenin suyun yüzeyine sürünen kısmına çarptı. Ve ona takılı kaldı.</p>

  <p class="block6">Kütüğün hızı ve ağırlığı karşı koyulacak gibi değildi. Bambu sırıklar çatırdayarak kuru çıralar gibi kırıldılar. Sonra o derme-çatma iskele kayadan kurtularak kütüğün üzerine devrildi. Helm yukarıda sallandı, ardından da bambuyu bırakarak kütüğün yakınında suya atladı. İyice derine doğru indi. Nicholas o sırada doğrulup kütüğe ata biner gibi oturdu. Yanda yüzen kırık bir bambu sopayı kaptı. Kütük akıntıdan kurtulup yandaki daha ağır akan suda ağır ağır dönmeye başlamıştı. Adam bambuyu sağa sola sallayarak tarttı. Elindekini bir beyzbol sopasıymış gibi tutuyordu.</p>

  <p class="block6">Sonra da bambuyu omzuna vurarak Helm'in gözükmesini bekledi.</p>

  <p class="block6">Bir saniye sonra Teksas'lının kafası sudan çıktı. Her tarafından sular akıyordu, gözlerini sıkıca yummuştu. Soluk vererek ciğerlerindeki su ve havayı boşalttı. Sonra da nefes almaya çalıştı. Nicholas onun kafası na nişan alarak bambuyu bütün gücüyle salladı. Ama Helm aynı anda gözlerini açtı ve sopayı gördü. Bir suyılanı hızıyla başını yana kaçırdı. Bambu da adamın sadece kısa kesilmiş sarı saçlı kafasının yanına çarparak kaydı. Nicholas bu vuruşu sırasında dengesini kaybetmişti, o daha kendini toparlayamadan Helm çabucak soluk alıp tekrar suya daldı.</p>

  <p class="block6">Nicholas sopayı kaldırdı. Tekrar vurmaya hazırdı. Bulanık suya bakıyor, öfkeyle kendi kendine söyleniyordu. Teksas'lıyı tam gafil avladığı sırada ilk vuruşu ıskalamıştı. Artık Helm durumu anlamıştı. Nicholas da başına neler geleceğini biliyordu.</p>

  <p class="block6">Saniyeler geçerken düşmanı gözükmedi. Nicholas endişeyle arkasına baktı. Düşmanının nerede suyun yüzüne çıkacağını anlamaya çalışıyordu. Uzun bir dakika hiçbir şey olmadı. Adam sinirli sinirli bambuyu indirdi. Sopayı tutuş tarzını değiştirdi. Düşmanı nereden gelirse gelsin, şimdi bunun sivri ucunu ona saplamaya hazırdı.</p>

  <p class="block6">Aniden bir el suyun altında ayak bileğini müthiş bir güçle kavradı. Nicholas hiçbir yere tutunamadan kütüğün üzerindeki yerinden kaydı. Arkaüstü nehre düştü. Suya dalarken Helm'in parmaklarının yüzünü tırmaladığını hissetti.</p>

  <p class="block6">Adamın parmaklarından birini yakalayıp geriye doğru kıvırınca yerinden çıktığını hissetti. Ama ekleminden çıkan parmağın verdiği acı Helm'in harekete geçmesine neden oldu. Kaslı, uzun kolunu, bir ahtapotun kolları gibi Nicholas'ın boynuna doladı.</p>

  <p class="block6">İki adam bir an suyun yüzüne çıkıp hışırtılı hışırtılı soluk aldılar. Sonra Helm, Nicholas'ın başını geriye doğru itti. Sular İngiliz’in açık ağzından içeri doldu. Teksas'lı kolunu daha da sıktı. Nicholas belkemiğinin gerildiğini hissetti. Helm, tutunacak bir yer bulabilseydi hafit bir baskıyla onun omurgasını kırabilecekti. Ama Nicholas geriye doğru dönerek Teksas'lının bütün gücünü kullanmasını engelledi. İngiliz arkaüstü düşerken Helm'in suratını gördü. Kurşuni, pis su bu yüzü büyütüp çarpıtmıştı. Tıpkı bir canavara benziyordu.</p>

  <p class="block6">Teksas'lı üzerine doğru yuvarlanırken Nicholas da adamı belinden sıkıca kavradı. Sağ dizini bükerek Helm'in kasığına doğru kaldırdı ve adamın organına vurdu. Helm'in organı şişkin ve lastik gibiydi. Teksas'lı sarsıldı ve Nicholas'ın boynuna sarılı olan kolu gevşedi. İngiliz bundan yararlanarak düşmanının ezilen testislerini kavrayıp vahşice büktü. Yüzünden birkaç santim ötedeki suratının can acısıyla sırıtır gibi çarpıldığını gördü. Teksas'lı kolunu Nicholas'ın boynundan çekerek ondan uzaklaştı. İki eliyle adamın bileğini kavramak için eğildi.</p>

  <p class="block6">İki düşman tekrar yüzen kütüğün yanında suyun yüzeyine çıktılar. Nicholas o zaman akıntının onları tekrar yakaladığını, Taita'nın gölünün ağzından nehre sürüklediğini farketti. Helm'in testislerini bırakarak diğer eliyle onun suratına bir yumruk indirdi. Ama birbirlerine çok yakın öldükten için gücünü fazla kullanamadı. Yumruğu Helm'in yanağından kaydı. Nicholas bu kez kolunu düşmanının boynuna dolamaya çalıştı. Helm omuzlarını kaldırarak boynunu kıstı. Sonra saldırıya geçen bir engerek gibi atılıp dişlerini İngiliz’in çenesine geçirdi.</p>

  <p class="block6">Nicholas şaşaladı. Teksas'lının etine iyice batırdığı dişleri yüzünden canı çok yanıyordu. Bağırarak Helm'in yüzünü tırmaladı, tırnaklarını adamın gözlerine batırmaya çalıştı. Ama Helm gözlerini sıkıca yummuştu. Dişlerini sıktıkça sıkıyordu. Bu yüzden Nicholas'ın kanları Teksas'lının ağzının kenarında birikerek akıyordu.</p>

  <p class="block6">Kütük hâlâ yarılarında Helm'in kafasından birkaç santim ötede yüzmekteydi. Nicholas düşmanını kulaklarından yakalayarak suda döndürdü. Helm'in başının yukarısından ileriyi görüyordu. Teksas'lınınsa bir şey görmesi imkânsızdı.</p>

  <p class="block6">Kütük eğrilemesine kesilmiş olduğu için sipsivriydi. Nicholas'ın gözleri can acısından yaşarmıştı. Ama Helm'in kafasını dala doğru çevirmeyi başardı. Adamın dişlerinin etinin içinde birbirleriyle birleşmek üzere olduklarını hissediyordu. Bu dişler dudağını da varmıştı. Nicholas'ın ağzına kendi kanı doluyordu. Helm başını sağa sola çevirerek İngiliz’in canını iyice yakıyordu. Tıpkı avını dişleyen bir köpek gibiydi. Çok geçmeden Nicholas'ın etinden ağız dolusu bir parçayı koparacaktı.</p>

  <p class="block6">İngiliz çaresizlik ve can acısının verdiği bütün güçle kendini öne doğru attı. Gövdesini kullanarak Helm'in kulaklarından tuttuğu kafasını sivri dal parçasına doğru itti. Dal, Teksas'lının omuruyla kafasının birleştiği noktaya bir çivi gibi saplandı. Omuriliğini yarısına kadar kesti. Helm çırpınırken ağzı da açıldı. Nicholas geriledi. Çenesinden bir et parçası gevşekçe sarkıyordu. Biçimsiz, derin yaradan kanlar fışkırıp akıyordu.</p>

  <p class="block6">Helm kasapta çengele asılmış et gibi dalın dibine takılıp kalmıştı Kol ve bacakları titriyor, yüz kasları seğiriyordu.</p>

  <p class="block6">Gözkapakları bir saralınınki gibi titreşiyor, açılıp kapanıyordu. Sonra gözleri kaydı. Artık sadece göz akları görünüyordu. Loş uçurumda garip bir şekilde parlıyorlardı.</p>

  <p class="block6">Nicholas, Teksas'lının yanından kütüğe tırmanıp sıkıca tutundu. Çenesinden oluk gibi kan akarken kesik kesik soluyordu. Kütük denge bozulduğu için yavaş yavaş dönmeye başladı. Helm de şimdi daldan kayıyordu. Cildi, yırtılan ipeğinkine benzer bir sesle ayrıldı. Omurları tahtaya sürtünerek takırdarken, hareketsiz kalan ölü, yüzükoyun suya düşerek batmaya başladı.</p>

  <p class="block6">Ama Nicholas onu kolay kolay bırakmak niyetinde değildi. Şişmiş, kanayan dudaklarının arasından, «Her şeyden emin olmalıyız, aziz dostum,» diye homurdandı. Uzanıp Helm'i yakasından yakalarken ağız dolusu kan ve salyayı tükürdü.</p>

  <p class="block6">Onu yüzüstü kütüğün altında, suda tuttu. Uçurumun son bölümünde ağaç gövdesi iyice hızlandı. Ancak Nicholas, Helm'i inatla tutuyor, ölüde son yaşam kıvılcımının da sönmesini istiyordu. Sonunda akıntı cesedi onun elinden kaptı.</p>

  <p class="block6">İngiliz ölünün ileride kaynayan gri sulara batmasını seyretti.</p>

  <p class="block6">Helm gözden kaybolurken Nicholas, «Tessay'e sevgilerini iletirimi» diye seslendi. Sonra da bütün dikkatini hızla, köpük köpük akan sularda kütüğü dengede tutmaya verdi. Üzerinden düşmemeye çalışıyordu. Sonunda pembe kaya kapıdan Dandera nehrinin son bölümüne çıktı. Halatlı asma köprünün altından geçerken kütükten kayarak batı kıyısına doğru yüzmeye başladı. Yedi yüz elli metre ileride Dandera'nın Nil nehrine ne kadar yüksekten döküldüğünü biliyordu.</p>

  <p class="block6">Nicholas kıyıda oturup gömleğinin eteğinden şerit biçimi bir parça yırttı. Sonra yaralı çenesini mümkün olduğu kadar özenle sararak sargının uçlarını ensesinde bağladı. Kan ince, ıslak pamukluya yayılmaya başlamıştı bile. Nicholas sargıyı iyice sıktı. Böylece kanın fazla akmasını engelledi.</p>

  <p class="block6">Adam yalpalayarak ayağa kalktı ve nehrin kıyısındaki ağaççıkların arasından zorlukla geçti. Sonunda manastıra giden yola çıktı. Çıplak ayaklarıyla topallayarak yoldan inmeye başladı. Sonra gerideki uçurumun yukarısındaki kayanın tepesinden bir helikopterin havalandığını duyduğu zaman durdu.</p>

  <p class="block6">Nicholas o tarafa doğru baktı. «Nogo'nun kurtulduğu anlaşılıyor, çok yazık.» Öfkeyle homurdandı. «Acaba von Schiller'le Mısırlıya ne oldu?» Yaralı yüzüne yavaşça dokundu. «Hiç olmazsa mezara giremeyecekler. Tabii yine bir baraj yaparlarsa o başka.» Birdenbire aklına başka bir şey geldi. «Tanrım! Nehir coştuğu sırada von Schiller belki de içerideydi!» Gülmeye başladı. Sonra da başını salladı. «Boşuna umutlanmamalıyım. Bu kadarı fazla olur. Adalet hiçbir zaman böylesine kesin ve yerinde değildir.» Başını tekrar salladı. Ama bu yüzden çenesindeki yara korkunç bir biçimde zonkladı. Adam, tek eliyle sargılı çenesini tutarak yoldan indi. Manastıra giden taş döşeli yola erişince de koşmaya başladı.</p>

  <p class="softbreak"> </p>

  <p class="block6"><span class="text1">Nahoot Guddabi labirentte bir</span> köşeyi döndü ve von Schiller'le çarpıştı. Yaşlı adamla karşılaşmak onu sakinleştirdi. Oysa Almanın bu çetin durumda yapabileceği bir şey yoktu. Ama ona rastlamak Nahoot'un kendisini saracak o müthiş paniği kontrol altına almasını sağladı. Hansith'siz labirent ıssız ve acayip bir yere dönüşmüştü. Yanında birinin olması insanı rahatlatıyordu. İki adam bir an ormanda kaybolmuş çocuklar gibi birbirlerine sarıldılar.</p>

  <p class="block6">Von Şehitlerin elinde, Hansith paniğe kapılarak kaçtığı sırada incelediği parçalar vardı. Bir elinde firavunun altın asasını, diğerinde de tören kırbacı.</p>

  <p class="block6">Alman, Guddabi'ye, «Keşiş nerede?» diye bağırdı. «Neden kaçıp beni yalnız bıraktın? Bu tünellerden çıkmanın bir yolunu bulmalıyız. Tehlikenin farkında değil misin?»</p>

  <p class="block6">Nahoot öfkeyle, «Ben yolu nereden bileyim...» diye bağırmaya başladı. Sonra von Schillerin arkasındaki duvara tebeşirle yazılmış olan işaretleri farkederek durakladı. Sonra onların anlamını kavradı. Rahatlayarak, «Tamam!» diye bağırdı. «Harper ya da Al Simma denen kadın yolu işaretlemişler. Haydi gelin.» İşaretleri izleyerek tünelde ilerlediler Orta merdivene geldikleri sırada Hansith onları terk edeli bir saat olmuştu. Merdivenden telaşla uzun galeriye inerlerken nehrin sesi güçlü 0jr hışırtıya dönüştü. Sanki çok yakınlarda bir ejderha uyuyordu.</p>

  <p class="block6">Nahoot koşmaya başladı. Von Schiller de sendeleyerek onu izledi Korkudan yaşlı bacaklarının gücü kesilmişti.</p>

  <p class="block6">Nahoot'un arkasından «Bekle!» diye seslendi. Ancak genç adam onun bu yakarışına aldırmadı. Eğilip sıvayla kapatılmış kapıdaki açıklıktan geçti. Sahanlıkta jeneratör hâlâ düzgünce çalışıyordu. Nahoot ona bakmadı bile. Tavandaki ampullerin göz kamaştırıcı ışığında meyilli tünelden telaşla indi. Yine koşarak köşeyi döndü ve sonra dondu kaldı.</p>

  <p class="block6">Aşağıdaki tünele su bastığını farketmişti. Sel, duvarlardaki taşların üzerine eskiden çizilmiş olan o yüksek su düzeyi işaretine kadar çıkmıştı. Dubalı köprü de, suyun akacağı kuyu da gözükmüyordu. Dört buçuk, beş metre suyun dibinde kalmışlardı.</p>

  <p class="block6">Yüzyıllar boyunca mezarın bekçiliğini yapan Dandera nehri görevine yeniden başlamıştı. Amansız kara sular mezarın kapısını kapatmıştı. Dört bin yıl önce de yaptığı gibi.</p>

  <p class="block6">Nahoot, «Tanrım...» diye fısıldadı. «Tanrı bize acısın.» Von Schiller de köşeyi döndü ve Nahoot'un yanında durdu. İki adam dehşetle sular içindeki geçide baktılar. Sonra Alman ağır ağır yan duvara dayanıp kaldı. «Kapana kısıldık...» diye fısıldadı.</p>

  <p class="block6">Nahoot bunları duyunca dizüstü çöktü. Tiz bir sesle dua etmeye başladı. Bu ses von Schiller’i öfkelendirdi.</p>

  <p class="block6">«Sus! Bunun bize bir yararı yok!» Sağ elindeki tören kırbacını genç adamın sırtına vurdu. Nahoot can acısıyla bağırdı ve dizlerinin üstünde sürünerek Almandan uzaklaştı. «Buradan çıkmanın bir yolunu bulmalıyız.» Von Schiller'in sesi daha sakindi şimdi. Emir vermeye alışıktı. Şimdi de kontrolü ele almıştı. «Buradan çıkmanın başka bir yolu olmalı.</p>

  <p class="block6">Arayacağız. Açık bir yer varsa bu hava akımından anlaşılır.» Artık daha kesin ve güvenli bir tavırla konuşuyordu. «Evet! Böyle yapacağız. O vantilatörü durdur. Hava akımını hissetmeye çalışalım.»</p>

  <p class="block6">Nahoot adamın otoriter tavırları ve ses tonu yüzünden canlandı. Vantilatörü durdurmak için dönüp geriye gitti.</p>

  <p class="block6">Von Schiller ona, «Çakmağını var,» dedi. «Şu kâğıtları rulo yapıp yakacağız.» Royan'ın kapının yanındaki masaya bıraktığı kâğıtları ve fotoğraftan işaret ediyordu. «Dumana bakarak hava cereyanı olup olmadığını anlarız.»</p>

  <p class="block6">Almanla Nahoot ondan sonraki iki saat boyunca mezarın bütün katlarını dolaştılar. Ellerindeki yanan kâğıtları havaya kaldırarak dumanlara bakıyorlardı. Ama hiçbir tünelden en hafif bir hava akımı bile yoktu. Sonunda iki adam su basmış olan geçide dönüp, yolu kapayan durgun kara su gölcüğüne çaresizce baktılar.</p>

  <p class="block6">Von Schiller, «Tek çıkış yolu orası,» diye fısıldadı.</p>

  <p class="block6">Nahoot duvarın önüne çöktü. «Acaba keşiş o taraftan mı kaçtı?»</p>

  <p class="block6">«Başka yol yok ki.»</p>

  <p class="block6">İki adam bir süre hiç konuşmadılar. Mezarda zamanı saptamak imkânsızdı. Nehir artık kendi düzeyini bulmuştu. Bu nedenle geçitteki su hareketsizdi. Delikten akan suların uzaklardan gelen hafif gürültüsü, sessizliği büsbütün vurguluyor gibiydi. İki adam da kendi soluklarının hışırtısını duyabiliyorlardı.</p>

  <p class="block6">Sonunda Nahoot, «Jeneratördeki yakıt,» dedi. «Herhalde azalıyor. Yedek yakıt da göremedim...»</p>

  <p class="block6">Küçük yakıt deposu boşaldığı zaman neler olacağını düşündüler ve basacak karanlığı da.</p>

  <p class="block6">Von Schiller birden, «Yardım getirmek için geçitten çıkmalısın!» diye haykırdı. «Sana bunu yapmanı emrediyorum.»</p>

  <p class="block6">Nahoot kulaklarına inanamıyormuş gibi adama baktı. «Tünel yüz metreden uzun. Ve nehir de taştı.»</p>

  <p class="block6">Von Schiller ayağa fırlayarak tehdit dolu bir tavırla genç adamın tepesine dikildi. «Keşiş o yoldan kaçtı. Başka yol da yok. Tünelde yüzerek ilerlemeli ve Helm'le Nogo'ya ulaşmalısın. Helm ne yapılması gerektiğini bilir. Mutlaka beni buradan çıkarmak için bir plan yapar.»</p>

  <p class="block6">«Siz çıldırmışsınız!» Nahoot gerilerken von Schiller onun üzerine yürüyordu. «Sana bunu yapmanı emrediyorum!»</p>

  <p class="block6">«Seni kaçık ihtiyar!» Nahoot ayağa fırlamaya çalıştıysa da von Schiller altından yapılmış ağır kamçıyı salladığı gibi genç adamın yüzüne indirdi. Nahoot arkaüstü devrildi. Dudağı yarılmış, ön dişlerinden ikisi kırılmıştı. Genç adam, «Sen çıldırmışsın,» diyerek inledi. «Bunu yapamazsın....»</p>

  <p class="block6">Ancak von Schiller kırbacı tekrar tekrar indirdi. Nahoot'un yüzü ve omuzları yara içinde kalmıştı. Kırbacın ağır, altın püskülleri ince pamuklu gömleğini parçalarken von Schiller, «Seni öldüreceğim!» diye çığlıklar atıyor, vuruyor, vuruyordu. «Bana itaat etmezsen, seni öldürürüm!»</p>

  <p class="block6">Arkeolog, «Dur,» diye yalvardı. «Hayır. Lütfen dur. İstediğini yapacağım ama artık vurma.» Sürünerek Almandan uzaklaştı. Tünele girip oturdu. Su beline kadar geliyordu. «Bana hazırlanmak için zaman ver.»</p>

  <p class="block6">«Şimdi git!» Von Schiller tehditle kırbacı Yukarı kaldırdı. «Herhalde hâlâ tünelde hava vardır. Oradan kolaylıkla geçebileceksin. Haydi, git!»</p>

  <p class="block6">Nahoot avuçlarına su doldurarak yüzüne çarptı. Yanağındaki derin bir kesikten akan kanları yıkadı. Zaman kazanmak için, «Giysilerimi ve ayakkabılarımı çıkarmam gerekiyor...» diye sızlandı. Ama von Schiller onun sudan çıkmasına izin vermek niyetinde değildi.</p>

  <p class="block6">Yine ağır kırbacı havaya kaldırdı. «Olduğun yerde soyun,» diye emretti. Diğer elinde hâlâ altından yapılmış ağır asayı tutuyordu. Nahoot, Alman onu başına indirirse kafatasının kırılacağını biliyordu.</p>

  <p class="block6">Arkeolog suyun kenarında ayakta durdu. Şimdi su dizlerine kadar geliyordu. Genç adam tek ayak üzerinde durarak önce bir ayakkabısını, sonra da diğerini çıkardı. Ardından yavaşça, istemeye istemeye külotla kalıncaya kadar soyundu.</p>

  <p class="block6">Kırbaç yüzünden omuzları yarılmıştı. Kanlar, kırmızı yılanlar gibi sırtından akıyordu. Nahoot bu deli ihtiyara diklenmemesi gerektiğini anlıyordu. Suya dalarak dipten birkaç metre yüzecek, oradaki yan duvara tutunup soluğu tükeninceye kadar bekleyecekti. Sonra da tekrar geri dönecekti.</p>

  <p class="block6">Von Schiller ona, «Git!» diye haykırdı. «Zaman kaybediyorsun! Bu işten sıyrılmana göz yumacağımı sanma!»</p>

  <p class="block6">Nahoot sular göğsüne gelinceye kadar ilerledi. Birkaç dakika orada durarak derin derin soludu. Sonra nefesini tutup suya daldı. Von Schiller gölcüğün yanında duruyor, suyun dibine bakıyordu. Ama korkunç, kara suların altını görmesi imkânsızdı. Lambanın ışığında Nahoot'un suya yayılmış olan kanları görülebiliyordu.</p>

  <p class="block6">Bir dakika ağır ağır geçti. Sonra suyun dibinde bir hareket oldu. Nahoot'un kolu sudan çıktı. Parmaklarını açmış, elini yalvarır gibi uzatmıştı Von Schiller başını öne doğru uzatarak öfkeyle, «Guddabi!» diye bağırdı. «Oyun mu oynuyorsun?»</p>

  <p class="block6">Suyun altında yine bir kaynaşma oldu. Sonra derinliklerde bir şey ayna gibi parladı.</p>

  <p class="block6">Von Schiller huysuzca, «Guddabi!» diye seslendi.</p>

  <p class="block6">Sanki onun bu çağrısına cevap veriyormuş gibi Nahoot'un kafası suyun yüzeyinde belirdi. Yüzü balmumu gibiydi. Bütün kanı çekilmişti. Ağzı korkunç, sessiz bir çığlıkla açılmıştı. Etrafında sular kaynıyordu. Sanki aşağıda iri balıklardan oluşan bir sürü onun etiyle besleniyordu. Von Schiller ne olduğunu anlayamamıştı. Şaşkın şaşkın bakarken Nahoot'un kafasının etrafında kapkara bir sıvı belirdi ve suyu gül yaprağı kırmızısına boyadı. Von Schiller bir an bunun genç adamın kanı olduğunu anlayamadı.</p>

  <p class="block6">Sonra yüzeyin hemen altında uzun, ince yaratıkların kıvrılıp bükülerek kaynaştığını gördü. Nahoot’un etrafını sarmış, onun etlerini yiyorlardı. Nahoot tekrar elini kaldırdı ve yalvarırcasına von Schiller'e doğru uzattı. Kolunun yarısı yenmişti. Etlerin koparıldığı yerlerde yarım ay biçiminde derin yaralar vardı.</p>

  <p class="block6">Von Schiller dehşetle haykırarak gölcükten geriledi. Nahoot irileşmiş siyah gözleriyle onu suçluyordu. Genç adam Almana baktı ve gerilmiş boğazından insanınkine benzemeyen, acayip, çılgınca bir ses yükseldi.</p>

  <p class="block6">Von Schiller donmuş gibi bakarken dev tropik yılanbalıklarından biri sudan kafasını çıkardı. İyice açtığı ağzında dişleri kırık cam parçaları gibi ışıldıyordu. Balık sonra dişlerini Nahoot’un boynuna geçirdi. Genç adam onu yakalayıp atmak için hiçbir hareket yapmadı. Ölüyordu, Yılanbalığı kıvrılıp bükülür, yağlı kangallardan oluşan ışıltılı bir top gibi boynundan sarkanken o hâlâ von Schiller'e bakıyordu.</p>

  <p class="block6">Sonra kafası yavaş yavaş yine suya battı. Uzun dakikalar boyunca gölcüğün derinliklerinde sular kaynadı durdu. Arada sırada yılanbalıklarından birinin pırıltısı gözüküyordu. Sonra suyun yüzeyi duruldu. Şimdi siyah bir cam tabakası kadar dümdüz ve sakindi.</p>

  <p class="block6">Von Schiller dönüp meyilli geçitten tekrar Yukarı çıktı. Jeneratörün hâlâ usulca çalıştığı sahanlığın önünden geçti.</p>

  <p class="block6">Alman o korkunç gölcükten, mümkün olduğu kadar uzaklaşmaya çalışıyor, nereye gittiğini bilmiyordu. Önüne çıkan her geçide dalıyordu. Orta merdivenin altında duvarın köşesine çarparak sersemledi. Akik taşların üzerine yığılıp öylece yattı. Alnında iri mor bir şiş belirirken hüngür hüngür ağlıyordu.</p>

  <p class="block6">Bir süre sonra kendini zorlayarak ayağa kalktı ve yalpalaya yalpalaya merdivenden çıktı. Aklı karışmış, yönünü şaşırmıştı. Sayıklıyordu, çıldırmak üzereydi. Korku ve dehşet normallik sınırını aşmasına neden olmuştu. Yine düştü.</p>

  <p class="block6">Tünelde elleriyle dizlerinin üzerinde sürüne sürüne labirentin diğer köşesine gitti. Ancak o zaman ayağa kalkmayı ve sendeleyerek yürümeyi başarabildi.</p>

  <p class="block6">Taita'nın gaz tuzağına giden dik merdiven önünde belirdiği zaman bunun farkına bile varmadı. Basamaklardan aşağı yuvarlandı. Bütün bedeni; bacakları ve göğsü berelendi. Von Schiller tekrar ayağa kalktı Depoda yalpalayarak amforaların önünden geçti. Dipteki merdivenden yukarıya çıktı. Firavun Mamose'un mezarına giden sıra sıra kemerli geçide girdi.</p>

  <p class="block6">Delirmiş, gözlerine çılgınca bir pınltı gelmişti. Sendeleyerek kemerli geçidin ortalarına geldiği sırada ışıklar bir an sönükleşip sarıya dönüştü. Sonra jeneratör deponun dibindeki son damlaları da kullanırken ışıklar yeniden parlaklaştı.</p>

  <p class="block6">Von Schiller durup ışıklara çaresizce baki!. Ne olacağını biliyordu. Ampuller birkaç dakika daha, parlak parlak adeta neşeyle ışıldadılar. Sonra sönükleştiler. Ve en sonunda da söndüler.</p>

  <p class="block6">Karanlık von Schiller'in üzerine kalın bir tabut kapağı gibi indi. Bu o Kadar yoğundu ki, sanki fiziksel bir ağırlığı ve dokusu vardı. Karanlık adeta vücudundan içeri girerek kendisini boğarken Alman onun tadını hissetti.</p>

  <p class="block6">Sonra tekrar koşmaya başladı. Körcesine, delicesine... Karanlıkta yönünü iyice şaşırmıştı. Birdenbire taşa çarparak tekrar yuvarlandı. Sersemlemişti. Sıcak kanın yüzünden aktığını hissediyor, soluk alamıyordu. İnleyerek ağır ağır yan yattı ve tıpkı bir cenin gibi kıvrıldı.</p>

  <p class="block6">Ne kadar sürede öleceğini, bunun günler ve haftalar alacağını düşünürken ruhu titredi. Von Schiller hafifçe kımıldayarak, az önce çarptığı taş cisme daha da yaklaştı. Karanlıkta o sığındığı şeyin Mamose'un büyük lahdi olduğunu anlayamamıştı. Alman etrafında bir imparatorun hazineleriyle mezarın karanlığında yattı. Ağır ağır gelecek olan amansız ölümü beklemeye başladı.</p>

  <p class="softbreak"> </p>

  <p class="block6"><span class="text1">St. Frumentius Manastırı boştu</span>. Keşişler silah seslerinin ve çarpışma gürültülerinin uçurumda yankılandığını duymuş, hazinelerini toplayarak kaçmışlardı.</p>

  <p class="block6">Nicholas üstü kapalı, kemerli, uzun ve boş geçitte koştu. Nil nehrinin yüzeyine ve tekneleri bıraktığı mabede inen merdivenin başında rahat bir soluk alabilmek için durdu. Nefes nefese, güneş ışıklarının ender ulaştığı aşağıdaki loş ve derin koycuğu bakışlarıyla araştırdı. Ne var ki, çifte çağlayandan fışkıran gümüş damlacıkların oluşturduğu bulut!ar aşağısının rahatça görülmesini engelliyordu. Royan'la Sapper aşağıda onu bekliyorlar mıydı? Yoksa yolda başları derde mi girmişti? Bunu anlayabilmesi olanaksızdı.</p>

  <p class="block6">Adam çenesindeki yırtık, kanlı sargıyı düzeltip, merdivenden inmeye başladı. Sonra Royan'ın aşağıdaki gümüş sislerin arasından yükselen sesini duydu. Ve genç kadın yosunlu, kaygan basamaklardan hızla ona doğru çıkmaya başladı.</p>

  <p class="block6">«Nicholas! Ah, çok şükür! Gelmeyeceğini sandım!» Royan adamın boynuna atılacaktı ama onun sargılı, kanlı yüzünü görünce durakladı.</p>

  <p class="block6">Nicholas'a dehşetle bakakaldı. «Tanrım...» diye fısıldadı. «Sana ne oldu Nicky?»</p>

  <p class="block6">«Jake Helm'le aramızda küçük bir anlaşmazlık çıktı. Bu yalnızca bir çizik. Ama şu ara kimseyi öpecek halde değilim.»</p>

  <p class="block6">Nicholas sargının arasından gülümsemeye çalıştı. «Bunun için biraz beklemen gerekecek.» Bir kolunu kadının omzuna attı. Neredeyse onun ayaklarını yerden kesiyordu. Royan'ı aşağıya doğru döndürdü. «Diğerleri neredeler?» Kadını basamaklardan hızla inmeye zorladı.</p>

  <p class="block6">Royan, «Hepsi burada,» diye açıkladı. «Sapper’la Mek botları şişiyor ve eşyaları yüklüyorlar.»</p>

  <p class="block6">«Tessay?»</p>

  <p class="block6">«O da güvende.»</p>

  <p class="block6">Adamla kadın son basamaklardan mabedin aşağısındaki iskeleye indiler. Nicholas oradan ayrıldığından beri Nil'in suları üç metre yükselmişti. Nehir coşkun ve öfkeli olduğu kadar hızlı ve çamurluydu. Sıçrayan sular yüzünden karşı kıyıdaki kayalar pek gözükmüyordu.</p>

  <p class="block6">Beş Avon bot kenara çekilmiş, dördü iyice şişirilmişti. Sonuncusu da tüpten gelen basınçlı havayla şişiyordu. Mek'le Sapper, mühimmat sandıkları™ hazır olan botlara yerleştiriyor, yeşil yük ağlarıyla örterek bağlıyorlardı.</p>

  <p class="block6">Sapper, Nicholas'a baktı ve kaba hatlı yüzünde komik bir ifade belirdi. «Lanet olsun I Suratına ne oldu?»</p>

  <p class="block6">Nicholas, «Bunu sana ileride bir gün anlatınm.» diye söz verdi. Sonra da dönüp Mek'i kucakladı. «Teşekkür ederim, eski dost.» İçtenlikle konuşuyordu. «Adamların çok iyi savaştılar. Ve sen de beni bekledin.» Kayanın dibinde yatan yaralı askerlere baktı. «Yaralı ve ölü sayısı?»</p>

  <p class="block6">«Üç ölü. Ve bu altı yaralı. Nogo'nun adamları bizi çok fazla zorlasalardı durum daha kötü olabilirdi.»</p>

  <p class="block6">Nicholas, «Ama yine de bu kadarı fazla,» dedi.</p>

  <p class="block6">Mek boğuk boğuk, «Bir yaralı bile fazla,» diye mırıldandı.</p>

  <p class="block6">«Adamlarının gerisi nerede?»</p>

  <p class="block6">«Sınıra doğru çekiliyorlar. Yanıma botları götürecek kadar adam aldım.» Mek, Nicholas'ın çenesinden kanlanmış sargıyı çıkardı. Royan yarayı görünce inledi. Ama Mek güldü. «Seni bir köpekbalığı ısırmışa benziyor.»</p>

  <p class="block6">Nicholas başını salladı. «Bu doğru. Öyle bir şey ısırdı!»</p>

  <p class="block6">Mek omzunu silkti. «En aşağı on iki dikiş atılması gerekiyor.» Adamlarından birine seslenerek çantasını getirmesini istedi.</p>

  <p class="block6">Sonra Nicholas'ı botlardan birinin kıç tarafına oturttu. «Kusura bakma, anestetik yok,» diyerek onu uyardı. Yaranın üzerine şişedeki antiseptiği boca etti.</p>

  <p class="block6">Nicholas can acısıyla inledi. Mek sakin sakin, «Yakıyor değil mi?» dedi. «Asıl sen dikmeye başlayınca gör.»</p>

  <p class="block6">Nicholas, «Bu iyiliğin altın kitapta adının karşısına yazılacak,» diye yanıt verdi.</p>

  <p class="block6">Mek pis pis gülerek bir yara ipliği paketini açtı. Adam yaranın iki yanını birleştirerek sıkıca dikerken, sadece Nicholas'ın duyabileceği bir sesle, «Nogo aşağıda, nehrin kıyısında bekliyor,» diye açıkladı. «Yanında en azından bir bölük var.</p>

  <p class="block6">Gözcüm bana Nogo'nun adamlarını nehrin iki yakasına yerleştirdiğini haber verdi.»</p>

  <p class="block6">Nicholas can acısıyla sıktığı dişlerinin arasından, «Botlarımız olduğunu ve nehirden aşağı ineceğimizi bilmiyor, değil mi?» dedi.</p>

  <p class="block6">«Bildiğini sanmıyorum. Ama neler yaptığımız konusunda epey bilgisi olduğu belli. Belki.de adamlarının arasında bir casusu vardı.» Mek duraklayarak, iğneyi İngiliz’in etine batırdı. Sonra da konuşmasını sürdürdü. «Ve Nogo'nun hâlâ helikopteri olduğunu da unutma. Bu bulutlar dağılır dağılmaz bizi fark eder.»</p>

  <p class="block6">«Tek kaçış yolumuz bu nehir. Havanın böyle kapalı olması için dua edelim.»</p>

  <p class="block6">Mek dikişi bitirip Nicholas'ın çenesine flaster yapıştırdığı sırada Sapper da son botu şişirerek eşyaları yüklemişti.</p>

  <p class="block6">Mek'in adamlarından dördü Tessay'in sedyesini botlardan birine taşıdılar. Mek binmesine yardım edip kadını güverteye yerleştirdi. Sonra Tessay'den ayrılarak hızla yaralı adamlarının yanına gitti. Onların da botlara binmelerine yardım edecekti. Çoğu yürüyebiliyorlardı. Ama ikisinin bota taşınmaları gerekiyordu.</p>

  <p class="block6">Daha sonra Mek, Nicholas'ın yanına döndü. İngiliz’in omzuna astığı cam, elyaf mahfazaya baktı. «Telsizini bulmuşsun anlaşılan.»</p>

  <p class="block6">«O olmazsa başımız büyük belaya girer.» Nicholas mahfazaya sevgiyle vurdu.</p>

  <p class="block6">«Ben Tessay'in olduğu botu kumanda edeceğim.»</p>

  <p class="block6">Nicholas başını salladı. «İyi! Royan da benimle en öndeki bota binecek.»</p>

  <p class="block6">Mek, «Bırak ben öne geçeyim,» dedi.</p>

  <p class="block6">Nicholas ona, «Nehirden inme konusunda ne biliyorsun ki?» diye sordu. «İçimizde sadece ben daha önce bu sudan aşağıya indim.»</p>

  <p class="block6">Mek, «Ama yirmi yıl önce...» diye hatırlattı.</p>

  <p class="block6">Nicholas, «Şimdi o zamankine oranla daha iyiyim,» diyerek güldü. «İtiraz etine, Mek. Sen beni izleyeceksin, Sapper da seni. Diğer iki botu kullanacak, nehri bilen başka kimse var mı?»</p>

  <p class="block6">Mek, «Bütün adamlarım nehri tanırlar,» dedi ve bağırarak emirler verdi. Hepsi de hızla seçtikleri botlara gittiler.</p>

  <p class="block6">Nicholas, Royan'ı küpeşteyi aşması için havaya kaldırdı. Sonra da botu taşlı kıyıdan suya itmeleri için adamlara yardım etti. Bot suya iner inmez hemen içeri atlayarak küreklere sarıldılar.</p>

  <p class="block6">Adamlar kürek çekerlerken Nicholas yanındakilerin hepsinin de Mek'in övündüğü gibi nehri iyi tanıdıklarını anladı.</p>

  <p class="block6">Kürekleri zorlukla ama düzgünce çekiyorlardı. Hafif şişme bot Nil'in ortasına doğru kaydı.</p>

  <p class="block6">Avonlar on altı kişi alacak biçimde yapılmışlardı. Mezardan alınan eşyaların konulduğu mühimmat sandıkları büyük ama ağır değildi. Her teknede de ancak on ikişer kişi vardı. Botlar suya fazla batmıyor ve kolaylıkla idare edilebiliyorlardı.</p>

  <p class="block6">Nicholas, Royan'a sertçe, «İlerideki sular kötü,» diye haber verdi. «Sudan sınırına kadar durum böyle.» Kıçtaki dümende, ayakta duruyor, oradan ileriyi kolaylıkla görebiliyordu. Royan onun dizinin dibine çömelmişti. Kayışlardan birine tutunmuş, kürekçilerin çalışmalarını engellememeye çalışıyordu.</p>

  <p class="block6">Çağlayanların aşağısındaki büyük gölcüğü karıştıran akıntıyı çaprazlamasına geçtiler. Nicholas nehrin batı yönüne kaçtığı dar boğazlara doğru döndü. Başını kaldırıp gökyüzüne baktı. Köpüklerin arasından, yağmur bulutlarının alçalmış ve renklerinin de mora dönüşmüş olduğunu gördü. Yüksek kayaların tepelerine çökmüş gibiydiler.</p>

  <p class="block6">Nicholas, Royan'a, «Şansımız yaver gitmeye başladı,» dedi. «Bu havada bizi helikopterle bile bulamazlar.» Rolex saatine baktı. «Akşam olmasına iki saat kadar var. Geceleyin konaklamadan önce daha birkaç kilometre ilerleyebileceğiz.» Kıçtan geriye doğru baktı. Küçük filonun geride kalan botları onları izliyordu. Avonlar parlak sarıydılar ve uçurumdaki sise ve hafif karanlığa rağmen yine de görülüyorlardı. Nicholas ilerlemelerini işaret etmek için yumruğunu havaya kaldırdı. Peşindeki botta Mek aynı hareketi tekrarlayarak ona gülümsedi.</p>

  <p class="block6">Nehir onları yakaladığı gibi sürükledi. Boğazdan hızla Nil'in dar ve dönemeçti yatağına girdiler. Kürekçiler durup akıntının onları götürmesine izin verdiler. Artık bütün yapabilecekleri Nicholas'ın zor anlarda botu idaresine yardım etmekti. Küpeştenin önünde çömelerek hazır beklediler.</p>

  <p class="block6">Uçurumdaki yükselmiş olan sular pek çok sivri kayayı gizliyorlardı. Ama yüzeyin altında kaya olduğu, suların dalgalanmalarından ya da aralarındaki dar açıklıklarda köpürmelerinden anlaşılıyordu. Sular iki kıyıda da yükseklere kadar erişiyor, ikincil yatağın yarılarındaki dik kayalara çarpıyorlardı. Bir Avon alabora olduğu, hatta kürekçilerden biri suya düştüğü takdirde bu nehirde durup sağ kalanları kurtarmak imkansızlaşacaktı.</p>

  <p class="block6">Nicholas iyice yükselerek ileriye doğru baktı. Yolunu çok önceden seçip, buna uygun rotayı izlemesi gerekiyordu.</p>

  <p class="block6">Ancak bu konuda çoktan beri pratik yapmamıştı. Hızla akan ilk yeşil çağlayana doğru ilerlerken İngiliz’in midesi korkuyla büzüldü. Sanki bir top güllesini yutmuştu. Adam, burnu döndürmek için dümeni usul usul oynatırken bot hızla Sağıya indi. Dibe vardıklarında diğerleri de peşlerindeydiler.</p>

  <p class="block6">«Kolaymış!» Royan başını kaldırarak adama gülümsedi.</p>

  <p class="block6">Nicholas, «Böyle söyleme!» diye onu uyardı. «Kötü melek bizi dinliyor.» Müthiş bir hızla onlara doğru gelen çağlayandan inmek için hazırlandı.</p>

  <p class="block6">Avonu iki sivri kayanın arasındaki açıklıktan geçirdi. Hızları artarken aşağıya doğru uçtular. Nicholas ancak yan yerde aşağılarındaki yüksek dalgayı gördü. Nehrin suları onun üzerinden aşıyordu. Adam dümen kırarak dalganın yanından geçmeye çalıştı. Ama nehir onları sıkı sıkıya yakalamıştı.</p>

  <p class="block6">Bot, engeli aşan bir at gibi dik dalganın önünden havalandı. Sonra mide bulandıran bir yalpayla dalganın diğer tarafına düştü, ikiye katlanır gibi olan Avon nehrin yüzeyindeki çukurdan kurtulmaya çalışırken neredeyse bumu kıça değiyordu.</p>

  <p class="block6">Adamlar birbirlerinin üzerine devrildiler. Nicholas uygun biçimde durmamış ve dümeni sıkıca yakalamamış olsaydı suya uçacakta. Royan yüzükoyun güverteye kapaklandı. Kayışı olanca gücüyle kavramıştı. Hava dolu Avon yukarıya doğru yükseldi. Sonra hızla eski şeklini aldı. Suya konmadan önce bir an havada kaldı. Az kalsın alabora olacaktı.</p>

  <p class="block6">Adamlardan biri suya düşmüş, teknenin yanında çırpınıyordu. Sular onu adeta uçan Avonla aynı hızda sürüklüyordu.</p>

  <p class="block6">Bu nedenle arkadaştan eğilip adamı tekneye almayı başardılar. Mühimmat sandıkları kayıp yuvarlanmıştı. Ama yük ağları onların yandan suya düşmelerine engel olmuştu.</p>

  <p class="block6">Royan, Nicholas'a, «Bunu neden yaptın?» diye bağırdı. «Ben de tam sana güvenmeye başlamıştım.»</p>

  <p class="block6">Nicholas da bağırarak cevap verdi. «Seni denedim. Gerçekten cesur olup olmadığını anlamak istedim.»</p>

  <p class="block6">Genç kadın, «Korkak olduğumu itiraf ediyorum,» diye açıkladı. «Artık aynı şeyi tekrarlamana gerek yok.»</p>

  <p class="block6">Nicholas geriye baktı ve Mek'in teknesinin de onlarınki gibi dalganın diğer tarafına hızla indiğini gördü. Ama onu izleyen diğer botun dümencisi durumu anlamıştı, bu yüzden yana kaçarak çağlayandan daha rahatça indi.</p>

  <p class="block6">Adam tekrar ön tarafa döndü. Şimdi sanki bütün yaşamı sadece nehrin vahşi sularından ibaretti. Hızla ilerleyen Avonu idareye çalışırken bütün evreni uçurumun iki yanındaki dik kayaların arasına sıkıştı. Yanaklarına ve yaralı çenesine çarpan nehrin köpükleri miydi, yoksa yağmur muydu, bunu bilmiyordu. Su damlaları yataylamasına uçuyor ve onu yarı körleştiriyorlardı. Bazen suyla yağmur birbirlerine karışıyordu.</p>

  <p class="block6">Bir saat sonra Nicholas ilerideki çağlayan konusunda da yine hata yaptı. Tekne yarılamasına düştü. Az kalsın devriliyorlardı. Adamlarından ikisi suya fırladılar. Nicholas ustalıkla dümen kırdı, diğerleri de dışarıya doğru eğilip adamlardan birini kurtarmayı başardılar. Ama diğer adam, onlar erişemeden bir kayaya çarptı. Suya battı ve bir daha da gözükmedi. Bu durum karşısında bir tepki göstermedi. Çünkü hepsi de bu yolculuktan sağ çıkmaya çabalıyorlardı.</p>

  <p class="block6">Bir ara Royan sıçrayan köpüklerin şakırtıları ve etraflarındaki nehrin homurtuları arasında Nicholas'a seslendi.</p>

  <p class="block6">«Helikopter! Onu duyabiliyor musun?»</p>

  <p class="block6">Nicholas yarı sağır olmuş gibiydi. Başını kaldırarak kayaların tepesine inmiş olan kurşuni bulutlara baktı. Dönen pervanenin gürültüsünü duyar gibi oldu. Elinin tersiyle gözüne kaçan köpükleri ve yağmur damlalarını sildi. «Bulutların yukarısında!» diye bağırdı. «Bizi bu durumda kesinlikle fark edemezler.»</p>

  <p class="block6">Kara bulutlar Afrika gecesini daha da yoğunlaştırıyordu. Etraf kararırken birdenbire başka bir tehlikeyle karşılaştılar.</p>

  <p class="block6">Nehrin fışkıran sularından hızla aşağı iniyorlardı. Ardından sanki önlerindeki su yarıldı ve tekne havaya fırladı. Sonsuz bir düşüşün içindeymiş gibiydiler. Oysa çağlayanın yüksekliği dokuz metreden fazla değildi. Sonunda aşağıya düştüklerinde kendilerini çağlayanın dibindeki gölcükte, insanlar ve teknelerden oluşan bir karmaşada buldular. Nehir bir an burada duraklayarak, girdap yapıyor, sanki tekrar uçurumdan aşağıya delice akmak için bütün gücünü topluyordu.</p>

  <p class="block6">Avonlardan biri alabora olmuş, ters yüz bir şekilde yüzüyordu. Son derece dengeli olan gövdesi bile bu düşmeye dayanamamıştı. Diğer bardaki adamlar kendilerini toplayarak küreklere asıldılar. Sonra sudaki arkadaşlarını, kürekleri ve nehirde yüzen diğer eşyaları kurtarmak için hızla yaklaştılar. Kapaklanmış Avonu ancak hepsi birden çabalayarak döndürebildiler. O sırada hava iyice kararmıştı.</p>

  <p class="block6">Nicholas, «Sandıkları sayın,» diye emretti. «Kaçını kaybettik?» Sapper bağırarak, «On bir sandık da yerinde,» diye cevap verdiğinde İngiliz şansının bu kadar yardım etmesine adeta inanamadı. «Her şey tamam!» Yük ağları sandıkları sıkıca tutuyordu. Ne var ki, kadın, erkek hepsi de iyice ıslanmış, soğuktan titriyorlardı. Karanlıkta yola devam etmek intihar demekti. Nicholas en yakınındaki botta Mek'e bakarak başını salladı.</p>

  <p class="block6">«Şu kayanın gerisinde su durgun.» Mek gölcüğün ucunu işaret ediyordu. «Belki orada uygun bir yer bulabiliriz.»</p>

  <p class="block6">Kayadaki çatlaktan sağlam, küçük bir ağaççık uzanmaktaydı. Onu iskele babası gibi kullanarak, bir halatı gövdesine bağladılar. Sonra da Avonları yan yana getirdiler. Tekneleri birbirlerine bağlayıp, geceyi geçirmek için hazırlandılar.</p>

  <p class="block6">Sıcak yemek yiyebilmeleri ya da bir şeyler içebilmeleri olanaksızdı. Soğuk konservelerle yetinip, tenekelerdeki süngüleri kullanarak yemek yediler.</p>

  <p class="block6">Mek kendi botundan Nicholas'ınkine geçerek kolunu onun omzuna attı ve dudaklarını kulağına yaklaştırdı. «Yoklama yaptım. Çağlayanlardan inerken bir adamımı daha kaybettim. Onu artık bulamayız.»</p>

  <p class="block6">Nicholas, «Benim durumum da pek iyi değil,» diye itiraf etti. «Belki de yarın senin liderlik etmen daha iyi olur.»</p>

  <p class="block6">Mek onun omzunu sıktı. «Suç sende değil. Hiç kimse bundan daha iyisini yapamazdı. Şu son çağlayan...» Sustu. Ve iki adam karanlıkta gürüldeyen çağlayanın sesini dinlediler.</p>

  <p class="block6">Nicholas, «Ne kadar mesafe aştık?» diye sordu. «Ve daha ne kadar yolumuz var?»</p>

  <p class="block6">«Bunu söylemek hemen hemen imkânsız. Ama bana sınıra giden yolun yarısını aşmışız gibi geliyor. Yarın öğleden sonra orada oluruz.»</p>

  <p class="block6">İki adam bir süre konuşmadılar. Sonra Mek sordu. «Bugün ayın kaçı? Ben artık günleri şaşırdım.»</p>

  <p class="block6">«Ben de öyle.» Nicholas günün son ışıklarında kadranı görebilmek için saatini eğdi. «Tanrım! On üçü olmuş bile!»</p>

  <p class="block6">«Seni alacak uçak öbür gün Roseires Havaalanına inecek.»</p>

  <p class="block6">İngiliz başını salladı. «Evet. Bir Nisanda. Ona yetişebilecek miyiz?»</p>

  <p class="block6">«Bu soruyu sen benim adıma cevapla.» Mek karanlıkta neşesizce güldü. «Şişman dostun gecikebilir mi?»</p>

  <p class="block6">Nicholas, «Jannie bir profesyoneldir,» dedi. «O hiçbir zaman geç Kalmaz.» Yine bir sessizlik oldu. Sonra İngiliz, «Roseires'e gittiğimizde ganimetten sana düşen payı ne yapmamı istiyorsun?» Mühimmat sandıklarından birine ayağıyla vurdu. «Yoksa onları da yanında götürmeyi mi düşünüyorsun?»</p>

  <p class="block6">«Sen şişman arkadaşınla havalandıktan sonra, Nogo'dan kurtulmak için hızla kaçacağız. Yanımda fazla eşya taşımak istemiyorum. Sen benim payımı da götür. Ve benim için sat... burada savaşmak için para gerekli.»</p>

  <p class="block6">«Bana güveniyorsun demek?»</p>

  <p class="block6">«Sen benim dostumsun.»</p>

  <p class="block6">Nicholas, «İnsan en kolay dostlarını kandırır,» dedi. «Çünkü onlar yakınlarından böyle bir şeyi beklemezler.» Mek adamın omzuna bir yumruk atarak güldü.</p>

  <p class="block6">«Haydi, biraz uyu artık. Yarın sıkı kürek çekmemiz gerekecek.» Mek hafif akıntıyla yalpalayan botta ayağa kalktı. «İyi uykular, eski dost.» Tessay’in kendisini beklediği yandaki bota geçti.</p>

  <p class="block6">Nicholas sırtını Avonun havayla şişirilmiş yumuşak küpeştesine dayayıp Royan'ı kollarına aldı. Kadın onun dizlerinin arasında oturarak, adamın göğsüne sırtını dayadı. Islak giysileri yüzünden titriyordu.</p>

  <p class="block6">Bir süre sonra titremesi geçti ve genç kadın, «Sen müthiş bir kahramansın,» diye mırıldandı.</p>

  <p class="block6">«İşte beni yanından ayırmaman için bir neden daha.» Nicholas kadının ıslak saçlarını okşadı. Royan cevap vermedi ama adama daha faz!a sokuldu. Kısa bir süre sonra solukları yavaşladı ve Royan bitkince uykuya daldı.</p>

  <p class="block6">Nicholas üşüyordu, kasları katılaşmış, dümenle boğuşmaktan Suçları su toplamıştı. Ama kadın kadar çabucak uykuya dalamadı. Rcseires'teki havaalanına yaklaşıyorlardı. Bu yüzden de şimdi nehirden inmek ve savaşarak Nogo'nun adamlarının arasından geçmek dışında başka sorunları düşünüyordu. Onlar tanıdığı ve savaşabileceği düşmanlardı. Oysa şimdi durum daha belirsiz ve zordu.</p>

  <p class="block6">Royan adamın kollarında kımıldanarak onun anlayamadığı bir şeyler mırıldandı. Kadın rüya görüyor ve uykusunda konuşuyordu. Nicholas ona yavaşça sanlınca kadın da sustu. İngiliz tam uykuya dalmak üzereyken Royan tekrar konuşmaya başladı. Bu kez açık açık, «Çok üz.günüm, Nicky...» dedi. «Benden bu yüzden nefret etme. Ama sana izin veremezdim...»</p>

  <p class="block6">Nicholas'ın uykusu iyice açıldı. Kadının sözleri endişelerini daha da artırmıştı. Adam gece boyunca pek ender dalabildi.</p>

  <p class="block6">Ve Royan'ı rahatsız eden düşler kadar sıkıcı rüyalar gördü.</p>

  <p class="block6">Nicholas şafaktan önceki karanlıkta Royan'ı sarsarak uyandırdı. Kadın inledi ve istemeye istemeye uyandı.</p>

  <p class="block6">Bir gece öncesinden kalan soğuk yiyecekleri çabucak yediler. Sonra şafak nehrin yüzeyini, uçurumu ve ilerideki engelleri görmelerini sağlayacak kadar aydınlattığı zaman bulunduktan yerden ayrıldılar. Sarı botlar nehrin ortasında sıraya dizildi. Nehirle savaş yeniden başladı.</p>

  <p class="block6">Yukarıdaki bulutlar hâlâ alçak ve yoğundu. Zaman zaman sağanak başlıyordu. Bütün sabah ilerlediler. Sonra yavaş yavaş nehrin durumu değişmeye başladı. Akıntı eskisi kadar hızlı ve acımasız değildi. İki yandaki kayaların öncekiler kadar yüksek ve sivri olmadıkları gibi.</p>

  <p class="block6">Akşamüzeri tekrar bir dizi çağlayanla karşılaştılar. Bulutlar tepelerinde bir bütün halinde uzanıyordu. Nehir bir dizi burun ve kayanın arasından kıvrılarak akmaktaydı. Belki Nicholas artık tekniğini geliştirmişti; çünkü çağlayanlardan kazasız belasız inebildiler. Adama bembeyaz köpüren sular bir öncekinden daha az tehlikeliymiş gibi geldi.</p>

  <p class="block6">Nicholas güvertede ayağının dibinde oturan Royan'a, «Galiba en zor bölümü atlattık,» dedi. «Meyil eskisi kadar fazla değil. Nehir de o kadar hızlı akmıyor. Sudan ovalarına yaklaştıkça suyun yatağı düzgünleşiyor sanırım.»</p>

  <p class="block6">Royan, «Roseires'e daha ne kadar var?» diye sordu.</p>

  <p class="block6">«Bilmiyorum. Ama sınır herhalde artık fazla uzakta değil.»</p>

  <p class="block6">Nicholas'la Mek botları iyice birbirlerine yaklaştırmışlardı. Böylece bağırarak emirler verebiliyor, hepsini kontrol altında tutabiliyorlardı.</p>

  <p class="block6">Nicholas sonraki dönemeçte dümeni daha derin olan yan yatağa doğru kırdı. Dönemeci aşarken de artık nehrin dümdüz uzandığını farketti. Burada sığ yerler ya da çağlayanlar yoktu. Adam gevşeyerek Royan'a gülümsedi.</p>

  <p class="block6">«Gelecek pazar Dorchester'da yemek yemeye ne dersin? Londra'daki en iyi rozbifi orada yaparlar.»</p>

  <p class="block6">Nicholas'a, Royan neşeyle yanıt vermeden önce yüzünde bir an üzgün bir ifade belirip kaybolmuş gibi geldi. «Bu hoşuma gider.»</p>

  <p class="block6">İngiliz ekledi. «Daha sonra da gider, televizyonun önüne kıvrılarak günün maçını seyrederiz. Ya da kendi küçük maçımızı yaparız.»</p>

  <p class="block6">Royan güldü. «Çok kabasın. Yine de teklifin bana çekici geldi.»</p>

  <p class="block6">Nicholas eğildi. Sırf yüzünün kızarmasını zevkle seyretmek için kadını alnından öpecekti. Ama aynı anda botun burnunun ötesinde küçücük, beyaz fıskiyelerin belirdiğini gördü. Bunlar hızla yaklaşıyorlardı. Adam birkaç dakika sonra otomatik silahın gürültüsünü duydu. Sovyet yapımı bir RPD'nin o çok belirgin sesiydi bu.</p>

  <p class="block6">Nicholas kendini Royan'ın üzerine atarak onu bedeniyle korudu. Mek'in arkasındaki tekneden bağırdığını duyuyordu.</p>

  <p class="block6">«Ateşe karşılık verin. Kafalarınızı eğin!»</p>

  <p class="block6">Adamları kürekleri atarak silahlarını kaptılar. Nehrin, saldırının başladığı içeriye doğru kavis yapan kıyısına doğru ateş ettiler.</p>

  <p class="block6">Saldırganlar kayaların ve çalıların arasına iyice saklanmışlardı. Ateş edilecek belirli bir hedef yoktu. Ancak böyle pusuya düşürüldüğünüz zaman düşmanların kafalarını eğmelerini ve iyi nişan alamamalarını sağlamak için şiddetli bir savunma ateşine başlanması şarttı.</p>

  <p class="block6">Bir kurşun Royan'ın kafasının hemen yanından geçerek Avonun naylon kılıfını deldi ve mühimmat sandıklarından birine saplandı. Botların yarılarının onları bu kurşun yağmurundan koruyabilmesi imkânsızdı. Bir kurşun adamlardan birinin kafasına gelince onu arkaüstü devirdi.</p>

  <p class="block6">Royan korkudan dehşetle bir çığlık attı. Nicholas'sa ölünün elinden düşen saldırı tüfeğini kaptığı gibi kıyıya doğru ateş etmeye başladı, üç kurşun atıyor ve düşmanların saklandığı çalılığı tarıyordu.</p>

  <p class="block6">Avon hâlâ nehrin akıntısıyla hızla ilerlemekteydi. Ancak dümende kimse olmadığı için helezonlar çiziyordu. Bir dakikadan daha kısa bir sürede pusu kurulan yeri geride bıraktılar ve ondan sonraki dönemeci aştılar.</p>

  <p class="block6">Nicholas boş silahı atıp Mek'e, «İyi misin?» diye seslendi.</p>

  <p class="block6">Mek de bağırarak yanıt verdi. «Adamlarımdan sadece biri kurşunu yedi. Bu hiç de fena sayılmaz.»</p>

  <p class="block6">Her bot sonucu bildirdi: Bir ölü ve üç yaralı. Yaralılardan hiçbirinin durumu ağır değildi. Üç botta delik açılmıştı ama gövdeleri su geçirmeyen parçalardan yapılmış olduğundan batmadan yüzebiliyorlardı.</p>

  <p class="block6">Mek botunu Nicholas'ınkine yaklaştırarak seslendi. «Ben de Nogo'yu atlattığımızı düşünmeye başlıyordum.»</p>

  <p class="block6">Nicholas, «Bu kez ucuz atlattık,» diye seslendi. «Herhalde onları gafil avladık. Nehirden ineceğimizi sanmıyorlardı.»</p>

  <p class="block6">«Artık Nogo'yu gafil avlayabiliriz. Durumu telsizle ona bildirdiklerinden eminim. Şimdi nerede olduğumuzu ve ne tarafa gittiğimizi kesinlikle biliyor.» Mek başını kaldırarak gökyüzüne baktı. «Bulutların yükselip dağılmayacaklarını umalım.»</p>

  <p class="block6">«Sudan sınırına ne kadar kaldı?»</p>

  <p class="block6">«Pek emin değilim ama galiba artık iki saatlik yolumuz var.»</p>

  <p class="block6">Nicholas, «Nehirde nöbetçi var mı?» diye sordu.</p>

  <p class="block6">«Hayır. Hiçbir şey yok. İki tarafta da bomboş çalılıklar uzanıyor.»</p>

  <p class="block6">Nicholas homurdandı. «Yine öyle bomboş kalacağını umalım.»</p>

  <p class="block6">Pusudan yarım saat sonra tekrar bulutların üstünde uçan bir helikopterin homurtusunu duydular. Onlar dinlerlerken helikopter görünmeden aşağıya doğru gitti. Yirmi dakika sonra sesi yine duydular. Bu defa diğer yönden geliyordu.</p>

  <p class="block6">Sonra döndü ve aşağıya doğru uçtu.</p>

  <p class="block6">Mek, Nicholas'sa, «Kahretsin!» diye seslendi. «Nogo nasıl bir oyun oynuyor? Galiba nehrin üzerinde devriyeye çıktı ama bulutların arasına inemiyor.»</p>

  <p class="block6">«Bana kalırsa onumuzu kesmek için adamlarını nehrin aşağısına taşıyor. Artık teknelerde olduğumuzu biliyor ve sadece bir tek yöne doğru gidebileceğimizin de farkında. Nogo sınırlara filan aldıracak tipte bir adam değil. Hatta belki de Roseires'e gittiğimizi bile anladı. Nehrin yakınındaki sivil olan tek küçük havaalanı o. Karaya çıkacağımız yerde bizi bekliyor olabilir.»</p>

  <p class="block6">Mek, Avonunu Nicholas'ınkine iyice yaklaştırdı. Halatı atarak iki botu birbirine yanaştırdı. Böylece bağırmadan konuşabileceklerdi. «Bu durum hoşuma gitmiyor, Nicholas. Yine onlarla karşılaşacağız. Ne yapacağız?»</p>

  <p class="block6">Nicholas uzun bir an düşündü. «Nehrin bu bölümünü tanıyabildin mi? Nerede olduğumuzu kesinlikle bilmiyor musun?»</p>

  <p class="block6">Mek başını salladı. «Sınırı aşarken nehre hiç yaklaşmam. Ama Roseires'e geldiğimizi eski bir şeker fabrikasından anlayacağım. Orası havaalanından dört buçuk kilometre kadar yukarıda.»</p>

  <p class="block6">Nicholas sordu. «Fabrika boş mu?»</p>

  <p class="block6">«Evet. Yirmi yıl önce savaş başladığı zaman terk edildi.»</p>

  <p class="block6">Nicholas, «Bulutlar iyice alçaldılar,» dedi. «Bir saat sonra karanlık bastıracak. Nehir artık daha yavaş aktığı için eskisi kadar tehlikeli değil. Riski göze alarak karanlıkta da yolumuza devam edebiliriz. Belki Nogo böyle yapacağımızı tahmin etmez ve böylece karanlıkta onu atlatabiliriz.»</p>

  <p class="block6">«En iyi planın bu mu?» Mek güldü. «Bu bence gözlerini yumarak her şeyin yolunda gideceğini ummak gibi bir şey.»</p>

  <p class="block6">«Eh, biri bana hangi cehennemde olduğumuzu, Jannie'nin yarın kaçta geleceğini söylerse, belki ben de daha iyi bir plan yapabilirim.» Nicholas da arkadaşına gülümsedi. «O zamana kadar gözleri kapalı gideceğim.»</p>

  <p class="block6">Bulut ve yağmurdan oluşan kalın örtünün altında, erken basan karanlıkta kürek çekerlerken hepsinin sinirleri gerilmişti. Giderek koyulaşan karanlıklarda bile adamlar silahlarının emniyetlerini açmış, nehrin kıyısına doğru nişan almışlardı. Hemen ateşe karşılık vermek için hazırdılar.</p>

  <p class="block6">Mek, «Sınırı bir saat önce aştık sanırım,» diye seslendi. «Eski şeker fabrikası fazla uzakta olamaz.»</p>

  <p class="block6">«Bu karanlıkta orayı nasıl bulacaksın?»</p>

  <p class="block6">«Kıyıda eski bir taş iskelenin kalıntıları var. Şekeri Hartum'a götüren tekneler yükü oradan alırlardı.»</p>

  <p class="block6">Gece birdenbire bastırdı. Nehrin kıyısı karanlığın arasında kaybolur ve onları düşman gözlerden gizlerken Nicholas rahat bir soluk aldı. Karanlığın iyice yoğunlaştığı sırada botları, ayrılmamaları için birbirlerine bağladılar. Sonra da nehrin onları sessizce sürüklemesine izin verdiler. Sağ kıyıya iyice yaklaşmışlardı. Bu yüzden birkaç kez sığ yerlerde karaya oturdular. Adamlardan bazıları yandan inerek onları daha derin sulara doğru itmek zorunda kaldılar.</p>

  <p class="block6">Roseires'teki taş iskele birdenbire karşılarında belirdi. Nicholas en önde olan botunun burnunu çeviremeden taşlara çarptı. Ama neyse ki adamları hazırdı. Yandan, göğüslerine kadar gelen suya atlayarak botu kıyıya çektiler. Mek de hemen dışarı atladı. Yirmi adamıyla birlikte orayı güvene almak ve Nogo'nun askerlerinin sürpriz bir saldırıya geçmelerini önlemek için, iyice boy atmış şekerkamışlarının arasına yayıldı.</p>

  <p class="block6">Diğer botlarda karaya çekilirken çıkan karmaşa ve gürültü Nicholas'ı telaşlandırdı. Adamlar yaralıları kıyıya taşıyıp, mühimmat sandıklarını indirmeye başladılar. Nicholas, Royan'ı sırtına alarak kıyıya taşıdı. Sonra Tessay'i getirmek için tekrar suya girdi. Kadın artık daha iyiydi. Nehirden aşağıya doğru yaptıkları yolculuk sırasında dinlenmiş ve iyileşmeye başlamıştı. Botta başkalarının yardımına gerek duymadan ayağa kalktı ve kıyıya gitmek için Nicholas'ın sırtına bindi.</p>

  <p class="block6">Kuru topraklara ulaştıkları zaman İngiliz onu yere doğru kaydırdı ve usulca, «Kendini nasıl hissediyorsun?» diye sordu.</p>

  <p class="block6">«Artık iyileşiyorum. Sağol, Nicholas.»</p>

  <p class="block6">İngiliz dengesini sağlayıncaya kadar kadına destek oldu. Sonra da çabucak, «Daha önce sorma fırsatı bulamadım,» dedi. «Royan senden Debra Maryam'dan telefon etmeni istemişti. Bunu başarabildin mi?»</p>

  <p class="block6">Tessay saf saf, «Evet, tabii,» diye yanıt verdi. «Royan'a da mesajını Mısır Elçiliğinde çalışan Moussad'a verdiğimi söyledim. Sana bundan söz etmedi mi?»</p>

  <p class="block6">Nicholas sanki belden aşağısına bir yumruk yemiş gibi yüzünü buruşturdu. Ama sonra gülümseyerek kayıtsızca mırıldandı. «Herhalde unuttu. Zaten bu öyle önemli bir şey değil. Yine de teşekkür ederim, Tessay.»</p>

  <p class="block6">Aynı anda Mek hızla karanlıkların arasından çıktı. Haşince, «İnsan kendini deve pazarında sanıyor,» diye fısıldadı.</p>

  <p class="block6">«Nogo bizi tâ on kilometre öteden duyabilir.» Çabucak kontrolü ele aldı ve kıyıdaki grubu bir düzene soktu.</p>

  <p class="block6">Mühimmat sandıklarından sonuncusu da kıyıya çıkarıldı ve botları şekerkamışı tarlalarına çektiler. Supapları açarak botların havasını boşalttılar. Sonra da üzerlerine kurumuş şekerkamışlarını yığdılar. Yine karanlıkta çalışarak mühimmat sandıklarını Mek'in adamlarının arasında bölüştürdüler, Sapper iki kolunun altına birer sandık sıkıştırdı.</p>

  <p class="block6">Nicholas bir omzuna telsimi, diğerine de ilkyardım kutusunu astı. Firavunun altın ölüm maskesinin ve Taita'nın ushabti'sinin bulunduğu küçük sandığını da başının üzerine yerleştirdi.</p>

  <p class="block6">Mek adamlarından bazılarını havaalanına giden yola bakmaları ve pusuya düşmelerini engellemeleri için önden keşfe yolladı. Sonra öne geçti. Diğerleri tek sıra halinde otlarla kaplanmış, bozuk yolda onun arkasına dizildiler. Daha bir buçuk kilometre kadar gidemeden Yukarıda bulutlar birdenbire ayrıldı ve tüm gökyüzü ışıl ışıl ortaya çıktı. Onların ışığı sayesinde gökyüzüne doğru yükselen eski fabrika bacasının siluetini gördüler.</p>

  <p class="block6">Ama ay ışığına rağmen pek hızlı ilerleyemediler, zaman zaman da durmak zorunda kaldılar. Çünkü yaralıların yatırıldığı sedyeleri taşıyan adamlar onlara yetişemiyorlardı. Havaalanına vardıkları sırada saat gecenin üçü olmuş, ay da kaybolmuştu. Mühimmat sandıklarını akasya korusunda yaptıktan yolculukta kullandıkları san traktör ve bent malzemelelerini sakladıkları şeridin ucuna yerleştirdiler.</p>

  <p class="block6">O sırada artık iyice yorulmuşlardı. Ancak Mek yine de kampın etrafına adamlarını dikti. İki kadın yaralılarla ilgilendiler.</p>

  <p class="block6">Kamufle edilmiş küçük kamp ateşinin ışığında Mek'in son ilaçlarını da kullandılar.</p>

  <p class="block6">Sapper pili henüz bitmemiş olan bir elfenerini yaktı. Işığı eliyle kamufle ederek, Nicholas'ın çalışmasını sağladı. İngiliz telsizi açıp antenini uzattı. Cam elyaf kutuyu açtığında çok rahatlamıştı. Nil'in sularına dalmış olmalarına rağmen kapağın etrafına geçirilmiş olan kauçuk, telsizin ıslanmasını engellemişti. Nicholas düğmeyi çevirdi ve kırmızı ışık yandı.</p>

  <p class="block6">Adam kısa dalgayı buldu ve Nairobi radyosunun erken yayınını dinledi.</p>

  <p class="block6">Yvonne Chaka Chaka şarkı söylüyordu. Kadının sesi ve stili İngiliz'in hoşuna gitti. Ama sonra pilin bitmemesi için telsizi çabucak kapattı. Oturarak sırtını bir akasya ağacının gövdesine dayadı. Şafak sökmeden biraz dinlenmeye çalışacaktı.</p>

  <p class="block6">Ne var ki uyuyamadı. Aldatılmış olmanın uyandırdığı duygular ve öfkesi çok şiddetliydi.</p>

  <p class="softbreak"> </p>

  <p class="block6"><span class="text1">Turna Nogo güneşin alev alev</span> yanan dev başını ileride Nil'in sularından çıkarmasını seyretti. Sudan'ın askeri radarlarına yakalanmamak için suyun yüzeyinden birkaç metre Yukarıdan uçuyorlardı. Hartum'da onları uzaktan bile yakalayabilecek bir radar istasyonu olduğunu biliyordu. Sudanlılarla ilişkiler gergindi. Sınırı aştığı anlaşılırsa ona çabucak ve şiddetle karşılık verebilirlerdi.</p>

  <p class="block6">Nogo hem endişeliydi, hem de aklı karışmıştı. Dandera nehrinin aktığı derin uçurumdaki o korkunç yenilgiden beri olaylar hep aleyhinde gelişiyordu. Bütün müttefiklerini kaybetmişti. Helm'le von Schiller ortadan kayboluncaya kadar onların kendisine ne kadar destek olduklarını anlayamamıştı. Artık yalnızdı. Ve daha şimdiden pek çok hata yapmıştı.</p>

  <p class="block6">Ama Nogo bütün bunlara rağmen kaçakları izlemekte kararlıydı. Sudan topraklarının tâ içerilerine kadar girmek pahasına da olsa onları yakalayacaktı. Nogo geçen haftalar boyunca daha çok von Schiller'le Mısırlının konuşmalarını gizlice dinlemiş ve yavaş yavaş Harper denilen o herifle Mek Nimmur'da müthiş değerli bir hazine olduğunu anlamıştı Hazinenin değerini hayal bile edemiyordu. Ancak iki adamın on milyonlarca dolardan söz ettiklerini işitmişti. Bir milyon dolar bile öyle müthiş bir paraydı ki, aklı bunu alamıyordu. Ama yine de belli belirsizce bunun ne anlama geldiğini kestirebiliyordu. Mal, mülk, kadınlar ve lüks şeyler alabilirdi.</p>

  <p class="block6">Nogo yine ağır ağır artık von Schiller'le Helm ortadan kalktıkları için hazinenin sadece kendisinin olabileceğini kavramıştı. Şimdi onu durmadan kaçan shufta ve İngiliz dışında engelleyebilecek hiç kimse yoktu. Oysa kendisinin müthiş gücü, emrinde de bir helikopteri vardı.</p>

  <p class="block6">Nogo, o kaçaktan bir yakalayabilsem, diye düşünüyordu. Hepsini de ortadan kaldırabileceğimden eminim. Hiç kimse sağ kalmamalı. Olayı Addis Ababa'ya haber verebilecek bir tek kişi bile. Mek, İngiliz ve adamları öldükten sonra ganimeti helikopterle ülke dışına çıkarmak çok kolay olur. Nairobi'de de, Hartum'da da daha önce iş yaptığı iki adam vardı. Ganimeti bol para karşılığı nasıl satacaklarını bilirlerdi. Tabii ikisi de kurnaz tiplerdi. Nogo yalnızca bir tek kişiye güvenmemeye, işi dallandırıp budaklandırmamaya karar vermişti. Adamlardan biri kendisini kandırdığı takdirde...</p>

  <p class="block6">Nogo'nun aklı başka bir konuya kaydı. Ve adam müthiş zengin olma fikrinin tadını çıkardı. Bu paralarla neler alabilirdi neleri Giysiler, arabalar, topraklar, sürüler ve kadınlar. Beyaz, siyah, kahverengi kadınlar. Kullanabileceği sürüyle kadın.</p>

  <p class="block6">Yaşamı boyunca her gün yeni bir kadın. Sonra adam doyumsuz hayallerini bir tarafa bıraktı. Önce kaçakların nereye kaybolduklarını öğrenmesi gerekiyordu.</p>

  <p class="block6">Nogo, Harperla Mek Nimmur'un manastırın yanına şişirme botlar saklayacaklarını akıl edememişti. Hansith bunu ona haber vermemişti. Nogo ve Helm adamların yaya kaçacaklarını sanmışlardı. Ve onları Sudan sınırına ulaşamadan durdurmak için yapılan bütün planların temelinde de bu tahmin vardı. Hatta Nogo, Helm'in emirleri üzerine Mek Nimmur'un sınırı aşacağını düşündüğü yere yedek yakıt da koydurmuştu. Helikoptere oradan yakıt alabileceklerdi. O yedek yakıt olmasaydı, kaçakları kovalamaktan çoktan vazgeçmek zorunda kalacaktı.</p>

  <p class="block6">Nogo adamlarını nehrin kıyısından batıya doğru giden yollara dikmişti. Nehrin kendini koruma altına almayı düşünmemişti bile. Devriye gruplarından biri sarı botlardan oluşan küçük filoyu nehirden inerken rastlantı sonucu görmüştü. Ama zaman olduğu için pusu kurabilmeyi başarmış, onlar uzaklaşmadan kısa bir süre, botlara ateş edebilmişlerdi. Ne var ki botlardan hiçbirine ciddi bir zarar verememişlerdi. Hiç olmazsa onların yola devam etmelerini engelleyecek bir zarar.</p>

  <p class="block6">Müfreze komutanı, Mek Nimmur ve kaçaklarla karşılaştıklarını hemen telsizle haber vermişti. Nogo da anında adamlarını, botların yolunu kesmeleri için Sudan sınırına taşımıştı. Ama ne yazık ki, helikopter bir seferde tam teçhizatlı altı asker taşıyabiliyordu. Onları sınıra götürmek çok zaman almıştı. Nogo akşam olmadan oraya ancak altmış adamını yerleştirebilmişti.</p>

  <p class="block6">Adam bütün gece botların elinden kaçacağını düşünerek endişelenmişti. Neyse ki gece bulut tabakası yok olmuş, o da şafak sökerken tekrar havalanmıştı. Yukarılarda hâlâ bazı kümülüs bulutları vardı ama artık alçaktan, nehrin üzerinden uçuyor ve Mek Nimmur'un grubunu arıyorlardı.</p>

  <p class="block6">Önce nehrin Etiyopya sınırları içinde kalan bölümünün üzerinden uçtular. Mek Nimmur'la Harper'a ateş edilen yere kadar gittiler. Ama tekneleri göremediler. Nogo bu nedenle pilota dönerek sının aşmasını ve Nil'in Sudan'daki bölümünü aramasını emretti. Ama adam Nil kıyısından Sudan topraklarına ancak altmış deniz mili kadar girdi, ondan sonra da isyan etti. Nogo'nun kafasına Tokarev tabancayı dayamasına rağmen yüz seksen derecelik bir dönüş yaparak nehrin hemen yukarısından gerisin geriye uçtu.</p>

  <p class="block6">Nogo artık yenildiğini ve atlatıldığını biliyordu. Helikopterin önünde pilotun yanındaki yerinde mutsuzca düşünmeye başladı. Avlarına ne olduğunu anlamaya çalışıyordu. Roseires'deki terkedilmiş şeker fabrikasının gökyüzüne doğru uzanan bacasını gördü ve ona öfkeyle baktı. Kısa bir süre önce aşağıya doğru uçarlarken yine fabrikanın üzerinden geçmişlerdi.</p>

  <p class="block6">Nogo pilota, «Kuzey kıyısına doğru dön!» diye emretti. Adam kararsızca duraklayarak ona bir göz attı. Sonra bu emre uydu.</p>

  <p class="block6">Tekrar şeker fabrikasının üzerinden geçtiler. Bacanın hizasından daha alçakta uçuyorlardı. Binanın damı yoktu. Yıkılmış duvarlardaki pencereler boş birer dikdörtgene dönüşmüşlerdi. Kazanlar ve makineler yirmi yıl önce götürülmüştü.</p>

  <p class="block6">Nogo binanın bomboş kalıntısının içine bakabiliyordu. Pilot helikopteri havada tutarken Nogo da dikkatle aşağıya baktı. Ama orada bir tek insanın bile saklanabileceği bir yer yoktu. Adam başını salladı.</p>

  <p class="block6">«Hiçbir şey yok. Onları kaybettik. Nehrin üzerinden yukarıya doğru çık.»</p>

  <p class="block6">Pilot bu emre hemen uydu. Helikopterin burnunu kaldırarak nehre doğru döndü. Araç iyice yan yattığı sırada Nogo nehrin kıyısındaki şekerkamışlarına bakıyordu. Birdenbire gözüne parlak, sarı bir şey ilişti.</p>

  <p class="block6">Mikrofonuna, «Dur!» diye bağırdı. «Orada bir şey var. Geri dön.»</p>

  <p class="block6">Helikopter tarlanın yukarısında havada durdu. Nogo etiyle telaşla aşağıyı işaret etti. «İnelim. Aşağı inelim.»</p>

  <p class="block6">Helikopter yere iner inmez, arkada oturan ağır silahlarla donanmış alt asker dışarı fırlayarak savunma pozisyonu aldılar. Nogo ön kapıdan inip, fazla büyümüş olan yüksek şekerkamışlarının arasına daldı. Bir tek bakış onun için yeterli oldu. Sarı botlar söndürülüp katlanmış ve üzerleri talaşla örtülmüştü. Etraflarındaki topraklar karışmış, üzerlerinde yer yer bot izleri kalmıştı. İçerilere doğru giden bu izleri bırakan adamların ağır yükler taşıdıktan da anlaşılıyordu. Çünkü ayakları yumuşak, kumlu toprağa iyice batmıştı.</p>

  <p class="block6">Nogo koşarak helikoptere geri döndü ve başını kapıdan uzatıp, pilota, «Buranın yakınında küçük bir havaalanı var mı?»</p>

  <p class="block6">diye bağırdı. Adam, «hayır» dermiş gibi başını salladı. «Haritada öyle bir yer gözükmüyor.»</p>

  <p class="block6">«Ama olmalı. Şeker fabrikasının küçük bir havaalanı mutlaka olmalı.»</p>

  <p class="block6">«Belki vardı ama herhalde artık yıllardan beri kullanılmıyor.» Nogo, «Onu bulacağız!» diye açıkladı. «Mek Nimmur'un ayak izleri bizi oraya götürecek.» Birdenbire durakladı. «Fakat daha fazla adam getirmem gerekiyor. İzlerden Mek Nimmur'un yanında en aşağı elli shufta olduğu anlaşılıyor.»</p>

  <p class="block6">Nogo adamlarını şeker fabrikasında bırakarak, boş helikopterle sınıra uçtu. İlk destek grubunu onunla taşıyacaktı.</p>

  <p class="softbreak"> </p>

  <p class="block6"><span class="text1">«Big Dolly! Seni dinliyorum</span>, Big Dolly. Ben Firavun. Beni duyuyor musun?» Nicholas ilk çağrıyı güneş doğmadan bir saat önce yaptı. «Jannie'nin kafasının nasıl çalıştığını biliyorsam ki bilmem gerekir onun ne yapacağını tahmin edebilirim. Jannie karanlıkta yaklaşacak ve hava, şeridi görüp iniş yapabileceği kadar aydınlandığı zaman da buraya gelecek.»</p>

  <p class="block6">Mek Nimmur düzeltti. «Tabii gelirse...»</p>

  <p class="block6">Nicholas güvenle, «Gelecek,» dedi. «Jannie beni bugüne kadar düşkırıklığına hiç uğratmadı.» Mikrofonu açıp tekrar konuşmaya başladı. «Big Dolly! Seni dinliyorum, Big Dolly.»</p>

  <p class="block6">Mırıltıyı andıran hafif bir parazit duyuluyordu. Nicholas telsizi dikkatle tekrar ayarladı. Akasya ağaçlarının altındaki loşlukta telsizin etrafında otururlarken on beş dakikada bir çağrıyı tekrarladı.</p>

  <p class="block6">Sonra Royan birdenbire ayağa fırlayarak heyecanla haykırdı. «İşte, geliyor! Big Dolly'nin motorlarının gürültüsünü duyabiliyorum. Dinleyin!»</p>

  <p class="block6">Nicholas'la Mek koşarak açıklığa çıktılar. Başlarını yukarıya kaldırıp kuzeye doğru baktılar.</p>

  <p class="block6">Nicholas birdenbire bağırdı. «Bu Hercules değil! Başka bir uçak...» Güneye, nehre doğru döndü. «Zaten yarılış yönden geliyor!»</p>

  <p class="block6">Mek, «Haklısın,» diyerek başını salladı. «Tek motorlu ve kanatsız. Pervanelerin gürültüsünü duyuyorum.»</p>

  <p class="block6">Nicholas acı acı, «Pegasus helikopteri,» diye haykırdı. «İzimizi tekrar bulmuşlar!»</p>

  <p class="block6">Dikkatle dinlerlerken motor sesi hafifledi. Nicholas rahatladı. «Bizi göremediler. Botları farketmiş olamazlar.»</p>

  <p class="block6">Tekrar akasyaların altına döndüler. İngiliz yine telsizi çalıştırdı. Ama Jannie'den bir cevap çıkmadı..</p>

  <p class="block6">Yirmi dakika sonra helikopterin döndüğünü duyup, sesi endişeyle dinlediler.</p>

  <p class="block6">Nicholas kısa bir süre sonra, «Yine gittiler,» dedi. Ama yirmi dakika sonra ses yeniden duyuldu.</p>

  <p class="block6">Mek endişeyle, «Nogo orada bir şeyler karıştırıyor,» dedi.</p>

  <p class="block6">Onun bu hali Nicholas'ı da etkiledi. «Ne yapıyor dersin?» Mek endişelendiğinde bunun mutlaka çok iyi bir nedeni olurdu.</p>

  <p class="block6">Mek, «Bilmiyorum,» diye itiraf etti. «Belki de Nogo botları farketti. Ve şimdi daha fazla adam getiriyor. Ondan sonra da peşimize düşecek.» Açıklığa çıkarak dikkatle etrafı dinledi, sonra geri dönüp telsizin üzerine eğilmiş olan Nicholas'ın yanına geldi. «Aramaya devam et. Ben çevredeki adamlarımı kontrole gidiyorum. Nogo geldiğinde onu durdurabileceklerinden emin olmalıyım.»</p>

  <p class="block6">Helikopter ondan sonraki üç saat boyunca Nil'in yukarısından gidip geldi. Ama başka bir gelişme olmaması nedeniyle gruptakiler rahatladılar. Nicholas uzaklarda dönen pervanenin gürültüsü yankılandığı zaman artık başını telsizden pek kaldırmıyordu. Birdenbire aletten bir ses yükseldi. Nicholas şaşırıp irkildi.</p>

  <p class="block6">«Firavun! Ben Big Dolly.Beni duyuyor musun?»</p>

  <p class="block6">Nicholas, «Ben Firavun,» diye yanıt verirken, sesinden rahatladığı anlaşılıyordu. «Bana tatlı sözler söyle, Big Dolly.»</p>

  <p class="block6">«Bir buçuk saat sonra oradayım.» Aksanından konuşanın gerçekten Jannie olduğu anlaşılıyordu.</p>

  <p class="block6">Nicholas heyecanla, «Seni memnunlukla karşılayacağız,» diye söz verdi. Mikrofonu yerine asarak iki kadına sevinçle gülümsedi. «Jannie geliyor. Ve o...»</p>

  <p class="block6">Birdenbire sustu, tebessümü yerini umutsuzluk ve dehşete bıraktı. Nehir tarafından AK47lerin takırtısı gelmişti. Birkaç saniye sonra bun. bir elbombasının patlama sesi izledi.</p>

  <p class="block6">İngiliz, «Lanet olsun!» diye inledi. «Şansımızın döneceğini biliyordum. Nogo geldi.» Mikrofonu kapayarak ifadesiz bir sesle konuşmaya başladı. «Big Dolly! Çirkinler sahneye çıktılar. Bu sıcak bir kurtarma olacak.»</p>

  <p class="block6">Jannie'nin sesi duyuldu. «Tacını sıkı tut, Firavun! Ben geliyorum.»</p>

  <p class="block6">Ondan sonraki yarım saat nehrin kıyısındaki çarpışmanın gürültüsü giderek arttı. Silah sesleri hiç susmuyordu ve sesler yavaş yavaş alanın diğer ucuna yaklaşıyordu. Mek'in oraya iyice yayılmış olan adamlarının Nogo'nun adamları karşısında yavaş yavaş geriledikleri anlaşılıyordu. Ve her yirmi dakikada bir oraya dönen helikopterin homurtusu da duyuluyordu. Nogo, Mek'in zayıf savunmasını ezmek için yeni askerler getirtiyordu.</p>

  <p class="block6">Akasya korusunda savaşabilecek iki kişi kalmıştı sadece: Nicholas'la Sapper. Çünkü diğerlerinin hepsi kampın sınırını korumaya gitmişlerdi. İki adam mühimmat sandıklarını korunun hemen dışına taşıdılar. Uçak iner inmez onları çabucak yükleyeceklerdi.</p>

  <p class="block6">Nicholas yükleri inceledi. Royan'ın yazıp kapaklara yapıştırdığı listeleri okuyordu. Önce ölüm maskesi ve Taita'nın ushabti'sinin olduğu sandıklar uçağa konulacaktı. Onları üç taç izleyecekti. Mavi savaş tacı, Nemes tacı, Yukarı ve Aşağı Krallıkların kırmızı-beyaz tacı. Bu üç sandıktaki eşyanın değeri, hazinenin geri kalan kısmından kat kat fazlaydı. İngiliz sandıklarla ilgilendikten sonra yaralıların yanına giderek, hepsiyle teker teker konuştu. Önce onlara yardımları ve özverileri için teşekkür etti. Sonra da hepsini uçakla doğru dürüst tedavi görecekleri bir yere götürmeyi önerdi.</p>

  <p class="block6">«İyileştikten sonra hepinizi Etiyopya'ya geri gönderirim. Söz veriyorum.»</p>

  <p class="block6">Yaraları ağır olmayan ve yürüyebilen yedi kişi Mek Nimmur'dan ayrılmayı reddetti. Bu sadakatleri insanın içine dokunuyor, onların Mek'e ne kadar büyük bir saygı gösterdiklerini kanıtlıyordu. Diğerleriyse götürülmeye istemeye istemeye razı oldular. Sonra İngiliz’le Sapper yaralıları, Jannie'nin onları almak için Big Dolly'i durduracağı yerin yakınına taşıdılar.</p>

  <p class="block6">Nicholas, Tessay'e, «Ya sen?» diye sordu. «Sen de bizimle gelecek misin? Hâlâ tam anlamıyla iyileşmiş değilsin.»</p>

  <p class="block6">Tessay güldü. «İki ayağımın üzerinde durabildiğim sürece Mek Nimmur'u asla terk etmeyeceğim.»</p>

  <p class="block6">Nicholas da genç kadının gülüşüne katıldı. «O çapkının nesini beğeniyorsun bilmem kil Ben Mek'le konuştum.</p>

  <p class="block6">Ganimetten ona düşen payı alıp götürmemi istiyor. Bu ara fazla eşya taşıyacak durumda değil.»</p>

  <p class="block6">«Evet, biliyorum. Mek'le bu konuyu konuştuk. Buradaki savaşı sürdürebilmek için para gerekiyor.» Kulakları sağır eden bir patlama duyuldu. Genç kadın sözünü yanda keserek farkında olmadan eğildi. Korunun yakınlarında havaya tozlardan oluşan bir sütun yükseldi. Şarapnel parçaları ıslık çalarak başlarının üzerinden geçti. Kafalarına dal parçaları ve yapraklar yağdı. Tessay, «Tanrım!» diye bağırdı. «Neydi bu?»</p>

  <p class="block6">Nicholas, «Beş santimlik havan topu,» dedi. Yerinden kımıldamamış, bir yere sinmeye kalkmamıştı. «Gürültüsü fazla, zararı az. Nogo onu son seferde getirmiş olmalı.»</p>

  <p class="block6">«Uçak ne zaman burada olacak?»</p>

  <p class="block6">«Jannie'yi arayıp sorayım.»</p>

  <p class="block6">Nicholas ağır ağır telsize doğru giderken Tessay, Royan'a, «Siz İngiliz’ler her zaman böyle soğukkanlı mısınız?» diye fısıldadı.</p>

  <p class="block6">«Bunu bana sorma. Ben daha çok Mısırlıyım. Ve ödüm patlıyor.» Royan neşeyle gülümseyerek kolunu Tessay'in omzuna attı. «Seni özleyeceğim, Güneş Hanım.»</p>

  <p class="block6">«Belki daha mutlu bir günde tekrar karşılaşırız.» Tessay içinden geldiği için dönerek Royan'ı öptü. Kadın da onu kucakladı., «Umarım. Bunu bütün kalbimle diliyorum.»</p>

  <p class="block6">Nicholas mikrofona, «Big Dolly,» dedi. «Ben Firavun. Şimdi neredesin?»</p>

  <p class="block6">«Firavun, yirmi dakikalık bir mesafedeyiz. Ve elimizden geldiğince acele ediyoruz. O duyduğum havan topu muydu?</p>

  <p class="block6">Yoksa akşam yemeğinde fasulye mi yedin?»</p>

  <p class="block6">Nicholas, «Esprilerin harika,» dedi. «Sen sahneye çıkmalıymışsın. Çirkinler şeridin güney ucunu kontrollerine aldılar.</p>

  <p class="block6">Sen alana kuzeyden yaklaş. Rüzgâr batıdan saatte yaklaşık beş deniz mili hızla esiyor. Yani ne taraftan gelirsen güzel rüzgârı yandan alacaksın.»</p>

  <p class="block6">«Tamam, Firavun. Benim için kaç yolcun ve ne kadar yükün var?»</p>

  <p class="block6">«Yolculara altı artı üç. Yük elli iki küçük sandık. Ağırlıkları ancak iki yüz elli kilo.»</p>

  <p class="block6">«Bu kadarcık şey için buralara kadar gelmeye değer mi, Firavun?» «Big Dolly, havada helikopter de var. Bir Jet Ranger.</p>

  <p class="block6">Yeşil ve kırmızı renkli. Düşman silahlı değil.»</p>

  <p class="block6">«Tamam, Firavun. İnişe geçerken seni tekrar arayacağım.» Nicholas yaralıların yanında bekleyen iki kadına doğru gitti.</p>

  <p class="block6">Onlara neşeyle, «Artık az kaldı,» dedi. Silah ve top seslerinin arasında sözlerini duyurabilmek için iyice bağırmak zorunda kalmıştı. «Eh, bir fincan çay içecek kadar zamanımız var.»</p>

  <p class="block6">Bir gece önceki ateşten kalan korun içine birkaç dalı soktu. Sonra da ilkyardım çantasındaki son çay poşetlerini de çıkardı. Sapper'sa isten kararmış teneke çaydanlığı yükselmeye başlayan alevlerin üzerine tuttu.</p>

  <p class="block6">Ancak bir tek kupaları vardı. Nicholas, «Önce hanımlar,» diyerek teneke kupayı Royan'a uzattı. Genç kadın çaydan bir yudum alırken dudaktan yandı.</p>

  <p class="block6">İçini çekerek, «İyi geldi,» dedi. Sonra da başını yana eğdi. «Bu kez gerçekten Big Dolly.»</p>

  <p class="block6">Nicholas etrafı dinledi ve sonra başını salladı. «Haklısın sanırım.» Ayağa kalkarak telsize gitti. «Big Dolly, seni duyuyoruz.»</p>

  <p class="block6">«İnişe beş dakika var, Firavun.»</p>

  <p class="block6">Nicholas durduğu yerden uzun şeridi görebiliyordu. Mek'in adamları geriliyor, nehre doğru ateş ederek dikenli çalıların arasında kayboluyorlardı. Nogo artık onları iyice sıkıştırmaya başlamıştı.</p>

  <p class="block6">İngiliz, «Çabuk ol, Jannie.» diye mırıldandı. Sonra yüzündeki ifadeyi değiştirerek iki kadına döndü. «Çayınızı bitirmeniz için bol zaman var. Sakın ziyan etmeyin.»</p>

  <p class="block6">Şimdi Big Dolly'nin motor gürültüsü silah seslerini bastırıyordu. Sonra uçak birdenbire belirdi. O kadar alçaktan uçuyordu ki, sanki dikenli ağaçların tepelerine sürünüyordu. Uçak dev gibiydi. Kanatları ot bürümüş dar şeridin bir yanından diğerine kadar uzanıyordu. Jannie uçağın burnunu indirdi. Vites değiştirirken arkasından uzun, kahverengi bir toz bulutu belirdi.</p>

  <p class="block6">Big Dolly akasya korusunun üzerinden geçerken Jannie yüksek pilot yerinden onlara el salladı. Hızı yeteri kadar azalttığı zaman frenlere bastı. Uçak kendi boyu kadar döndü ve şeritte onlara doğru geldi. Yükleme rampası inmeye başlamıştı bile.</p>

  <p class="block6">Fred açık kapıda onları bekliyordu. Sapper'la Nicholas'ın sedyelerdeki yaratılan taşımalarına yardım etmek için rampadan hızla indi. Onları rampadan yukarı çıkarmak sadece birkaç dakika sürdü. Sonra mühimmat sandıklarını yüklemeye başladılar. Royan bile yardım etti. Genç kadın daha küçük ve hafif olan sandıklardan birini göğsüne bastırarak sendeleye sendeleye rampadan çıktı.</p>

  <p class="block6">Uçağın yüz elli metre kadar gerisinde bir mermi patladı. Yarım dakika sonra da yüz metre ötede bir ikincisi.</p>

  <p class="block6">Nicholas, «Uzaklığı ayarlıyorlar,» diyerek kollarının altına birer sandık sıkıştırdı ve koşarak rampayı aştı.</p>

  <p class="block6">Fred, «Artık, bize nişan aldılar!» diye bağırdı. «Gidelim! Gidelim!»</p>

  <p class="block6">Akasya ağacının etrafa uzanan dallarının altında daha dört sandık vardı. Nicholas'la Sapper, Fred'in emrine aldırmaksızın rampadan tekrar koşarak indiler. Yine kollarının altına birer sandık sıkıştırıp koşa koşa geri döndüler.</p>

  <p class="block6">Rampa kalkmaya başlamıştı. Big Dolly ilerlerken motorları homurdandı. İki adam sandıkları rampanın üzerinden içeri attılar. Sonra da sıçrayarak yarılara futundular. Ve kendilerini Yukarı çekmeye çalıştılar. Bunu önce Nicholas başardı sonra Sapper’ı uçağa çekti., Geriye baktı, akasya ağacının altında yapayalnız duran Tessay iyice küçülmüştü. İngiliz ona olanca sesiyle bağırdı.</p>

  <p class="block6">«Mek'e benim için teşekkür et ve sevgilerimizi söyle.»</p>

  <p class="block6">Kadın da bağırdı. «Bizimle nasıl bağlantı kuracağını biliyorsun!»</p>

  <p class="block6">Royan, «Hoşçakal, Tessay,» dedi ama sesi büyük motorların homurtusu arasında kayboldu. Tessay kalkan tozlar arasında görünmez oldu. Genç kadın bu yüzden yüzünü kapayıp dönmek zorunda kaldı. Rampa hışırdayarak kapandı.</p>

  <p class="block6">Artık Tessay'i göremiyorlardı.</p>

  <p class="block6">Nicholas kolunu omzuna atarak Royan'ı bir mağaraya benzeyen kargo bölümünden geçirdi. Kokpitin girişindeki koltuklardan birine oturttu.</p>

  <p class="block6">Kadına, «Kemerini bağla,» diye emrederek basamaklardan pilot yerine çıktı.</p>

  <p class="block6">Jannie başını kontrollerden kaldırmadan sakin sakin, «Geride kalmaya karar verdiğini sanmıştım,» dedi. «Sıkı tutun! Gidiyoruz!»</p>

  <p class="block6">Jannie'yle Fred kolları iterek uçağı hızlandırırlarken Nicholas pilot koltuğunun arkasına tutundu. Big Dolly şeridin üzerinde hızlanırken adeta kayıyordu.</p>

  <p class="block6">Jannie'nin omzunun üzerinden bakan Nicholas, şeridin sonundaki dikenli çalıların arasında kamuflajlı savaş giysili adamları belli belirsizce seçebildi. Bazıları üzerlerine doğru gelen dev uçağa ateş ediyorlardı.</p>

  <p class="block6">Jannie, «Bu mantar tabancaları bize fazla zarar vermez,» diye mırıldandı. «Big Dolly yaşlı ama sağlam bir hanımefendidir.» Ve uçağı havalandırdı.</p>

  <p class="block6">Yerdeki askerlerin üzerinden hızla geçtiler. Jannie yükselmek için uçağın burnunu havaya kaldırdı. «Uçağa hoşgeldiniz, dostlar. Africair'le yolculuk ettiğiniz için teşekkür ederiz. İlk durak Malta.» Sakin sakin konuşurken birdenbire sesi sertleşti. «Ah, ah, bu bacaksız da nereden çıktı?»</p>

  <p class="block6">Tam ileride, önlerinde helikopter Nil kıyısındaki sık çalıların arasından yükseldi. Helikopterin yükselme açısından pilotun yaklaşan uçağı görmediği anlaşılıyordu. Ve Jet Ranger önlerinde yükselmesini sürdürdü.</p>

  <p class="block6">Fred sağ koltuktan bağırarak babasını uyardı. «Sadece beş yüz elli metre. Hız on deniz mili. Dönüş yapmak için çok alçağız.»</p>

  <p class="block6">Helikopter öyle yakındı ki, Nicholas önde oturan Turna Nogo'yu iyice görebiliyordu. Adamın gözlükleri güneş ışıklarını yansıtıyordu. Nogo birdenbire dev Hercules'in üzerlerine geldiğini farketti. Yüzünde bir dehşet ifadesiyle dondu kaldı.</p>

  <p class="block6">Çarpışmayı Önleyebilmek imkânsız gibiydi. Pilot son anda yaklaşan uçağın burnundan kurtulabilmek için çılgınca bir pikeye geçti ve helikopteri iyice yan yatırmayı başardı. Neredeyse ters dönüyorlardı. Helikopter, Hercules'in altından kaydı. Jannie'nin uçağında pilot yerindeki adamlar onun sürtünmesini pek hissetmediler bile.</p>

  <p class="block6">Ancak helikopter bu çarpma yüzünden burun üstü fırladı. Şimdi on iki metre aşağıda bumu yere doğruydu. Big Dolly uçuşu sürdürerek yükselirken Jet Ranger'ın pilotu hızla yere doğru inen makinesini kontrol altına almaya çalıştı. Yerden altmış metre yükseklikte Hercules'in her biri 4900 beygir gücünde olan T56A15 turbo jetlerinin yarattığı hava akımı helikoptere bir çığ şiddetiyle çarptı.</p>

  <p class="block6">Helikopter sonbahar fırtınasına yakalanmış bir yaprak gibi savrulup takla atmaya başladı. Yere çarptığı sırada motorları son hızla çalışarak çığlığa benzer sesler çıkarıyorlardı. Çarpışma yüzünden helikopterin gövdesi yemeklerin sarıldığı alüminyum yaldız kâğıdından yapılmışçasına buruştu. Nogo daha yakıt depoları patlamadan öldü. Jet Ranger’ı da alevden bir top sardı.</p>

  <p class="softbreak"> </p>

  <p class="block6"><span class="text1">Jannie manevra için gerekli</span> yüksekliğe erişir erişmez Big Dolly'yi kuzeye doğru döndürdü. Kanadın üzerinden geride kalan Roseires Havaalanına baktılar. Yanan helikopterden yükselen dumanlar çok yoğundu. Batıdan esen hafif bir rüzgâr onları sürüklüyordu.</p>

  <p class="block6">Jannie, «Onların 'çirkinler' olduklarını söylemiştin, değil mi?» dedi. «Eh, biz gideceğimize onlar gitsin!»</p>

  <p class="block6">Jannie uçağı kuzeye çevirdikten sonra ıssız Sudan ovalarının üzerinden uçarlarken Nicholas ana kargo ambarına döndü.</p>

  <p class="block6">«Yaralıları rahat ettirelim,» diye önerdi.</p>

  <p class="block6">Royan'la Sapper kemerlerini açarak Nicholas'la birlikte Roseires'ten alelacele kaçarken yere bırakılmış olan sedyelerde yatan adamların yanına gittiler.</p>

  <p class="block6">Nicholas kısa bir süre sonra bu işi onlara bırakarak, pilot yerinin gerisindeki kuzineye gitti. Burada bol yiyecek vardı.</p>

  <p class="block6">İngiliz buzdolabında bulduğu ekmekten kalın dilimler kesti. İçlerinde çorba olan konserve tenekelerini açtı. Çay için su kaynarken İngiliz de ilkyardım çantasını buldu. İçinden ilaçların ve ağrı kesicilerin bulunduğu torbayı aldı. Tüplerden birinden çıkardığı beş beyaz tableti avucuna döktü.</p>

  <p class="block6">Kuzinede tabletleri ezerek toz haline getirdi. Çayı iki büyük fincana koyup tozu da içine karıştırdı. Royan'ın damarlarında sıcak çayı reddedemeyecek kadar İngiliz kanı vardı.</p>

  <p class="block6">Royan yaralılara tereyağı sürülmüş kızarmış ekmek ve çorba yedirdikten sonra fincanı Nicholas'tan minnetle aldı. O ve Sapper çayları yudumlarlarken Nicholas da kokpite giderek Jannie'nin koltuğunun arkasından öne doğru eğildi.</p>

  <p class="block6">«Mısır sınırına ne kadar var?» diye sordu.</p>

  <p class="block6">Jannie, «Dört saat yirmi dakika,» dedi.</p>

  <p class="block6">Nicholas öğrenmek istedi. «Mısır hava sahasına girmemenin bir yolu var mı?»</p>

  <p class="block6">Jannie arkasını dönüp ona hayretle baktı. «Batıya dönerek Kaddafi'nin ülkesinden geçebiliriz sanırım. Tabii o zaman yolu yedi saat daha uzatmış oluruz. Herhalde o arada yakıtımız da biter ve Sahra'da bir yere inmek zorunda kalırız.»</p>

  <p class="block6">Tek kaşını kaldırdı. «Söyle, oğlum, bu budalaca soruyu sormana ne sebep oldu?»</p>

  <p class="block6">Nicholas, «Hiç, aklıma esti işte,» dedi.</p>

  <p class="block6">Jannie önerdi. «Bir daha aklına böyle şeyler esmesin. Ve ben bu soruyu bir daha duymak istemiyorum. Asla.»</p>

  <p class="block6">Nicholas kargo bölümüne döndüğünde Royan'la Sapper ana bölmeye takılmış olan açılır kapanır ranzalarda oturuyorlardı. Royan'ın boş çay fincanı yerde, ayağının dibinde duruyordu. Nicholas kadının yanına oturdu. Royan uzanarak adamın çenesindeki kanlı sargıya dokundu.</p>

  <p class="block6">«Bırak da değiştireyim.» Genç kadın dikişleri alkollü pamukla temizler ve yaranın üzerine temiz flaster yapıştırırken ellerini ustaca kullanıyordu. Adamın alev alev yanan cildine dokunan parmakları serindi.</p>

  <p class="block6">Ancak ilaçlı çay önce Sapper'ı etkiledi. Adam yavaşça ranzaya uzanarak gözlerini kapattı. Hafifçe horlarken dudakları titriyordu. Birkaç dakika sonra da Royan uykulu uykulu Nicholas'ın omzuna yaslandı. Genç kadın iyice uykuya daldığı zaman adam onu usulca yatırdı. Yere sarkmış olan ayaklarını ranzaya koyup, üzerine bir battaniye örttü. Royan kımıldanmadı bile. Nicholas bir an tabletlerin fazla etkili olup olmadıklarını düşündü.</p>

  <p class="block6">Sonra Royan'ın alnını usulca öptü. Ona yavaşça, «Senden nasıl nefret ederim?» diye sordu. «Ne yaparsan yap...»</p>

  <p class="block6">Tuvalete giderek kapıyı kilitledi. Bol zamanı vardı. Sapper’la Royan ancak saatler sonra uyanacaklardı. Jannie'yle Fred'se mutlu mutlu pilot yerinde oturuyorlardı. Ses düzeninden yararlanarak Dolly Parton'un bantlarını dinliyorlardı.</p>

  <p class="block6">Nicholas işi bittiğinde saatine bir göz attı. Ve bu işin hemen hemen iki saat kadar sürmüş olduğunu anladı. Tuvaletin kapağını kapayarak ellerini dikkatle yıkadı. Küçük tuvalette etrafına son bir kez baktı ve kapıyı açtı.</p>

  <p class="block6">Sapper'la Royan hâlâ ranzada mışıl mışıl uyuyorlardı. Nicholas, ileriye, kokpite gitti. Fred kulaklıktan boynuna doğru indirip ona güldü. «Nil'in suyu. Zehirlidir. İki saattir tuvalette kilitlisin. Senden geride bir şeyler kalmış olmasına şaştım.»</p>

  <p class="block6">Nicholas bu şakaya aldırmayarak, Jannie'nin koltuğunun arkasından eğildi. «Neredeyiz?» Jannie kalın parmağıyla şişman göbeğinin üzerine yerleştirdiği haritada bir yeri işaret etti. «Epey yol aldık. Bir saat yirmi dakika sonra Mısır sınırında olacağız.»</p>

  <p class="block6">Nicholas hâlâ onun arkasında duruyordu. Sonra Jannie homurdanarak mikrofona uzandı. «Rolümü yapmanın zamanı geldi.» Körfez ülkelerine özgü aksanla konuşmaya başladı. «Hello, Abu Simbel Kulesi. Bu Zulu Viski Üniforma Beş Sıfır Sıfır.»</p>

  <p class="block6">Mısır kontrolör kulesinden cevap çıkmadı. Jannie söylendi. «Herhalde kuledekinin yanında bir kadın var. Ona giyinmesi için zaman vermek gerekiyor.»</p>

  <p class="block6">Abu Simbel Kontrol Kulesi ancak beşinci çağrıdan sonra karşılık verdi. Jannie her zamanki, denenmiş yöntemine başvurdu. Bazı şeyleri bilmiyormuş gibi davranarak, bunu güzel bir Arapçayla açıkladı.</p>

  <p class="block6">Beş dakika sonra Abu Simbel Kontrol Kulesi ona kuzeye doğru yola devam etmesi için izin verdi. Ama Aswan yakınlarından tekrar araması şartıyla.</p>

  <p class="block6">Bir saate yakın uçtular. Her geçen dakikayla Nicholas'ın sinirleri daha da geriliyordu.</p>

  <p class="block6">Apansızın önlerinde bir şey gümüş gibi pırıldadı. Ve aşağılarından yükselen bir savaş uçağı burunlarının önünde belirdi.</p>

  <p class="block6">İki uçak daha aşağıdan çıkarlarken Jannie hayret ve öfkeyle bağırdı. O kadar yakınlardı ki, Big Dolly, jetlerinin oluşturduğu hava akımı yüzünden sarsıldı.</p>

  <p class="block6">Uçakların tiplerini tanımışlardı. Bunlar MİG21 'Fishbed'lerdi. Üzerlerinde Mısır Hava Kuvvetlerinin işaretleri vardı.</p>

  <p class="block6">Arkaya doğru açı yapan kanatlarının altında havadan havaya ateş edilmekte kullanılan füzeler tehlikeli bir biçimde sarkıyorlardı.</p>

  <p class="block6">Jannie mikrofona bağırdı. «Kimliği anlaşılamayan uçaklar! Rotamızın tam üstündesiniz, çarpışacağız. İşaretinizi bildirin.»</p>

  <p class="block6">Üçü de başlarını uzatarak kokpitin üzerindeki kavisli Perspex'ten dışarı baktılar. Yukarıda üç MİG savaş uçağı mavi Afrika semasında düzgünce dönüyorlardı.</p>

  <p class="block6">«ZVÜ 500. Ben Mısır Hava Kuvvetlerinden bir Kırmızı Lider. Emirlerime uyacaksınız.»</p>

  <p class="block6">Jannie üzüntüyle Nicholas'a baktı. «Burada bir terslik var. Kahretsin! Durumu nasıl anladılar?»</p>

  <p class="block6">Fred üzüntüyle, «En iyisi adamın dediğini yap, baba,» diye önerdi. «Yoksa bizi parça parça edecek.»</p>

  <p class="block6">Jannie çaresizce omzunu silkti. Sonra da kederle mikrofona, «Kırmızı Lider,» dedi. «Ben ZVÜ 500. Emre uyacağız.</p>

  <p class="block6">Lütfen maksadınızı açıklayın.»</p>

  <p class="block6">«Yeni yönünüz 053. Hemen o yöne dönün.»</p>

  <p class="block6">Jannie, Big Dolly'yi doğuya doğru döndürdü. Sonra da haritasına baktı. Hüzünle, «Aswan,» diye mırıldandı. «Bizi Aswan'a götürüyorlar. Kahretsin! Bari Aswan Kontrol Kulesine uçakta yaralılar olduğunu bildireyim.»</p>

  <p class="block6">Nicholas, Royan'ın ranzasına gitti ve genç kadını sarsarak uyandırdı. Kadın sendeleye sendeleye tuvalete giderken hâlâ sersemdi, ayakta doğru dürüst duramıyordu. Ancak on dakika sonra dışarı çıktığı zaman, saçları taralı, kendi de capcanlıydı. İlacın etkisinden kurtulmuş olduğu anlaşılıyordu.</p>

  <p class="softbreak"> </p>

  <p class="block6"><span class="text1">Nil nehri yine karşılarındaydı</span>. Aswan kenti suyun iki kıyısına yayılmıştı. İlk çağlayanın ve yüksek barajın hapsedilmiş sularının hemen aşağısındaydı. Nehrin ortasında Kitchener adası yeşil bir balık gibi yüzüyordu.</p>

  <p class="block6">Aswan Havaalanındaki askeri kontrolör Jannie'ye emir verirken, Big Dolly her şeye rağmen yine de gururla alçaldı ve asfalt alana yaklaşmak için hazırlandı. Onları çölden oraya kadar getiren MİG savaş uçakları artık görünmüyorlardı, ama iyice Yukarılarında olduktan esirlerini yer kontrolüne bırakırken telsizle söyledikleri kısa sözlerden anlaşılıyordu.</p>

  <p class="block6">Big Dolly alanın etrafındaki parmaklığın üzerinden geçerek indi. Kontrolör, «İlk şeride şap diye emretti.</p>

  <p class="block6">Jannie itaat etti. Ana şeritten yana saparken ileride küçük bir taşıtın beklediklerini gördüler. Bunun üzerinde İngilizce ve Arapça, «BENİ İZLEYİN» diye yazılıydı.</p>

  <p class="block6">Taşıt onları bir dizi kamufle edilmiş beton hangara doğru götürdü. Haki tulum giymiş bir yer görevlisi onlara küreklerle işaret vererek uçağın park edilmesine yardımcı oldu. Jannie fren yaparak Big Dolly'yi durdurur durdurmaz, yanpaletli dört zırhlı taşıt sırayla yaklaştı ve büyük uçağın etrafını sardı. Silahlarını Big Dolly'e doğru çevirdiler.</p>

  <p class="block6">Jannie kontrol kulesinden verilen emre uyarak motorları durdurdu ve kuyruktaki rampayı indirdi. Alana indiklerinden beri hiçbiri konuşmamalardı. Biraraya toplanmış mutsuzca kopkitin penceresinden dışarıya bakıyorlardı.</p>

  <p class="block6">Birdenbire beyaz bir Cadillac gözüktü. Silahlı motosikletliler taşıta refakat ediyorlardı. Cadillac'ı askeri bir ambulans ve üç tonluk nakliyat kamyonu izliyordu. Hepsi de havaalanının sınırındaki kapıdan geçtiler ve doğruca Hercules'in kargo rampasının altına doğru geldiler. Cadillac'ın şoförü yerinden fırlayarak arka kapıyı açtı ve bir adam akşam güneşine çıktı. Onun önemli biri olduğu anlaşılıyordu. Ağırbaşlı ve sakindi. Arkasına ince kumaştan yapılmış bir elbise, başına hasır bir şapka giymiş, güneş gözlüğü takmıştı. Rampadan beş yolcunun beklediği uçağa çıktı. Onu iki erkek sekreteri izledi.</p>

  <p class="block6">Adam güneş gözlüğünü çıkararak ceketinin göğüs cebine koydu. Royan'ı görünce de şapkasını çıkararak onu selamladı.</p>

  <p class="block6">«Dr. Al Simma... Royan! Bu işi basardın! Seni kutlarım!» Kadının elini yakalayarak hararetle sıktı. Dönüp Nicholas'a bakarken Royan'ın elini de bırakmadı. «Siz Sir Nicholas QuentonHarper olmalısınız. Sizinle tanışacağım anı sabırsızlıkla bekliyordum. Royan, bizi tanıştırmaz mısın?»</p>

  <p class="block6">Royan onu suçlarcasına süzen Nicholas'a bakmadan, «Sizi Mısır Kültür ve Turizm Bakanı Ekselans Atalan Abou Sim'le tanıştırabilir miyim?» dedi.</p>

  <p class="block6">Nicholas soğuk soğuk cevap verdi. «Tabii tanıştırabilirsiniz. Bu benim için beklenmedik bir zevk, sayın bakan.»</p>

  <p class="block6">«Eski, ama şanlı tarihimizin bu değerli kalıntılarını ülkemize getirdiğiniz için başkanın ve halkın teşekkürlerini sunmak isterim.» Eliyle üst üste konulmuş olan mühimmat sandıklarını işaret etti.</p>

  <p class="block6">Nicholas, «Rica ederim, önemli değil,» diye mırıldandı. Ama hâlâ Royan'a bakıyordu. Kadın yüzünü yan yana çevirmişti.</p>

  <p class="block6">«Tersine, biz yaptıklarınıza büyük değer veriyoruz, Sir Nicholas.» Abu Sin sevimli ve nazik bir tavırla gülümsüyordu.</p>

  <p class="block6">«Çok büyük bir masrafa girdiğinizi iyi biliyoruz. Bu inanılmayacak kadar cömertçe davranışınız yüzünden zarar etmenizi de istemiyoruz. Dr. Al Simma bana o hazineleri bizim için kurtarmamızın bedelinin iki yüz elli bin pound olduğunu söyledi.» İç cebinden çıkardığı zarfı Nicholas'a uzattı.</p>

  <p class="block6">«Bu Mısır Merkez Bankasının bir çeki. Dünyanın her yerinde karşılığını alabilirsiniz. Çek 250.000 poundluk.»</p>

  <p class="block6">«Çok cömertsiniz, ekselans.» Nicholas sesinde derin bir alayla ekledi. «Herhalde bunu Dr. Al Simma istedi.» Çeki üst cebine koydu.</p>

  <p class="block6">Abou Sin gülümsedi. «Ah, tabii. Royan'ın size büyük saygısı var.»</p>

  <p class="block6">Nicholas, «Öyle mi?» diye mırıldandı. Hâlâ ifadesiz bir yüzle kadına bakıyordu.</p>

  <p class="block6">«Ancak, size karşı duyduğumuz takdiri belirtmek için sunacağım bu küçük armağan başkanımızın fikriydi.» Bakan parmaklarını şıklattı. Sekreterlerinden biri deri kaplı bir madalya kutusuyla öne çıktı. Kutuyu Abou Sin'e vermeden önce açtı.</p>

  <p class="block6">Kırmızı kadifenin üzerinde şahane bir nişan ışıldıyordu. Bu küçük inciler ve silme küçük pırlantalarla işlenmiş bir yıldızdı. Yıldızın ortasında altından şaha kalkmış bir aslan vardı.</p>

  <p class="block6">Abou Sin, yıldızı kutudan alarak Nicholas'a yaklaştı. «Mısır'ın Büyük Aslanı Nişanı,» diye açıkladı. «Birinci sınıf.» Kırmızı kurdeleyi İngiliz’in başından geçirdi. Şimdi yıldız Nicholas'ın kirli gömleğinin önünde ışıldıyordu. Adamın gömleği ter, toz ve Nil çamurundan iyice kirlenmişti.</p>

  <p class="block6">Sonra bakan yana çekildi ve rampanın aşağısından, hazır olda bekleyen albaya işaret etti. Üniformalı askerler hemen düzenle rampadan çıktılar. Askerlere önceden emir verilmiş olduğu anlaşılıyordu. Başta yaralı Etiyopyalıların yattıktan sedyeleri aldılar.</p>

  <p class="block6">«Pilotunuzun akillilik edip telsizle önceden uçakta yaralıların bulunduğunu bildirmesine seviniyorum.» Atalan Abou bir an durdu, sonra da söz verdi. «Emin olun onlara her türlü özen gösterilecek.»</p>

  <p class="block6">Ardından askerler döndüler ve mühimmat sandıklarını rampadan indirmeye başladılar. Onları düzenle kamyona yerleştirdiler. On dakika sonra Big Dolly'nin kargo bölümü boşalmıştı. Silahlı motosikletliler kamyonun etrafını sardılar.</p>

  <p class="block6">Küçük konvoy sirenler çalarak uzaklaştı.</p>

  <p class="block6">«Eh, Sir Nicholas.» Abou Sin nezaketle elini uzattı. İngiliz de bu eli hafifçe sıktı. «Yolunuzu böyle değiştirttiğimiz için üzgünüm. Artık yolunuza devam etmek için sabırsızlandığınızın farkındayım. Onun için sizi daha fazla tutmayacağım.</p>

  <p class="block6">Siz gitmeden önce yapabileceğim bir şey var mı? Yakıtınız yeterli mi?»</p>

  <p class="block6">Nicholas, Jannie'ye baktı. Pilot da omzunu silkti. «Bol yakıtımız var. Teşekkür ederiz, efendim.»</p>

  <p class="block6">Abou Sin tekrar Nicholas'a döndü. «Luxor'daki müzeye bir bölüm eklemeyi düşünüyoruz. Sizin Mısır'a geri getirdiğiniz Firavun Mamose'un hazinesini koymak için. Yakında başkandan bir şeref konuğu olarak müzenin açılışına katılmanız için bir davet alacaksınız. Dr. Simma'nın Eski Eserler Bölümünün başına getirildiğini herhalde biliyorsunuz. Bu yeni müzeyle de o ilgilenecek. Buraya döndüğünüz zaman sergilenen eşyaları sizinle birlikte tekrar incelemekten memnun kalacağından da eminim.»</p>

  <p class="block6">Abou Sin, Sapper'la iki pilota selam verdi. «Tanrı sizinle beraber olsun.» Rampadan indi. Royan da onu izleyecekti ama Nicholas kadının arkasından hafifçe seslendi.</p>

  <p class="block6">«Royan!» Genç kadın donmuş gibi kaldı. Sonra ağır ağır başını döndürdü. Ve uçak ineli beri ilk defa Nicholas'ın yüzüne baktı.</p>

  <p class="block6">Adam, «Bunu hak etmemiştim,» dedi. Sonra üzüntüyle kadının usulca ağladığını farketti. Royan'ın dudakları titriyor, yaşlar yanaklarından yavaşça akıyordu.</p>

  <p class="block6">Royan, «Çok üzgünüm, Nick,» diye fısıldadı. «Ama benim bir hırsız olmadığımı bilmen gerekirdi. Bütün o eşyalar Mısır'a ait, bize değil.» Nicholas amansızca, «Demek aramızda olduğunu farz ettiğim bütün o şeyler do yalandı?» diye sordu.</p>

  <p class="block6">Genç kadın, «Hayır,» dedi. «Ben...» Sonra cümlesini tamamlayamadan sustu. Rampadan inerek güneşe çıktı. Şoför, limuzinin arka kapısını onun binmesi için açmış bekliyordu. Royan arkasına bakmadan arabaya binerek Abou Sin'in yanına oturdu. Ve Cadillac hareket ederek kapıdan çıktı.</p>

  <p class="block6">Jannie, «Mısırlılar fikirlerini değiştirmeden hemen buradan gidelim,» dedi.</p>

  <p class="block6">Nicholas acı acı mırıldandı. «Ne harika bir fikir.»</p>

  <p class="softbreak"> </p>

  <p class="block6"><span class="text1">Uçak havalandıktan sonra Aswan</span> Kontrol Kulesi onların Akdeniz kıyılarına doğru uçmalarına izin verdi. Jannie, Fred, Sapper ve Nicholas, dördü de pilot yerinden sağ kanadın ucundan gözüken uzun yeşil bir yılana benzeyen Nil'i seyrettiler.</p>

  <p class="block6">Yolculuk sırasında pek konuşmadılar. Jannie bir ara usulca, «Herhalde ücretimi alamayacağım?» diye mırıldandı.</p>

  <p class="block6">Sapper, «Aslında ben para için gelmedim,» dedi. «Ama bana bir ücret ödenmesi de iyi olurdu. Bebeğin yeni ayakkabılara ihtiyacı var.»</p>

  <p class="block6">Nicholas bu sözleri duymamış gibi, «Çay isteyeniniz var mı?» diye sordu.</p>

  <p class="block6">Jannie, «Bu iyi olur!» dedi. «Tabii bana borcun olan altmış bin kadar hoş değil, ama yine de iyi sayılır.»</p>

  <p class="block6">Al Alamein savaş alanının üzerinden uçtular. Altı bin metre yükseklikten bile şehit düşen İngiliz ve Alman askerleri için dikilmiş olan çifte anıtı görebiliyorlardı. Sonra masmavi deniz gözüktü.</p>

  <p class="block6">Nicholas, Mısır kıyıları gerilerde kalıncaya kadar bekledi. Sonra da usulca, uzun uzun içini çekti. Diğerlerini, «Hiç güveniniz yokmuş,» diye suçladı. «Ben sizi ne zaman düşkırıklığına uğrattım? Herkes parasını son meteliğine kadar alacak.»</p>

  <p class="block6">Hepsi de dikkatle ona baktılar. Sonra Jannie hepsinin de kuşkusunu açıkladı. «Nasıl?»</p>

  <p class="block6">Nicholas merdivenden inerken, «Bana yardım et, Sapper,» diye adamı çağırdı. Jannie merakını yenemeyerek kontrolü Fred'e bıraktı ve iki İngiliz’in peşinden tuvalete kadar gitti.</p>

  <p class="block6">Nicholas cebinden aletleri çıkararak, tuvaletin kapağını kaldırırken Sapper'la Jannie de kapıdan onu seyrettiler.</p>

  <p class="block6">Nicholas gizli panonun vidalarını açarken pilot gülümsedi. Big Dolly kaçakçıların kullandığı bir uçaktı. Bu küçük değişiklikler de Jannie'yle Fred'in uçağı bu role uydurmak için epeyce uğraştıklarını gösteriyordu. Motor mahfazasında da, gövdede de böyle kurnazca hazırlanmış küçük, gizli yerler vardı.</p>

  <p class="block6">Libya'dan dönerlerken Anibal'in bronzlarını da panonun arkasındaki bu gizli göze saklamışlardı. İlgililerin orayı pis bir yer sayarak aramayacaktan belliydi.</p>

  <p class="block6">Nicholas panoyu kaldırırken Jannie güldü. «Demek o yüzden burada o kadar uzun süre kaldın?» İngiliz elini göze sokarak sakladığı şeyi çıkarırken pilotun yüzündeki tebessüm de silindi. «Tanrım! Nedir bu?»</p>

  <p class="block6">Nicholas, «Eski Mısır'ın mavi savaş tacı,» diyerek elindekini Sapper'a verdi. «Onu ranzaya koy. Ama dikkatli ol.» Elini tekrar göze uzattı. «İşte bu da Nemes tacı.» Onu da Jannie'ye verdi. «Ve bu da iki krallığın kırmızı beyaz tacı. Ve bu da Firavun Mamose'un ölüm maskesi. Son olarak da kâtip Taita'nın ushabti'si.»</p>

  <p class="block6">Bu eski eserler şimdi ranzanın üzerinde duruyordu. Hepsi de durup onlara saygıyla baktılar.</p>

  <p class="block6">Jannie usulca, «Senin taş freskleri ve küçük bronz heykelcikleri götürmene yardım ettim,» diye mırıldandı. «Ama bugüne kadar hiç böyle bir şey taşımadım.»</p>

  <p class="block6">Sapper başını salladı. «Ama... Mısırlıların Aswan'da kamyona yükledikleri sandıklar? Onların içinde ne vardı?»</p>

  <p class="block6">Nicholas, «Tuvalet için kullanılan kimyasal maddeyle dolu dört buçuk litrelik şişeler,» dedi. «Ve ağırlığın uygun olması için altı tane yedek oksijen silindiri.</p>

  <p class="block6">«Onları değiştirdiniz demek?» Sapper sevinçle Nicholas'a baktı. «Kahretsin! Ama Royan'ın bize oyun oynayacağını nasıl anladınız?»</p>

  <p class="block6">«Royan, kendisinin hırsız olmadığını bilmem gerektiğini söylediği zaman haklıydı. Bütün bu macera onun karakterine uymayan bir şeydi. O...» Nicholas uygun kelimeler aradı, «...fazla dürüst ve namuslu. Bizim gibi değil.»</p>

  <p class="block6">Jannie alayla, «İltifatın için teşekkürler,» diye mırıldandı. «Ama şüphelenmene başka şeyler de yol açmış olmalı.»</p>

  <p class="block6">«Evet. Tabii.» Nicholas ona döndü. «Etiyopya'dan ilk dönüşümüzde kuşkulanır gibi oldum. Royan hemen Kahire'ye gitti. Onun bir işler karıştırdığını tahmin ettim. Ancak Royan'ın Tessay'in yardımıyla Addis Ababa'daki Mısır Elçiliğine bir haber ulaştırdığını öğrendiğim zaman şüphelerim kesinleşti. Royan'ın onlara dönüşümüzü haber verdiği anlaşılıyordu.»</p>

  <p class="block6">«Küçük, kalleş orospu!» Jannie bir kahkaha attı.</p>

  <p class="block6">Nicholas soğuk soğuk, «Dikkatli konuş,» dedi. «O iyi, dürüst ve vatansever biridir. Sokulgan ve...»</p>

  <p class="block6">«Vay vay vay.» Jannie, Sapper’a göz kırptı. «Dilim sürçtü. Özür dilerim.»</p>

  <p class="softbreak"> </p>

  <p class="block6"><span class="text1">Cilalı ceviz toplantı masasında</span> sadece Mısır'ın iki büyük tacı duruyordu. Nicholas onları mermerden yapılmış hakiki iki Romalı büstünün başlarına oturmuştu. Adam heykelleri burada, Zürih'te sık sık iş yaptığı bir antikacıdan ödünç almıştı.</p>

  <p class="block6">Nicholas onuncu kattaki odanın perdelerini kapatmıştı. Işıkları da taçların çok etkileyici bir biçimde gözükmeleri için ayarlamışı. Bugün için kiraladığı toplantı odası Bahnhofstrasse'deki Bank Leu binasındaydı.</p>

  <p class="block6">Nicholas çağırdığı konuğu beklerken hazırlıklarını tekrar gözden geçirdi ve bir kusur bulamadı. Bir duvardaki boy aynasının önüne giderek eski Sandhurst kravatının düğümünü sıktı. Çenesindeki dikişler alınmıştı. Mek Nimmur gerçekten başarılı olmuştu. Yara düzgün ve temizdi. Savile Rowdaki bir terzi tarafından dikilmiş olan takımının kumaşı ince çizgiliydi. Nicholas takımı uzun süredir giydiği için o tiril tiril ütülü halini kaybetmişti. Adamın istediği gibiydi yani.</p>

  <p class="block6">İngiliz’in kılığının tek parlak ayrıntısı St James's Street’te mağazası olan LoeVun yaptığı ayakkabılardı.</p>

  <p class="block6">Diafondan hafifçe vızıltı yükseldi. Nicholas alıcıyı kaldırdı.</p>

  <p class="block6">Aşağıda bankanın lobisindeki danışma memuru, «Bay Walsh adında biri sizi görmek istiyor, Sir Nicholas,» diye haber verdi.</p>

  <p class="block6">«Lütfen onlara Yukarı çıkmalarını söyleyin.»</p>

  <p class="block6">Nicholas kapı çalar çalmaz hemen açtı. Walsh eşikte durarak ona baktı. «Zamanımı boşuna ziyan etmediğimi umarım, Harper, tâ Fort Worth'den buraya kadar uçtum.» Nicholas, Amerikalının Teksas'taki çiftliğine telefon edeli aradan yalnızca otuz saat geçmişti. Walsh bu kadar sürede oraya gelebildiğine göre telefonu kapar kapamaz jetine atlamış olmalıydı.</p>

  <p class="block6">Nicholas, «Harper değil,» dedi. «QuentonHarper.»</p>

  <p class="block6">«Tamam, tamam. QuentonHarper! Kes şu traşı!» Walsh öfkeyle konuşuyordu. «Bana ne getirdin?»</p>

  <p class="block6">«Ben de sizi gördüğüme çok sevindim, Bay Walsh.» Nicholas yana çekildi. «İçeri buyrun.»</p>

  <p class="block6">Walsh hızla odaya daldı. Uzun boylu, omuzları çökmüş bir adamdı. Sarkık yanaktan kırışmıştı, burnu gaga gibiydi.</p>

  <p class="block6">Arkasına kavuşturduğu elleriyle parmaklığa tünemiş bir akbabaya benziyordu. Forbes dergisi adamın servetinin 1.7 milyar dolar olduğunu açıklamıştı.</p>

  <p class="block6">Walsh'in peşinden iki adam daha odaya girdi. Nicholas ikisini de tanıyordu. Antikacılar dünyası pek küçüktü.</p>

  <p class="block6">Antikacılar da birbirleriyle sıkı bir ilişki içindeydiler. Adamlardan biri Dallas Üniversitesinde Eski Çağlar profesörüydü. O bölümü Walsh kurmuştu. Diğeriyse Birleşik Devletler’deki antikacıların en saygın kişilerindendi.</p>

  <p class="block6">Walsh birdenbire duraklayınca iki adam da ona çarptılar. Ama Teksas'lı bunu fark edemedi.</p>

  <p class="block6">Walsh usulca, «Vay vay vay...» diye mırıldandı. Gözlerinde fanatikçe bir pırıltı belirmişti. «Sahteler mi?»</p>

  <p class="block6">Nicholas, «Benden satın aldığınız Anibal bronzları ve Hamurabi rölyefi kadar sahte,» dedi.</p>

  <p class="block6">Walsh taçlara yavaşça yaklaştı. Sanki onlar bir katedraldeki Aşai Rabbani tepsisi, kendisi de başpiskoposmuş gibi.</p>

  <p class="block6">Adam, «Bunlar yeni olmalı,» diye fısıldadı. «Yoksa onlardan söz edildiğini duyardım.»</p>

  <p class="block6">Nicholas başını salladı. «Mezardan yeni çıkarıldılar. Onları ilk gören sizsiniz.»</p>

  <p class="block6">Walsh, Nemes tacının kutsal yılanının üzerindeki kabartmaya baktı. «Mamose! Öyleyse söylentiler doğru. Sen yeni bir mezar buldun!»</p>

  <p class="block6">«Hemen hemen dört bin yıllık bir şeye ne kadar 'yeni' denilebilirse.»</p>

  <p class="block6">Walsh'la danışmanları masanın etrafında toplandılar. Teksaslı, «Bizi yalnız bırak, Harper,» dedi. «Seni, konuşmaya hazır olduğum zaman çağırırım.»</p>

  <p class="block6">Nicholas artık kozların kendi elinde olduğunu biliyordu. Amerikalıyı uyardı. «Sir Nicholas!»</p>

  <p class="block6">Walsh, «Lütfen bizi yalnız bırak, Sir Nicholas,» diye yalvardı.</p>

  <p class="block6">İngiliz bir saat sonra kayıtsızca tekrar toplantı salonuna girdi. Üç adam, sanki o iki büyük taçtan uzaklaşmaya dayanamayacaklarmış gibi masanın etrafında oturuyorlardı. Walsh danışmanlarına başıyla işaret etti. İki uzman da itaatle, ama istemeye istemeye odadan çıktılar.</p>

  <p class="block6">Kapı kapanır kapanmaz, Walsh sert sert, «Kaç para?» diye sordu.</p>

  <p class="block6">Nicholas yanıt verdi. «On beş milyon Amerikan doları.»</p>

  <p class="block6">«Yani her birine yedi buçuk milyon istiyorsun.»</p>

  <p class="block6">«Hayır. Her birine on beş milyon istiyorum. İkisi, otuz milyon.»</p>

  <p class="block6">Walsh sandalyesinde geriledi. «Sen deli misin?»</p>

  <p class="block6">Nicholas, «Öyle olduğumu düşünenler var,» diyerek güldü.</p>

  <p class="block6">Walsh, «Aradaki farkı bölelim,» dedi. «Yirmi iki buçuk.»</p>

  <p class="block6">Nicholas başını salladı. «Pazarlık edemem.»</p>

  <p class="block6">«Makul ol, Harper!»</p>

  <p class="block6">«Kusurlarımın arasında hiçbir zaman makul olmak, diye bir şey yoktu. Üzgünüm.»</p>

  <p class="block6">Walsh ayağa kalktı. «Ben de üzgünüm. Belki bir dahaki sefere, Harper.» Ellerini arkasında birleştirerek kapıya doğru gitti. O tam kapıyı açarken Nicholas seslendi.</p>

  <p class="block6">«Bay Walsh!»</p>

  <p class="block6">Teksas’lı heyecanla döndü. «Evet?»</p>

  <p class="block6">«Bir dahaki sefere beni 'Nicholas,' diye çağırırsınız. Ben de sizi ‘Peter,' diye. Ne de olsa biz eski dostuz.»</p>

  <p class="block6">«Bütün söyleyeceğin bu kadar mı?»</p>

  <p class="block6">Nicholas şaşırmış gibi bir tavır takındı. «Evet. Başka söyleyecek ne var?»</p>

  <p class="block6">Walsh, «Kahretsin!» diye homurdanarak masaya geri döndü. Bir sandalyeye çöktü. «Tanrı belanı versin!» İçini çekerek dudaklarını büzdü. Sonra da, «Pekâlâ,» dedi. «Parayı nasıl istiyorsun?»</p>

  <p class="block6">«İki banka çeki istiyorum. Her biri on beş milyon dolarlık.» Walsh diafona uzanarak, «Lütfen başveznedarınız Mösyö Montfieuri'ye buraya gelmesini söyleyin,» diye emretti.</p>

  <p class="softbreak"> </p>

  <p class="block6"><span class="text1">Nicholas, Quenton Park'ta, çalışma</span> masasının başında oturuyordu. Gözlerini karşısındaki duvarın tahta kaplamasına dikmişti. Bu kaplamalar VIII. Henry'nin 1536'da dağıttığı Katolik manastırından getirilmişlerdi. Nicholas'ın büyükbabası onları neredeyse yüz yıl önce almıştı. Ama tahtalar oraya yeni takılmışlardı.</p>

  <p class="block6">Nicholas masasının altına uzanarak oradaki gizli elektronik düğmeye bastı. Karşıdaki tahta kaplamaların bir bölümü düzgünce yana kaydı. Ve ortaya kurşun geçirmez cam takılı bir vitrin çıktı. Bu arka duvara takılmıştı. Aynı anda tavandaki projektörler otomatik olarak yandı. Ve ışıkları vitrinin içini aydınlattı. Projektörler, ışıklarının camdan yansıyıp göz kamaştırmalarını engellemek için ustalıkla yerleştirilmişlerdi. Işıklar çifte tacın ve Mamose'un altın ölüm maskesinin bütün ihtişamını gözler önüne seriyorlardı.</p>

  <p class="block6">Nicholas kristal bir bardağa viski koydu. İçkisini yudumlarken, bu antikalara sahip olmanın verdiği zevkin tadını çıkardı.</p>

  <p class="block6">Ama bir süre sonra bir şeyin eksik olduğunu anladı. Taita'nın masada önünde duran ushabti'sini alarak, sanki Mısırlıyla konuşuyormuş gibi, «Sen yalnızlığın gerçek anlamını biliyordun, değil mi?» dedi. «Hiçbir zaman sahip olamayacağın birini sevmenin ne demek olduğunu da...»</p>

  <p class="block6">Heykelciği bırakarak telefonu açtı. Milletlerarası bir numarayı çevirdi. Telefon üç kez çaldı. Sonra bir adam Arapça yanıt verdi.</p>

  <p class="block6">«Eski Çağlar Bölümü müdürünün bürosu. Size nasıl yardımcı olabilirim?»</p>

  <p class="block6">Nicholas da aynı dilde, «Dr. Al Simma'yla görüşebilir miyim?»</p>

  <p class="block6">«lütfen bekleyin. Odasını bağlıyorum.»</p>

  <p class="block6">«Ben Dr. Al Simma.» Kadının sesi İngiliz'in sırtının ürpermesine neden oldu.</p>

  <p class="block6">Nicholas, «Royan...» dedi. Uzun bir sessizlik oldu. Adam kadının geçirdiği şoku hissedebiliyordu.</p>

  <p class="block6">Sonra Royan, «Sen...» diye fısıldadı. «Beni bir daha arayacağını sanmıyordum.»</p>

  <p class="block6">«Yeni işini kutlamak için aradım.»</p>

  <p class="block6">Kadın, «Beni aldattın,» dedi. «Sandıklardan üçünün içindeki eşyaları değiştirdin.»</p>

  <p class="block6">«Akıllı adamın birinin vaktiyle dediği gibi, 'İnsan en kolay dostlarını kandırır'. Ve herkesten çok senin bu sözlerin ne kadar doğru olduğunu bilmen gerekir.»</p>

  <p class="block6">«Tabii onları sattın. Peter Walsh'in antikalara yirmi milyon verdiğini duydum.»</p>

  <p class="block6">Nicholas düzeltti. «Otuz milyon. Ama sadece mavi ve Nemes için. Şu anda seninle konuşurken kırmızı-beyaz taç ve ölüm maskesi karşımda duruyor.»</p>

  <p class="block6">«Eh, Lloyd'un uğradığı kaybı artık ödeyebileceksin. Herhalde çok rahatladın.»</p>

  <p class="block6">«Buna inanmayacaksın, ama Lloyd sendikası tahmin edildiği kadar zarara uğramadı. Yani iflas etmedim.»</p>

  <p class="block6">«Annem olsaydı, ‘Yaşa be' derdi.»</p>

  <p class="block6">«Aldığım paranın yarısını Mek Nimmur’la Tessay'e yolladım.»</p>

  <p class="block6">«Hiç olmazsa onlarınki güzel bir ideal.» Royan'ın sesi düşmancaydı. «Beni sadece bütün bunları söylemek için mi aradın?»</p>

  <p class="block6">«Hayır. Seni eğlendirecek bir haber daha var. Çok sevdiğin yazar Wilbur Smith mezarı buluşumuzun hikâyesini yazmayı kabul etti. Kitaba ‘Yedinci Papirüs' adını verecek. Roman önümüzdeki yılın başlarında yayınlanacak. Sana imzalanmış bir kopyayı yollarım.»</p>

  <p class="block6">Kadın alayla, «Bu kez gerçekleri karıştırmayacağını umarım,» dedi. «Önümde yığınla iş var. Söylemek istediğin başka bir şey yoksa...»</p>

  <p class="block6">«Aslında var.»</p>

  <p class="block6">«Evet?»</p>

  <p class="block6">«Benimle evlenmeni istiyorum.»</p>

  <p class="block6">Nicholas, Royan'ın soluğunu tuttuğunu işitti. Kadın uzun bir sessizlikten sonra usulca, «Neden böyle olmayacak bir şeyi istiyorsun?» diye sordu.</p>

  <p class="block6">«Çünkü seni ne kadar çok sevdiğimi anladım.»</p>

  <p class="block6">Royan yine yanıt vermedi. Sonra da güç duyulacak bir sesle, «Tamam,» dedi.</p>

  <p class="block6">«Ne demek, 'Tamam'?»</p>

  <p class="block6">«Yani... tamam seninle evleneceğim.»</p>

  <p class="block6">Nicholas, «Neden böyle olmayacak bir şeye razı oluyorsun?» diye sordu.</p>

  <p class="block6">«Çünkü, her şeye rağmen, seni ne kadar çok sevdiğimi anladım.»</p>

  <p class="block6">«Bu akşamüzeri saat 17.30'da Heathrow'dan bir uçak Mısır'a uçuyor. Arabayı deli gibi sürersem belki ona yetişebilirim.</p>

  <p class="block6">Ama Kahire'ye geç vakit varırım.»</p>

  <p class="block6">«Ne kadar geç gelirsen gel, ben seni havaalanında bekleyeceğim.»</p>

  <p class="block6">«Geliyorum!» Nicholas telefonu kapayarak kapıya koştu. Sonra birdenbire geri döndü ve Taita'nın ushabti'sini masadan kaptı. «Haydi gel, ihtiyar tilki!» Zaferle gülüyordu. «Evine dönüyorsun. Bir düğün armağanı olarak hem de!»</p>

  <p class="softbreak"> </p>

  <p class="block6"><span class="text1">Sonuç. Dördü mor akşamın karanlığında</span> rıhtımda yürüyorlardı. Aşağıda her zaman yeşil ve esrarlı bir Nil ağır ağır akıyor ve yüzyılların sırlarını belirtiyordu. Nehrin kıyısında, Ramses'in Luxor’daki tapınağının kalıntılarının aşağısında durdular.</p>

  <p class="block6">Bir zamanlar Firavun Mamose'un büyük teknesi oraya bağlanmış, Taita ve çok sevdiği hanımı burunda oturmuşlardı.</p>

  <p class="block6">Grup taştan yapılmış istinat duvarına dayandı. Nehrin karşı tarafındaki kararmaya başlayan tepelere baktılar.</p>

  <p class="block6">Zaman Mamose'un tapınağını ve büyük yolunu çoktan ortadan kaldırmıştı. Diğer krallar onların temellerinin üzerine kendi anıtlarını dikmişlerdi. Hiç kimse Mamose'un yatamadığı o mezarı bulamamıştı. Ama herhalde bu Duraid Al Simma'nın içeri girerek, Taita'nın mermer kavanozlardaki papirüslerini bulduğu, kayadaki gizli geçidin yakınındaydı.</p>

  <p class="block6">Karanlık basarken dördü de konuşmadılar. Sağlam bir dostluğun yarattığı sessizliği paylaştılar. Bir turist teknesinin geçişini seyrettiler. Turistler güvertelere doluşmuşlardı. Kahire'den hareket ederek bu esrarlı sularda yaptıkları on günlük yolculuktan sonra bile hâlâ heyecanlıydılar. Birbirlerine Ramses'in tapınağının dev sütunlarını ve kabartmalı duvarlarını işaret ediyorlardı. Heyecanlı sesleri çöl akşamının sessizliğinde hafif ve önemsiz gibiydi.</p>

  <p class="block6">Sonra Royan, Tessay'in koluna girdi. İki kadın önden yürümeye başladılar. Çok güzel bir çift oluşturuyorlardı. İnce, genç ve bal rengi tenli. Kahkahaları neşeli ve tatlıydı. Çölden esen sıcak rüzgâr siyah saçlarını uçuruyordu. Nicholas'la Mek Nimmur onları izlediler. Birbirleriyle şakalaşırken ikisi de kendi kadınını sevgiyle seyrediyordu.</p>

  <p class="block6">«Demek sen artık Addis Ababa'nın önemli kimselerindensin. Sen, o , sert adam, o savaşçı, şimdi bir politikacı oldun. Buna inanamıyorum, Mek.»</p>

  <p class="block6">«Savaşmanın da zamanı vardır, barışı sağlamanın da.» Mek bir an ciddileşmişti. Ama Nicholas ona takıldı.</p>

  <p class="block6">«Artık politikacı olduğun için pratik yapman ve klişelerle yavan sözleri tekrarlaman gerekiyor.» Nicholas yumruğunu arkadaşının koluna hafifçe vurdu. «Ama bu işi nasıl basardın, Mek? Üstü başı pis bir shufta hayduduyken birdenbire dev bir sıçrama yaparak Savunma Bakanı olmayı nasıl basardın?»</p>

  <p class="block6">Mek, «Mavi tacın satışından gelen paranın biraz yaran oldu,» diye itiraf etti. «O bana gereken nüfuzu sağladı. Ama ben adaylığımı koymazsan hiçbir zaman demokratça bir seçim yapamayacaklarını biliyorlardı. Sonunda beni yarılarında görmeyi çok istediler.»</p>

  <p class="block6">Nicholas üzgün üzgün, «Benim tek itirazım şu,» diyerek inledi. «Zorlukla kazandığımız o canım paraları adamlara verdin. Kahretsin, Mek! İnsanlar her gün on beş milyon kazanamaz ki!»</p>

  <p class="block6">Mek düzeltti. «Ben parayı onlara vermedim. On beş milyon hazineye verildi. Onunla ne yapacaklarını her zaman kontrol edebileceğim.»</p>

  <p class="block6">«Ancak yine de on beş milyon az buz para değil.» Nicholas içini çekti. «Ne kadar çabalarsam çabalayayım böyle bir müsrifliği onaylayamıyorum. Ama yaklaşan başkanlık seçimine girerken seçtiğin eşi takdir ediyorum.»</p>

  <p class="block6">İkisi de beyaz eteğinin açıkta bıraktığı esmer biçimli bacaklarıyla önlerinde yürüyen Tessay'in ince vücuduna ve rüzgârda uçuşan siyah gür buklelerine baktılar.</p>

  <p class="block6">«Senin Savunma Bakanı olman hoşuma gitmiyor. Ama o geçici kabineyi süsleyen bir Kültür ve Turizm Bakanı olsan...»</p>

  <p class="block6">Mek rahatça kehanette bulundu. «Ağustosta seçimi kazandığımız zaman daha da etkileyici bir başkan yardımcısı olacak.» Aynı anda Royan omzunun üzerinden onlara baktı.</p>

  <p class="block6">«Buradan karşıya geçeceğiz,» diye seslendi. Nicholas konuya öyle dalmıştı ki Luxor Eski Çağlar Müzesinin yeni bölümünün tam önüne geldiklerini farketmemişti. İki kadın erkeklerin gelmesini beklediler. Sonra birbirlerinden ayrılarak kocalarının kollarına girdiler.</p>

  <p class="block6">Ağır ağır ilerleyen atlı arabaların arasından geçerek geniş bulvan aşarlarken Nicholas eğilerek dudaklarını Royan'ın yanağına dokundurdu. «Gerçekten çok nefis bir kadınsınız, Lady QuentonHarper.»</p>

  <p class="block6">Kadın kıkır kıkır güldü. «Utançtan yüzümün kızarmasına neden oluyorsunuz, Sir Nicky. Biliyor musun, hâlâ o adla çağrılmaya alışamadım.»</p>

  <p class="block6">Yolun karşı tarafına geçtiler. Ve yeni bölümün kapısının önünde durdular. Bunun meyilli damı yüksek sütunların üzerine oturtulmuştu. Bu sütunlar Karnak'takilerin küçük birer kopyasıydılar. Duvarlar sarı kumtaşı bloklarından yapılmıştı. Binanın hattan ince ve sadeydi. Çok etkileyiciydi.</p>

  <p class="block6">Royan onları henüz halka açılmamış olan kapılara doğru götürdü. Başkan resmi açılış için pazartesi günü uçakla gelecekti. Mek'le Tessay de açılış töreninde Etiyopya hükümetini temsil edeceklerdi. Kapıdaki nöbetçiler Royan'ı saygıyla selamlayarak grubun içeri girmesi için pirinçle süslü ağır kapıları telaşla açtılar.</p>

  <p class="block6">İçerisi sessiz ve serindi. Havalandırma sistemi eski eserlerin korunması için dikkatle ayarlanmıştı. Vitrinler, kumtaşı duvarlara yapılmışta. Işıklar fazla parlak ve göz alıcı değildi. Ama Mamose'un mezarından çıkarılan şahane hazinenin bütün ayrıntılarının görünmesini sağlıyorlardı. Eşyalar güzelliklerine ve arkeolojik önemlerine göre sırayla dizilmişlerdi.</p>

  <p class="block6">Hepsi de mavi satenden yapılmış olan yerlerinde parlayıp ışıldıyorlardı. Kumaş, Firavun Mamose'un kraliyet mavisi rengindeydi.</p>

  <p class="block6">Dört ziyaretçi ilerlerken büyük bir saygıyla sessizleştiler. Diğerleri Royan'a sorular sorarken de sesleri yumuşak ve hafifti. Hayret ve hayranlık sanki onları büyülemişti. Son bölmenin önünde durdular. O ışıltılı koleksiyonun en değerli ve olağanüstü parçaları oradaydı.</p>

  <p class="block6">Tessay, «Düşünün,» dedi. «Bu, hâlâ Mamose'un mezarında olan hazinenin yalnızca küçük bir kısmı. Mezarın girişini Dandera nehrinin suları örttü. Bu öyle heyecanlı ki, maceranın devamı sabırsızlıkla bekliyorum.»</p>

  <p class="block6">Mek, «Size söylemeyi unuttum!» diye bağırdı. Ama zaferle gülmesinden aslında bunu unutmadığı ve haberi açıklamak için uygun bir anı beklediği anlaşılıyordu. «Smithsonian, Dandera'ya yeniden baraj yapılması ve mezarın da tekrar açılması için fon ayrıldığını teyit etti. Smithsonian, Mısır ve Etiyopya hükümetlerinin ortak bir çalışması olacak bu.</p>

  <p class="block6">Ülkelerimizin ortak çalışması.»</p>

  <p class="block6">Royan sevinçle, «Bu inanılmaz bir haber!» diye bağırdı. «Mezar, dünyanın en önemli arkeoloji merkezlerinden biri olacak. Turistik açıdan Etiyopya için müthiş bir gelir kaynağı...»</p>

  <p class="block6">Mek onun sözünü kesti. «O kadar acele etme. Bir şartları var.»</p>

  <p class="block6">Royan üzüldü. «Neymiş o şart?»</p>

  <p class="block6">«Senin projenin başına geçmen için ısrar ediyorlar, Royan!»</p>

  <p class="block6">Kadın sevinçle ellerini çırptı. Sonra da ciddi bir tavır takındı. «Ama kabul etmeden önce ben de bir şartım olduğunu açıklamalıyım.»</p>

  <p class="block6">Mek, «Nedir o?» diye sordu.</p>

  <p class="block6">«Kazılar için kendi yardımcımı seçmeliyim.»</p>

  <p class="block6">Mek gürültülü bir kahkaha attı. «Bu yardımcının kim olacağını hepimiz biliyoruz.» Nicholas'ın arkasına vurdu. Sonra da Royan'ı uyardı. «Yalnız dikkat et de o eserler bizimkinin küçücük yapışkan parmaklarına takılmasın.»</p>

  <p class="block6">Royan kolunu Nicholas'ın beline dolayarak onu kendine çekti. «O artık tamamen düzeldi. Şimdi size bunun kesin ve son kanıtını göstereceğim.» Kolu hâlâ kocasının belinde onları son bölmeye soktu.</p>

  <p class="block6">Mek'le Tessay kapının hemen içerisinde durdular. Odanın ortasındaki kurşun geçirmez camdan yapılmış vitrindeki eşyalara bakarken hayranlıkla sessizleştiler. Birleşik Yukarı ve Aşağı Mısır'ın kırmızı beyaz tacıyla Firavun Mamose'un altın ölüm maskesi projektörlerin parlak ışığında pırıldıyordu.</p>

  <p class="block6">Mek Nimmur sonunda şokun etkisinden kurtuldu. Ağır ağır vitrinin ön camına yaklaştı. Eğilerek oraya takılı olan pirinç levhayı okudu. «Sir Nicholas ve Lady QuentonHarper'in armağanı.»</p>

  <p class="block6">Dönerek okuduklarına inanamıyormuş gibi İngiliz’e baktı. «Bir de mavi tacın satışından alınan parayı verdiğim için bana kızıyordun!» diye onu suçladı. «Ganimetten sana düşen payı nasıl verebildin, Nicholas?»</p>

  <p class="block6">İngiliz içini çekerek itiraf etti. «Bu pek de kolay olmadı. Ama biri bana kesin bir ültimatom verdi. Onun şu anda bizden bir milyon kilometre uzakta olduğunu da iddia edemem.»</p>

  <p class="block6">Royan, «Zavallı çocuğa fazla acımayın,» diyerek güldü. «Peter Walsh'tan aldığı paranın önemli bir bölümü hâlâ İsviçre'deki bankada Yani Nemes tacından elde ettiği para. Onu her şeyi geri vermesi için ikna edemedim.»</p>

  <p class="block6">Nicholas kesin bir tavırla, «Yeter,» dedi. «Özel yaşamımla ilgili konuların böyle herkese açıklanmasını istemiyorum.</p>

  <p class="block6">Güneş çoktan battı Ve viski içme zaman, geldi. Oteldeki barın rafında bir şişe Laphroaig vardı sanırım. Gidip, yanılıp yanılmadığıma bir bakalım »</p>

  <p class="block6">Royan'ın koluna girerek onu uzaklaştırdı. Tessay'le Mek de kan kocayı yakından izlediler. Nicholas'ın o hali karşısında neşeyle gülüyorlar.</p>
</body>
</html>