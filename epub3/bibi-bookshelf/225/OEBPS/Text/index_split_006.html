<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block6">«İşte, İngiliz, seni istediğin yere getirdim. Şimdi yakalamak için bu kadar uzaklara geldiğin hayvanı nasıl bulacaksın?»</p>

  <p class="block6">Votka yine Boris'i saldırganlaştırmaya başlıyordu.</p>

  <p class="block6">Nicholas, «Hava ağarırken iz sürücülerini nehrin aşağısına yollamanı istiyorum,» dedi. «Dikdik'ler genellikle sabah erken ortaya çıkarlar. Bir de akşam olurken.»</p>

  <p class="block6">Boris söylendi. «Ders verecek adamı buldun.» Bardağına tekrar votka doldurdu.</p>

  <p class="block6">Nicholas kasıtlı olarak ayrıntıların üzerinde durdu. «Onlara izlere iyice dikkat etmelerini söyle. Herhalde çizgili dikdik'in ayak izleri diğer normal türünkinden farksız. Adamların iz bulurlarsa o zaman en sık çalıların arasına girip hayvanları gözetlesinler. Dikdik'ler kendi alanlarına bağlıdırlar. Sınırlarını çizdikleri yerden fazla uzaklaşmak istemezler."</p>

  <p class="block6">«Da! Dal Bunu onlara söylerim. Ama sen ne yapacaksın? Günü kampta hanımlarla birlikte mi geçireceksin, İngiliz?» Rus sinsice güldü. «Sansın varsa pek yakında ayrı kulübelerde kalmanız da gerekmez.» Kendi şakasına yine kendisi kahkahalarla güldü. Tessay sıkılmıştı. Ayağa kalktı. Mutfak kulübesine giderek aşçıyı kontrol edeceğini söyledi.</p>

  <p class="block6">Nicholas bu pervasız şakaya aldırmadı. «Royan'la ben Dandera nehrinin kıyısındaki çalılıktan araştıracağız. Orası tam dikdik'lere göre bir yer. Adamlarına nehre yaklaşmamalarını söyle. Avın kaçmasını istemiyorum.»</p>

  <p class="block6">Royan'la Nicholas ertesi sabah şafak sökmek üzereyken kamptan ayrıldılar. Nicholas, Rigby tüfekle hafif bir çanta taşıyordu. Royan'ı Dandera nehrinin kıyısından indirdi. Ağır ağır ilerliyor, her on, on iki adımda bir durarak etrafı dinliyorlardı. Çalıların arasından küçük memelilerin ve kuşların sesleri geliyordu.</p>

  <p class="block6">«Etiyopyalılarda av geleneği yok. Herhalde keşişler de burada, uçurumdaki vahşi hayvanları hiç rahatsız etmiyorlar.» Adam kıyıdaki nemli toprakta küçük bir antilobun bıraktığı izleri işaret etti. «Çalı antilobu. Menelik Bushbuck'ı yani.</p>

  <p class="block6">Hayvan sadece bu bölgede bulunur. Avcılar onu yakalamaya çok meraklıda.»</p>

  <p class="block6">Royan, «Sen babanın dedesinin dikdik'ini bulacağına gerçekten inanıyor musun?» diye sordu. «Boris'le konuşurken çok kararlıymış gibiydin.»</p>

  <p class="block6">Adam güldü. «Yok canım. Bence ihtiyarın uydurduğu bir hikâye bu. Aslında ona 'Harper'ın Hayali Hayvanı' adı verilmeliydi. Galiba babamın dedesi iddia ettikleri gibi çizgili bir firavun faresinin postundan yararlandı. Biz Harper'lar her zaman gerçeklere sıkı sıkıya bağlı olduğumuz için yükselmedik.»</p>

  <p class="block6">Durup sık ormandaki ağacın tepesinden sarkan bir sarmaşığın sarı Çiçeklerinin üzerinde uçan bir Tacazze güneş kuşunu seyrettiler. Küçücük kuşun tüyleri zümrüt bir taç gibi ışıldıyordu.</p>

  <p class="block6">«Aslında dikdik buralarda dolaşmak için iyi bir bahane.» Nicholas kamptan iyice uzaklaştıklarından emin olmak için geriye baktı. Sonra da kadına, devrilmiş bir ağaç kütüğünün üzerine, yanına oturması için işaret etti. «O yüzden ne aradığımızı iyi bilmeliyiz. Bunu bana sen anlat.»</p>

  <p class="block6">«Biz bir mezar tapınağının kalıntılarını arıyoruz. Ya da işçilerin firavun Mamose'un mezarını kazarken kaldıkları yerin izlerini.»</p>

  <p class="block6">Nicholas, «Evet,» dedi. «Duvarlar ve taşla yapılmış şeyler. Özellikle bir tür sütun ya da anıt.»</p>

  <p class="block6">Kadın başını salladı. «Taita'nın kitabesi. Üzerine hiyeroglifler oyulmuş olmalı. Kitabe herhalde iklim koşullarına pek dayanamadı. Belki de devrildi ve üzerini bitkiler kapladı. Bilemiyorum... Herhangi bir iz. Seninle karanlık sularda balık avlıyoruz.»</p>

  <p class="block6">«Öyleyse neden burada oturuyoruz? Haydi, balık avlayalım.»</p>

  <p class="block6">Nicholas öğleye doğru nehrin kıyısında dikdik'in ayak izlerini buldu. Royan'la büyük ağaçlardan birinin gövdesine yaslanarak oturdular. Ve bir süre gölgeli ormanda sessizce beklediler. Sonunda o küçücük hayvanlardan biri gözüktü ve onların yakınından geçti. Fil hortumuna benzeyen burnunu oynatıyor, adımlarını zarifçe atıyordu. Alçak dallardan kopardığı yaprakları yemekteydi. Ne yazık ki postu kurşuniydi ve çizgileri yoktu.</p>

  <p class="block6">Hayvan çalıların arasında kaybolunca Nicholas ayağa kalktı. «Şansımız yokmuş. Her zaman görülen türden bu. Haydi gidelim.»</p>

  <p class="block6">Öğleden sonra nehrin et rengi kayaların arasından fışkırdığı yere geldiler. Etrafı incelediler, ama sonra kayalar ilerlemelerini engelledi. Bu kayalar doğruca nehre iniyorlardı. Suyun kenarında ayak basacak hiçbir yer yoktu. Geri dönüp, kıllı keten halat ve sarmaşıklardan yapılmış ilkel bir köprüden öbür kıyıya geçtiler. Nicholas köprüyü keşişlerin yaptığını tahmin etti. Ama yine ilerlemeye çalıştılar. Nicholas karşılarına dikilen pembe büyük kayanın etrafından dolaşmak için suya girdi. Ancak akıntı çok şiddetliydi. Neredeyse onu da sürükleyecekti. İngiliz çabalamaktan vazgeçti.</p>

  <p class="block6">«Buradan geçemediğimize göre herhalde Taita ve adamları da bunu başaramadı.»</p>

  <p class="block6">Geriye, asma köprüye kadar gittiler. Tessay’ın onlar için çantaya koyduğu yemeği yiyeceklerdi. Suyun yakınında gölgeli bir yer buldular. Öğle sıcağı insanı aptallaştırıyordu. Royan pamuklu eşarbını suda ıslattı. Nicholas'ın yanına uzanarak yüzünü sildi. İngiliz arkaüstü uzanmış, dürbünle pembe kayaları santim santim inceliyordu. Onların dimdik, cilalı yüzeylerinde bir açıklık arıyordu.</p>

  <p class="block6">Dürbünü indirmeden, «Nehir Tanrısı romanına göre Taita Mısır'ın Büyük Aslanıyla firavunun cesetlerini değiştirmek için yardımcıda bulmuş.» Dürbünü indirip Royan'a baktı. «Bu beni şaşırtıyor. Taita'nın çağına ve inançlarına göre çok rezilce bir durum. Papirüslerin doğru çevirisi bu mu? Taita gerçekten ölüleri değiştirdi mi?»</p>

  <p class="block6">Royan güldü ve ona bakmak için yan döndü. «Dostun Wilbur'un hayali fazla geniş. Bu hikâyenin temeli papirüslerdeki bir tek satır: 'O benim için firavundan daha kraldı.'» Tekrar arkaüstü döndü. «İşte romana karşı çıkmamın nedenlerinden biri. Adam gerçekle hayali birbirine karıştırdı. Bildiğim ve inandığım kadarıyla Tanus kendi mezarında yatıyor. Firavun da kendisininkinde.»</p>

  <p class="block6">«Yazık.» Nicholas çıkardığı romanı tekrar çantaya sokarak içini çekti. «Bu romantik ayrıntı hoşuma gitmişti. Saatine bakıp ayağa kalktı. «Haydi gel. Vadinin öbür ucunu da biraz araştırmak istiyorum. Dün buraya gelirken bazı ilginç yerler gördüm.»</p>

  <p class="block6">Adamla kadın akşama doğru kampa döndüler. Tessay onları kararlamak için mutfak kulübesinden telaşla çıktı.</p>

  <p class="block6">«Ben de dönmenizi bekliyordum. Başrahip Jali Hora bizi davet etti İlginç bir şey bu. Timkat gecesini, yani Katera'yı kutlamak için manastırda verilecek yemeğe çağrıldık. Adamlar duşunuzu hazırladılar. Su da sıcak. Manastıra inmeden önce giyinecek kadar zamanınız var.»</p>

  <p class="softbreak"> </p>

  <p class="block6"><span class="text1">Başrahip onları ziyaret salonuna</span> götürmeleri için genç yardımcılardan oluşan bir grubu yolladı. Bu gençler Afrika'nın pek kısa süren o alacakaranlığında ellerinde meşalelerle geldiler.</p>

  <p class="block6">Royan aralarında saralı Tamre'nin de olduğunu farketti. Genç kadın ona dostça bir tebessümle bakınca çocuk utana sıkıla öne çıktı. Nehrin kıyısından topladığı kır çiçeklerinden oluşan demeti uzattı. Royan böyle nazikçe bir davranışı beklemiyordu. Farkına varmadan Tamre'ye Arapça teşekkür etti.</p>

  <p class="block6">«Şükran.»</p>

  <p class="block6">Çocuk hemen, «Taffadali,» diye cevap verdi. Uygun fiili kullanmıştı. Aksanından Royan'ın dilini iyi bildiği anlaşılıyordu.</p>

  <p class="block6">Kadın meraklandı. «Arapçayı çok iyi konuşuyorsun. Nereden öğrendin?»</p>

  <p class="block6">Tamre utançla başını eğerek mırıldandı. «Annem Kızıldeniz kıyısındaki Massawa'dan. Bu çocukluğumun dili.»</p>

  <p class="block6">Manastıra gitmek için yola çıktıkları zaman çocuk Royan'ı bir yavru fino gibi izledi.</p>

  <p class="block6">Yine kayanın üzerindeki merdivenden meşalelerin aydınlattığı terasa indiler. Burası çok kalabalıktı. Yardımcıların oluşturduğu şeref kıtası ziyaretçilere yol açarken zenciler Amharik dilinde onları selamladılar ve dokunmak için kara ellerini uzattılar.</p>

  <p class="block6">Alçak kapıdan katedralin dış salonuna girdiler. İçerisi gaz lambaları ve mumlarla aydınlatılmıştı. Işıklar titrerken duvarlardaki melekler ve azizler sanki dans ediyorlardı. Taş zemine yeni kesilmiş kamışlar ve sazlar serilmişti. Tatlı kokuları dumanlı, ağır havayı hafifleştiriyordu. Manastırdaki bütün keşişler yere oturmuşlardı sanki. Küçük ferengi grubunu bağırarak, kutsayarak karşıladılar. Yerde oturan her keşişin yanında bir şişe tej duruyordu. Mayalanmış baldan yapılan bir içkiydi bu. Terli, mutlu yüzlerden içkinin yudumlanmaya başlanmış olduğu anlaşılıyordu.</p>

  <p class="block6">Ziyaretçileri qiddis’e açılan tahta kapının önündeki onlar için ayrılmış yere götürüp rahatlarına bakmalarını söylediler.</p>

  <p class="block6">Gruptakiler oturur oturmaz birkaç yardımcı içeri girerek tej dolu şişeleri her birinin önüne koydu.</p>

  <p class="block6">Tessay eğilerek, «Siz bu tej'i denemeden önce izin verin de ben tadına bakayım,» diye fısıldadı. «Bunun rengi, tadı ve gücü yerine göre değişir. Bazen çok sert olur.» Uzun boyunlu sürahiyi kaldırarak sıvıyı içti. Sonra da gülümsedi. «İyi yapılmış. Dikkatli davranırsanız sizi fazla etkilemez.»</p>

  <p class="block6">Etraflarındaki keşişler onlara içmeleri için ısrar ediyorlardı. Nicholas şişeyi kaldırdı. İçkiyi tadarken diğerleri de gülerek el çırptılar. İçki yabani bal kokuyordu. Hoş ve hafifti. İngiliz, «Hiç fena değil,» diye fikrini açıkladı. Ama Tessay onu uyardı. «Daha sonra size mutlaka 'katikala' ikram edecekler. İşte ona dikkat edin! Mayalanmış tahıldan damıtılarak elde edilir ve kafanızı uçurabilir.»</p>

  <p class="block6">Keşişler şimdi Royan'la ilgileniyorlardı. Onun bir Koptik Hıristiyan, yani gerçek inanca sahip biri olması adamları etkilemişti. Bu hiç evlenmeyen, dindar adamlar kadının güzelliğinin de farkındaydılar.</p>

  <p class="block6">Nicholas, Royan'a doğru eğilerek, «Onları kırmamak için içermiş gibi yapmalısın,» diye fısıldadı. «Sürahiyi dudaklarına götürüp içkiyi yudumluyormuşsun gibi yap. Yoksa yakanı bırakmayacaklar.»</p>

  <p class="block6">Kadın sürahiyi kaldırırken keşişler sevinçle güldüler. Sonra da kendi kaselerini kaldırarak onu selamladılar. Royan sürahisini indirdiği zaman Nicholas'a fısıltıyla, «Çok nefis,» dedi. «Bal tadında.» Adam gülerek ona takıldı. «İçki içmeyeceğine dair ettiğin yemini bozdun, öyle değil mi?»</p>

  <p class="block6">Royan, «Bir damlacık,» diye itiraf etti. «Ama zaten yemin de etmemiştim.»</p>

  <p class="block6">Yardımcılar her bir konuğun önünde diz çökerek sıcak su dolu kâseyi uzattılar. Ziyafete hazırlık olarak ellerini yıkamaları için.</p>

  <p class="block6">Birdenbire müzik ve davul sesi duyuldu. 'Qiddist'in açık kapısından içeriye müzisyenler girdiler. Odanın duvarının önünde yerlerini aldılar. Diğerleriyse içerideki loş odaya merakla bakıyorlardı.</p>

  <p class="block6">Sonunda basamakların yukarısında yaşlı Başrahip Jali Hora belirdi. Kırmızı satenden uzun bir cüppe giymiş, omuzlarına sırma işlemeli bir atkı almıştı. Başında pek büyük bir taç vardı ve altın gibi parlıyordu. Ama Nicholas tacın yaldızlı pirinçten yapılmış olduğunu anladı. Üzerindeki renk renk taşlar da canlandılar.</p>

  <p class="block6">Jali Hora tepesinde süslü gümüş bir haç olan asasını kaldırınca herkes sustu.</p>

  <p class="block6">Tessay, «Şimdi şükran duasını okuyacak,» deyip başını eğdi.</p>

  <p class="block6">Jali Hora uzun uzun, hararetle dua etti. Tiz ve titrek sesle ettiği duaya keşişler inançla karşılık verdiler. Daha sonra süslü giysilere bürünmüş iki debtera, başrahibi basamaklardan indirdi. Kıdemli diyakozlar ve rahiplerin oluşturduğu dairenin başındaki oymalı 'jimmera' taburesine oturttular.</p>

  <p class="block6">Terastan yardımcılar içeri girerken dini havanın yerini de neşe ve dostluk aldı. Yardımcılar başlarında araba tekerleği büyüklüğünde yassı sepetler taşıyorlardı. Her birini konukların oluşturduğu dairelerin ortasına bırakıp, Jali Hora'nın bir işareti üzerine sepetlerin kapaklarını aynı anda açtılar. Keşişler onları neşeyle alkışladılar. Çünkü her sepette 'inlera' denen mayasız, gri, yassı bazlama dolu pirinç kaplar vardı. İki genç terastan sendeleyerek içeri girdi. Aralarında dumanları tüten büyük bir pirinç tencereyi zorlukla taşıyorlardı. Bu ağzına kadar 'wat' denen baharatlı koyun yahnisiyle doluydu. Yardımcılar her injera ekmen konulmuş olan kâseye yüzeyinde sıcak yağın ışıldadığı waftan doldurdular.</p>

  <p class="block6">Herkes iştahla yemeye başladı. Injera'dan parçalar koparıp, et Parçalarını aldılar ve hepsini birden ağızlarına tıktılar.</p>

  <p class="block6">Lokmaları, ağzı açık, öyle çiğnediler. Arkasından da bolca tej içtiler. Çok geçmeden dirseklerine kadar yağa bulanmışlardı. Çeneleri de yağ içindeydi. Yiyor içiyor ve gürültülü kahkahalar atıyorlardı.</p>

  <p class="block6">Yardımcılar konukların yanına başka tipte injera'lar bıraktılar. Bunlar daha sert ve gevrekti. Çabuk ufalanıyorlardı. İlk getirdikleri gibi lastiğe benzemiyorlardı.</p>

  <p class="block6">Nicholas'la Royan diğerleri gibi yağa bulanmadan yemeği beğendiklerini belirtmeye çalıştılar. Wat görünüşüne rağmen gerçekten lezzetliydi. Kuru, san injera da yağı alıyordu.</p>

  <p class="block6">Pirinç kaselerdeki yemekler çabucak boşaldı. Diplerinde sadece yağ ve ekmek parçaları kalmıştı. Yardımcılar yine ağır kapları zorlukla taşıyarak, sendeleye sendeleye geldiler. Bu kez tencereler tavuk wat'ıyla doluydu. Tavuk, koyun yahnisinden boşalan kaplara dolduruldu. Keşişler yine atıştırmaya başladılar. Tej şişelerinin yeniden doldurulması da unutulmadı.</p>

  <p class="block6">Royan'ın midesi bulanmaya başlamıştı. Nicholas'a, «Buna daha fazla dayanamayacağım,» dedi.</p>

  <p class="block6">Adam, «Gözlerini yum ve İngiltere'yi düşün,» diye önerdi. «Sen bu akşamın yıldızısın. Kaçmana izin vermezler.»</p>

  <p class="block6">Tavuklar biter bitmez bu sefer de biberli sığır wafı dolu tencereler geldi. Ve bu yemek de koyun ve tavuk artıklarının üzerine boşaltıldı.</p>

  <p class="block6">Royan'ın karşısında oturan keşiş içkisini bitirmişti. Bir yardımcı, şişeyi tekrar doldurmaya kalkınca da, «Katikala!» diye bağırarak delikanlıyı uzaklaştırdı.</p>

  <p class="block6">Diğer keşişler de haykırmaya başladılar. «Katikala! Katikala!»</p>

  <p class="block6">Yardımcılar telaşla dışarı çıktılar. Az sonra cin gibi berrak bir içkiyle dolu şişeler ve çay fincanı büyüklüğünde pirinç kaplarla geri döndüler.</p>

  <p class="block6">Tessay, Nicholas'la Royan'a, «İşte bu içkiye dikkat edin,» dedi. Adamla kadın da çanaklardaki içkilerini usulca üzerine oturduktan sazların arasına dökmeyi başardılar. Ama keşişler katikala'yı iştahla içtiler.</p>

  <p class="block6">Nicholas, Royan'a, «Boris payına düşeni içiyor,» dedi. Rus’un suratı kızarmış, ter içinde kalmıştı. İçkiden bir kap daha içerken aptal aptal sırıtıyordu.</p>

  <p class="block6">Katikala yüzünden keyiflenen keşişler bir oyuna başladılar. İçlerinden biri, sığır wat'ından bir parça eti, injera'ya sardı.</p>

  <p class="block6">Bunu yanında oturan arkadaşının ağzına tıktı. Adam ağzını iyice açmıştı, ama lokma çok büyüktü. Kurbanın onu yutabilmek için boğulmayı göze alması gerekiyordu. Oyunun kurallarına göre lokmayı eliyle ağzına itmesi yasaktı.</p>

  <p class="block6">Cüppesinin önüne ya da yanında oturan arkadaşının üzerine salça sıçratması da öyle. Adamın eğilip bükülmesi, boğulur gibi sesler çıkararak yutkunması ve soluk almaya çalışması diğerlerinin delicesine gülmelerine neden oldu.</p>

  <p class="block6">Adam sonunda lokmayı yutmayı başarınca ödül olarak bir kap dolusu katikala içirildi ona.</p>

  <p class="block6">Tej ve katikala yüzünden iyice keyiflenmiş olan Jali Hora sendeleyerek ayağa kalktı. Sağ elinde injera'ya sarılı, yağları akan wat vardı. Başındaki tacı çarpılmıştı. Yalpalayarak salonda ilerlerken önce onun maksadını anlayamadılar. Şimdi herkes ilgiyle onu izliyordu.</p>

  <p class="block6">Sonra Royan birdenbire kaskatı kesildi ve dehşetle, «Hayır!» diye fısıldadı. «Olamaz! Lütfen. Beni kurtar, Nicky! Bana bunu yapmasına izin verme!»</p>

  <p class="block6">Nicholas, «İşte başrolde olmanın bedeli bu,» dedi. Jali Hora sendeleyerek kadının oturduğu yere doğru geliyordu.</p>

  <p class="block6">Royan için getirdiği lokmanın salçaları kolundan akarak dirseğinden damlıyordu.</p>

  <p class="block6">Duvarın dibinde ayakta duran müzisyenler neşeli bir hava çalmaya başladılar. Başrahip, Royan'ın önünde eski bir araba gibi sarsılarak dururken, kemancı, fifreci<sup class="calibre2"><sup class="noteref" id="back_note_2"><a class="calibre3" href="../Text/index_split_010.html#note_2" title="2">2</a></sup></sup> ve davulcu büsbütün coştular.</p>

  <p class="block6">Başrahip armağanını uzattı. Royan son bir kez Nicholas'a çaresizce baktı. Sonra da kaderine razı oldu. Gözlerini yumarak ağzını açtı. Keşişler onu teşvik için bağırdılar, fifre ve davulun sesi daha da yükseldi. Royan zorla lokmayı çiğnemeye başladı. Yüzü kızardı, gözleri sulandı, Nicholas bir ara onun yenilgiyi kabul edip lokmayı tüküreceğini sandı.</p>

  <p class="block6">Ama kadın cesaretle ağzındakini ağır ağır yuttu. Sonra da bitkince arkasına yaslandı.</p>

  <p class="block6">Alkışlayıp bağıran seyirciler bu sahnenin her anının zevkini çıkarmışlardı. Başrahip, Royan'ın önünde zorlukla diz çöktü. Kadını kucaklarken az kalsın tacı başından düşüyordu. Sonra kollarını Royan'dan çözmeden onun yanında kendisine yer açtı.</p>

  <p class="block6">Nicholas alayla kadına, «Birini daha fethettiğin anlaşılıyor,» dedi «Kaçıp kurtulmazsan biraz sonra kucağına da oturacak.»</p>

  <p class="block6">Royan çabucak tepki gösterdi. Uzanarak katikala şişesiyle bir kabı kaptı. Pirinç kabı ağzına kadar içki doldurdu.</p>

  <p class="block6">Başrahibe, «İç bakalım, baba,» diyerek kabı adamın dudaklarına götürdü. Jali Hora bu meydan okumayı kabul etti.</p>

  <p class="block6">Ancak içkiyi içmek için kollarını çözmek zorunda kaldı.</p>

  <p class="block6">Royan birdenbire öyle şiddetle irkildi ki, kabın dibinde kalan içkiyi yaşlı adamın cüppesinin önüne döktü. Yüzünden bütün kanı çekilmişti. Jali Hora'nın kayarak gözlerine doğru inmiş olan tacına bakarken sıtmaya yakalanmış gibi titriyordu.</p>

  <p class="block6">Nicholas usulca ama telaşla, «Ne oldu?» diye sordu. Kadının kotunu tutarak onun yere yığılmasını engelledi. Odada başka hiç kimse Royan'ın durumunu farketmemişti. Ama Nicholas kadının ruh halini artık hemen seziyordu.</p>

  <p class="block6">Yüzü bembeyaz kesilmiş olan Royan hâlâ taca bakıyordu. Kabı elinden atarak uzandı ve İngiliz’in bileğini kavradı.</p>

  <p class="block6">Kadının gücü Nicholas'ı şaşırttı. Canı yanıyordu. Sonra Royan'ın tırnaklarını etine batırarak derisini yardığını farketti.</p>

  <p class="block6">Kadın, «Tacına bak!» diyerek inledi. «Mücevher! Mavi mücevher!»</p>

  <p class="block6">Nicholas o zaman, fazla parlak renkli cam parçaları, yarı değerli lâl ve kristallerin arasındaki şeyi gördü. Mavi seramikten yapılmış bir mühür. Bu bir gümüş dolar büyüklüğünde ve daire biçimindeydi. Sırlanmış ve iyice fırınlanarak sertleştirilmişti. Dairenin ortasına bir Mısır savaş arabası oyulmuştu. Onun yukarısında kırık kanatlı şahinin hemen farkedilen o silueti vardı. Dairenin kenarına hiyeroglifle yazılar yazılmıştı. Nicholas bunu birkaç dakikada çözebildi.</p>

  <p class="block10">«Emrimde on bin savaş arabası var.</p>

  <p class="block10">Ben Taita'yım. Kraliyet atlarının efendisi.»</p>

  <p class="block6">Royan mağaradaki bunaltıcı havadan kaçmak için can atıyordu. Başrahibin ona zorla yedirdiği wat, içtiği birkaç yudum tej'e karışmıştı. İçinde yağlar donmuş olan kâselerin ve sert katikala'nın keskin kokusu fena ediyordu. Keşişlerden bazıları kusacak kadar sarhoş olmuşlardı bile. Kusmuk kokusu odadaki mide bulandırıcı buhura karışıyordu.</p>

  <p class="block6">Ne var ki, başrahip hâlâ Royan'la ilgileniyordu. Kadının yanına muş onun çıplak kolunu okşuyor ve Amharik dua kitaplarından paraları karmakarışık bir biçimde tekrarlıyordu. Tessay uzun bir süre önce hu sözleri çevirmekten vazgeçmişti. Royan umutla Nicholas'a baktı. Ama adam sessizleşip dalgınlaşmıştı. Nerede olduğunu unutmuş gibiydi Genç kadın onun seramik mühürü düşündüğünün farkındaydı. Çünkü sık sık düşünceli düşünceli kendisine bakıyordu.</p>

  <p class="block6">Royan, Nicholas'la yalnız kalmak ve bu olağanüstü olayı konuşmak istiyordu. Heyecanı, tıka basa dolu olan midesindeki rahatsızlığı ona unutturuyordu. Kadın yanaklarının heyecandan kızardığının farkındaydı. Yaşlı adamın tacına her bakışında kalp atışları hızlanıyordu. Uzanıp, parlak mavi mührü taçtan koparmamak için kendini zor tutuyordu. Onu yakından incelemeye can atıyordu.</p>

  <p class="block6">Royan o seramik parçasına dikkati çekmesinin büyük bir akılsızlık olacağını biliyordu. Ancak, karşı tarafa baktığı zaman Boris'in elindeki katikala dolu kaptan başka hiçbir şeyi fark edemeyecek halde olduğunu anladı. Sonunda da kadına aradığı mazereti Rus sağladı. Adam ayağa kalkmaya çalışırken dizleri altında, bükülüverdi. Oldukça zarif bir hareketle öne doğru düştü. Yüzü, içinde yağla ıslanmış injera ekmeği olan kâseye girdi. Rus orada öylece yatarak gürültülü gürültülü horlamaya başladı. Tessay, Nicholas'a yalvardı.</p>

  <p class="block6">«Alto Nicholas, şimdi ne yapacağım?»</p>

  <p class="block6">İngiliz sızmış durumdaki avcının çirkin haline baktı. Kısa kesilmiş kızıl saçlarına ekmek ve sığır yahnisi parçaları yapışmıştı. Nicholas, «Sevimli prensimiz, bu gecelik bu kadar eğlence yeterli sanırım,» diye mırıldandı. Kalkıp Rus’un bileklerinden birini kavradı. Ani bir hareketle adamın doğrulup oturmasını sağladı. Sonra da onu kaldırdığı gibi omzuna vurdu. Keşişlere, «İyi geceler,» dedi. Ama onlardan ancak birkaçı kendine cevap verecek durumdalardı. Sonra Nicholas başı ve ayakları omzundan sarkan Boris'i dışarı çıkardı. Terası aşıp merdivenden çıkarken iki kadın kendisine yetişmek için hızlanmak zorunda kaldılar.</p>

  <p class="block6">Tessay soluk soluğa, «Alto Nicholas'ın bu kadar güçlü olduğunun farkında değildim,» dedi. Merdiven dikti ve hızla Yukarı çıkıyorlardı.</p>

  <p class="block6">Royan, «Ben de öyle,» diye itiraf etti. Nicholas'ın bu başarısından gururlandı. Sonra da kampa yaklaşırlarken karanlıkların arasında için için güldü. Gülünç olma, diye çattı kendine kadın. O senin değil ki yap. tıklarıyla övünesin!..</p>

  <p class="block6">Nicholas, Boris'i adamın saz damlı kulübedeki yatağına attı. Kesik kesik soluyor, terler yanaklarından akıyordu. Soluk soluğa, «İşte kalp krizi geçirmenin en güzel yolu,» dedi.</p>

  <p class="block6">Boris inledi, döndü ve yastıklarla çarşafların üzerine iyice kustu.</p>

  <p class="block6">Nicholas, «Bu hoş sahneden sonra size iyi geceler ve tatlı rüyalar dileyeceğim,» diyerek kulübeden sıcak Afrika gecesine çıktı. Ormanın ve nehrin kokusunu içine çekerek rahatladı. Sonra Royan kolunu sıkıca yakaladığı için ona doğru döndü.</p>

  <p class="block6">Kadın heyecanla, «Onu gördün mü?..» diye bağırdı. Ama adam Royan'ı susturmak için parmaklarını Royan'ın dudaklarına dokundurdu. Kaşlarını çatarak kadını uyarmak için Boris'in kulübesine doğru baktı. Sonra da onu kulübesine götürdü.</p>

  <p class="block6">Kadın artık kendini tutacak halde değildi. «Om gördün mü?» diye sordu. «Yazıyı okuyabildin mi?»</p>

  <p class="block6">Nicholas ezberden tekrarladı. «Emrimde on bin savaş arabası var.»</p>

  <p class="block6">Royan, «Ben Taita'yım. Kraliyet atlarının efendisi,» diye tamamladı. «O buradaymış! Ah, Nicky! O buraya gelmiş! Taita buradaymış! İşte aradığımız kanıt. Artık zamanımızı boşa harcamadığımızı biliyoruz.» Yatağına çöküp sevinçle kollarını gövdesine doladı. «Sence başrahip mühürü incelememize izin verir mi?»</p>

  <p class="block6">Adam başını salladı. «Hiç sanmıyorum. Taç manastırın en değerli eşyalarından biri. Senden çok hoşlanıyor ama bunu senin için bile yapacağını sanmıyorum. Zaten mühürle fazla ilgilenmek de akıllıca bir şey olmaz. Jali Hora'nın onun ne kadar önemli bir şey olduğunu bilmediği anlaşılıyor. Ayrıca Boris'i de uyandırmamalıyız.»</p>

  <p class="block6">«Haklısın sanırım.» Royan yanında Nicholas'a yer açmak için biraz kaydı. «Otursana.» Adam yanına ilişti. Royan, «O mühür nereden geldi dersin?» diye sordu. «Onu kim buldu? Nerede ve ne zaman?»</p>

  <p class="block6">«Yavaş ol, kızım. Dört soru birarada. Ve ben hiçbirini cevaplayacak halde değilim.»</p>

  <p class="block6">Royan, «Tahmin et,» diye önerdi. «Düşün. Fikirler üret.»</p>

  <p class="block6">İngiliz başını salladı. «Pekâlâ. Mühür, Hong Kong'da yapıldı. Orada küçük bir fabrika var. Böyle binlerce mühür üretiyor. Jali Hora geçen ay Mısır'da tatilini geçirirken mührü Luxor'daki hediyelik eşya satan bir dükkândan aldı.»</p>

  <p class="block6">Kadın adamın koluna yumruğunu sertçe indirdi. «Ciddi ol.» Nicholas kolunu ovuşturdu. «Daha iyisini anlatacaksan sen konuş!»</p>

  <p class="block6">«Pekâlâ. Başlıyorum. Taita, firavunun mezarının yapılmasında çalışırken mührü burada, uçurumda düşürdü. Üç bin yıl sonra manastıra ilk yerleşenlerden yaşlı bir keşiş onu buldu. Tabii hiyeroglif okumayı bilmiyordu. Mührü başrahibe götürdü. O da bunun Aziz Frumentius'tan kalma bir şey olduğunu ilan etti. Ve mührü taca taktırttı.»</p>

  <p class="block6">«Ve sonsuza kadar mutlu oldular.» Nicholas başını salladı. «Fena değil.»</p>

  <p class="block6">Royan, «Bunun aksayan bir tarafı var mı?» diye sordu. Adam, «hayır» der gibi başını salladı. «O halde mührün Taita'nın buraya geldiğini kanıtladığını sen de kabul ediyorsun, Nicky. Kuramlarımızın doğru olduğunun kanıtlandığını da.»</p>

  <p class="block6">Nicholas, «'Kanıtlanmak' çok kesin bir kelime,» diye itiraz etti. «Sadece mührün o yönü işaret ettiğini söyleyelim.»</p>

  <p class="block6">Genç kadın karyolada adanla doğru döndü. «Ah, Nicky, öyle heyecanlıyım ki. Bu gece hiç uyuyamayacağımdan eminim.</p>

  <p class="block6">Gidip tekrar etrafı araştırmak için yarını iple çekiyorum.»</p>

  <p class="block6">Royan'ın gözleri ışıl ısıldı. Esmer yanakları kızarmış, dudakları aralanmıştı. Nicholas onun dilinin pembe ucunu görebiliyordu. Adam bu kez kendine hâkim olamadı. Ağır ağır kadına doğru eğildi. Ona şefkatle yaklaşıyor, istemediği takdirde gerilemesi için fırsat veriyordu. Ama kadın kımıldamadı. Ne var ki yüzündeki sevincin yerini endişe aldı. Sanki bir şey, kendisine güven verecek bir şey arıyormuş gibi Nicholas'ın gözlerinin içine baktı. Dudakları birbirine iyice yaklaştığı zaman İngiliz durdu. Son hareket kadından geldi ve dudakları birleşti.</p>

  <p class="block6">Önce yumuşak bir öpücüktü bu. Solukların bir anlık karışımı. Sonra daha sertleşip ısrarcılaştı. Kalplerinin durmasına neden olan uzun bir andı bu. Royan'ın dudakları yumuşak bir olgun meyve tadındaydı. Sonra kadın birdenbire inledi ve müthiş bir çaba sarfederek adamın kollardan sıyrıldı. Birbirlerine baktılar. İkisi de etkilenmiş ve şaşırmışlardı.</p>

  <p class="block6">Royan, «Hayır...» diye fısıldadı. «Nicky, lütfen. Hemen olmaz. Henüz buna hazır değilim.»</p>

  <p class="block6">Nicholas kadının elini tutup dudaklarına götürdü. Sonra da parmaklarının ucunu usulca öptü. Royan'ın cildinin kokusunun ve tadının zevkini çıkardı. «Sabah görüşürüz.» Kadının elini bırakıp ayağa kalktı «Erkenden. Hazır ol.»</p>

  <p class="block6">Eğilerek kulübenin kapısından çıktı.</p>

  <p class="softbreak"> </p>

  <p class="block6"><span class="text1">Nicholas ertesi sabah giyinirken</span> Royan'ın kulübesinde dolaştığım duydu. Kapısına gidip yavaşça ıslık çaldığı zaman kadın giyinmişti bile. Yola çıkmak için sabırsızlanıyordu.</p>

  <p class="block6">Tessay onlara kahvaltı verirken, «Boris henüz uyanmadı,» dedi.</p>

  <p class="block6">Nicholas tabağından başını kaldırmadan, «İşte buna çok şaştım,» diye mırıldandı. O ve Royan bir gece önce yaşadıkları olay nedeniyle birbirlerinin yanında biraz rahatsızdılar. Ancak Nicholas tüfeğiyle çantasını omzuna vurup vadide ilerlemeye başladıkları zaman ruh halleri değişti, beklentiye dönüştü.</p>

  <p class="block6">Bir saat kadar yürüdüler. Sonra Nicholas omzunun üzerinden baktı ve kaşlarını çatarak kadını uyardı. «Bizi izliyorlar.»</p>

  <p class="block6">Royan'ı bileğinden tutup kumtaşı kayanın arkasına çekti. Kayaya yapışarak kadına da aynı şeyi yapmasını işaret etti.</p>

  <p class="block6">Sonra kaslarını gererek atıldı ve sessizce peşlerinden gelen, kirli beyaz shamma'lı sıska birini yakaladı. Çocuk ulur gibi bağırarak dizüstü düştü ve dehşetle bir şeyler söylemeye başladı.</p>

  <p class="block6">Nicholas onu ayağa kaldırdı. «Tamre! Bizi neden izliyorsun?» Arapça konuşuyordu. «Seni kim yolladı?»</p>

  <p class="block6">Çocuk, Royan'a baktı. «Lütfen, efendi, canımı yakma. Kötü bir niyetim yoktu.»</p>

  <p class="block6">Royan araya girdi. «Çocuğu bırak, Nicky. Yine bir kriz geçirmesine neden olacaksın.» Tamre kadının arkasına geçti ve kendisini koruması için elini sıkıca yakaladı. Royan'ın omzunun üzerinden sanki hayati tehlikedeymiş gibi İngiliz’e baktı.</p>

  <p class="block6">Nicholas onu yatıştırmaya çalıştı. «Rahatla, Tamre. Canını yakacak değilim. Ama tabii bana yalan söylersen o başka. O zaman seni sırtında deri kalmayıncaya kadar döveceğim. Bizi izlemeni senden kim istedi?»</p>

  <p class="block6">Çocuk ağlıyordu. «Ben yalnız geldim, kimse yollamadı. Size postunda vaftizcinin izi olan kutsal hayvanı gördüğüm yeri göstermek istedim.»</p>

  <p class="block6">Nicholas bir an ona hayretle baktı. Sonra hafifçe gülüp, bu çocuk babamın dedesinin dikdik'ini gördüğüne gerçekten inanıyor, diye düşündü. Ardından korkunç bir biçimde kaşlarını çattı. «Bana yalan söylüyorsan başına gelecekleri unutma.»</p>

  <p class="block6">Tamre, «Doğruyu söylüyorum, efendi,» diyerek hıçkırdı.</p>

  <p class="block6">Royan çocuğu savundu. «Onu zorlama. Zararsız biri o. Zavallı çocuğun yakasını bırak.»</p>

  <p class="block6">«Pekâlâ, Tamre. Sana bir şans tanıyacağım. Bizi o kutsal hayvanı gördüğün yere götür.»</p>

  <p class="block6">Tamre, Royan'ın elini bırakmadı. Kadının yanında dans eder gibi yürürken parmaklarını sıkıca kavramıştı. Royan'ı çekiyordu. Yüz metre kadar sonra duyduğu o dehşet geçti. Kadına bakarak mahcup mahcup gülümsedi.</p>

  <p class="block6">Çocuk bir saat kadar onları yürüttü. Dandera nehrinden uzaklaştırarak vadinin yukarısındaki yamaca çıkardı. Kireçtaşı kayaların ve sık çalıların bulunduğu bir yere götürdü. Çalıların dikenli dalları birbirine iyice girmişti. Üstelik bunlar yere öylş yakın ki, geçecek hiçbir açıklık yokmuş gibi gözüküyordu. Ama Tamre onları dönemeçli, dar bir keçi yoluna çıkardı.</p>

  <p class="block6">Burası iki yandaki kırmızı uçlu, çengel gibi dikenlerden kurtulmalarını sağlayacak kadar geniş sayılırdı yine de. Tamre sonra birdenbire durdu ve Royan'ı da aynı şeyi yapması için çekti. Aşağıyı, hemen hemen kendi ayak parmaklarının dibini işaret etti.</p>

  <p class="block6">Önemli bir adam tavrıyla, «Nehir,» dedi. Nicholas onlara yaklaştı ve sonra da hayretle bir ıslık çaldı. Tamre geniş bir daire çizerek onları batıya doğru getirmişti. Böylece tekrar derin uçurumdan akan Dandera nehrine yaklaşmışlardı.</p>

  <p class="block6">Şimdi uçurumun hemen kenarındaydılar. Burası otuz metre genişliğinde bile değildi. Kaya çok aşağılardaki sudan geniş bir duvar gibi yükseliyor, yukarıya yaklaşırken de daralıyordu.</p>

  <p class="block6">«O kutsal hayvanı orada gördüm.» Tamre uçurumun karşı tarafını işaaret etti. Orada dikenli çalıların arasından küçük bir kaynak fışkırıyordu. Suyun beslediği parlak yeşil yosunlar içeriye doğru bir kavis yapan kayanın kenarından sarkıyordu. Sular onların arasından akarak uçların dan altmış metre aşağıdaki nehre damlıyordu.</p>

  <p class="block6">Nicholas sordu. «Madem onu karşı tarafta gördün, o halde neden bizi buraya getirdin?»</p>

  <p class="block6">Tamre'nin yüzünde sanki tekrar ağlamaya başlayacakmış gibi bir ifade belirdi. «Bu taraftan yürümek daha kolay. Diğer tarafta çalıların arasında yol yok. Dikenler Woizero Royan'ın canını acıtır.»</p>

  <p class="block6">Royan adama, «Zorbalık etme,» diyerek kolunu çocuğun omzuna attı.</p>

  <p class="block6">Nicholas omzunu silkti. «İkinizin bana karşı cephe aldığı anlaşılıyor. Eh, madem buraya kadar geldik... bari bir süre oturalım. Bakalım babamın dedesinin dikdik'i ortaya çıkacak mı?»</p>

  <p class="block6">Uçurumun hemen kenarındaki bodur ağaçlardan birinin gölgesini seçti. Şapkasıyla dökülmüş olan dikenleri süpürerek onlara oturmaları için yer açtı. Dikenli ağacın gövdesine yaslanarak, tüfeğini kucağına koydu. O sırada vakit öğleyi geçmişti ve sıcak boğucuydu. Nicholas matarayı Royan'a verdi. Ve sonra Tamre'ye bir göz atarak kadına İngilizce, «Çocuğun taçtaki Taita seramiği konusunda neler bildiğini öğrenmenin tam zamanı. Tabii bir şey biliyorsa,» dedi.</p>

  <p class="block6">«Sana hayran olduğu için bilmek istediğin her şeyi söyler. Onu sorguya çek.»</p>

  <p class="block6">Royan şefkatle konuşmaya başladı. Çocukla usul usul bir süre konuştu. Arada sırada sanki bir fino yavrusuymuş gibi çocuğun başını okşuyordu. Royan bir gece önceki ziyafetten, yeraltındaki kilisenin güzelliklerinden, duvar resimleri ve örtülerin değerinden söz etti. Sonunda da başrahibin tacı konusunu açtı.</p>

  <p class="block6">Çocuk hemen, «Evet, evet,» dedi. «Azizin taşı. Aziz Frumentius'un mavi taşı.»</p>

  <p class="block6">Kadın, «Nereden gelmiş?» diye sordu. «Bunu biliyor musun?»</p>

  <p class="block6">Tamre utandı. «Bilmiyorum. Ama çok eski. Belki de Kutana İsa kadar yaşlı. Rahipler öyle söylüyorlar.»</p>

  <p class="block6">«Onu nerede bulduklarını bilmiyor musun?»</p>

  <p class="block6">Çocuk başını salladı. Öte yandan Royan'ı memnun etmek de istiyordu. «Belki de gökyüzünden düştü.»</p>

  <p class="block6">«Belki.» Royan, Nicholas'a bir göz attı. Adam bakışlarını gökyüzüne dikti. Sonra da şapkasını yüzüne doğru çekti.</p>

  <p class="block6">Tamre bu konudan söz etmekten hoşlanmaya başlıyordu. «Belki de Aziz Frumentius ölürken taşı bir başrahibe verdi.</p>

  <p class="block6">Ya da onu mezarına yatırdıkları zaman tabutunun içindeydi.»</p>

  <p class="block6">Royan, «Bütün bunlar olabilir, Tamre,» diyerek başını salladı. «Sen Aziz Frumentius'un mezarını gördün mü?»</p>

  <p class="block6">Çocuk suçlu suçlu etrafına bakındı. Sonra da başını eğerek, «Sadece rahipler o kutsal yere girebilirler,» diye fısıldadı.</p>

  <p class="block6">Royan çocuğun başını şefkatle okşayarak, «Ama sen orayı görmüşsün, Tamre,» dedi. Çocuğun suçlu hali ilgisini çekmişti. «Bunu bana açıklayabilirsin. Ben bundan rahiplere söz etmem.»</p>

  <p class="block6">Tamre, «Mezarı sadece bir kez gördüm,» diye itiraf etti. «Öbür çocuklar... beni tabot taşına dokunmam için yolladılar.</p>

  <p class="block6">Yoksa beni döveceklerdi. Bütün yeni çömezlere bunu yaptırıyorlar.» O anın verdiği dehşetle yine ağlamaya başladı.</p>

  <p class="block6">«Yalnızdım. Çok korktum. Gece yarısını geçmişti. Rahipler uykuya dalmışlardı. Etraf karanlıktı. Maqdas'ta azizin hayaleti dolaşıyor. Bana, değersiz biri olduğum anlaşılırsa azizin beni bir yıldırımla öldüreceğini söylediler.»</p>

  <p class="block6">Nicholas şapkasını yüzünden çekerek yavaş yavaş doğruldu. «Tanrım, bu çocuk doğruyu söylüyor. O kutsal yere girmiş.» Sonra Royan'a baktı. «Ona soru sormaya «levam et. Aziz Frumentius'un mezarını sor.»</p>

  <p class="block6">Royan bu isteği yerine getirdi. «Sen azizin mezarını gördün mü?» Tamre heyecanla başını salladı. «Mezarın içine girdin mi?» Çocuk yine başını salladı, ama bu kez «hayır» dermiş gibi.</p>

  <p class="block6">«Hayır. Girişte tahta çubuklar var. Sadece başrahip mezara girebiliyor. O da azizin doğum günlerinde.»</p>

  <p class="block6">«Sen çubukların arasından baktın mı?»</p>

  <p class="block6">«Evet ama içerisi çok karanlıktı. Azizin tabutunu gördüm. Tabut tahtadan. Üzerinde de bir resim var. Azizin resmi.»</p>

  <p class="block6">«O bir zenci mi?»</p>

  <p class="block6">«Hayır. Kızıl sakallı bir beyaz. Resim çok eski. Solmuş. Tabutun tahtaları da çürüyüp dağılmış.»</p>

  <p class="block6">«Tabut yerde mi duruyor?»</p>

  <p class="block6">Tamre düşünürken yüzünü buruşturdu. Sonra da başını salladı. "Hayır. Duvardaki taştan bir rafın üzerinde.»</p>

  <p class="block6">Royan çocuğun belleğini canlandırmaya çalıştı. «Mezar konusunda hatırladığın başka bir şey var mı?»</p>

  <p class="block6">Tamre başını salladı. «İçerisi çok karanlıktı,» diye özür diledi. «Çubukların arası da dardı.»</p>

  <p class="block6">«Önemli değil. Mezar, maqdas'in arka duvarında mı?»</p>

  <p class="block6">«Evet. Mihrabın ve tabot taşının gerisinde.»</p>

  <p class="block6">«Mihrap neden yapılmış? Taştan mı?»</p>

  <p class="block6">«Hayır, tahtadan. Sedir ağacından. Orada mumlar ve büyük bir haç var. Başrahibin taçları da. Sonra asası. Ve kupa.»</p>

  <p class="block6">«Mihrap boyalı mı?»</p>

  <p class="block6">«Hayır. Üzerine resimler oyulmuş. Ama onlar azizin mezarındaki resimlerden farklılar.»</p>

  <p class="block6">«Nereleri farklı. Bana bunu anlat.»</p>

  <p class="block6">«Bilmem ki... Suratlar acayip. Elbiseler değişik. Sonra atlar da var.» Tamre'nin yüzünde şaşkın bir ifade belirdi. «Onlar farklı.» Royan çocuğun mihrabı daha iyi anlatması için çabaladı, ama Tamre'nin aklı gitgide karışıyordu. Kadın onu zorladıkça birbirine zıt şeyler söylüyordu. Sonunda kadın taktik değiştirdi.</p>

  <p class="block6">«Bana tabot'tan söz et.»</p>

  <p class="block6">Bu arada Nicholas atıldı. «Hayır, sen bana tabot'tan söz et. Bu, Musevilerinki gibi bir şey mi? On Emrin yazılı olduğu taş levhaların konulduğu sandık gibi bir şey?»</p>

  <p class="block6">Royan adama döndü. «Evet. Hiç olmazsa Mısır kilisesinde öyle. Bu kutsal bir şey ve genellikle mücevherli bir kutuda saklanıyor. Altın işlemeli lame kumaşa sarılıyor. Arada sadece bir fark var. Musevilerinkinin üzerine On Emir oyulmuş.</p>

  <p class="block6">Bizimkindeyse bulunduğu kiliseyle ilgili sözler var. Bu, kilisenin yaşayan kalbi.»</p>

  <p class="block6">Nicholas konuyu iyice kavrayabilmek için kaşlarını çattı. «Tabot taşı nedir?»</p>

  <p class="block6">Kadın, «Bilmiyorum,» diye itiraf etti. «Bizim kilisede bir tabot taşı yok.»</p>

  <p class="block6">«Ona sor.»</p>

  <p class="block6">«Bana tabot taşını anlat, Tamre.»</p>

  <p class="block6">«Taş şu yükseklikte. Ve bu kadar da geniş.» Tamre omzunun biraz yukarısını işaret etti. Genişliği göstermek için ellerini açtı.</p>

  <p class="block6">Royan bir tahminde bulundu. «Tabot onun üzerinde duruyor, öyle mi?* Tamre başını salladı. «Evet.»</p>

  <p class="block6">Nicholas atıldı. «Neden seni tabot'a değil de taşa dokunman için yolladılar?» Royan başını sallayarak onu susturdu.</p>

  <p class="block6">«Bırak da ben konuşayım. Sen ona çok sert davranıyorsun.» Kadın tekrar çocuğa döndü. «Neden tabot'a değil de taşa dokunmanı istediler?»</p>

  <p class="block6">Tamre acizce omzunu silkti. «Bilmiyorum. Öyle yaptılar işte.»</p>

  <p class="block6">«Taş neye benziyor? Üzerinde de resimler var mı?»</p>

  <p class="block6">«Bilmiyorum.» Çocuk, Royan'ın sorusuna cevap veremediği için üzülmüştü. Kadını memnun etmeyi öyle istiyordu ki.</p>

  <p class="block6">«Bilmiyorum. Taş kumaşa sanlı.»</p>

  <p class="block6">Nicholas'la Royan hayretle birbirlerine baktılar.</p>

  <p class="block6">Sonra kadın Tamre'ye doğru eğildi. «Örtülü mü? Taşın üstü örtülü mü?»</p>

  <p class="block6">«O örtüyü sadece başrahibin Aziz Frumentius'un doğum gününde açtığını söylüyorlar...»</p>

  <p class="block6">Royan'la Nicholas yine bakıştılar. Sonra adam düşünceli bir tavırla gülümsedi. «O mezara ve tabot taşına bakmak isterdim. Üzeri örtülü değilken.»</p>

  <p class="block6">Kadın, «Rahip olman ve azizin doğum gününe kadar beklemen gerekiyor,» dedi. «Sadece rahipler...» Duraklayarak İngilize hayretle baktı. «Yani sen... ah, hayır. Böyle bir şey yapamazsın!»</p>

  <p class="block6">Adam, «Kim, ben mi?» diyerek güldü. «Bunu da nereden çıkardın?»</p>

  <p class="block6">«Seni maqdas'ta yakalarlarsa parça parça ederler.»</p>

  <p class="block6">«O halde beni yakalamalarına izin vermemem gerekir.»</p>

  <p class="block6">«Oraya gireceksen, ben de seninle gelirim! Bu işi nasıl başaracağız?»</p>

  <p class="block6">«Ağır ol, kızım. Fikir benim aklıma sadece on saniye önce geldi. En iyi günlerimde bile mükemmel bir hareket planını ancak on dakikada düşünebilirim.»</p>

  <p class="block6">İkisi de sessizce uçuruma baktılar. Sonra Royan, «Üzeri örtülü taş diye fısıldadı. «Taita'nın taş levhası.»</p>

  <p class="block6">Adam, «Bunu yüksek sesle söyleme,» diye yalvardı. Sonra da insanı nazardan koruduğu söylenen işareti yaptı. «Hatta yüksek sesle düşünme bile. Şeytan bizi dinliyor.»</p>

  <p class="block6">Yine sessizleştiler. İkisinin de kafası hızla çalışıyordu. Sonra Royan irkildi. «Nicky, ne dersin?..» Durakladı. «Hayır. Bu bir işe yaramaz.» Yine kaşlarını çatarak düşünmeye başladı.</p>

  <p class="block6">Tamre heyecanla boğuk bir çığlık atarak sessizliği bozdu. «jşt6 orada! Bakın, bakın!»</p>

  <p class="block6">Adamla kadın irkildiler. Royan çocuğa döndü. «Ne var?»</p>

  <p class="block6">Tamre onu kolundan yakalayarak sarstı. Heyecanla titriyordu, «işte orada! Size söyledim!» Diğer eliyle nehrin karşı kıyısını işaret ediyordu. «İşte, çalıların yanında! Onu göremiyor musunuz?»</p>

  <p class="block6">«Neyi göremiyor muyuz? Sen neden söz ediyorsun?»</p>

  <p class="block6">«Vaftizci Yahya'nın hayvanından. O sırtı işaretli kutsal yaratıktan.»</p>

  <p class="block6">Kadın, çocuğun işaret ettiği tarafa baktı. Karşı kıyıda, çalıların yakınında kahverengimsi bir şey kımıldadı. «Bilmem ki.</p>

  <p class="block6">orası çok uzak...»</p>

  <p class="block6">Nicholas çantasını karıştırıp dürbününü çıkardı. Gözüne götürdü ve sonra da gülmeye başladı. «Yaşasın! Sonunda babamın dedesinin şerefini koruduk!» Dürbünü Royan'a verdi. Kadın onu ayarladı ve o zaman küçük hayvanı da gördü.</p>

  <p class="block6">Dikdik üç yüz metre kadar ötedeydi ve güçlü dürbün sayesinde ayrıntılar bile görülebiliyordu.</p>

  <p class="block6">Hayvan, bir gün önce gördükleri normal dikdik'ten yarım boy daha büyüktü. Postu kurşuni değil, tatlı bir kızılımsı kahverengiydi. En dikkati çeken özelliği de sırtı ve omuzlarındaki çikolata rengi çizgilerdi. Düzenli aralıkları olan bu beş çizgi gerçekten de bir elin parmak izlerini andırıyordu.</p>

  <p class="block6">Nicholas, kadına, «İşte Madoq Harperii.» diye fısıldadı. «Dedemin babası, sana inanmadığım için özür dilerim!»</p>

  <p class="block6">Dikdik yan gölgedeydi. Havayı koklarken burnunu oynatıyordu. Başını şüpheyle kaldırmıştı, tetikteydi. Hafif rüzgâr ona doğru esiyordu. Ve bu rüzgâr hayvanın burnuna insan kokusunu getirmiş onu telaşlandırmıştı.</p>

  <p class="block6">Royan, Nicholas tüfeğin sürgüsünü iterken çıkan sesi duydu. Telaşla dürbünü indirerek ona baktı. «Onu vurmayacaksın ya?» diye sordu.</p>

  <p class="block6">«Bu mesafeden vuramam. Uzaklık üç yüz metreden fazla. Hedef küçük. Hayvanın yaklaşmasını bekleyeceğim.»</p>

  <p class="block6">«Ama çok güzel!»</p>

  <p class="block6">«Yani hayvan çirkin olsaydı buna itiraz etmezdin, öyle mi?» Royan sesini çıkarmadan dürbünü tekrar gözlerine götürdü. Rüzgarın yönü değişmişti anlaşılan. Çünkü dikdik başını eğerek kaba, kahverengi otları yemeye başladı.</p>

  <p class="block6">Sonra tekrar başını kaldırdı ve adeta nezaketle adım atarak açıklıkta ilerledi. Arada sırada otlamak için duruyordu.</p>

  <p class="block6">«Geri git.» Royan hayvanı uyarıp, güvenli olacağı bir yere gitmesini sağlamaya çalışıyordu. Ama dikdik yaklaşmayı sürdürüyordu.</p>

  <p class="block6">Nicholas yüzüstü yatarak ağacın kökünün arkasına yerleşti. Tüfeği dayamak için şapkasını katladı. Kendi kendine, «İki yüz metre,» diye mırıldandı. «Ateş etmek için uygun bir mesafe. Daha fazla ilerlememen.» Dürbünle nişan aldı. Başını kaldırıp hayvanın belirli bir alana girmesini bekledi.</p>

  <p class="block6">Ama dikdik birdenbire durdu. Heyecanla titriyordu. Nicholas, «Hoşuna gitmeyen bir şey var,» diye söylendi.</p>

  <p class="block6">«Kahretsin! Rüzgâr yine yön değiştirmiş olmalı.» Aynı anda küçük hayvan kaçıverdi. Açıklıkta geldiği tarafa doğru koştu ve çalıların arasında kayboldu. Royan sevinçle, «Kaç, dikdik, kaç!» dedi. Nicholas doğrulup oturdu ve öfkeyle homurdandı.</p>

  <p class="block6">«Onun neden ürktüğünü anlayamadım.» Sonra yüzündeki ifade değişti ve başını yana eğdi. Şimdi etrafta yabancı bir ses yankılanıyor ve her geçen saniye yükseliyordu. Kulak tırmalayıcı bir homurtuya benzeyen mekanik bir ses.</p>

  <p class="block6">«Helikopter! Ne oluyor?» Adam sesi hemen tanımıştı. Dürbünü Royan'dan alarak bulutsuz, masmavi gökyüzüne doğru çevirdi. Öfkeyle, «İşte, orada,» dedi. «Bell Jet Ranger. Galiba bu tarafa doğru geliyor. Dikkati çekmemize hiç gerek yok.</p>

  <p class="block6">«Saklanalım.» Royan’la Tamre'yi dikenli ağacın etrafa uzanan dallarının altına soktu. Kadına, «Hiç kımıldama,» diye tembih etti. «Bizi görmeleri imkânsız.»</p>

  <p class="block6">Dürbünle yaklaşan helikoptere baktı. «Herhalde Etiyopya Hava Kuvvetlerine ait. Şhufta'ları yakalamak için devriyeye çıkmış. Hem Boris, hem de Albay Nogo uçurumda pek çok asi ve haydut olduğunu söyleyerek bizi uyardılar....»</p>

  <p class="block6">Birdenbire durakladı. «Hayır. Bir dakika. Bu as keri bir helikopter değil. Gövdesi yeşil ve kırmızı. Üzerinde de kırmızı at işareti var. Bu, eski dostun Pegasus Araştırmanın.»</p>

  <p class="block6">Helikopterin homurtusu yükseldi. Royan şimdi dürbün olmadan da taşıtın gövdesindeki uçan atı görebiliyordu.</p>

  <p class="block6">Helikopter onlardan yedi yüz elli metre kadar ötedeydi, Nil'e doğru gidiyordu. Kadın da adam da bir kenara büzülmüş olan Tamre'yle ilgilenmediler. Çocuk, Royan'ın arkasına saklanmaya çalışıyordu. Duyduğu dehşet yüzünden dişleri takırdamaktaydı. Gözlerini devirmişti, artık akları gözüküyordu.</p>

  <p class="block6">«Dostumuz Jake Helm kendisine süslü bir taşıt bulmuş anlaşılan Pegasus'un Duraid'in katledilmesi ve seni öldürme çabalarıyla ilgisi varsa, bundan sonra peşimizi bırakmayacaklardır. Artık bizi istedikleri zaman inceleyecek durumdalar.» Nicholas helikoptere hâlâ dürbünle bakıyordu.</p>

  <p class="block6">Royan farkına varmadan adama sokuldu. «Düşmanın havadayken kendini çok aciz hissediyorsun.»</p>

  <p class="block6">Yeşilli kırmızılı helikopter manastıra doğru dönerek kayaların arkasında gözden kayboldu.</p>

  <p class="block6">Nicholas, «Gezintiye çıkmadıysa, o zaman bizim kampı arıyor demektir,» diye tahminde bulundu. «Herhalde büyük patron ona bizi gözden kaçırmamasını emretti.»</p>

  <p class="block6">Royan endişeyle, «Kampı kolaylıkla bulur,» dedi. «Boris kulübeleri gözlerden gizlemek için hiçbir şey yapmadı. Haydi buradan gidelim.» Ayağa kalktı.</p>

  <p class="block6">«İyi olur.» Nicholas kadını izleyecekken birdenbire onu elinden yakalayıp aşağıya çekti. «Dur. Tekrar bu tarafa doğru geliyorlar.»</p>

  <p class="block6">Motorun homurtusu yeniden yükselmeye başlamıştı. İkisi de Yukarıdaki yaprakların arasından helikopteri bir an gördüler.</p>

  <p class="block6">«Şimdi nehri izliyor. Hâlâ bir şey aradıkları anlaşılıyor.»</p>

  <p class="block6">Royan endişeyle, «Bizi mi arıyorlar?» diye sordu.</p>

  <p class="block6">Nicholas başını salladı. «Olabilir. Belki patron öyle emretti.» Helikopter iyice yaklaşmıştı artık. Motorun homurtusu kulakları sağır edecek gibiydi.</p>

  <p class="block6">Aynı anda Tamre paniğe kapıldı. Dehşetle, «Şeytan bu!» diye haykırdı. «Beni almaya geldi! İsa, beni koru! Beni koru!»</p>

  <p class="block6">Nicholas çocuğu durdurmak için elini uzattı, ama geç kalmıştı Tamre elinden kurtularak ayağa fırladı. Cehennem ateşinden duyduğu korkuyla ulur gibi ses,er çıkararak patikadan çıkıp çalıların arasına Shamma'sının etekleri sıska bacaklarının etrafında dalgalanıyordu. Yaklaşan helikopteri görmek için omzunun üzerinden bakıyordu.</p>

  <p class="block6">Pilot onu hemen farketti ve çocuğa doğru daldı. Helikopter, Nichos'la Royan'a doğru gelerek uçurumun kenarına yaklaştı. Ön kabindeki ki adamı görebiliyorlardı şimdi. Helikopter daha da yavaşlayıp nehrin yukarısında durdu.</p>

  <p class="block6">Royan'la Nicholas görünmemek için çalıların arasında iyice büzülürlerken helikopter döndü.</p>

  <p class="block6">Royan, iri kulaklıklara ve aynalı gözlüğe rağmen, Jake Helm'i tanıdı «Bu Pegasus Kampındaki Amerikalı.» O ve zenci pilot başlarını uzatmış nehrin kıyısını araştırıyorlardı.</p>

  <p class="block6">«Bizi görmediler...» Ancak Nicholas daha bu sözleri söylerken Jake Helm ona baktı. Yüzündeki ifade değişmedi ama pilotun omzuna vurarak aşağıyı, adamla kadını işaret etti. Pilot helikopteri alçalttı. Şimdi uçurumun üzerinde, Nicholas'la Royan'ın hizasındaydı. Aralarında ancak otuz metre vardı. Nicholas saklanmaya kalkışmadan dikenli ağacın gövdesine yaslandı. Hasır şapkasını bir kaşının üzerine doğru eğerek Jake Helm'e el salladı.</p>

  <p class="block6">Ustabaşı buna karşılık vermedi. Nicholas'ı kinle süzdü. Sonra da bir kibrit çakıp dişlerinin arasındaki yarım sigarı yaktı.</p>

  <p class="block6">Sigarın dumanını Nicholas'a doğru üfledi. Ardından ağzını çarpıtarak pilota bir şeyler söyledi.</p>

  <p class="block6">Helikopter hemen yükselerek kuzeye doğru döndü. Doğruca uçurumun yukarısına, Boris'in kampına doğru uçtu.</p>

  <p class="block6">«Görev tamamlandı! Aradığını buldu.» Royan doğrulup oturdu. «Yani bizi.»</p>

  <p class="block6">Nicholas başını salladı. «Herhalde kampı da gördü. Artık bizi nerede bulacağını biliyor.»</p>

  <p class="block6">Royan titredi ve kollarını bir an vücuduna doladı. «O adam tüylerimi diken diken ediyor. Tıpkı bir kurbağaya benziyor.»</p>

  <p class="block6">Nicholas kadına takıldı. «Yapma canım. Kurbağalardan ne istiyorsun?» Doğruldu. «Bugün bir daha babamın dedesinin dikdik'ini göreceğimizi sanmıyorum. Helikopter onu epeyce korkuttu. Yarın tekrar gene şansımı deneyeceğim.»</p>

  <p class="block6">«Gidip Tamre'yi bulalım. Zavallı çocuk. Herhalde bir sara krizi daha geçirdi.»</p>

  <p class="block6">Kadın bu konuda yanılıyordu. Çocuğu patikanın bir yerinde buldular. Hâlâ titreyip ağlıyordu. Ama kriz geçirmemişti.</p>

  <p class="block6">Royan onunla konuşmaya başlayınca hemen sakinleşti. İkisinin peşinden kampa doğru yürüdü, koruya yaklaşınca manastıra doğru gitti.</p>

  <p class="softbreak"> </p>

  <p class="block6"><span class="text1">O akşam Nicholas, hava daha</span> kararmadan Royan'ı tekrar manastıra götürdü. Kayaya oyulmuş katedralin kapısından eğilerek girerlerken adam, «Buna hırsızlar arasında 'etrafı kolaçan etmek' deniyor sanırım,» diye mırıldandı. Daha sonra dış salondaki kalabalığa karıştılar.</p>

  <p class="block6">Dipteki kapıdan ikinci salona bakarlarken Royan yavaşça, «Tamre'nin söylediklerinden çömezlerin nöbetteki rahipler uyuyuncaya kadar bekledikleri anlaşılıyor,» dedi.</p>

  <p class="block6">Nicholas hatırlattı. «Biz içeride neler olup bittiğini bilemeyiz.»</p>

  <p class="block6">Onlar etraflarına bakınırlarken rahipler kapıdan girip çıkıyorlardı. Nicholas, «Belirli bir uygulama olmadığı anlaşılıyor,» dedi. «Parola yok. Özel bir tören de.»</p>

  <p class="block6">«Ama kapıdaki nöbetçileri adlarıyla çağırıyorlar. Bu küçük bir topluluk. Herhalde birbirlerini çok iyi tanıyorlar.»</p>

  <p class="block6">Nicholas başını salladı. «Bir keşiş gibi giyinip kaygısızca içeri girmem imkânsız. Acaba kutsal yerlere giren yabancılara ne yapıyorlar?»</p>

  <p class="block6">Royan, «Herhalde onları terastan Nil'de kaynaşan timsahlara atıyorlar,» diye fikrini açıkladı. «Zaten içeriye bensiz giremezsin.»</p>

  <p class="block6">Adam tartışmanın sırası olmadığını düşündü. Bunun yerine qiddist'in kapısından içeriyi mümkün olduğu kadar görmeye çalıştı. Orta salon dıştakinden daha küçüktü. Nicholas'ın görebildiği duvarlarda resimler vardı. Tam karşıda da bir kapı daha. Tamre'nin sözlerinden anlaşıldığına göre oradan maqdas'a giriliyordu. Koyu renk kalın tahtalardan yapılmış olan kapının aralarında açıklıklar vardı. Elde dövülmüş demir köşebentlerle de sağlamlaştırılmıştı.</p>

  <p class="block6">Kapının iki yanında kaya tavandan yere kadar işlemeli duvar halıları sarkıyordu. Bunlarda Aziz Frumentius'un yaşamıyla ilgili sahneler vardı. Aziz birinde yere diz çökmüş olan cemaati kutsuyordu. Diğerindeyse bir imparatoru vaftiz ediyordu. Kralın Jali Hora'nınki gibi yüksek bir tacı vardı. Azizin başının etrafındaysa bir hale. Frumentius'un yüzü beyazdı, imparatorunkiyse siyah.</p>

  <p class="block6">Nicholas kendi kendine gülümseyerek, «Siyasi açıdan doğru mu hır?» diye sordu.</p>

  <p class="block6">Royan, «Neden gülüyorsun?» diye sordu. «İçeri girmenin bir yolunu mu buldun?»</p>

  <p class="block6">«Hayır, ben akşam yemeğini düşünüyordum. Haydi gidelim!»</p>

  <p class="block6">Akşam yemeğinde Boris'in geceki sarhoşluğunun kötü bir etkisi olmadığını gördüler. Adam gündüz çiftesiyle ava çıkıp yeşil güvercinler vurmuştu. Tessay onları zeytinyağında bekleterek yumuşatmış, sonra da kömür ateşinde kızartmıştı.</p>

  <p class="block6">«Söyle İngiliz, bugünkü av nasıl gitti? O korkunç, çizgili dikdik sana saldırdı mı yoksa?» Boris gürültülü kahkahalar attı.</p>

  <p class="block6">Nicholas uysalca, «İz sürücülerin başanlı oldular mı?» diye sordu.</p>

  <p class="block6">«Da! Da! Kudu, bushbuck ve yaban öküzü buldular. Hatta dikdik'lere bile rastladılar. Ama çizgili olanlarına değil. Çok üzgünüm. Çizgili hayvan yok.»</p>

  <p class="block6">Royan söze karışmak için öne eğilip ağzını açtı. Ama Nicholas onu, «hayır» der gibi başını sallayarak uyardı. Kadın ağzını kapayıp tabağına eğildi. Ve güvercinden bir parça et kesti.</p>

  <p class="block6">Nicholas ona Arapça, «Yarın yanımıza bililerini almamıza gerek yok,» dedi. «Olayı öğrenirse bizimle gelmek için ısrar eder.»</p>

  <p class="block6">«Annen seni terbiye etmedi nli, İngiliz? Başkalarının bilmediği bir dilde konuşmak kabalıktır. Haydi bir votka iç.»</p>

  <p class="block6">Nicholas, «Benim payımı da sen iç,» diye cevap verdi. «Ben yenilgiyi hemen kabul ederim.»</p>

  <p class="block6">Tessay yemek boyunca kendisini konuşturmaya çalışan Royan'a alçak sesle kısa cevaplar verdi. Yenilgiyi kabul etmiş gibi üzgün bir hali vardı. Boris'in en küstah tavırlarla gürültü ettiği anlarda bile başını kaldırıp ona bakmadı. Yemek sona erdiğinde Nicholas'la Royan kadını ateşin önünde, Boris'in yanında bıraktılar. Rus önündeki masaya yeni açılmış bir şişe votka koymuştu.</p>

  <p class="block6">Adamla kadın kendi kulübelerine giderlerken İngiliz, «Boris'in durudan içki yuvarladığına bakılırsa diye mırıldandı, bu gece yarısı yine bir kurtarma operasyonu düzenlemem gerekecek.»</p>

  <p class="block6">«Tessay bütün gün kampta Boris'leydi. Yine kavga etmişler. Tessay bana Addis Ababa'ya döner dönmez adamı terkedeceğini söyledi. Artık bu duruma dayanamayacakmış.»</p>

  <p class="block6">«Beni şaşırtan Tessay'in Boris gibi bir hayvanla evlenmiş olması. Güzel bir kadın. İstediğiyle evlenebilirmiş.»</p>

  <p class="block6">«Bazı kadınlar hayvanları çekici bulur.» Royan omzunu silkti. «Galiba tehlikenin uyandırdığı heyecandan hoşlanıyorlar.</p>

  <p class="block6">Her neyse... Tessay yarın bizimle gelip gelemeyeceğini sordu. Boris'le kampta bir gün daha yalnız kalmaya dayanamayacakmış. Bence artık adamdan iyice korkmaya başladı. Boris'in şimdiye kadar hiç böyle içmediğini söylüyor.»</p>

  <p class="block6">Nicholas bezginlikle, «Ona bizimle gelebileceğini söyle,» dedi. «Ne kadar kalabalık olursa o kadar eğleniriz. Belki gitgide kalabalıklaşarak dikdik'i korkudan öldürmeyi de başarırız. Böylece kurşundan da tasarruf etmiş oluruz.»</p>

  <p class="block6">Ertesi sabah üçü kamptan ayrılırlarken etraf hâlâ karanlıktı. Boris görünürlerde yoktu. Nicholas, Rusu sorduğu zaman Tessay sadece, «Dün akşam siz yattıktan sonra o da şişeyi bitirdi,» dedi. «Artık kulübesinden ancak öğleyin çıkar. Beni arayacağını sanmıyorum.»</p>

  <p class="block6">Nicholas elinde tüfeğiyle öne geçerek bir gün önce Tamre'nin gösterdiği yola saptı ve iki kadını aşınmış kireçtaşı tepelere doğru götürdü. Yürürlerken İngiliz onların konuştuklarını duyuyordu. Royan, Tessay'e çizgili dikdik'i nasıl gördüklerini ve planlarını anlatmaktaydı.</p>

  <p class="block6">Uçurumun hemen kenarındaki dikenli ağaca eriştikleri sırada güneş ufuktan iyice yükselmişti. Yerleşip pusuda beklemeye başladılar.</p>

  <p class="block6">Royan bir ara, «O zavallı küçük hayvanı vurduğunu düşünelim,» dedi. «Ölüsünü nasıl alacaksın?»</p>

  <p class="block6">Adam, «Kamptan ayrılmadan önce bu işi hallettim,» diye açıkladı. «İz sürücülerin başıyla konuştum. Silah sesini duyar duymaz halatlar getirip karşı tarafa geçmeme yardım edecek.»</p>

  <p class="block6">Tessay aşağıya, uçuruma baktı. «Uçurumu geçmek istemezdim.»</p>

  <p class="block6">Nicholas, «Orduda insana bazı yararlı şeyler öğretiyorlar,» diye cevap verdi. Rahatça oturup ağacın gövdesine yaslandı ve tüfeğini kucağına koydu.</p>

  <p class="block6">İki kadın onun yanına uzanarak alçak sesle konuşmalarını sürdürdüler. Nicholas seslerinin uçurumun diğer tarafından duyulmayacağına karar verdi. Bu nedenle onları susturmadı.</p>

  <p class="block6">İngiliz, dikdik'in erkenden ortaya çıkacağını düşünüyordu. Ama yanılmıştı. Hayvan öğleye kadar gözükmedi. Vadi öğle güneşinde kavruluyordu. uçurumun diğer yanı sıcağın neden olduğu ışıltılı sislerin asında mavi renkli, kırık bir cama benziyordu.</p>

  <p class="block6">İki kadın konuşmaktan çoktan vazgeçmişlerdi. Sıcakta uykulu uykulu. yatıyorlardı. Bütün dünya sıcak yükünden sessizleşmişti. Sadece hercali kumrusu o hüzünlü şikayetiyle sessizliği yarıyordu. «Karım öldü. Çocuklarım öldü» Nicholas'ın gözkapakları ağırlaşmaya başlıyordu. Farkına varmadan başı göğsüne düştü.</p>

  <p class="block6">Doğruldu ve aynı ses yine tekrarlandı. İngiliz tam uykuya dalacağı sırada, arkasındaki çalılıktan bir ses geldi.</p>

  <p class="block6">Hafif bir şeydi. Ama İngiliz o sesi çok iyi tanıyordu. Bu ses sinir uçlarını kamçıladı sanki. Hemen kendine geldi.</p>

  <p class="block6">Boğazında korkunun o paslı tadı belirmişti, kalbi hızla çarpıyordu. Duyduğu madeni ses, bir AK47 saldırı silahının emniyetinin açılarak ateşlenmeye hazır duruma getirildiğini açıklıyordu.</p>

  <p class="block6">İngiliz bir hamleyle çiftesini kaptı ve iki kez yuvarlandı. Arkasında yatan kadınları korumak için gövdesini büktü. Aynı anda Rigby'i omzuna dayayarak arkasındaki çalılığa, sesin geldiği tarafa nişan aldı.</p>

  <p class="block6">Kadınlara, «Yatın,» diye fısıldadı. «Başlarınızı kaldırmayın!» Parmağı tetikteydi. Aslında bu, Kalaşnikofla başa çıkabilecek bir silah değildi, ama Nicholas ateşe karşılık vermeye hazırdı. Hedefini farkederek hemen ona döndü.</p>

  <p class="block6">Yirmi adım ötede bir adam yere çömelmiş, silahını Nicholas'ın yüzüne çevirmişti. Bir zenciydi. Üzerinde eski ve yırtık bir kamuflaj giysisi ve başında da aynı kumaştan yapılmış yumuşak bir kep vardı. Palaskasına bir bıçak, elbombaları, matara ve bir gerilla için gerekli diğer şeyleri dizmişti.</p>

  <p class="block6">Nicholas, bir shufta, diye düşündü. Gerçek bir profesyonel. Onun karşısında hiç duraklama... Ne var ki aynı anda kendi kendine, adamın niyeti beni öldürmek olsaydı, şimdiye kadar çoktan can vermiştim, dedi. Tüfekle, AK47'yi tutan adamın kanlanmış sağ gözüne nişan aldı. Shufta çıkmazda olduklarını belirten bir tavırla gözlerini kıstı. Sonra da Arapça emir verdi.</p>

  <p class="block6">«Salim, kadınlara nişan al. Bu adam kımıldarsa onları vur.» Nicholas yandan gelen sesi duyup o tarafa bir göz attı. Ama hâlâ shufta'yı gözden kaçırmamaya çalışıyordu.</p>

  <p class="block6">Bir gerilla daha çalıların arasından çıktı. Onun da giysisi aynıya,. Ancak Sovyet yapımı bir RPD hafif makinelisini kalçasına dayamıştı. Silahın namlusu çalılık alanda daha rahat savaşmak için kesilmişti. Gerilla boynuna bir fişeklik dolamıştı. Nicholas adamın tetiğe bir dokunmasıyla kendilerini kıymaya çevirebileceğini biliyordu.</p>

  <p class="block6">Şimdi etraflarında her taraftan çalıların arasından hışırtılar geliyordu. Nicholas bu iki adamın yalnız olmadıklarını anladı. Rigby'te bir el ateş edebilirdi ama o arada Royan'la Tessay'i öldürürlerdi. Ve kendisi de onları çabucak izlerdi.</p>

  <p class="block6">İngiliz, tüfeğinin namlusunu ağır ağır indirerek toprağa doğru çevirdi. Sonra silahını yere bırakıp ellerini kaldırdı.</p>

  <p class="block6">Kadınlara, «Siz de ellerinizi kaldırın.» dedi. «Size ne söylerlerse onu yapın.»</p>

  <p class="block6">Gerilla lideri ayağa kalkarak adamlarına yine Arapça, hızlı hızlı bir emir verdi. «Silahını ve çantasını alın.»</p>

  <p class="block6">Nicholas yüksek sesle, «Biz İngiliz vatandaşıyız,» dedi. Gerilla onun Arapça konuştuğunu duyunca şaşırdı. «Biz sadece turistiz. Asker değiliz. Hükümetle de bir ilişkimiz yok.»</p>

  <p class="block6">Diğer gerillalar gizlendikleri yerden çıkarken lider, «Sus!» dedi.</p>

  <p class="block6">«Sesini kes!»</p>

  <p class="block6">Nicholas devriyenin beş kişiden oluştuğunu gördü. Ama herhalde ortaya çıkmamış olan gerillalar da vardı. Esirleri toplarken son derecede profesyonelce davrandılar. Birbirlerinin silahlarının önüne geçmediler. Esirlere kaçma fırsatı vermeden hepsinin üzerlerini çabucak aradılar. Sonra etraflarını sanp hızla keçi yolundan götürmeye başladılar.</p>

  <p class="block6">Nicholas, «Bizi nereye götürüyorsunuz?» diye sordu.</p>

  <p class="block6">«Soru yok!» AK47'nin kabzası İngiliz’in kürek kemiklerinin arasına indi. Nicholas az kalsın yere devriliyordu.</p>

  <p class="block6">Uysal bir şekilde, İngilizce, «Yavaş olun, çocuklar,» dedi. «Aslında buna hiç gerek yoktu.»</p>

  <p class="block6">Öğleden sonraki o sıcak saatlerde İngiliz’le kadınları hızla yürüttüler. Nicholas güneşin durumuna ve uzaktan gördüğü uçuruma göre yerlerini saptamayı sürdürdü. Shufta'lar onları batıya doğru götürüyorlardı. Nil'i izleyerek Sudan sınırına doğru yol almaktaydılar. Akşam olurken İngiliz hemen hemen on beş kilometre ilerlemiş olduklarını düşünüyordu. O sırada ana vadiden uzanan bir kola eriştiler. Yamaçlar sık ağaçlarla kaplıydı, üç esiri bu ormana soktular.</p>

  <p class="block6">Nicholas ve iki kadın daha varlığından bile kuşkulanmadan kendini gerilla kampında buldular. Ustalıkla kamufle edilmiş bir yerdi burası. Kampta birkaç derme çatma baraka ve ateş etmek için yapılmış banmaklar vardı. Nöbetçiler uygun yerlere dikilmişlerdi. Çukurlardaki hafif makinelilerin başında da adamlar vardı.</p>

  <p class="block6">Esirleri kampın ortasındaki bir barakaya götürdüler. Üç adam alçak kamp masasına serilmiş olan bir haritanın üzerine eğilmişlerdi. Hepsinin de subay oldukları anlaşılıyordu. Liderinse kim olduğu çok belliydi. Grubu yakalayan devriyenin lideri adama giderek onu saygıyla selamladı. Sonra da telaşlı telaşlı konuşup esirleri işaret etti.</p>

  <p class="block6">Gerilla lideri doğrularak güneşe çıktı. Orta boyluydu. Ama çok otoriter olduğu için daha uzun gibi duruyordu. Omuzları geniş, vücudu tıknaz ve dört köşeydi. Beli kalınlaşmaya başlamıştı. Kısa kıvırcık sakalında birkaç kırlaşmış tel vardı. Yüz hatları ince ve biçimli, cildi kehribar ve bakır karışımı bir renkteydi. Siyah gözleri zekâ doluydu. Ancak bakışlarından huzursuzluğu okunuyordu.</p>

  <p class="block6">Nicholas'a, «Adamlarım Arapça konuştuğunuzu söylediler,» dedi. İngiliz, «Arapçayı senden daha iyi konuşuyorum, Mek Nimmur.» diye cevap verdi. «Demek şimdi de bir avuç hayduta ve insan kaçıran ipsiz sapsıza elebaşılık yapıyorsun?</p>

  <p class="block6">«Sana her zaman cennete gidemeyeceğini söyledim, seni günahkâr seni!»</p>

  <p class="block6">Mek Nimmur adama hayretle baktı. Sonra da gülmeye başladı. «Nicholas! Seni tanımadım! Aman Tanrım, yaşlanmışsın. Şu saçlarındaki kırlara baksana!» Kollarını açıp İngiliz’i kucakladı. «Nicholas! Nicholas!» Adamı iki yanağından öptü. Sonra da onu hafifçe kendisinden uzaklaştırarak şaşkın şaşkın bekleyen iki kadına baktı. Onlara, «Nicholas benim hayatımı kurtardı,» diye açıkladı. «Beni utandırıyorsun, Mek.» Mek onu tekrar öptü. «Hayatımı iki kez kurtardı!» Nicholas, «Bir kez,» diye itiraz etti. «İkincisinde sadece bir hata yaptım. Seni vurmalarına izin vermeliydim.»</p>

  <p class="block6">Mek neşeyle güldü. «Aradan ne kadar zaman geçti, Nicholas?» «Bunu düşünmeye bile dayanamam.»</p>

  <p class="block6">Mek, «En aşağı on beş yıl,» dedi. «Sen hâlâ İngiliz ordusunda mısın? Rütben nedir? Herhalde general olmuşsundur.»</p>

  <p class="block6">Nicholas başını salladı. «Ben sadece yedeğim artık. Sivil yaşam» döneli çok oldu.»</p>

  <p class="block6">Mek yine Nicholas'ı bırakmadan ilgiyle iki kadına baktı. Onlara «Askerlik konusunda bildiklerimin çoğunu bana bu adam öğretti,» diye açıkladı. Bir Tessay'i süzdü, bir Royan'ı. Sonra bakışları tekrar Etiyopyalı kadına kaydı. «Sizi tanıyorum, yıllar önce Addis Ababa'da görmüş, tüm. Babanız Alto Zemen'di. Büyük ve iyi bir adam. Onu despot Mengistu öldürdü.»</p>

  <p class="block6">«Ben de sizi tanıyorum, Alto Mek. Babamın size büyük saygısı vardı. Çoğumuz sizin Etiyopya'mızın başkanı olmanız gerektiğini düşünüyor. O adamın yerine.» Tessay zarif bir reverans yaptı. Başını mahcup ama etkileyici bir saygıyla eğdi.</p>

  <p class="block6">«Hakkımdaki fikirleriniz gururumu okşuyor.» Mek kadının elini tutarak onun doğrulmasına yardım etti. Sonra da tekrar Nicholas'a döndü. «Sizi böyle karşıladığımız için özür dilerim. Adamlarımdan bazıları fazla hevesli. Kimi ferengi'lerin manastırda sorular sorduklarını duymuştum. Ama neyse... Burada dostlar arasındasınız. Hepinize hoşgeldiniz diyorum.»</p>

  <p class="block6">Mek Nimmur onları barakaya soktu. Adamlarından biri, ocaktan, isten kararmış bir çaydanlığı alarak kupalara koyu kahve doldurdu.</p>

  <p class="block6">Mek'le Nicholas, Falkland Savaşından önceki günlerden söz etmeye başladılar. O günlerde yan yana savaşmışlardı.</p>

  <p class="block6">Nicholas gizli bir askeri danışman, Mek de diktatör Mengistu'ya karşı çıkan genç bir savaşçıydı.</p>

  <p class="block6">Nicholas sonunda, «Ama savaş artık sona erdi, Mek,» diye itiraz etti. «Savaş kazanıldı. Neden hâlâ adamlarınla bu çalılıklarda saklanıyorsun? Neden diğerleri gibi Addis Ababa'da zengin olup semirmiyorsun?»</p>

  <p class="block6">«Addis Ababa'daki ara hükümette düşmanlarım var. Mengistu gibi insanlar onlar da. O adamları da başımızdan attıktan sonra çalıların arasından çıkacağım.»</p>

  <p class="block6">İki adam Afrika siyasetini heyecanla tartışmaya başladılar. Karmakarışık bir şeydi bu. Royan sözü edilen adamlardan sadece birkaçının adını duymuştu. Bin yıl süren din ve kabilelerle ilgili önyargıların inceliklerini kavraması imkânsızdı.</p>

  <p class="block6">Ama Nicholas'ın bilgisinin derinliği Royan'ı ı/iedi Durumu anlaması, Mek Nimmur gibi birinin ona fikrini sorup berilerini dinlemesi de öyle.</p>

  <p class="block6">Tessay ise Mekin her sözünü büyük bir ilgiyle dinliyordu. Nicho, hayranlıkla, «Alto Mek sıradan insanların hakları için savaşıyor,»</p>

  <p class="block6">«Ve o güzel bir dövüşten çok hoşlanır.» Nicholas gülerek sevgiyle Mek'in omzuna vurdu. Gerilla lideri bu hareketi fazla dostça bulup sinirlenebilirdi. Ama neşeyle güldü.</p>

  <p class="block6">«Artık bir asker değilmişsin, Nicholas. O halde burada ne işin var? Bir zamanlar sen de güzel dövüşlerden hoşlanırdın.»</p>

  <p class="block6">«Ben artık uslandım. Hiç dövüşmüyorum, Abbay uçurumuna dikdik avlamaya geldim.»</p>

  <p class="block6">«Dikdik avlamaya mı?» Mek, İngilize kulaklarına inanamıyormuş gibi baktı. Sonra da kahkahayla gülmeye başladı.</p>

  <p class="block6">«Buna inanamam. Sen böyle bir şey yapamazsın. Dikdik avlamaya çıkmış olamazsın. Mutlaka bir işler karıştırıyorsundur!»</p>

  <p class="block6">«Doğru söylüyorum.»</p>

  <p class="block6">«Yalan söylüyorsun, Nicholas. Bana hiçbir zaman ustalıkla yalan uyduramazdın. Seni çok iyi tanırım. Bir şeyin peşindesin. Ve yardımıma ihtiyacın olduğu zaman da bana bunu açıklayacaksın.»</p>

  <p class="block6">«Sen de bana yardım edecek^n, öyle mi?»</p>

  <p class="block6">«Tabii. İki kez hayatımı kurtardın.»</p>

  <p class="block6">Nicholas, «Bir kez,» dedi.</p>

  <p class="block6">Mek Nimmur, «Bir kere bile yeterli,» diye cevap verdi.</p>

  <p class="softbreak"> </p>

  <p class="block6"><span class="text1">Onlar konuşurlarken güneş de</span> ufka yaklaşıyordu.</p>

  <p class="block6">Mek Nimmur sonra resmi bir tavırla, «Bu gece misafirimsiniz,» dedi. «Yarın sabah sizi Aziz Frumentius Manastırındaki kampınıza götüreceğim. Ben de zaten manastıra gidiyordum. Adamlarımla Timkat Bayramını kutlayacağız. Başrahip Jali Hora hem dostumuz, hem de yardımcımızdır.»</p>

  <p class="block6">«Herhalde manastır da en gizli merkezin. Malzeme ve bilgi için manastırdan ve keşişlerden yararlanıyorsun.»</p>

  <p class="block6">Mek Nimmur üzgün üzgün başını salladı. «Beni çok iyi tanıyorsun, Nicholas. Bana bildiklerimin çoğunu sen öğrettin. Bu nedenle stratejimi tahmin edebilirsin. Manastır, operasyonlar için kusursuz bir merkez. Sınıra da yakın...» Gülerek durdu. «Ama herhalde sana bütün bunları açıklamama hiç gerek yok.»</p>

  <p class="block6">Mek adamlarına Nicholas'la Royan için bir baraka yaptırtıp üzerinde otlar kestirtti. Kadınla adam ince damın altında birbirlerinin yakınında yattılar. Hava boğucu olduğundan örtü aramıyorlardı. Nicholas'ın çantasında böceklerin sokmasını engelleyen ilaçlardan da bir tüp vardı.</p>

  <p class="block6">Ot yatakta yatarlarken ikisinin de başı birbirine yakındı. Onun içjn de alçak sesle konuşabiliyorlardı. Nicholas başını çevirdiği zaman birbirlerine sokulmuş olan Mek Nimmur'la Tessay'in ateşin önünde oturduklarını görebiliyordu.</p>

  <p class="block6">«Etiyopyalı kadınlar Mısırlı Araplardan farklılar. Hatta Afrikalı kadınların çoğundan.» Royan da çifte bakıyordu. «Hiçbir Arap kızı öyle bir adamla yalnız kalmaya cesaret edemez. Özellikle evliyse.»</p>

  <p class="block6">Nicholas fikrini açıkladı. «Hangi açıdan bakarsan bak müthiş bir çift oluşturuyorlar. Şansları açık olsun. Tessay'nin şansı son zamanlarda tersine dönmüştü. Artık bu durumun düzelmesinin zamanı da geldi.» Başını çevirip Royan'ın yüzüne baktı. «Ya sen, Royan? Sen nesin? Nazik ve uysal bir Arap mısın? Yoksa bağımsız ve iddialı Batılı bir kadın mı?»</p>

  <p class="block6">Kadın, «Bu tür samimi sorular sormak için hem çok erken, hem de çok geç,» diye cevap vererek adama arkasını döndü.</p>

  <p class="block6">«Ah, bu gece çok resmiyiz demek. İyi geceler, Woizero Royan.»</p>

  <p class="block6">«İyi geceler, Alto Nicholas,» dedi Royan. Güldüğünü görmemesi için adama bakmıyordu.</p>

  <p class="softbreak"> </p>

  <p class="block6"><span class="text1">Gerillalar ertesi sabah şafak</span> sökmeden yola çıktılar. Çarpışmaya gireceklermiş gibi ilerliyorlardı. Önden keşif timleri gidiyor, yarıları da diğerleri kolluyordu.</p>

  <p class="block6">Mek Nimmur, «Ordu birlikleri buraya, uçuruma pek ender geliyor,» diye açıkladı. «Ama biz onlar için her zaman hazırız. Hepsini de neşeyle karşılıyoruz.»</p>

  <p class="block6">Mek Nimmur konuşurken Tessay de onu dinliyordu. Zaten gözlerini adamdan alamıyordu. Royan'a fısıltıyla, «O gerçekten büyük bir adam,» dedi. «Belki bin yılda ilk kez ülkemizi birleştirebilecek biri çıktı.</p>

  <p class="block6">Onun karşısında kendimi çok önemsiz hissediyorum. Ama sanki yeniden genç bir kız olmuşum gibi bir duyguya da kapılıyorum. Kalbim sevinç ve umut dolu.»</p>

  <p class="block6">Bütün sabah ilerlediler. Dandera nehri göründüğünde Mek Nimmur adamlarını sık çalıların arasına soktu. Bir gerillayı da önden yolladı. Bir saat kadar bekledikten sonra manastırdan bir grup yardımcı geldi. Her biri kafasında büyük bir çıkın taşıyordu.</p>

  <p class="block6">Mek'i derin bir saygıyla selamladılar. Abbay uçurumuna dönmeden önce çıkınları gerillalara verdiler. Bu bohçalarda shamma'lar, başörtüleri ve sandallar vardı. Mek'in adamları soyunup, dikkati çekmemek için yıkanmamış olan bu eski giysilere hüründüler. Elbiselerinin altında sadece tabancaları vardı. Diğer bütün silahları, araç ve gereçleri kireçtaşı kayadaki mağaralardan birine sakladılar. Bir grubu da onları korumaları için orada bıraktılar. Sonra da bir grup keşiş gibi manastıra gittiler. Manastırdakiler Mek ve adamlarını sevinçle karşıladılar. Nicholas'la kadınlar orada adamdan ayrılıp yabani incir kokusuna çıkan dik merdiveni tırmandılar. Boris onları bekliyordu. Öfke ve hiddetle kampta dolaşıp duruyordu.</p>

  <p class="block6">Tessay’e, «Kahretsin,» diye bağırdı. «Neredeydin, kadın? Bütün gece onunla bununla yattın, değil mi?»</p>

  <p class="block6">Nicholas Rus’a Mek Nimmur'la kararlaştırdıkları hikâyeyi anlattı. «Dün akşam yolumuzu kaybettik. Bizi bu sabah manastırdan bazı keşişler bulup geri getirdiler.»</p>

  <p class="block6">Boris, İngiliz’i küçümsercesine, «İşte büyük avcı ve iz sürücü,» diye homurdandı. «Rehbere ihtiyacın yoktu, öyle değil mi? Artık senin neden sadece dikdik avlamak istediğini anlıyorum.» Neşesizce güldü. Sonra da Tessay'e bir ölününkini andıran soluk renkli ifadesiz gözleriyle baktı. «Seninle daha sonra konuşacağım, kadın. Şimdi gidip yemekle ilgilen.»</p>

  <p class="block6">Boğucu sıcağa rağmen, Nicholas da Royan da acıkmıştı. Tessay bir incirin gölgesinde onlara soğuk yemek getirdi.</p>

  <p class="block6">Nicholas, Boris'in önerdiği şarabı reddetti.</p>

  <p class="block6">«Bugün öğleden sonra tekrar ava çıkmak istiyorum. Hemen hemen bütün bir gün kaybettim.»</p>

  <p class="block6">«Bu kez elini tutmamı ister misin, İngiliz, yine kaybolmaman için?»</p>

  <p class="block6">«Teşekkür ederim, dostum. Ama sensiz yapabilirim sanırım.»</p>

  <p class="block6">Yemek yerlerken Nicholas, Royan'ı dürttü. «Hayranın geldi.» Başıyla sıska ve biçimsiz Tamre'yi işaret etti. Çocuk sessizce gelmişti. Şimdi mutfak kulübesinin yakınında oturuyordu. Royan ona bakar bakma? sevgiyle aptal aptal güldü.</p>

  <p class="block6">Başını eğerek utançla kımıldandı.</p>

  <p class="block6">Boris'in kendileriyle ilgilenmediği bir sırada Royan, Nicholas'a yavaşça, «Ben öğleden sonra seninle gelmeyeceğim,»</p>

  <p class="block6">dedi. «Adamla Tessay arasında bir sorun çıkacak sanırım. Burada, Tessay'le kalmak istiyorum. Sen Tamre'yi yanına al.»</p>

  <p class="block6">«Ah, Tanrım, ne çekici bir seçenek.» Daha sonra tüfeğiyle çantasını alıp, çocuğa da kendisini izlemesini işaret etti.</p>

  <p class="block6">Tamre heyecanla etrafına bakınarak Royan'ı aradı. Ne var ki genç kadın kendi kulübesine git. misti. Çocuk sonunda istemeye istemeye Nicholas'ı izledi.</p>

  <p class="block6">Nicholas çocuğa, «Beni nehrin öbür tarafına götür,» dedi. «Bana o kutsal yaratığın yaşadığı tarafa nasıl geçeceğimi göster.» Bu Tamre'nin hoşuna gitti ve heyecanla koşmaya başladı. Nicholas'ı pembe kayaların altındaki asma köprüden geçirdi. Bir saat kadar bir patikayı izlediler. Ama sonra yol aşınmamış tepelerin arasında sona erdi. Fakat bu Tamre'yi engellemedi. Çocuk dikenli çalıların arasına daldı. İki saat kadar kayaların üzerinden, dikenli ağaççıklarla kaplı vadilerden geçtiler.</p>

  <p class="block6">Nicholas, «Royan'ı neden bu tarafa getirmek istemediğini anlıyorum,» diye homurdandı. Çıplak kollarını dikenler çizmiş, pantolonu altı yerinden yırtılmıştı. Tüm bunlara rağmen yolu ezberliyordu. Oraya tekrar kolaylıkla dönebilecekti.</p>

  <p class="block6">Sonunda bir sırtı daha aştılar ve Tamre durup ileriyi işaret etti. Nicholas uçurumu ve dikdik'in çıktığı çimenlikteki kaynağı gördü. Hatta, Dandera nehrinin karşı kıyısındaki dikenli ağacı bile tanıdı. Mek'in adamlarının onları gafil avladıkları ağacı.</p>

  <p class="block6">Nicholas birkaç dakika dinlendi. Matarasından biraz su içti, sonra da onu Tamre'ye uzattı. O bir keşiş, Tanrı aşkına, diye düşünerek kendi kendini teselli etti. Küçük şeytan AIDS'li olamaz ya. Yine de Tamre matarayı geri verdiği zaman ağzını dikkatle sildi.</p>

  <p class="block6">Nicholas yamaçtan inmeden önce tüfeğini yeniden kontrol etti. Dürbündeki tozları üfleyerek temizledi. Dürbünü ayarlayıp ayarlayıp nişan aldı. Artık yakından ateş etmeye hazırdı.</p>

  <p class="block6">Tamre'ye, «Arkamdan gel,» dedi. «Ve benim yaptıklarımı yap.» Yamaçtan dikkatle inmeye başladı. Birkaç adımda durup öndeki ve iki ndaki çalılara bakıyordu. Kaynağın etrafında topraklar ıslak ve yumuşaktı Bazı hayvanların oradan su içtikleri anlaşılıyordu. İngiliz hem kudunun, hem de bushbuck'ın izlerini farketti. Onların arasında avının küçücük, kalp biçimi ayak izleri vardı. Nicholas sessizce ilerledi ve çalılığın kenarında dikdik'in orasının kendi alanı olduğunu göstermek için bıraktığı işaretleri buldu. Saçma büyüklüğündeki pisliklerden oluşan bir yığındı bu. Küçük antilop her seferinde oraya giderek yığının yükselmesine neden oluyordu.</p>

  <p class="block6">Nicholas artık tamamen ava dalmış, önceki başarısızlıkları merakını daha da artırmıştı. Sanki insan yiyen bir aslanı izliyormuş gibi bütün dikkatini bu işe vermişti. Her defasında bir tek adım atıp duruyor, ayağını bir dal ya da hışırdayan kuru yapraklara basmadan önce yeri inceliyordu. Gözleri ayaklarından daha hızlı hareket ediyordu.</p>

  <p class="block6">Dikdik'i kulağının bir hareketi ele verdi. Hayvan yarı gölgede duruyordu. Kızılımsı kahve postu kuru dalların önünde pek belli olmuyordu. Sanki maundan oyulmuş gibi hiç hareket etmiyordu. Ama o küçük hareketi yerini belli etti.</p>

  <p class="block6">Hayvan o kadar yakındı ki, Nicholas cilalı oniks kadar parlak gözünden yansıyan ışığı görebiliyordu. Sonra dikdik telaşla uzun burnunu oynattı. Tehlikeyi farketmişti, ancak bunun hangi yönden geleceğini bilmiyordu.</p>

  <p class="block6">Nicholas ağır ağır tüfeğini omzuna kaldırdı. Dürbün tam hayvanın ¦dikleştirdiği iki kulağının arasındaki her tüyü ve kara iğnelere benzeyen boynuzları görebiliyordu. Nicholas dikdik'in boynuyla kafası arasındaki noktaya nişan aldı.</p>

  <p class="block6">Hayvanın postunun fazla zarar görmesini istemiyordu. Postu dolduracak uzmanın işini kolaylaştıracaktı.</p>

  <p class="block6">Tamre yüksek sesle, «O kutsal bir hayvan!» diye bağırdı. «Tanrı'ya ve Vaftizci Aziz Yahya'ya şükürler olsun!» Ellerini gözlerinin önünde birleştirerek dizüstü çöktü.</p>

  <p class="block6">Dikdik birdenbire ortadan kayboluverdi. Şimdi sadece çalıların hışırtısı duyuluyordu. Nicholas tüfeğini ağır ağır indirerek çocuğa baktı. Tamre hâlâ dizüstü duruyor, dualar mırıldanıp şükrediyordu.</p>

  <p class="block6">Adam İngilizce, «Aferin sana,» dedi. «Galiba Woizero Royan seni bu iş için tuttu.» Eğilip Tamre'yi ayağa kaldırdı ve Arapça konuşmaya başladı. «Burada bekleyecek, hiç kımıldamayacak ve konuşmayacaksın. Çok çok yavaş soluk alıp vereceksin. Geri dönüp seni alıncaya kadar böyle yapacaksın. Ben dönmeden kısa bir dua bile edersen seni cennetin kapılarında Aziz Peter'le konuşman için öbür tarafa ben, kendim yollarım. Beni anlıyor musun?»</p>

  <p class="block6">Nicholas yalnız başına ilerledi. Ama küçük antilop artık iyice kork muştu. Nicholas hayvanı iki kere daha gördü. Ancak dikdik çalıların arasından kahverengi bir gölge gibi kaydı. İngiliz, keşiş çocuğa epeyce küfretti. Bir taraftan da hayvanın gitgide uzaklaşan ayak seslerini dinliyordu. Sonunda o günlük avdan vazgeçmek zorunda kaldı.</p>

  <p class="block6">Nicholas'la Tamre kampa döndükleri sırada karanlık basmıştı. Nicholas kamp ateşinin aydınlattığı dairenin içine girer girmez Royan onu karşıladı.</p>

  <p class="block6">«Ne oldu?» diye sordu. «Dikdik'i tekrar gördün mü?»</p>

  <p class="block6">«Bunu bana değil, suç ortağına sor! Hayvanı ürküttü! Dikdik hâlâ kaçıyordur sanırım.»</p>

  <p class="block6">Kadın, çocuğa, «Tamre,» dedi. «Sen harika bir gençsin. Seninle gurur duyuyorum.» Çocuk bir fino yavrusu gibi kımıldandı, kıkır kıkır güldü. Kadın kendisini takdir ettiği için, yoldan koşarak inerken kollarını sevinçle gövdesine doladı.</p>

  <p class="block6">Avın sonucu Royan'ı o kadar memnun etmişti ki, bir bardağa viski koyup Nicholas'a getirdi. İngiliz ateşin yanında bitkince oturuyordu, içkinin tadına baktı, sonra da titredi. «Alkolden hoşlanmayan birinin sana içki ikram etmesine hiçbir zaman izin vermemelisin. Bu iş incelik ister. Sen ancak nalbant olabilirsin. Ya da İskoçyalıların şu sopalarla oynadıktan oyunlara katılabilirsin.» Şikâyetine rağmen içkiden bir yudum daha aldı.</p>

  <p class="block6">Kadın adamın yanına oturdu. Heyecanla kıpırdanıp duruyordu.</p>

  <p class="block6">Ama Nicholas onun bu halini neden sonra farketti. «Ne var? Sanki bir şey içini kemiriyor.»</p>

  <p class="block6">Royan, İngiliz’i uyarmak istiyormuş gibi ateşin diğer tarafında oturan Boris'e bir göz attı. Sonra adama doğru iyice eğilerek alçak sesle, Arapça konuşmaya başladı. «Tessay'le bugün öğleden sonra Mek Nimmur'u görmek için manastıra gittik. Tessay onunla gitmemi istedi. Yani... şey... Boris... şey, ne demek istediğimi biliyorsun.»</p>

  <p class="block6">«Bu konuda tam bir bilgim yok. Kadına refakat ettin.» Nicholas viskiden bir yudum daha alıp inledi. Soluğunu hızla vererek boğuk bir sesle ekledi. «Devam et.»</p>

  <p class="block6">«İkisini yalnız bırakmadan önce bir ara Timkat Bayramından söz ettik Bayramın beşinci günü başrahip tabot'u Abbay nehrine indiriyormuş. Mek bize uçurumun dibine inen bir yol olduğunu söyledi.»</p>

  <p class="block6">«Evet, bunu biliyoruz.»</p>

  <p class="block6">«Şimdi işin ilginç yanına geliyorum. Ve sen bunu bilmiyorsun. Herkes nehre inen gruba katılıyormuş. Herkes...</p>

  <p class="block6">başrahip, bütün keşişler, çömezler, inanan herkes ve hatta Mek'le bütün adamları. Nehrin kıyısına iniyor ve bütün geceyi orada geçiriyorlarmış. Manastır bütün bir gün ve gece bomboş kalıyormuş. Bomboş... İçeride bir tek kişi bile olmuyormuş»</p>

  <p class="block6">Nicholas bardağın üzerinden kadına baktı ve sonra da gülümsedi. «İşte bu gerçekten çok ilginç,» diye itiraf etti.</p>

  <p class="block6">Kadın sertçe, «Seninle beraber geleceğimi unutma,» dedi. «Beni geride bırakabileceğini düşünme bile.»</p>

  <p class="softbreak"> </p>

  <p class="block6"><span class="text1">Nicholas akşam yemeğinden sonra</span> Royan'ın kulübesine gitti. Kampta, kimse onları dinlemeden, rahatça konuşabilecekleri tek yer burasıydı. Ama adam bu kez kadının yatağına ilişmek gibi bir hata yapmadı. Royan yatağın ucuna otururken Nicholas da karşısındaki tabureye yerleşti.</p>

  <p class="block6">«Plan yapmadan önce sana bir soru sormama izin ver. Bu işin nelere yol açabileceğini hiç düşündün mü?»</p>

  <p class="block6">Royan, «Yani şunu mu demek istiyorsun?» diye sordu, «Bizi yakalarlarsa neler olabilir?»</p>

  <p class="block6">Nicholas, «En iyi ihtimalle bizi vadiden kovarlar,» dedi. «Başrahibin müthiş bir gücü var. En kötü ihtimal de... bize saldırabilirler. Manastır onlar için en kutsal yerlerden biri. Bu gerçeği hiç küçümseme. Yani girişeceğimiz iş bir hayli tehlikeli. Kaburgalarımızın arasına bir hançer saplanabilir. Ya da yemeğimize kötü bir şey karıştırılır.»</p>

  <p class="block6">Royan ekledi. «Tessay'i de darıltabiliriz. Kendisi çok dindar bir kadın.»</p>

  <p class="block6">«Daha da kötüsü Mek Nimmur'u da çok öfkelendiririz.» Bu düşünce Nicholas'ı üzdü. «Onun ne yapacağını bilmiyorum. Ama dostluğumuzun bu sınavdan başarıyla geçeceğini sanmam.»</p>

  <p class="block6">İkisi de bir süre sessizce oturdular. Ödemeleri gerekebilecek bedeli düşünüyorlardı. Sonra Nicholas sessizliği bozdu.</p>

  <p class="block6">«Sonra... kendi durumunu düşündün mü? Ne de olsa saygısızlık edeceğin kendi kilisen. Sen inançlarına bağlı bir Hıristiyansın. Sözkonusu durum için kendini haklı gösterebilir misin?»</p>

  <p class="block6">Kadın, «Bu konuyu düşündüm,» diye itiraf etti. «Tabii hiç de rahat değilim. Ama bu aslında benim kilisem değil. Koptik kilisesinin tamamıyla ayrı bir kolu bu.»</p>

  <p class="block6">«Kılı kırk yarıyoruz, değil mi?»</p>

  <p class="block6">«Mısır kilisesi en kutsal yerlere bile girilmesini yasaklamaz. Başrahibin yasakları beni bağlamıyor. Bir Hıristiyan olarak katedralin her yerine girmeye hakkım olduğunu düşünüyorum.»</p>

  <p class="block6">Nicholas hafifçe bir ıslık çaldı. «Ve sen bana, 'Avukat olmalıymış sın,' demiştin.»</p>

  <p class="block6">«Lütfen yapma, Nicky. Bu şaka kaldıracak bir konu değil. Benim bütün bildiğim şu: Ne olursa olsun oraya girmem gerekiyor. Tessay'i, Mek'i ve bütün rahipleri kızdırsam da yapmak zorundayım.»</p>

  <p class="block6">Adam, «Bu işi senin adına yapmama izin verebilirsin,» diye önerdi. «Sonuçta ben dinsizin biriyim. Bu ruhumun kurtulması şansını da mahvetmez. Böyle bir şansım zaten yok.»</p>

  <p class="block6">«Olmaz.» Genç kadın kesin bir tavırla başını salladı. «Bir yazı ya da buna benzer bir şey varsa onu benim görmem gerekir. Hiyeroglifleri sen de rahatlıkla okuyorsun, ama benim kadar ustalıkla değil. Ayrıca hiyerogliften türetilen o eski yazıyı bilmiyorsun. Ben bir uzmanım. Sense yetenekli bir amatör. Bana ihtiyacın var. Oraya seninle geleceğim.»</p>

  <p class="block6">Nicholas kesin bir tavırla, «Pekâlâ,» dedi. «Karar verildi. Şimdi plan yapmaya başlayalım. Gereken aletlerin bir listesini hazırlamamız iyi olur. Elfeneri, bıçak, polaroit fotoğraf makinesi, yedek film...»</p>

  <p class="block6">Royan ekledi. «Kitabeleri kopya etmek için yumuşak kalem ve ince kâğıt.»</p>

  <p class="block6">«Kahretsin!» Nicholas sıkıntıyla parmaklarını şıklattı. «Onları getirmeyi akıl edemedim.»</p>

  <p class="block6">«Demin ne elemek istediğimi anladın ya? Sen bir amatörsün. Ben kâğıt kalem getirdim.»</p>

  <p class="block6">İkisi de geç saatlere kadar konuştular. Sonra Nicholas saatine bir bakıp ayağa kalktı. «Gece yarısını çoktan geçmiş. Her an bir balkabağına dönüşebilirim, iyi geceler.»</p>

  <p class="block6">«Tabot'un nehrin kıyısına indirilmesine daha iki gün var. O zamana kadar hiçbir şey yapamayız. Planın nedir?»</p>

  <p class="block6">«Yarın yine o lanet olasıca küçük Bambi'nin peşine takılacağım. Hayvan beni iki kez gülünç duruma düşürdü.»</p>

  <p class="block6">Royan kesin bir tavırla, «Ben de seninle geleceğim,» dedi. Ve bu basit açıklama Nicholas'ı pek memnun etti.</p>

  <p class="block6">Eğilerek kapıdan çıkarken kadını uyardı. «Tamre'yi getirmemen şartıyla.»</p>

  <p class="softbreak"> </p>

  <p class="block6"><span class="text1">Küçük antilop dikenli çalıların</span> derin gölgelerinin arasından çıktı. Sabah güneşi ipek gibi postunu pırıldatıyordu. Dar açıklıkta ilerledi.</p>

  <p class="block6">Nicholas hayvanı dürbünle izlerken heyecandan solukları sıklaştı. Böyle önemsiz küçük bir hayvanı avlamaya çalışırken sinirlerinin gerilmesi gülünçtü. Ancak bunun nedeni daha önceki başarısızlıklarıydı. Bundan başka gerçek bir koleksiyoncuyu sürükleyen o acayip hırs da vardı onda. Rosalind'le kızını kaybettiğinden beri bütün gücünü Quenton Park'taki koleksiyonun genişletilmesine vermişti. Ve şimdi, birdenbire bu örneği ele geçirmek onun için büyük bir önem kazanmıştı.</p>

  <p class="block6">İngiliz parmağını hafifçe tetiğin yanına dayamıştı. Dikdik durmadıkça ateş etmeyecekti. Hayvanın yürüme hızı bile kurşunun hedefi ıskalamasına neden olabilirdi. Kurşunu tam hedefe isabet ettirmesi gerekiyordu. Dikdik'i çabucak öldürmeli, ama postuna da fazla zarar vermemeliydi. Bu nedenle Rigby'e tamamıyla metal kaplı kurşunlar doldurmuştu. Bunlar hedefe isabet ettiklerinde büyük bir yara açmıyor, arkadan çıkarken de postu fazla delmiyorlardı.</p>

  <p class="block6">Som kurşunlar, ancak bir kurşunkalem çapında yaralar açıyorlardı. Postu dolduracak uzman da o delikleri kolaylıkla kapayabilirdi.</p>

  <p class="block6">Nicholas dikdik’in açıklıkta durmayacağını anladığı sırada sinirleri İyice gerilmişti. Hayvan açıklığın diğer tarafındaki sık çalılara doğru gidiyordu. Bu İngiliz’in son şansı olabilirdi. Yürüyen hedefe ateş etmemek için kendini zor tuttu. Ve bütün iradesini zorlayarak parmağını tetikten Çekti.</p>

  <p class="block6">Antilop sık çalılara yaklaştı. Ortadan kaybolmadan önce birdenbire durdu ve küçücük kafasını dalların arasına soktu.</p>

  <p class="block6">Nicholas'a yan dönerek taze yaprakları yemeye başladı. Başı gözükmüyordu. Nicholas bu yüzden kafasına nişan almaktan vazgeçti. Ama dikdik'in omzu açık taydı. Adam hayvanın parlak kızılımsı kahve derisinin altındaki omuz kemiğini görebiliyordu. Bu açıyla onu kalbinden vurabilirdi.</p>

  <p class="block6">Nicholas hiç acele etmeden nişan alıp tetiği çekti. Kurşun boğucu havada bir kamçı gibi şaklarken küçük antilop havaya sıçradı. Yere inince koşmaya başladı. Kurşun, dikdik'i devirecek bir hızla vücuduna girmemişti. Hayvan kalbindeki kurşuna tepki göstererek başını eğdi ve telaşla koşmaya başladı. Zaten ölmüş sayılırdı. Sadece kanındaki son oksijen sayesinde hareket edebiliyordu.</p>

  <p class="block6">Nicholas, «Ah, olamaz!» diye bağırarak ayağa fırladı. «O tarafa gidiyor» Küçük hayvan uçurumun kenarına doğru koşuyordu. Sonra körcesine kendini boşluğa attı. Taklalar atarak gözden kayboldu. Altmış metre aşağıda Dandera nehrinin aktığı uçuruma yuvarlanmıştı. «Ne şanssızlık!» Nicholas arkasına gizledikleri çalıların üzerinden atlayarak uçurumun kenarına koştu. Royan da onu izledi. Orada durup uçurumun baş döndürücü derinliklerine baktılar.</p>

  <p class="block6">Kadın, «İşte orada!» diyerek işaret etti. Nicholas başını salladı. «Evet. Onu görebiliyorum.»</p>

  <p class="block6">Dikdik hemen aşağılarındaydı. Nehrin ortasındaki kayadan oluşan bir adacığa düşmüştü.</p>

  <p class="block6">Royan, «Şimdi ne yapacaksın?» diye sordu.</p>

  <p class="block6">«Onu almak için aşağıya inmem gerekiyor.» Doğrulup uçurumun kenarından uzaklaştı. «Neyse ki daha erken. Karanlık basmadan bu işi başarmak için bol zamanımız var. İp getirmek ve yardım istemek için kampa dönmem gerekiyor.»</p>

  <p class="softbreak"> </p>

  <p class="block6"><span class="text1">Adamla kadın av yerine</span> döndükleri sırada vakit öğleyi geçmişti. Yarılarında Boris, iki iz sürücü ve iki de deri yüzmede usta olan adam vardı. Dört kangal da naylon ip getirmişlerdi.</p>

  <p class="block6">Nicholas uçuruma doğru eğildi, sonra rahat bir soluk aldı. «Neyse, ölüsü hâlâ orada. Nehrin sularının onu sürüklemesinden korkuyordum.» İz sürücüler ipi açarak aşağıya uzat derken onları kontrol etti.</p>

  <p class="block6">Dibe ulaşmak için iki kangal ip gerekli.» Dikkatle düğümü inceledi. Sonra yüksekliği ölçtü. İpi ucu suya değinceye kadar sarkıttı. Sonra da yukarı çekti ve kollarını açarak ölçtü. «Otuz kulaç. Yani yaklaşık elli beş metre.» Boris'e baktı. «Bu yüksekliğe tırmanamam. Senin ve adamlarının beni Yukarı çekmeniz gerekecek.»</p>

  <p class="block6">İpin ucunu ince ama sağlam bir dikenli ağacın gövdesine bağladı. Tekrar dikkatle denedi. İki iz sürücüyle post yüzücülerden ipi olanca güçleriyle çekmelerini istedi.</p>

  <p class="block6">«Tamam,» diyerek soyundu. Haki şortu ve gömleğiyle kaldı. Botlarını da çıkardı. İp kangalını omzuna atarak, uçurumun kenarında geriye doğru eğildi. «Uçak inişe hazır.» Geriye doğru uçuruma atladı. Düşüşüne omzundaki ipin açılmasına izin vererek kontrol altına aldı. Bir sarkaç gibi sallanıyor, iki ayağını birden kayaya dayayarak itiyordu. Hızla aşağıya indi. Sonunda ayakları suya değebilmişti. Akıntı ipin ucunda bir an dönmesine neden oldu. Dikdik'in yattığı kayadan sadece birkaç metre uzaktaydı. Adam kendini suya bırakmak zorunda kaldı. İpin ucunu dişlerinin arasına alarak hızla yüzdü. Akıntının kendisini alıp götürmesine güçlükle engel oluyordu. Sonunda kayaya tırmanarak, solukları yavaşlayıncaya kadar bekledi. Sonra da öldürdüğü küçük, güzel hayvana hayran hayran baktı. Dikdik'in pırıltılı kürkünü okşar ve olağanüstü uzun burnunu, kusursuz kafasını incelerken o tanıdık suç ve üzüntüyü duydu. Ama artık pişmanlığa yer yoktu. Bir avcı olduğu için vicdanının sesini dinlemenin sırası değildi. Dikdik'in dört ayağını dikkatle birbirine bağladı. Sonra gerileyip Yukarı baktı. Boris'in uçuruma doğru eğilmiş olduğunu görebiliyordu.</p>

  <p class="block6">Nicholas, «Onu yukarı çekin!» diye bağırdı. İpi üç kez çekerek kararlaştırdıkları gibi işaret verdi. İz sürücüleri göremiyordu, ama ip gerildi ve dikdik yükselerek sarsıla sarsıla yukarı çıktı. Nicholas endişeyle ona bakıyordu. Dikdik yukarı erişemeden ip bir yere takıldı. Ama sonra kurtuldu.</p>

  <p class="block6">Sonunda dikdik gözden kayboldu. Uzun bir süre sonra ip tekrar uçurumdan aşağıya atıldı. Boris bunun ucuna insan kafası büyüklüğünde bir taş bağlayacak kadar akıllılık etmişti. Şimdi eğilmiş aşağıya bakıyor. adamlarına taşın inişini kontrol etmeleri için işaret veriyordu.</p>

  <p class="block6">Sonunda ipin ucu suya değdi. Ne var ki Nicholas'ın buna ulaşması imkânsızdı. Boris yukardan ipi sallamaya başladı.</p>

  <p class="block6">Birkaç denemeden sonra İngiliz onu yakaladı. İpi koltukaltlarından geçirerek bağladı. Başını kaldırıp Rusa baktı. «Çekin!» diye haykırdı.</p>

  <p class="block6">Gevşek ipi üç kez çekiştirdi. İp gerildi. Sonra Nicholas'ın ayakları yerden kesildi. Adam döne sarsıla yükselmeye başladı. Sonunda çıplak ayaklarını kayaya dayayıp, ipin ucunda dönmekten kurtuldu. Uçurumun kenarına yaklaştığında birdenbire bir duraklama oldu.</p>

  <p class="block6">Nicholas Yukarıya, Boris'e, «Ne oluyor?» diye seslendi.</p>

  <p class="block6">Boris de bağırarak cevap yerdi. «Lanet olasıca ip takıldı! Nereye takıldığını görebiliyor musun?»</p>

  <p class="block6">İngiliz başını kaldırarak baktı. İp kayanın yüzeyindeki bir çatlağa girmişti. Herhalde dikdik Yukarı çekilirken bir ara bu yüzden durmuştu. Ama Nicholas küçük antilobun beş katı ağırlıktaydı. Bu nedenle ip yarığa iyice girmişti.</p>

  <p class="block6">Adam şimdi uçurumun otuz metre kadar yukarısında havada sallanıyordu.</p>

  <p class="block6">Boris, «Sallanarak ipi kurtarmaya çalış!» diye bağırdı. Nicholas bu emre uyup kayayı ayaklarıyla itti. İpi kurtarmak için dönüp duruyordu. Sonunda her tarafı ter içinde kalmıştı.</p>

  <p class="block6">Nicholas, Boris'e seslendi. «Yararı yok! İpi zorla çekip kurtarın!»</p>

  <p class="block6">Bir duraklama oldu. Sonra beş adamın asıldığı ip iyice gerildi... Nicholas, iz sürücülerin her zaman çalışırken yaptıkları gibi, şarkı söylediklerini duyuyordu. Ama ip kımıldamadı, iyice sıkışmıştı. Nicholas o zaman adamların onu yukarı çekemeyeceklerini anladı. Aşağıya baktı. Suyun yüzeyi ona otuz metreden daha da aşağıdaymış gibi geldi.</p>

  <p class="block6">İngiliz kendi kendine, düşen bir adamın son hızı saatte yüz elli mildir, diye hatırlattı. Suya girdiğim sırada herhalde bu kadar hızlanmış olamam, öyle değil mi?</p>

  <p class="block6">Yukarıya baktı. Adamlar hâlâ olanca güçleriyle ipe asılıyorlardı. Aynı anda naylon ipin bir teli kayadaki çatlağın keskin kenara süründü. Ve uzun yeşil bir tırtıl gibi kıvrılmaya başladı.</p>

  <p class="block6">Nicholas, «Çekmeyi bırakın!» diye bağırdı. «İleriye doğru itip kaldırın!» Ancak Boris artık gözükmüyordu. O da adamlarına yardım etmekteydi.</p>

  <p class="block6">İpin ikinci teli de kopup kıvrıldı. Şimdi Nicholas'ı havada bir tek tel tutuyordu. O da her an koparabilirdi. «Boris, seni beceriksiz ahmak! İpi çekme!» Fakat sesini Rus’a duyuramadı. Sonunda ipin üçüncü teli de Şampanya şişesinin mantarının fırlamasını andıran bir sesle koptu.</p>

  <p class="block6">Adam hızla aşağıya düşmeye başladı. Kopuk ipin ucu başının Yukarısında dalgalanıyordu. Nicholas düşüşünü dengelemek için iki kolunu Yukarı kaldırdı. Bacaklarını düzgünce bir araya getirdi. Böylece önce ayakları suya ok gibi girecekti.</p>

  <p class="block6">Adam aşağısındaki adacığı düşündü. Onun sivri dişlerinden kurtulabilecek miydi? Yoksa ona çarpacak ve belinden aşağısındaki her kemiği parça parça mı olacaktı? Bunu anlamak için aşağıya bakamıyordu. O şamarı dengesi bozulacak ve havada taklalar atmaya başlayacaktı. Suya gövdesiyle çarparsa kaburgaları kırılacak ya da belkemiği kopacaktı.</p>

  <p class="block6">Düşme hızı yüzünden sanki bağırsakları ağzına doğru yükselmişti. Ayakları suya çarparken adam son bir kez soluk aldı.</p>

  <p class="block6">Çarpmanın şiddeti onu sersemletti ve bu vücudun her tarafına yayıldı. Dişleri birbirine çarptı. Gözlerinin önünde parlak ışıklar belirdi. Nehir onu dibe çekiyordu. Düşüşü hâlâ devam ettiği için ayakları suyun kayalık dibine çarptı ve bacak kemikleri kalçasına kadar sarsıldı. Dizleri büküldü. Nicholas o anda iki bacağının da kırıldığını düşündü. Suya çarparken ciğerlerindeki bütün hava boşalmıştı. Nicholas hava almak için çaresizce ayaklarını dibe vururken bacaklarının Hâlâ sağlam olduğunu anlayarak rahatladı, duyun yüzeyine çıkıp hırıltılı hırıltılı soluk aldı, öksürdü. Kaya adacığın pir boy uzağına düşmüş olduğunu farketti. Ancak akıntı artık onu adacıktan uzaklaştırmıştı bile.</p>

  <p class="block6">Nicholas hızla akan suda ayaklarını vurdu. Başını sallayarak gözlerine dolan suları akıttı. Çabucak etrafına baktı.</p>

  <p class="block6">Uçurumun iki yanı hızla arkaya doğru kayıyordu. Adam hızın on deniz mili kadar olduğunu hesapladı. Bu, bir kayaya çarparsa kemiklerinin kırılması için yeterliydi. Tam bunu düşünürken küçük bir ada hızla hemen yanından kaydı. İngiliz yatıp ayaklarını ileri uzattı. Başka bir kayaya rastlarsa kendini korumaya çalışacaktı.</p>

  <p class="block6">Nicholas kendi kendine, ta aşağılara kadar ineceksin, dedi. Tek çare sonuna kadar gitmek. Nehrin pembe kayaların arasından hangi noktada çıktığını hatırlamaya çalıştı. Ne kadar yüzmesi gerekecekti? En az beş altı kilometre. Ve nehir hemen hemen üç yüz metre kadar alçalıyor. O halde ileride çağlayanlar var. Durum hiç de parlak gözükmüyor. Bence kayalarda deri ve et parçaları bırakmadan kurtulma ihtimalim üçte bir.</p>

  <p class="block6">Başını kaldırıp baktı. Uçurumun yarılarındaki dik kayalar suya doğru meyil yapıyorlardı. Bazı yerlerde neredeyse birleşiyorlardı. Gökyüzü ince, mavi bir şerit gibi görünüyordu. Uçurumun dibiyse ıslak ve kasvetliydi. Nehir yüzyıllar boyunca aralarından geçtiği kayaları iyice aşındırmıştı.</p>

  <p class="block6">Yağmur mevsimi olmadığı için yine de şanslı sayılırım. Acaba burası yağmur mevsiminde nasıl oluyor? Başını kaldırıp kabaran suların beş altı metre yukarıda bıraktığı izlere baktı. Titredi ve başını tekrar eğdi. Dikkatini ileriye verdi. Artık rahat soluk alabiliyordu. Yaralanıp yaralanmadığını anlamaya çalıştı. Dizini burkmuştu ve vücudu berelenmişti. Ama bunun dışında kötü bir şey olmadığını anlayarak rahatladı. Kolları ve bacakları emirlerine uyuyorlardı. Kayadan oluşan bir adacıktan kaçmak için yüzdüğünde sancıyan dizi bile onun bu dertten kurtulmasına yardım etti.</p>

  <p class="block6">Nicholas yavaş yavaş uçurumda yeni bir sesin yankılandığını farketti. Boğuk bir uğultuydu bu. Adam hızla sürüklenirken gitgide yükseliyordu. İki yandaki dik kayalar birbirine iyice yaklaşırken nehrin taşlı yatağı daraldı. Sıkışan sular daha da hızlandı. Su sesi uçurumda yankılanan bir gökgürültüsüne dönüştü.</p>

  <p class="block6">Nicholas yüzüstü döndü. Bütün gücüyle yana doğru yüzdü ve sonunda nehrin yakın kıyısına ulaşmayı başardı. Sıkıca tutunacak bir yer aradı. Ancak nehir, kayayı iyice cilalayıp kayganlaştırmıştı. Kaya adamın elinin altında kaydı. Nehrin uğultusu İngiliz’in kafasının içinde yankılandı. Sonra yüzeyin cam gibi dümdüz olduğunu farketti. Kulaklarını kısarak engeli aşmaya hazırlanan bir at gibi, ileride kendisini neyin beklediğini biliyordu.</p>

  <p class="block6">Nicholas dik kayadan uzaklaştı. Kendisine manevra yapacak kadar yer bırakarak, ayaklarını yine aşağıya doğru döndürdü. Aniden havaya fırlayıverdi. Etrafında beyaz köpükler uçuşuyordu. Adam dengesini kaybederek sele kapılmış bir yaprak gibi sürüklendi. Aşağıya düşüyordu ve sanki bunun sonu gelmeyecekti. Midesi kaburgalarına yapışmıştı.</p>

  <p class="block6">Sonra hızla suya çarptı ve dibe indi.</p>

  <p class="block6">İngiliz çırpınarak suyun yüzeyine çıktı. Soluğu boğazında ıslık çalıyordu. Gözlerinden sular akarken çağlayanın aşağısındaki girdaba yakalanmış olduğunu anladı. Sular dans ediyor, dönüyordu.</p>

  <p class="block6">Nicholas da dönerken önce aşağıya yuvarlandığı çağlayanın bembeyaz sularını gördü. Yine döndü ve bu kez de nehrin çılgınca bir hızla yoluna devam ettiği dar yatağı farketti. Ama şu anda çağlayanın dibindeki sularda güvende sayılırdı.</p>

  <p class="block6">Akıntı adamı bu havuzumsu yerin kenarına itti. Adam uzandı ve kayadaki çatlaktan çıkmış olan eğreltiotlarını yakaladı.</p>

  <p class="block6">Hiç olmazsa orada dinlenip durumunu düşünebilecekti. Ne var ki, tek şansının nehirle birlikte ilerlemek ve riskleri göze almak olduğunu çok çabuk anladı. Belki sular daha da hızlanacaktı ya da arkasındaki gibi çağlayanlar vardı. Nicholas eğreltiotlarını bırakarak, «Bu dimdik kayaya tırmanmanın bir yolu olsaydı!» dedi. Başını kaldırarak Yukarıya baktı. Çok Yukarılarda dam gibi bir çıkıntı yapan dimdik kayayı incelerken sanki ruhu titredi. Ama sonra gözüne bir şey takıldı.</p>

  <p class="block6">Doğal olmayacak kadar düzgün ve düzenli bir şey. Kara işaretler suyun yüzeyinden başlıyor ve çift sıra halinde Yukarıya doğru çıkıyordu. Hemen hemen altmış metre yukarıdaki uçurumun kenarına kadar. Nicholas eğreltiotlarını bırakıp işaretlerin başladığı yere doğru yüzdü. Onlara ulaştığında durumu anladı. Bunlar kayaya oyulmuş girintilerdi. Adam elini en yakındaki deliğe soktu. Kolu dirseğine kadar bunun içine girdi. İlk delikler nehir kabardığı zaman suların altında kaldıkları için aşınmıştı. Ama Yukarıdakiler biçimlerini kaybetmemişti.</p>

  <p class="block6">Nicholas hayretle, «Tanrım,» dedi. «Kimbilir ne kadar eski bunlar? Ve bu kovuktan oymak için kayadan aşağıya nasıl indiler?» En yakındaki kovuğa tutunarak kayanın yüzeyindeki diğer delikleri inceledi. «Neden bu kadar zahmete girdiler?» Bunun için bir neden bulamıyordu. «Burayı kimler yaptı? Aşağıda ne işleri vardı?» İlginç ve esrarlı bir şeydi bu.</p>

  <p class="block6">Sonra birdenbire Nicholas'ın gözüne başka bir şey daha takıldı. Bu, kabaran suların eriştiği yerin daha yukarısında deliklerin oluşturdukları sıraların tam ortasındaydı. Aşağıdan yusyuvarlakmış gibi gözüküyordu. Bu asla doğal bir şekil değildi.</p>

  <p class="block6">Nicholas biraz daha yüzdü. O daireyi daha iyi görebileceği bir yer arıyordu. Orada sanki kayaya bir şekil oyulmuştu.</p>

  <p class="block6">Nicholas'a Aswan'daki ilk çağlayandan önce Nil'in kıyılarından yükselen kara kayalara oyulmuş işaretleri hatırlatan bir şey. O işaretler siyah kayalara yüzyıllar önce Nil'in sularının ne kadar yükseldiğini anlamak için konulmuştu. Ama ışık çok sönük ve açı da çok ters olduğu için Nicholas işaretin insanlar tarafından yapılıp yapılmadığından emin olamadı. Belki levhadaki şeklin bir yerine yazı da yazılmıştı. Ancak İngiliz’in onu görmesi ya da okuması imkânsızdı.</p>

  <p class="block6">Nicholas o levhaya ulaşmanın yollarını ararken kovuklardan yararlanmaya çalıştı. Büyük bir çaba harcayarak ayaklarıyla ellerini oyuklara soktu ve sudan çıkmayı başardı. Ama kovuklar arasındaki uzaklık çok fazlaydı. Sonunda adam tekrar suya düştü. Üstelik bir hayli de su yuttu.</p>

  <p class="block6">Yavaş ol, oğlum! Buradan çıkmak için yine yüzmen gerekecek. Oradaki işaret neyse yakından bakmak için buraya başka bir gün gelmelisin. Nicholas ancak o zaman bütün gücünün tükenmek üzere olduğunu farketti. Choke dağlarından gelen sular hâlâ karların anılarını taşıyorlardı. Adam titremeye başladı. Artık dişleri birbirine vuruyordu.</p>

  <p class="block6">Vücut ısın az sonra iyice düşecek. Gücün varken buradan gitmelisin. İstemeye istemeye dimdik kaya duvardan uzaklaştı. Dandera nehrinin anası Nil'e kavuşmak için arasından fırladığı dar boğaza doğru yüzdü. Sonra akıntı onu kavrayarak sürükledi. İngiliz de yüzmekten vazgeçti. Kendi kendine, şeytanın treni bu, dedi. Gidiyor, gidiyor, gidiyor!</p>

  <p class="block6">Nerede durduğunu da kimse bilmiyor.</p>

  <p class="block6">Nicholas sularla birlikte arka arkaya fazla yüksek olmayan çağlayanları aştı. Sanki bunların sonu yoktu. Ama sonunda kendini onların aşağısındaki daha sakin sularda buldu. Arkaüstü yatarak dinlenmeye çalıştı. Yukarıya doğru bakıyordu.</p>

  <p class="block6">Fazla ışık yoktu. Çünkü iki yandaki dik kayalar yine yukarıda neredeyse birleşmiş gibiydiler. Hava ıslak ve karanlıktı.</p>

  <p class="block6">Yarasalar gibi kokuyordu. Ancak Nicholas etrafını incelemek için fazla zaman bulamadı. Çünkü nehir tekrar önünde kükremeye başladı. Bunun üzerine o da çılgın suların saldırısına karşı hazırlıklı olmaya çalıştı. Ve yine bir çağlayandan aşağıya yuvarlandı.</p>

  <p class="block6">Nicholas bir süre sonra ne kadar yol aldığını, kaç çağlayandan sağsalim indiğini hatırlayamaz oldu. Soğuğa, su dolan ciğerlerindeki acıya gerilen kasların neden olduğu ıstıraba karşı devamlı savaşıyordu.</p>

  <p class="block6">Birdenbire ışık değişti. Yüksek kayaların dibindeki karanlıktan sonra sanki Nicholas'ın gözlerinin içine bir projektör tuttular. Nicholas nehrin gücünün, vahşiliğinin ve hızının azalmaya başladığını hissetti. Gözlerini kısarak parlak güneşe baktı. Sonra da pembe kayaların oluşturduğu amerin altından nehrin Royan'la inceledikleri o tanıdık bölümüne çıkmış olduğunu anladı. İleride halattan yapılmış o asma köprü vardı. Nicholas'ın, köprünün aşağısındaki küçük, beyaz kumlu kıyıya yüzecek kadar gücü kalmıştı. Taraz taraz olmuş iplerden biri suya sarkmıştı. İngiliz yanından geçerken ipi yakalamayı başardı. Ve ipin ucunda kumsala doğru sallandı. Sürünerek iyice kıyıya çıkmaya çalıştı. Ama yüzükoyun kumlara kapaklandı. Yuttuğu suları kusarak çıkardı. Orada öylece yatmak ve sadece dinlenmek ne hoştu! Belinden aşağısı hâlâ suyun içindeydi.</p>

  <p class="block6">Ancak artık kendini yukarı çekmek için ne gücü vardı, ne de isteği.</p>

  <p class="block6">Hayretle, «Yaşıyorum,» diye mırıldandı. Sonra da daldı gitti. Bu, uykuyla baygınlık arasında bir şeydi.</p>

  <p class="softbreak"> </p>

  <p class="block6"><span class="text1">Nicholas orada ne kadar yattığını</span> sonradan hiç hatırlayamadı. Ama birinin omzunu tutarak kendisini sarstığını farketti.</p>

  <p class="block6">Biri usulca ona sesleniyordu. Adam rahatı kaçtığı için sinirlendi.</p>

  <p class="block6">«Efendi, uyanın! Sizi arıyorlar. Güzel Woizero sizi arıyor.»</p>

  <p class="block6">Nicholas.müthiş bir çaba sarfederek uykuyu yendi ve doğrulup oturdu. Tamre yanında diz çökmüş, gülerek başını sallıyordu. «Lütfen, efendi, benimle gelin. Woizero diğer kıyıyı arıyor. Ağlıyor ve adınızı sesleniyor.» Nicholas'ın o korkunç saatlerden sonra gördüğü ilk insandı o. İngiliz çocuğun omzunun üzerinden baktı ve akşamın yaklaştığını anladı. Çünkü kocaman, kırmızı güneş uçurumun kenarından gözüküyordu.</p>

  <p class="block6">Nicholas kumların üzerinde öyle otururken vücudunu inceleyerek durumunu anlamaya çalıştı. Her kası ağrıyordu.</p>

  <p class="block6">Bacaklarının ve kollarının derileri soyulmuştu. Vücudu yer yer sıyrılmıştı. Ama kemikleri kırılmamış gibiydi. Başını bir kayaya hafifçe çarptığı için kafasının yanında şiş vardı. Neyse ki aklı başındaydı.</p>

  <p class="block6">Tamre'ye, «Kalkmama yardım et,» dedi. Çocuk omzunu Nicholas'ın ipin derilerini yüzdüğü koltukaltına dayadı. Ve adamı ayağa kaldırdı. Çocukla İngiliz sendeleyerek yamaçtan yola çıktılar. Sonra da sallanan asma köprüden karşıya geçtiler.</p>

  <p class="block6">Nicholas karşı tarafa ayak bastığı sırada yakınında biri sevinç|6 haykırdı.</p>

  <p class="block6">«Nicky! Ah, çok şükür yaşıyorsun! Kurtulmuşsun!» Royan patikadan koşarak indi ve Nicholas'ın boynuna atıldı. «Çok üzüldüm...» Sözlerini tamamlamadan adama bakmak için onu kendisinden hafifçe uzaklaştırdı. «İyi misin?</p>

  <p class="block6">Parçalanmış vücudunu bulacağımızı sanıyordum...»</p>

  <p class="block6">Nicholas kadına gülümseyerek topallamamaya çalıştı. «Beni bilirsin. Üç metre boyunda, kurşun işlemez bir adamım.</p>

  <p class="block6">Beni başından bu kadar kolaylıkla atamazsın. Bütün bunları bana sarılman için yaptım.»</p>

  <p class="block6">Genç kadın telaşla kollarını çözdü. «Bundan bir anlam çıkarma. Ben bütün dövülmüş fino yavrularına ve dertlerini açıklayamayan diğer yaratıklara acırım.» Ama gülüşü sözlerini yalanlıyordu. «Ne olursa olsun, tek parça halinde dönmene sevindim, Nicky.»</p>

  <p class="block6">Adam, «Boris nerede?» diye sordu.</p>

  <p class="block6">«O ve iz sürücüleri nehrin aşağı kıyısını arıyorlar. Cesedini bulmayı çok istediğinden eminim.»</p>

  <p class="block6">«Dikdik'imi ne yaptı?»</p>

  <p class="block6">«Bunu düşünüp endişelendiğine göre önemli bir şeyin yok demektir. Post yüzücüler hayvanı kampa götürdüler.»</p>

  <p class="block6">«Kahretsin! Postun yüzülüp hazırlanmasına benim nezaret etmem gerekir. Deriyi mahvedecekler.» Kolunu Tamre'nin omzuna attı. «Haydi gel, evlat. Bakalım biraz koşabilecek miyim?»</p>

  <p class="softbreak"> </p>

  <p class="block6"><span class="text1">Nicholas o sıcakta küçük</span> antilobun ölüsünün çabucak çürüyeceğini biliyordu. Deri hemen işlem görmezse tüyleri de dökülecekti. Hayvan zaten uzun süre bekletilmişti. Postun doldurulması için ustalıkla ve dikkatle hazırlık yapılması gerekirdi.</p>

  <p class="block6">Nicholas topallayarak kampa girdiği sırada karanlık bastırmıştı. Adam Arapça bağırarak post yüzücüleri çağırdı. «Ya Kif? Ya Şalin!» Adamlar kulübelerinden fırlayıp geldikleri zaman onlara endişeyle, «Başladınız mı?» diye sordu.</p>

  <p class="block6">«Henüz başlamadık, efendi. Önce akşam yemeğimizi yiyoruz.»</p>

  <p class="block6">«Oburluk bu kez olsun bir işe yaradı. Ben gelinceye kadar hayvana dokunmayın. Beni beklerken gaz lambalarından birini de getirin.» Vücudundaki sızının izin verdiği kadar hızla topallayarak kendi kulübesine aitti. Orada soyunup görebildiği bütün çizik ve soyulmuş yerlere merkürokram sürdü. Temiz, kuru çamaşır ve takım giydi. Çantasını aradı ve içinde bıçaklarının bulunduğu rulo halindeki branda bezini buldu. Sonra da post yüzücülerinin kulübesine koştu.</p>

  <p class="block6">Nicholas gaz lambasının parlak ışığında dikdik'in bacaklarına ve karnına ilk yarıkları açtığı sırada Boris kulübenin kapısını açtı.</p>

  <p class="block6">«Güzelce yüzdün mü bari, İngiliz?»</p>

  <p class="block6">Nicholas, «Evet, teşekkür ederim,» diyerek güldü. «Su beni canlandırdı.» Sonra da uysalca ekledi. «Çizgili dikdik'im konusunda söylediklerini geri almayı düşünmüyorsun sanırım. Öyle bir hayvan olmadığını iddia etmiştin, değil mi?»</p>

  <p class="block6">Boris, «Sıçana benziyor,» diye cevap verdi. «Gerçek bir avcı böyle önemsiz şeylerle uğraşmaz. Artık istediğin sıçanı yakaladığına göre Addis Ababa'ya dönebiliriz sanırım.»</p>

  <p class="block6">İngiliz, «Sana üç haftalık para verdim,» dedi. «Bu benim Safarim. Buradan ben söylediğim zaman gideriz.» Boris homurdanarak kulübeden çıktı.</p>

  <p class="block6">Nicholas hızla çalışmaya başladı. Bıçakları bu ustalık isteyen iş için özel olarak yapılmıştı. Adam zaman zaman onları özel bir seramik çubuğa sürerek biliyordu. Artık bıçaklar kolundaki tüyleri hafif bir dokunmayla kesecek kadar keskinleşmişti.</p>

  <p class="block6">Bacakların, küçük toynaklar çıkartmadan yüzülmesi gerekiyordu. İngiliz bu işi tamamlayamadan biri eğilerek kulübenin kapısından içeri girdi. Üzerinde shamma vardı, başını da örtmüştü. Mek Nimmur konuşuncaya kadar Nicholas onun kim olduğunu anlayamadı.</p>

  <p class="block6">«Yine başını belaya sokmak için elinden geleni yaptığını duydum, Nicholas. Gerçekten hayatta olup olmadığını anlamak için kalkıp geldim. Manastırda senin boğulduğundan söz ediliyordu. Ama ben bunun imkânsız olduğunu biliyordum. Sen öyle kolay kolay ölmezsin.»</p>

  <p class="block6">Nicholas güldü. «Haklı olduğunu umarım, Mek.»</p>

  <p class="block6">Adam onun karşısında çömeldi. «Bıçaklardan birini bana ver de bacakları tamamlayayım. Sana yardım edersem bu iş daha çabuk biter.»</p>

  <p class="block6">Nicholas hiçbir şey söylemeden bıçaklardan birini uzattı. Mek'in bu işi başarabileceğini biliyordu. Çünkü yıllar önce bu sanatı ona kendisi öğretmişti. İkisi birden çalışırlarsa işi daha çabuk bitireceklerdi. Post ne kadar çabuk çıkarılırsa çürüme ihtimali de o kadar azalırdı.</p>

  <p class="block6">Nicholas hayvanın başıyla ilgilenmeye başladı. Bu, işlemin en nazik kısmıydı. Derinin bir eldiven gibi çıkarılması gerekiyordu. Gözkapakları, dudaklar ve burun için içeriden çalışılması şarttı. En zoru kulakları tek parça halinde kıkırdaklardan ayırmaktı. İki adam bir süre dostça bir sessizlik içinde çalıştılar.</p>

  <p class="block6">Mek sonunda sessizliği bozdu. «Senin Rus’u ne kadar tanıyorsun? Şu Boris Brusilov'u?»</p>

  <p class="block6">«Onunla ilk kez uçaktan indiğim zaman karşılaştım. Boris'i bir dostum tavsiye etti.»</p>

  <p class="block6">«Dostun pek iyi niyetli biri değilmiş.» Mek başını kaldırıp İngiliz’e baktı. Yüzünde sert bir ifade vardı. «Seni bu konuda uyarmak için geldim, Nicholas.»</p>

  <p class="block6">İngiliz yavaşça, «Dinliyorum...» dedi.</p>

  <p class="block6">«Beni 1985'te Mengistu'nun gorilleri yakaladılar. Addis Ababa yakınındaki Karl Marx esir kampına götürdüler. Brusilov oradaki sorgulama görevlilerinden biriydi. O günlerde KGB'dendi. En sevdiği oyun sorguladığı kadın ya da erkeğin makatına hortum sokup, basınçlı su vermekti. Zavallılar balon gibi şişer, sonra da karınları patlardı. Mek dikdik'in öbür bacağına uzandı. «Neyse ki sorgulama sıram gelmeden oradan kaçtım. Mengistu ülkeden kaçtığı zaman Rus da işi bırakıp avcılığa başladı. Bilmiyorum Woizero Tassey'i kendisiyle evlenmeye nasıl ikna etti. Ama o adamı iyi tanıyorum.</p>

  <p class="block6">Herhalde Tessay'e seçme şansı vermedi.»</p>

  <p class="block6">Nicholas, «Ben Rus’tan zaten şüpheleniyordum,» diye itiraf etti.</p>

  <p class="block6">İki arkadaş bir süre konuşmadılar. Sonra Mek, «Sana onu öldürmek zorunda kalabileceğimi söylemek istedim,» diye fısıldadı.</p>

  <p class="block6">İkisi de Mek dört bacağı da tamamlayıncaya kadar bir daha konuşmadılar. Sonra zenci ayağa kalktı. «Son zamanlarda her şey karışık. Yarın ne olacağı belli değil, Nicholas. Belki buradan çabucak ayrılmak zorunda kalır, seninle vedalaşmam. Ama Addis Ababa'da biri var. Bana ihtiyacın olursa, o mesajını iletir. Dostumun adı Albay Maryam Kidane. Savunma Bakanlığında çalışıyor. Benim kod adım 'Kırlangıç'. Merak etme, o durumu anlar.»</p>

  <p class="block6">İki adam kısaca kucaklaştılar. Mek, «Tanrı seninle olsun,» deyip usulca kulübeden çıktı ve karanlıklara karışarak gözden kayboldu. Nicholas uzun bir süre kapıda durdu. Sonra işi bitirmek için döndü. Hayvanın postunun her santimine böcekler ve bakterilerden korumak için gerekli maddeleri sürdü. Bu iş tamamlandığı sırada vakit iyice geç olmuştu artık. Nicholas postu yere, ıslak tarafı yukarı gelecek biçimde serdi, üstüne kaya tuzu döktü. Kulübenin duvarlarına çakalların girmemesi için örgü takılmıştı. O iğrenç yaratıklardan biri postu birkaç saniyede yutabilirdi. Nicholas kapıyı sıkıca kapattıktan sonra lambayı yemek kulübesine götürdü. Diğerleri saatler önce yemek yiyip yatmışlardı. Ama Tessay, İngiliz’in yemeğini aşçıya bırakmıştı.</p>

  <p class="block6">Adam ancak yemek kokusunu duyduğu zaman ne kadar acıkmış olduğunu anladı.</p>

  <p class="softbreak"> </p>

  <p class="block6"><span class="text1">Ertesi sabah Nicholas'ın bütün</span> vücudu kaskatı kesilmişti. Post yüzme kulübesine yaşlı bir adam gibi topallayarak gitti.</p>

  <p class="block6">Önce postu kontrol edip üzerine tekrar tuz döktü. Sonra Kif’le Salim'e dikdik'in kafatasını bir karınca yuvasına gömmelerini emretti. Karıncalar kalan etleri yiyecek ve kafatasını pırıl pırıl temizleyeceklerdi. Nicholas bu yöntemi, kafatasını Kaynatmaya tercih ediyordu. Adam daha sonra yemek kulübesine gitti. Boris onu neşeyle karşıladı.</p>

  <p class="block6">«Eh, İngiliz, artık Addis Ababa'ya dönüyoruz, öyle değil mi?»</p>

  <p class="block6">Nicholas, «Kalacağız,» dedi. «Manastırdaki Timkat töreninin fotoğraflarını çekmek istiyorum. Ondan sonra Menelik’in bushbuck'ını avlamayı da düşünebilirim. Kimbilir, sana daha önce de söyledim. Buradan ben istediğim zaman gideceğiz.»</p>

  <p class="block6">Boris'in canı sıkıldı. «Sen delisin, İngiliz. Neden bu sıcakta burada kalıp o insanları ve saçmasapan törenlerini seyretmek istiyorsun?»</p>

  <p class="block6">«Bugün balığa çıkacağım. Yarın da Timkat'a gideceğiz.»</p>

  <p class="block6">Rus, «Ama senin oltan bile yok,» diye itiraz etti. Nicholas küçük çantasını açtı. Rus’a çantanın içindeki dört parça Hardy Smuggler oltasını gösterdi. Sonra da masasının üzerinden Royan'a baktı. «Bana yardım eder misin?»</p>

  <p class="block6">Adamla kadın asma köprüye kadar gittiler. Nicholas oltayı birleştirip ucuna suni yem taktı. «Bu yeme 'Royal Coachman' deniyor. Patagonya'dan Alaska'ya kadar dünyanın her yerinde balıklar ona bayılır. Yakında yemin Etiyopya'da da beğenilip beğenilmediğini anlayacağız.»</p>

  <p class="block6">Nicholas yemi suya atarken Royan kıyıdan onu seyretti. İkinci atışında yemin altında suda bir kaynaşma oldu. Oltanın sapı iyice büküldü. Makaradan iniltiye benzer bir ses çıktı. Nicholas sevinçle bağırdı «Seni yakaladım, güzelim!»</p>

  <p class="block6">Royan Yukarıdan şefkatle ona baktı. Nicholas o heyecan ve hevesiyle küçük bir çocuktan farksızdı. Kadın, adamın yara beresinin adeta bir mucize sonucu geçmiş olduğunu farkederek gülümsedi. Nicholas kıyıda bir aşağı bir yukarı koşarken hiç topallamıyordu. On dakika sonra İngiliz balığı kıyıya çekmeyi başardı. Kolu kadardı ve darphaneden yeni çıkmış bir altın külçesi gibi ışıldıyordu.</p>

  <p class="block6">Nicholas, Royan'a zaferle, «Sarı balık,» dedi. «Şahane. Yarın sabah kahvaltıda yeriz.»</p>

  <p class="block6">Yukarı çıkıp kadının yanına, otların üzerine çöktü. «Aslında balık tutma hikâyesi Boris'ten uzaklaşabilmek için bir bahaneydi. Seni buraya dün bulduğum şeyden söz etmek için getirdim.» Köprünün yukarısındaki pembe kayaların oluşturduğu kemerin gerisini işaret etti. Royan dirseğinin üzerinde doğrularak dikkat kesildi.</p>

  <p class="block6">«Tabii onun araştırdığımız şeyle bir ilgisi olup olmadığını bilmiyorum. Ancak biri orada bazı şeyler yapmış.» Kadına kayanın yüzeyindeki kovuktan anlattı. «Uçurumun kenarından ta suyun hizasına kadar iniyor o kayalar. Suların yükseldiği düzeyin altında kalanlar iyice aşınmışlar. Daha yukarılardakilere erişemedim. Ama olduğum yerden bana kayanın yaptığı meyil nedeniyle rüzgâr ve yağmurdan korunmuşlar gibi geldi. Kaya bir dam görevi yapmış. Kovuklar bana sapasağlammış gibi gözüktüler. Aşağıdakilerden çok farklılar;»</p>

  <p class="block6">Royan, «Şimdi bundan ne sonuç çıkaracağız?» diye sordu.</p>

  <p class="block6">«Çok eski oldukları sonucunu. Bazalt çok sert. Suların aşağıdaki kovukları çok uzun bir sürede aşındırabildiği anlaşılıyor.»</p>

  <p class="block6">«O kovuklar neden oyuldu dersin?»</p>

  <p class="block6">İngiliz, «Bundan pek emin değilim,» diye itiraf etti.</p>

  <p class="block6">Royan, «Acaba bir tür iskelenin takılması için yapılmış olamazlar mı?» dedi. Nicholas bu sözlerden etkilendi.</p>

  <p class="block6">«İyi düşündün! Bu olabilir.»</p>

  <p class="block6">«Aklına başka bir şey geliyor mu?»</p>

  <p class="block6">Nicholas, «Geleneksel bir şey...» diye önerdi. «Dinle ilgili.» Royan'ın yüzündeki kuşkulu ifadeyi görünce gülümsedi.</p>

  <p class="block6">«Evet, pek de inandırıcı değil.»</p>

  <p class="block6">«Pekâlâ. O halde iskele fikrini inceleyelim. Neden birileri böyle bir vere iskele kurmak istesin?» Royan arkaüstü uzanıp, kopardığı bir otu düşünceli düşünceli dişlemeye başladı.</p>

  <p class="block6">Nicholas omzunu silkti. «iskeleye, uçurumun dibine inmek için bir merdiven bağlayacaklardı. Ya da bir köprü kuracaklardı.»</p>

  <p class="block6">«Başka?»</p>

  <p class="block6">«Aklıma başka bir şey gelmiyor.»</p>

  <p class="block6">Royan bir süre sonra başını salladı. «Benim de öyle.» Ot parçasını tükürdü. Neden buysa... o zaman bu proje onlar için çok önemliymiş. Anlattıklarından onun hayli büyük bir şey olduğu anlaşılıyor. Sürüyle adamı ve ağır malzemeyi taşıyacak kadar sağlammış.»</p>

  <p class="block6">«Kuzey Amerika'da kızılderililer ağlarla som balığı yakalamak için böyle çağlayanların üzerine iskeleler kurarlar.»</p>

  <p class="block6">Kadın, «Bu sularda çok balık var mı?» diye sordu.</p>

  <p class="block6">Nicholas yine omzunu silkti. «Bu soruyu kimse cevaplayamaz. Belki yüzyıllar önce vardı. Kimbilir?»</p>

  <p class="block6">«Orada gördüklerinin hepsi bu kadar mı?»</p>

  <p class="block6">«Kayanın yukarılarında, kovukların oluşturduğu iki sıranın tam ortasında kabartmaya benzeyen bir şey vardı.»</p>

  <p class="block6">Royan hızla doğrulup oturdu ve merakla adama baktı. «Onu iyice görebildin mi? Yazı ya da desen miydi? Oyma ne tarzdı?»</p>

  <p class="block6">«Şansım o kadar yardım etmedi. Daire çok Yukarıdaydı, aşağısı ise çok loştu. Hatta bunun kayadaki doğal bir kabartı olmadığından bile emin değilim.»</p>

  <p class="block6">Kadının büyük bir düşkırıklığına uğradığı belliydi. Ama kısa bir sessizlikten sonra, «Başka bir şey var mıydı?» diye sordu.</p>

  <p class="block6">Adam güldü. «Evet, bol bol su. Hızla akan su.»</p>

  <p class="block6">Royan öğrenmek istedi. «Kabartma olduğunu sandığın o şey konusunda ne yapmayı düşünüyorsun?»</p>

  <p class="block6">«Bu hiç hoşuma gitmiyorsa da oraya gidip tekrar bakmam gerekiyor.»</p>

  <p class="block6">«Ne zaman?»</p>

  <p class="block6">«Yarın Timka. Katedralin maqdas'ına gitme konusunda tek şansımız bu. Ondan sonra uçurumu incelemek için bir plan yaparız.»</p>

  <p class="block6">«Zamanımız azalıyor, Nicky. Oysa her şey çok ilginçleşmeye başlamıştı.»</p>

  <p class="block6">İngiliz, «Ya, ne demezsin?» diye mırıldandı. Royan adamın soluğunu dudaklarında hissetti. Çünkü iki âşık gibi yüzlerini birbirlerine iyice yaklaştırmışlardı. Royan sözlerinin başka bir anlama da geleceğini fark. ederek ayağa fırladı.</p>

  <p class="block6">Üzerindeki tozları silkeledi.</p>

  <p class="block6">«Sadece bir balık tuttun. Bununla sürüyle insanı doyuracaksın. Tekrar balık tutmaya başlasan iyi olur.»</p>

  <p class="softbreak"> </p>

  <p class="block6"><span class="text1">Başrahibin grubu getirmeleri için</span> görevlendirdiği iki debtera kalabalığın arasından yol açmaya çalışıyordu. Ama daha merdivene varamadan kalabalığın arasında kayboldular. Nicholas'la Royan da diğer çiftten ayrıldılar.</p>

  <p class="block6">İngiliz, Royan'a, «Peşimden ayrılma,» diyerek kolunu sıkıca yakaladı. Omzuyla yol açmaya çalıştı. Aslında o karmaşada Tessay'le Boris'ten bilerek uzaklaşmıştı. Ve her şey planladığı gibi gidiyordu. Sonunda terasın direklerinden birine ulaştılar. Nicholas sütuna sırtını dayadı. Böylece kimse onu itip kakamayacaktı. Adam oradan mağara-katedralin kapısını görebiliyordu. Royan önündeki adamların başlarının üzerinden ileriyi görebilecek kadar uzun boylu değildi.</p>

  <p class="block6">Nicholas bu yüzden kadını kaldırıp merdivenin tırabzanına oturttu. Sütuna iyice dayanmasını sağladı. Royan adamın omzuna sıkıca sarıldı. Çünkü ayağının dibindeki ' uçurumdan Nil'e yuvarlanması işten bile değildi.</p>

  <p class="block6">Dua eden yerlilerin sesleri hafif ve tekdüzeydi. On iki ayrı çalgıcı grubu davullarına vuruyor ve sistrum'larını sallıyorlardı. Her müzisyen grubu koruyucusunun etrafını sarmıştı. Büyük, parlak renkli bir şemsiyenin koruduğu şahane gösterişli elbiseleri olan reislerdi bunlar.</p>

  <p class="block6">Heyecan ve beklenti adeta pis kokular ve sıcak kadar şiddetliydi. Şarkı söyleyenlerin sesleri yükselirken bu da iyice arttı. Kalabalık tek organizma gibi dalgalanıp sallanmaya başladı. Tuhaf canlı bir amip gibi.</p>

  <p class="block6">Sonra birdenbire katedralin içinden pirinç çanların sesi geldi. Onlara hemen yüzlerce boru ve trompet karşılık verdi.</p>

  <p class="block6">Reislerin korumaları merdivenin yukarısından havaya ateş ettiler. Kiminde otomatik tüfekler vardı. AK47'lerin takırtısı, eski ağızdan dolma tüfeklerin gümbürtüsüne karışıyordu. Mavi barut dumanları cemaatin üzerine yayılırken kurşunlar kayalardan sekerek vınlaya vınlaya uçurumu aştılar. Kadınlar çığlıklar atarak, ulurcasına bağırdılar. Bu, garip, kanı donduran bir sesti. Adam ların yüzleri dini ateşle yanıyordu sanki. Dizüstü çömelip başlarını kaldırdılar. Tanrı'ya kendilerini kutsaması için yalvardılar. Kadınlar çocuklarını havaya kaldırırken, dini heyecanın neden olduğu gözyaşları kara yanaklarından aktı.</p>

  <p class="block6">Yeraltı kilisesinin kapısından rahipler ve keşişler çıktılar. En önde beyaz cüppeli debtera'lar vardı. Onları nehrin kıyısında vaftiz edilecek olan çömezler izledi. Royan, Tamre'yi gördü. Çocuk etrafındakilerden bir baş daha uzundu.</p>

  <p class="block6">Genç kadın kalabalığın üzerinden ona el salladı. Tamre onu gördü ve mahcup mahcup gülümsedi. Sonra debtera'ların peşinden nehre doğru indi.</p>

  <p class="block6">Artık akşam oluyordu. Uçurumun derinliklerini gölgeler gizliyordu. Mor tenteye benzeyen gökyüzünde ilk yıldızlar parlamaya başlamıştı. Keçi yolunun başlangıcında pirinç bir mangal yanıyordu. Her rahip bunun yanından geçerken sönük meşalesini mangala sokup yakıyor ve sonra havaya kaldırıyordu.</p>

  <p class="block6">Meşaleli alay kayanın yüzeyinden erimiş lavlar gibi akmaya başladı. Rahipler lirik bir ilahi söylerken, gümbürdeyen davulların sesleri karşı kıyıdaki kayalarda yankılanıyordu.</p>

  <p class="block6">Vaftiz adaylarını, parlak renkli cüppeleriyle rahipler izledi. Ellerinde ışıltılı pirinç ve gümüş haçlar, azizlerin resimleriyle bezenmiş, işlemeli ipek bayraklar vardı. Çıngıraklarını çalıyor, fifrelerini Ötüyorlardı. Gözleri, siyah yüzlerinde kayıp akları iyice belirginleşinceye kadar terliyor ve ilahi söylüyorlardı.</p>

  <p class="block6">Onların gerisinde görkemli kılıklara bürünmüş, mücevherli başlıklar giymiş, tabot'u taşıyan iki rahip geliyordu. Tabot'un üzerine yerlere kadar inen kırmızı bir örtü örtülmüştü. Çünkü o, kâfirlerin bakışlarıyla kirletilmemesi gereken, çok kutsal bir şeydi. Cemaat yeni bir heyecanla yere kapandı. Reisler bile kendilerini terasın kirli zeminine attılar. Bazdan o anki yoğun duyguları yüzünden ağlıyorlardı.</p>

  <p class="block6">Alayın en arkasından Jali Hora geliyordu. Mavi mühürlü taç yerine daha gösterişli bir şey takmıştı. Vaftiz tacını.</p>

  <p class="block6">Başrahibin sıska boynu ışıltılı maden ve parlak sahte taşlardan oluşan tacın ağırlığını kaldıramayacakmış gibiydi. İki debtera .sarsakça yürüyen başrahibi dirseklerinden tutmuş Nil'e inen merdivene doğru götürüyorlardı.</p>

  <p class="block6">Alay inerken merdivene en yakın olan yerliler ayağa kalkarak mangaldan meşalelerini yaktılar. Ve başrahibin peşinden indiler. Nicholas Royan'ı tırabzandan indirdi.</p>

  <p class="block6">«Etrafta kalabalık varken kiliseye girmeliyiz,» diye fısıldadı. «Böylece ne yaptığımız fark edilmez.» Kadının elini tuttu.</p>

  <p class="block6">Diğer eliyleyse fotoğraf makinesinin kayışını sıkıca kavramıştı. Terastaki kalabalığa karışarak onlarla sürüklendiler.</p>

  <p class="block6">Nicholas o arada kapıya yaklaşmaya çalıştı. Boris'le Tessay ileride, kalabalığın tam ortasındalardı. Ama onlar ikisini de görmemişlerdi. Nicholas karı kocaya gözükmemek için dizlerini büktü.</p>

  <p class="block6">İngiliz, Royan'la kilisenin kapısına ulaştığı zaman farkettirmeden kalabalıktan sıyrılmalarını sağladı. Alçak kapıdan boş ve loş salona girdiler. Adam gerçekten yalnız olup olmadıklarını anlamak için çabucak etrafına bakındı. Sonra yan duvarın önünden hızla ilerledi. İsten kirlenmiş örtülerin tavandan sarktıkları yere kadar gitti. Yünden dokunmuş kalın örtüyü kaldırıp, Royan'ı yanına çekti. Böylece örtünün altına saklandılar.</p>

  <p class="block6">Tam zamanında davranmışlardı. Çünkü duvara yapıştıktan sırada qiddist'ten ayak seslerinin yaklaştığını duydular.</p>

  <p class="block6">Nicholas örtünün yanından baktı. Beyaz cüppeli dört rahibin dış salonu aştıklarını gördü. Adamlar dışarı çıkarak ana kapıyı arkalarından kapattılar. Dışardaki kol yerine indirilirken boğuk bir gürültü duyuldu. Sonra mağaraya derin bir sessizlik çöktü.</p>

  <p class="block6">Nicholas, «Bu aklıma gelmemişti,» diye fısıldadı. «Bizi içeri kapattılar.»</p>

  <p class="block6">Royan hemen cevap verdi. «Hiç olmazsa bizi rahatsız eden olmayacak. Hemen çalışmaya başlayabiliriz.»</p>

  <p class="block6">Saklandıkları yerden usulca çıktılar. Qiddist'in kapısına gittiler. Nicholas orada durdu. Kadını kolundan tutup uyardı.</p>

  <p class="block6">«Bundan sonrası yasak bölge. Bırak da ben önden gidip etrafı kolaçan edeyim.»</p>

  <p class="block6">Ancak kadın kesin bir tavırla başını salladı. «Beni burada bırakamazsın. Ben de sonuna kadar seninle geleceğim.»</p>

  <p class="block6">Adam tartışmanın bir yaran olmayacağını anladı.</p>

  <p class="block6">«Öyleyse gel.» Royan'ı basamaklardan orta salona çıkardı.</p>

  <p class="block6">Burası diğer salondan küçük, tavanı da daha alçaktı. Duvarlardaki örtüler fazla süslüydüler. Ve diğerleri kadar eskimemişlerdi. Zemin çıplaktı. Sadece ortaya elle yontulmuş kalaslarla bir üçgen yapılmış, üzeri pirinç lambalar dizilmişti. Lambaların fitilleri erimiş yağda yüzüyordu. Salonu yalnızca bunlar aydınlatmaktaydı. Bu nedenle tavan ve köşeler gölgeler içindeydi.</p>

  <p class="block6">Maqdas'in kapısına doğru giderlerken Nicholas fotoğraf makinesinin çantasından iki cep feneri aldı. Birini kadına verdi.</p>

  <p class="block6">«Yeni pil taktım. Ama yine de dikkatli kullan. Bütün geceyi burada geçirebiliriz.»</p>

  <p class="block6">Kutsal yerin kapısının önünde durdular. Nicholas kapının kanatlarını çabucak inceledi. Üzerlerinde Aziz Frumentius'un kabartma resimleri vardı. Aziz, sağ elini kutsar gibi kaldırmıştı, başının etrafındaki ilahi hâle ışıldıyordu.</p>

  <p class="block6">Nicholas, «İlkel bir kilit,» diye mırıldandı. «Yüzlerce yıllık olmalı. Kilidin diliyle yuvanın arasından şapkanı atabilirsin.»</p>

  <p class="block6">Elini çantaya sokup bir ketherman aleti çıkardı. «Çok kullanışlı bir şey. Bununla, bir atın toynağından çakıl çıkarmaktan bekâret kemeri açmaya kadar her şeyi yapabilirsin.»</p>

  <p class="block6">Kilidin önünde diz çöküp, aletin birkaç ucundan birini açtı. Adam çalışırken Royan onu endişeyle seyrediyordu. Kilit hafif bir çatırtıyla açılırken de irkildi.</p>

  <p class="block6">Royan, «Sen o suçlu çocuklardan miydin?» diye sordu. «Pek çok yeteneğinin arasında hırsızlık da mı var?»</p>

  <p class="block6">«Bunu bilmek isteyeceğini .tanınıyorum.» Nicholas ayağa kalkarak kapının kanatlarından birine omzuyla dayandı. Bu arada yağlanmamış menteşeleri inledi. Nicholas kanadı içeri süzülebilmelerini sağlayacak kadar araladı. Sonra da hemen arkalarından kapattı.</p>

  <p class="block6">İkisi yan yana maqdas'in eşiğinde durup hayranlıkla etraflarına batandılar.</p>

  <p class="block6">Kutsal yer küçük bir odaydı. İkisinin de tahmin ettiğinden daha küçüktü. Nicholas odayı on iki adımda aşabilirdi. Kubbe biçimi tavan öyle alçaktı ki, İngiliz ayaklarının ucunda yükseldiği takdirde parmaklarıyla ona dokunabilirdi.</p>

  <p class="block6">Duvarlardaki yerden tavana kadar yükselen raflara inananların armağanları ve sunakları, süslü gümüş çerçeveli Bizans stilinde Teslis ve Meryem'in ikonaları dizilmişti. Bundan başka azizlerin ve imparatorların heykelcikleri, parlak madenlerden yapılmış madalyonlar ve çelenkler, kaplar, kupalar, mücevherli kutular, çok kollu şamdanlar vardı.</p>

  <p class="block6">Şamdanlarda yanan mumların ışığı sönük ve titrekti. Bu, değerli ve değersiz eşyalardan, hazinelerden ve kıymetsiz, cicili bicili şeylerden oluşan bir koleksiyondu. Bunları yüzyıllar boyunca imparatorlar ve reisler inançlarının bir simgesi olarak sunmuşlardı.</p>

  <p class="block6">Odanın ortasında sedir ağacından yapılmış mihrap vardı. Bunun panolarına türlü sahneler oyulmuştu: Vahiy ve Yaratış, İgva ve Cennetten Kovulma, Kıyamet Günü. Mihrap örtüsü ham ipekten, tığla örülmüştü. Haç ve kupa işlenmiş som gümüştendi. Başrahibin tacı mumların ışığında parıldıyordu. Taita'nın mührü bunun tam ortasındaydı.</p>

  <p class="block6">Royan ilerleyip mihrabın önünde diz çöktü. Başını eğerek duaya başladı. Nicholas kadın ayağa kalkıncaya kadar kapının önünde saygıyla bekledi. Sonra da Royan'ın yarıma gitti.</p>

  <p class="block6">«Tabot taşı!» Adam mihrabın gerisini işaret ediyordu. Birlikte ilerlediler. Maqdas'in dibinde, altın ve gümüş ipliklerle işlenmiş kalın damas örtülü bir şey vardı. Örtünün altından ölçülerinin hoş ve zarif olduğu anlaşılıyordu. Bir insan boyunda ve inceydi. Kaideye benzer bir tepesi vardı.</p>

  <p class="block6">İkisi de bunun etrafında döndüler. Örtülü şeye merakla bakıyorlardı. Ama ona dokunmak örtüyü açmak istemiyorlardı.</p>

  <p class="block6">Boşuna beklemiş olabilirlerdi. O zaman umutları sönecekti. Her şey Nil denilen kazana akan nehrin suları gibi köpük köpük olup dağılacaktı sanki. Nicholas içinde bulundukları gerilimden kurtulmak için tabot taşına bakmaktan vazgeçti.</p>

  <p class="block6">Kutsal yerin dibindeki çubuk çubuk kapıya döndü.</p>

  <p class="block6">«Aziz Frumentius'un mezarı,» diyerek oraya doğru gitti. Royan da onu izledi. İkisi yan yana zamanla kararmış olan tahtadaki açıklıktan içeri baktılar. Mezar karanlıktı. Nicholas açıklıkların birinden feneri uzatıp düğmesine bastı.</p>

  <p class="block6">Mezarı renklerden oluşan müthiş bir ışık aydınlattı o zaman. Gözleri buna ancak birkaç saniye sonra alışabildi. Ve Royan yüksek sesle inledi.</p>

  <p class="block6">«Ah, Tanrım!» Hummalıymış gibi titremeye başladı. Yüzünün rengi soldu.</p>

  <p class="block6">Tabut, hücreye benzeyen mezarda, dip duvardaki raf gibi bir yere konulmuştu. Tabutun üzerinde ölünün resmi vardı.</p>

  <p class="block6">Renkler solmuş ve boyaların çoğu dökülmüştü. Ama ölünün beyaz yüzü ve kızılımsı sakalı hâlâ seçilebiliyordu.</p>

  <p class="block6">Royan'ın hayretinin tek nedeni bu değildi. Kadın tabutun durduğu rafın yukarısında ve iki yanındaki renk renk duvarlara bakıyordu. Her santimi çok karmaşık ve ayrıntılı resimlerle süslenmişti. Üstelik bu resimler bin yıl dayanmışlardı.</p>

  <p class="block6">Nicholas büyük bir hayranlıkla fenerin ışığını duvarlarda dolaştırdı. Royan'sa sanki yere yığılmaktan korkuyormuş gibi onun kolunu sıkıca tutuyordu. Kadın tırnaklarını adamın derisine batırdı, ama İngiliz bunu farketmedi bile.</p>

  <p class="block6">Duvarlarda çeşit çeşit sahneler vardı: Nehrin sonsuz mavi sularında korkunç bir şekilde savaşan kalyonlar. Av.Suaygırları, uzun dişleri ışıldayan filler. Öfke ve kan dökme isteğiyle savaşan zırhlı, tüylü miğferli askerler. Dar duvarda dönerek birbirlerine saldıran ve çılgınca ilerleyişleri yüzünden kalkan tozların arasında zorlukla görülebilen bölük bölük savaş arabaları.</p>

  <p class="block6">Her resme ön plandaki uzun boylu kahraman hakimdi. Bir sahnede yayını iyice germişti. Bir diğerinde bronz kılıcını Yukarı kaldırmıştı. Düşmanları karşısında ürküyorlardı. Kahraman onları ayaklarının altında eziyor ya da kesik kafaları bir demet çiçek gibi topluyordu.</p>

  <p class="block6">Nicholas ışığı bu şahane sanat eserlerinin üzerinde dolaştırdı. Sonra da çürüyen tabutun yukarısındaki duvarı tamamıyla kaplayan panonun üzerinde durdu. Burada da taunlara benzeyen adam savaş arabasıyla ilerliyordu. Bir elinde yayı, diğerindeyse mızrakları vardı. Miğfer giymemişti, başı açıktı. Saçı örülüydü. Bir aslanın kuyruğuna benzeyen bu kalın, sarı örgü rüzgârda uçuyordu. Yüzünde soylu ve gururlu bir ifade vardı. Bakışları sert ve amansızdı.</p>

  <p class="block6">Resmin altına klasik Mısır hiyeroglifiyle birkaç satır yazılmıştı. Royan hayranlık dolu bir fısıltıyla yazıyı çevirdi.</p>

  <p class="block10">"Mısır'ın büyük aslanı.</p>

  <p class="block10">Yüz binin en iyisi.</p>

  <p class="block10">Altın cesaretin sahibi.</p>

  <p class="block10">Firavunun tek dostu.</p>

  <p class="block10">Bütün Tanrıların cengâveri.</p>

  <p class="block10">Sen sonsuza kadar yaşa!»</p>

  <p class="block6">Royan'ın Nicholas'ın kolunu kavramış olan eli titriyordu. Sonunda duygularının etkisiyle boğulurcasına sustu. Hafifçe hıçkırdı. Sonra başını sallayarak kendini topladı.</p>

  <p class="block6">Usulca, «Ressamı biliyorum,» dedi. «Tam beş yıl onun eserlerini inceledim.» Derin bir soluk aldı. «Esir Taita'nın hemen hemen dört bin yıl önce bu duvarları süslediğinden ve mezarı hazırladığından kesinlikle eminim.» Tabutun durduğu rafın yukarısındaki taşa oyulmuş olan adını işaret etti. «Bu bir Hıristiyan azizinin mezarı değil. Yüzyıllar önce yaşlı bir rahip burayı şans eseri bulmuş ve cahilliği yüzünden buraya kendi dini adına el koymuş olmalı.» Yine titrek bir soluk aldı. «Şuraya bak! Bu Tanus'un mührü. Bütün Mısır ordularının komutanı, Kraliçe Lostris'in âşığı ve sonradan Firavun Tamose adını alan Prens Memnon'un asıl babası Efendi Harreb'in mührü.»</p>

  <p class="block6">Bir süre ikisi de konuşmadılar. Bulduktan şeyin uyandırdığı şaşkınlık yüzünden bir şey söyleyecek halde değillerdi.</p>

  <p class="block6">Sonunda Nicholas sessizliği bozdu.</p>

  <p class="block6">«Demek hepsi doğru. Yedinci Papirüs'ün sim burada. Tabii onun anahtarını bulabilirsek.»</p>

  <p class="block6">Kadın da yavaşça, «Evet,» dedi. «Anahtar. Taita'nın taş kitabesi.» Tekrar tabot taşına dönerek ağır ağır, adeta korkuyla yaklaştı. «Ona bakamayacağım, Nicky! Onun umduğumuz şey olmamasından korkuyorum. Bunu sen yap!»</p>

  <p class="block6">Nicholas doğruca sütuna gitti ve bir sihirbaz gibi abartılı hareketlerle üzerindeki damas örtüyü aldı. İkisi de ortaya çıkan lekeli pembe granit sütuna baktılar. Bir seksen santim boyunda, kaidesi otuz santim genişliğindeydi. Yassı tepesindeki kaideyse bunun yarısı kadardı. Granit cilalanmış ve sonra da üzerine hiyeroglifler oyulmuştu. Royan yaklaşıp soğuk taşa dokundu. Hiyerogliflere uzun uzun parmaklarını sürdü.</p>

  <p class="block6">Royan, «Taita'nın bize yazdığı mektup,» diye fısıldayarak sıkışık yazıların arasından kırık kanatlı şahin sembolünü seçti.</p>

  <p class="block6">Titremekte olan ince, uzun parmağını üzerinde dolaştırdı. «Bunu hemen hemen dört bin yıl önce yazdı. Yüzyıllar boyunca bıraktıklarını okuyup anlamamızı bekledi. Bak imzasını nasıl atmış.» Ağır ağır granit sütunun etrafında dolaştı.</p>

  <p class="block6">Her tarafını inceleyerek gülümsedi ve başını salladı. Arada bir kaşlarını çatıyor, sonra tekrar gülümsüyordu. Sanki okuduğu bir aşk mektubuydu.</p>

  <p class="block6">Nicholas, «Onu bana oku,» dedi. «Bu yazılar benim için çok karmaşık, hiyeroglifleri seçiyorum, ama anlamı kavrayamıyorum. Neyi kastettiğini de açıkla.»</p>

  <p class="block6">«Bu tam Taita'dan beklenecek bir şey.» Royan güldü. Sonunda hayranlık ve hayreti yerini heyecana bırakmıştı. «Taita her zamanki gibi kaprisli. Ve esrarlı şeyler söylüyor.» Sanki sevdiği ama kendisini kızd<span class="calibre4">ı</span> eski bir dosttan söz ediyordu. Bütün bunlar şiir halinde. Herhalde Taita bir şifre kullandı.» Hiyeroglifle yazılmış bir satın seçti ve parmağıyla izleyerek yüksek sesle okudu. «Akbaba güneşi selamlamak için dev kanatlarının üzerinde yükseliyor. Çakal uluyor ve dönerek kaçıyor. Nehir toprağa doğru akıyor. Kutsal yerleri kirleten sizler, dikkatli olun!</p>

  <p class="block6">Yoksa bütün Tanrıların gazabı sizi bulur.»</p>

  <p class="block6">Adam, «Anlamsız sözler bunlar,» diye itiraz etti. «Hiçbir anlam çıkmıyor.»</p>

  <p class="block6">«Ah, pekâlâ da çıkıyor. Taita'nın sözleri her zaman mantıklıdır. Tabii dolambaçlı şeylerden hoşlanan adamın kafasının nasıl çalıştığını anlamak gerekir.» Dönüp İngiliz’e baktı. «Suratını asma, Nicky. Taita'nın yazdıklarını Times gazetesinin baş makalesi gibi okuyamazsın ki. Taita bize bir bilmece soruyor. Bunu çözmek için haftalar ve hatta belki aylar gerekebilir.»</p>

  <p class="block6">«Kesin olan bir tek şey var. Bilmeceyi çözmeye çalışırken burada, maqdas'ta haftalarca ya da aylarca kalamayız. Haydi, çalışmaya başlayalım.» .</p>

  <p class="block6">«Önce fotoğraflar.» Kadın hemen ciddi bir tavır takındı. «Ondan sonra hiyeroglifleri yumuşak kalem sürerek kâğıda geçirebiliriz.»</p>

  <p class="block6">Nicholas fotoğraf makinesinin çantasını yere koydu ve açmak için yere diz çöktü. «Önce iki makara renkli film çekeceğim. Sonra da polaroidi kullanacağım. Renkli filmler banyo edilinceye kadar polaroid fotoğraflar üzerinde çalışırız.»</p>

  <p class="block6">Nicholas dizlerinin üzerinde sütunun etrafında dolanırken, kadın onun yolundan çekildi. Adam resimlerin düzgün çıkması için fotoğrafları uygun açılardan almaya çalışıyordu. Sütunun dört yanının da birkaç resmini çekti. Süreyi ve ışık ayarını devamlı değiştirdi.</p>

  <p class="block6">Royan onu uyardı. «Bütün filmi harcama. Mezarın duvarlarının fotoğraflarının da çekilmesi gerekiyor.»</p>

  <p class="block6">Nicholas itaatle çubuklu kapıya giderek kilidi inceledi. «Bu diğer kapıdakinden daha karmaşık. Zarar verebilirim. Bence yakalanma tehlikesini göze almaya değmez.»</p>

  <p class="block6">Kadın, «iyi ya,» diyerek başını salladı. «Resimleri çubukların arasından çek.»</p>

  <p class="block6">Nicholas makinesini bir aralıktan iyice uzatarak fotoğraf çekmeye çalıştı. Uzaklığı hesaplıyordu. Sonunda, «Hepsi bu kadar,» dedi. «Şimdi sıra polaroidte.» Fotoğraf makinelerini değiştirerek bütün işlemi tekrarladı. Ama bu kez Royan oranların anlaşılması için sütunun yanında durup bir mezura tuttu.</p>

  <p class="block6">Nicholas her çekişte resmi incelemesi için Royan'a verdi. Bir iki tanesinde ışık ya fazla ya da az gelmişti. Bazılarıysa kadının şu ya da bu nedenle hoşuna gitmedi. Ve İngiliz’den tekrar çekmesini istedi.</p>

  <p class="block6">Hemen hemen iki saat çalıştılar. Polaroidle tüm resimleri çektiler. Nicholas yumuşak kâğıt çıkardı. Royan'la birlikte kâğıdı sütunun bir yüzüne yerleştirip, bantlarla tutturdular. Sonra adam yukarıdan, kadın da aşağıdan çalışmaya başladı. İkisi de füzenle karalayarak oymaları kâğıda geçirdiler.</p>

  <p class="block6">«Taita'yla ilgilenirken bunun ne kadar önemli olduğunu öğrendim. Asıl belgeyle çalışamayacaksan, elinde bunun tam bir kopyası olmalı. Bazen oymanın ufak bir ayrıntısı yazının bütün anlamını değiştirebiliyor. Taita'nın sözlerinin gerisinde başka şeyler gizli. Nehir Tanrısı kitabında onun kendini büyük bir bilmece ve kelime oyunu ustası saydığını herhalde okudun. En büyük bao şampiyonu olduğunu da O şimdi neredeyse.oyunun sürdüğünü biliyor. Yaptığımız her hareket onu eğlendiriyor. Taita'nın kıkır kıkır gülerek sevinçle ellerini ovuşturduğunu hayal edebiliyorum.»</p>

  <p class="block6">«Fazla hayalcisin, kızım.» Nicholas çalışmasını sürdürdü. «Ama ne demek istediğini anlıyorum.»</p>

  <p class="block6">Desenleri kâğıda geçirme işi dikkat isteyen, tekdüze, sıkıcı bir işti. İkisi de dizleri ve ellerinin üzerinde ya da çömelerek saatlerce çalıştılar. Sonunda Nicholas geriledi ve ağrıyan sırtını ovuşturdu.</p>

  <p class="block6">«Tamam. İşte oldu.»</p>

  <p class="block6">Kadın da doğrulup onun yanında durdu. «Saat kaç?» Nicholas saatine bir göz attı. «Sabahın dördü. Ortalığı toplasak iyi olur. Geride hiçbir iz bırakmamalıyız.»</p>

  <p class="block6">Royan, «Son bir şey,» diyerek kâğıdın bir parçasını yırttı. Başrahibin tacının durduğu mihraba giderek kâğıdı çabucak ortadaki seramik mührün üzerine bantladı. Kâğıdı karalayarak kırık kanatlı şahin şeklini çizdi. Uzun kâğıtları katlayıp çantaya koymasına yardım etmek için Nicholas'ın yarıma döndüğü zaman, «Bu da şans için,» diye açıkladı. Sonra yerdeki bantları ve filmlerin üzerinden çıkan kâğıttan topladılar. Granit sütunu örtmeden önce Royan sanki ondan sonsuza kadar ayrılıyormuş gibi kitabeyi okşadı. Sonra da Nicholas'a başıyla işaret etti. Adam sütunu örttü. Onun eskisi gibi durması için biraz uğraştılar. Pirinçli kapıda durup maqdas'a son kez baktılar. Sonra adam kapıyı biraz araladı.</p>

  <p class="block6">«Haydi gidelim.» Royan dışarı süzüldü, İngiliz de onu izleyerek kilisenin qiddish’ine çıktı. Kapıyı kilitlemek yalnızca bir dakikasını aldı.</p>

  <p class="block6">Kadın, «Ana kapıdan nasıl çıkacağız?» diye sordu.</p>

  <p class="block6">«Buna gerek olacağını sanmıyorum. Rahiplerin hücrelerinden doğruca qiddish'e girdikleri belli. Onlar ana kapıdan ender girip çıkıyorlar.» Salonun ortasında durarak etrafına dikkatle baktı. «Rahiplerin kaldığı bölüme gidiyorsa bu tarafta olmalı.» Sevinçle durakladı. «Hah! Keşişlerin ayaklarının yüzyıllar boyunca aşındırdıkları yeri görebiliyor musun?» Yan duvarın yakınındaki eskiyip aşınmış taşları işaret etti. «Ayrıca şu duvar örtüsündeki kirli parmak izlerine de bir bak.» Çabucak ilerleyerek örtüyü açtı. «Ah, tahmin etmiştim!» Bunun gerisinde dar bir kapı vardı. «Peşimden gel.»</p>

  <p class="block6">Kendilerini yaşayan kayalara oyulmuş bir dehlizde buldular. Nicholas feneri yaktı ama eliyle de ışığı maskeledi. «Bu taraftan.»</p>

  <p class="block6">Koridor dik bir açı yapıyordu. İleride donuk bir ışık vardı. Nicholas feneri söndürüp Royan'la ilerledi. Şimdi burunlarına bayat yiyecekle birlikte insan kokusu geliyordu. Bir keşişin kayaya oyulmuş, kapısız hücresinin önünden geçtiler.</p>

  <p class="block6">Nicholas feneri yakıp içeriye tuttu. Hücre boştu. Duvarda bir haç asılıydı. Aşağısında da bir ranza vardı. Başka eşya yoktu. Kadınla adam buna benzeyen on iki kadar hücrenin önünden geçtiler.</p>

  <p class="block6">Dehlizdeki diğer dönemeçte Nicholas durakladı. Yüzüne hafif bir rüzgâr, burnuna da temiz hava kokusu gelmişti. «Bu taraftan,» diye fısıldadı.</p>

  <p class="block6">Hızla ilerlediler. Sonra Royan arkadan adamın omzunu kavrayarak durmasını sağladı.</p>

  <p class="block6">Nicholas, «Ne?..» diyecek oldu ama Royan onu susturmak için omzunu sıktı. Adam da o zaman o sesi duydu. İnsan sesiydi bu, dehlizlerden oluşan labirentte garip bir şekilde yankılanıyordu.</p>

  <p class="block6">Sonra bunu tuhaf, insanı etkileyen bir feryat izledi. Sanki bir ruh acıyla inleyip hıçkırıyordu. Adamla kadın yakalanmadan oradan kaçabilmek için sessizce ilerlediler. Ne var ki ses gitgide yükseliyordu.</p>

  <p class="block6">Nicholas kadını fısıltıyla, «Tam ilerimizde...» diyerek uyardı. «Kapının önünden sessizce geçmemiz gerekiyor.»</p>

  <p class="block6">Şimdi koridordaki hücrelerin birinden süzülen sarı ışığı görebiliyorlardı. Sonra yine o kalpleri sızlatan kadın feryadı duyuldu. Bu, koridorda yankılanıp Royan'la İngiliz’in duraklamalarına neden oldu.</p>

  <p class="block6">Royan, «Bir kadın sesi...» diyerek soludu. «Ne oluyor?» Ama Nicholas başını sallayarak onu susturdu. İlerlediler.</p>

  <p class="block6">Işıklı hücrenin önünden geçmeleri gerekiyordu. Nicholas sırtını karşı duvara dayayarak usul usul kaydı, Royan da onu izledi. Cesaretlenmek için adamın kolunu sıkıca tutuyordu.</p>

  <p class="block6">Hücrenin içerisine bakarlarken kadın tekrar bağırdı. Ancak bu kez sesine bir erkeğinki de karıştı. Bu, sözsüz bir düetti.</p>

  <p class="block6">Dayanılmaz bir ihtirasın vahşice azabını yansıtıyordu.</p>

  <p class="block6">Ranzada çıplak bir çift yatıyordu. Sevişiyorlardı. Kadın başını sağa sola çeviriyor ve haykırıyordu. Sonra gözlerini açtı ve dışarıda donmuş gibi duran Royan'la Nicholas'a baktı. Ama ihtirasının şiddetinden körleşmişti. Onları görmeden âşığına haykırdı yine.</p>

  <p class="block6">Nicholas, Royan'ı oradan götürdü. Geçitte sessizce ilerlediler ve sonunda boş terasa çıktılar. Merdivenin altında durarak Nil'in kokusunu taşıyan tattı, serin havayı içlerine çektiler.</p>

  <p class="block6">Royan yavaşça, «Tessay, Mek'in oldu,» dedi.</p>

  <p class="block6">Nicholas başını salladı. «Hiç olmazsa bu gece.»</p>

  <p class="block6">Royan, «Hayır,» diye itiraz etti. «Onun yüzünü gördün, Nicky. Tessay artık Mek Nimmur'a ait»</p>

  <p class="softbreak"> </p>

  <p class="block6"><span class="text1">Kampa vardıkları sırada şafak</span> uçurumdaki kayaları gül ve şarap rengine Doyuyordu. Royan'ın kulübesinin kapısında birbirlerinden ayrıldılar.</p>

  <p class="block6">Kadın Nicholas'a, «Çok yoruldum,» dedi. «Heyecandan mahvoldum. Beni ancak öğleye görebileceksin.»</p>

  <p class="block6">Nicholas başını salladı. «İyi fikir! İstediğin kadar uyu. Bu gece topladığımız malzemeyi incelerken kafanın çok iyi çalışmasını istiyorum.»</p>

  <p class="block6">Ne var ki Nicholas daha öğle olmadan uyandırıldı. Boris onun kulübesine dalarak, «Kalk, İngiliz,» diye böğürdü.</p>

  <p class="block6">«Seninle konuşmam gerekiyor. Uyan be adam, uyan!»</p>

  <p class="block6">Nicholas döndü ve cibinliğin altından elini uzatarak kol saatini aldı. «Kahretsin! Ne istiyorsun, Brusilov?»</p>

  <p class="block6">«Karım! Karımı gördün mü?»</p>

  <p class="block6">«Karının benimle ne ilgisi var?»</p>

  <p class="block6">«Kaçtı o! Tessay'i dün geceden beri hiç görmedim!»</p>

  <p class="block6">«Ona nasıl davrandığını gördükten sonra bu beni hiç de şaşırtmadı! Haydi artık git de uyuyayım.»</p>

  <p class="block6">«O kaltak, kara herif Mek Nimmur'la kaçtı. Ben aralarında neler olduğunu biliyorum. Tessay'i korumaya çalışma, İngiliz. Burada olan her şeyden haberim var. Karımı korumaya, işi idareye çalışıyorsun. Bunu itiraf et.»</p>

  <p class="block6">«Kulübemden çık, Boris! Beni o pis özel yaşamına karıştırmaya kalkma!»</p>

  <p class="block6">«Geçen gece o shufta'yla post yüzme kulübesinde konuştuğunu biliyorum. Bunu inkâr etme, İngiliz. Sen de bu işin içindesin.»</p>

  <p class="block6">Nicholas cibinliği açıp yataktan fırladı. «Seni hayvan herif! Benimle doğru dürüst konuş!»</p>

  <p class="block6">Boris geri geri kapıya doğru gitti. «Tessay'in o herifle kaçtığını biliyorum! Bütün gece nehrin kıyısında onları aradım.</p>

  <p class="block6">Ama gitmişler. Shufta'nın adamlarının çoğu da öyle.»</p>

  <p class="block6">«Aferin Tessay'e. Hiç olmazsa bu kez erkekler konusunda zevk sahibi olduğunu göstermiş.»</p>

  <p class="block6">«O kaltağın bana bunu yapmasına izin vereceğimi mi sanıyorsun? Eğer öyleyse yanılıyorsun, çok yanılıyorsun! Onları izleyecek ve ikisini de öldüreceğim. Hangi yöne gittiklerini biliyorum. Benim ahmağın teki olduğumu sanıyorsun. Ama Mek Nimmur'la ilgili her şeyi biliyorum. Ben gizli servis şefiydim...» Rus ağzından kaçırdıklarını farkederek birdenbire sustu. «O herifi karnından vuracağım. Tessay denen o fahişe de bunu seyredecek.»</p>

  </body>
</html>