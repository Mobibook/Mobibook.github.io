<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
<p class="block6">«Mek Nimmur'un peşinden gideceksen geri dönemeyeceksin demektir.»</p>

  <p class="block6">«Sen beni tanımıyorsun, İngiliz. Bir gece, bir şişe votkayı devirdiğimde beni yendin. Bu yüzden de kolaylıkla alt edilebilecek biri olduğumu sanıyorsun, da? Eh, Mek Nimmur kolay bir adam olup olmadığımı öğrenecek.»</p>

  <p class="block6">Boris kulübeden fırladı. Nicholas, şortunun üzerine bir gömlek giyerek onun peşinden gitti. Boris kulübesinde çantasına gerekli birkaç şey atmıştı. Şimdi 3006 av tüfeğini dolduruyordu.</p>

  <p class="block6">Nicholas daha mantıklı bir tavırla, «Bırak gitsinler, Boris,» diye önerdi. «Mek, sert bir adamdır. Ondan daha serti olamaz. Yanında elli adamı da var. Sen bir kadını zorla yanında tutamayacağını bilecek yaştasın. Bırak Tessay gitsin.»</p>

  <p class="block6">«Onu yanımda tutmak istemiyorum. Bütün istediğim Tessay’ı öldürmek. Safari sona erdi, İngiliz.» Bir deri parçasına takılı anahtarları Nicholas'ın ayaklarının dibine fırlattı. «İşte Land Cruiser'in anahtarları. Buradan Addis Ababa'ya kendi başına gidebilirsin. Sana bakmaları ve elini tutmaları için en iyi adamlarımdan dördünü burada bırakacağım. Büyük kamyonu bana bırak, onu ben kullanacağım. Addis Ababa'ya vardığında Land Cruiser’ın anahtarlarını iz sürücüm Ally’ye ver. Ben onu daha sonra nerede bulacağımı biliyorum. Safariyi yanda kestiğim için sana olan borcumu da yollayacağım. Endişelenme. Ben prensip sahibi bir adamım.»</p>

  <p class="block6">Nicholas, «Bundan nasıl şüphe ederim,» diyerek güldü. «Güle güle, dostum. Şansın açık olsun. Mek Nimmurla karşılaşacaksan şansa ihtiyacın olacak.»</p>

  <p class="block6">Boris avının birkaç saat gerisindeydi. Rus, kamptan ayrılır ayrılmaz patikadan koşarak indi ve Sudan sınırına doğru giden yola saptı. Rahatlıkla, bir iz sürücü gibi koşuyordu.</p>

  <p class="block6">Votkaya rağmen hâlâ formunda gibi görünüyor... Onun arkasından bakan Nicholas istemeden de olsa etkilenmişti.</p>

  <p class="block6">Acaba bu hızı ne kadar sürdürebilecek.»</p>

  <p class="block6">Nicholas kulübesine doğru gitti. Ama tam Royan'ınkinin önünden geçerken kadın kapıdan başını uzattı. «O bağırıp çağırmalar da neydi? Boris'le aranızda yine ufak bir anlaşmazlık çıktı sandım.»</p>

  <p class="block6">«Tessay kaçmış. Boris onun Mek'le gittiğini tahmin ediyor. Şimdi onların peşinde»</p>

  <p class="block6">«Ah, Nicky! Onları uyaramaz mıyız?»</p>

  <p class="block6">«Bu imkânsız. Ama Mek bunamadıysa Boris'in peşlerine takılacağını tahmin etmiştir. Hatta belki de Rus’la hesaplaşmak için böyle bir şeyi bekliyor. Hayır, Mek'in bizim yardımımıza hiç ihtiyacı yok. Haydi uyu artık.»</p>

  <p class="block6">«Uyuyabilmem imkânsız. Çok heyecanlıyım. Dün gece çektiğimiz fotoğraflara bakıyordum. Taita bize pek çok ipucu bırakmış. Gel şuna bir bak.»</p>

  <p class="block6">Adam numaradan yalvardı. «Bırak da bir saat daha uyuyayım.»</p>

  <p class="block6">«Hemen gel. Hatta daha da çabuk.» Kadın gülüyordu.</p>

  <p class="block6">Royan resimleri ve füzenle karaladıkları kâğıtları kamp masasına yaymıştı. İngiliz’e yanına oturması için işaret etti. «Sen horul horul uyurken ben bazı şeylerin anlamlarını çözdüm.» Dört polaroid resmi yan yana koyarak, büyütecini üzerlerine yerleştirdi. Bu, arazide ölçümler yapan teknisyenlerin kullandığı tipte, katlanır bacakları olan bir modeldi.</p>

  <p class="block6">Büyütecin altında fotoğrafların bütün ayrıntıları gözüküyordu. «Taita, her sütunun yukarısına yılın mevsimlerinden birinin adını yazmış. Bahar, yaz, sonbahar, kış. Sence neyi kastediyordu?»</p>

  <p class="block6">«Sayfaların numaralarını mı?»</p>

  <p class="block6">Royan başını salladı. «Ben de öyle düşündüm. Mısırlılar baharın bütün yeni yaşamların başlangıcı olduğunu düşünürlerdi. Taita da böylece sütunların yüzeyindeki yazıların hangi sırayla okunmaları gerektiğini açıklıyor. İşte bu bahar.» Resimlerden birini seçti. «Ölüler Kitabı'ndan bilinen dört bölümü tekrarlayarak başlıyor. 'Ben, sonsuzluğun karanlık okyanusunun üzerinden hafifçe esen ilk rüzgârım. Şafak rüzgârında uçan beyaz bir tüy. Ben Ra'yım. Ben her şeyin başlangıcıyım. Ben sonsuza kadar yaşayacağım. Hiçbir zaman ölmeyeceğim!'» Başını kaldırıp adama baktı.</p>

  <p class="block6">«Bildiğim kadarıyla asıl metinden pek farklı değil. Bence bunları şimdilik bir kenara bırakalım. Sezgilerim öyle söylüyor.</p>

  <p class="block6">Daha sonra onlarla ilgilenebiliriz.»</p>

  <p class="block6">Nicholas, «Sezgilerine uyalım,» dedi. «Ondan sonraki bölümü oku.»</p>

  <p class="block6">Royan büyüteci resmin üzerine tuttu. «Bunu okurken sana bakamayacağım. Taita aklına estiği zaman Rabelais kadar kabalaşabiliyor.</p>

  <p class="block6">Her neyse... Okuyorum. 'Tanrıça'nın kızı anasını özlüyor. Onunla buluşmak için aceleyle giderken bir dişi aslan gibi kükrüyor. Dağdan sıçrıyor ve dişleri bembeyaz. O bütün dünyanın fahişesi. Rahim yolundan işiyor, seller akıyor.</p>

  <p class="block6">Rahim yolu sürüyle erkeği yuttu. Seksi duvarcıları ve taş ustalarını yiyor. Rahim yolu bir ahtapot ve bir kralı yuttu.'»</p>

  <p class="block6">«Vay vay vay!» Nicholas güldü. «Amma da acayip laflar. Öyle değil mi?» Başını çevirmiş olan Royan’ın yüzüne bakmak için eğildi. «Ah, kızım, o güzel yanakların kızarmış! Bu utançtan olamaz!» Bir İskoç gibi konuşmuştu.</p>

  <p class="block6">Royan ona bakmadan soğuk soğuk, «İskoç lehçen berbat,» dedi. Alayların sona erdiyse soruma cevap ver: Bu okuduklarım konusunda ne düşünüyorsun?»</p>

  <p class="block6">«O çok belirgin şeyler dışında hiçbir fikrim yok.»</p>

  <p class="block6">«Sana bir şey göstermek istiyorum.» Ayağa kalkarak resim kâğıdını ve fotoğrafları topladı, çantaya koydu. «Botlarını giymen gerekiyor. Seni küçük bir gezintiye çıkaracağım.»</p>

  <p class="block6">Kadınla adam bir saat sonra Dandera nehrinin hızla akan sularının yukarısında hafifçe sallanan asma köprünün ortasında duruyorlardı.</p>

  <p class="block6">Royan, «Hapi, Nil Tanrıçasıdır.» dedi. «O halde bu nehir onun kızı değil mi? Annesini özlemiyor mu? Dağdan fışkırmıyor mu? Dişi aslan gibi kükremiyor mu? Dişleri köpükler yüzünden bembeyaz değil mi?»</p>

  <p class="block6">Nehrin geçtiği pembe kaya kemere baktılar. Nicholas birdenbire çapkınca güldü. «Şimdi ne söyleyeceğini biliyorum. O kemere baktığım zaman benim aklıma da ilk bu geldi. Sen onu korkunç bir heykelin ağzına benzettin. Ama benim gözlerimin önünde başka bir şey belirdi.»</p>

  <p class="block6">«Olağanüstü kadın arkadaşların olduğu anlaşılıyor!» Royan birdenbire eliyle ağzını örttü. «Ah! Öyle demek istemedim. Ben de sen ya da Taita kadar iğrençleştim.»</p>

  <p class="block6">«Orası işçileri yutmuş!» Adamın sesi daha heyecanlıydı şimdi. «Duvarcılar ve taş ustaları.»</p>

  <p class="block6">«Firavun Mamose bir tanrıydı. Nehir bir Tanrıyı yuttu. Şu kemer yani,» Royan da adam kadar heyecanlıydı. «Kayayı araştırıp şu kovukları bulmasaydın aralarındaki bağlantıyı kuramazdın. Bunu itiraf ediyorum.» Adamın kolunu çekiştirdi. «Nicky, tekrar oraya gitmemiz gerekiyor. Kayanın yukarısındaki o kabartmaya iyice bakmalıyız.»</p>

  <p class="block6">Adam kararsızca, «Bunun için hazırlık yapmak gerekir,» dedi. «İpleri bağlamam ve bir tür makara sistemi kurmam şart.</p>

  <p class="block6">O son küçük fiyaskomu tekrarlamamak için Ali'yle adamlarını da hazırlamalıyım. Kayaya en erken yarın tırmanabiliriz.»</p>

  <p class="block6">«Sen bu işle ilgilen. Benim sütundaki yazıları çevirmem gerekiyor.» Sonra duraklayarak başını yukarı kaldırdı. «Dinle,» diye fısıldadı.</p>

  <p class="block6">Adam başını yana eğdi ve suyun gürültüsü arasında bir helikopterin pervanelerinin iniltiye benzer sesini duydu.</p>

  <p class="block6">«Kahretsin! Pegasus'un yakamızı bıraktığını sanıyordum. Gel!» Kadını elinden tutup onu çabucak köprüden geçirdi.</p>

  <p class="block6">Karaya ulaşınca kumsala atladı. Royan da onu izledi. İkisi de köprünün aşağıya sarkan kenarlarının altına girdiler. Beyaz kumların üzerinde oturarak hızla yaklaşan helikopterin uğultusunu dinlediler. Helikopter sonra döndü ve pembe kayaların gerisindeki tepelere doğru gitti. Pilot onları görmemişti. Yine bir dönüş yaparak uçurumun üzerinde aşağı Yukarı dolaşmaya başladı. Sonra ansızın motorun sesinde bir değişiklik oldu.</p>

  <p class="block6">«Galiba tepelere inecek.» Nicholas sürünerek köprünün altından çıktı. «Bu adamlar etrafta dolaşmasalar kendimi daha rahat hissederim.»</p>

  <p class="block6">Royan onunla aynı fikirde değildi. «Endişelenecek bir durum olduğunu sanmıyorum. Onların Duraid'in katilleriyle bir ilişkileri olsa bile biz hepsinden ilerideyiz. Bu adamların manastırın ve sütunun ne kadar önemli olduğunu anlamadıktan belli.»</p>

  <p class="block6">«Haklı olduğunu umarım. Gel artık kampa dönelim. Bizi bir daha uçurumun yakınında görmelerine izin vermemeliyiz.</p>

  <p class="block6">Bu taraflara her gelişlerinde bizi görürlerse sonunda bunun bir rastlantı olmadığını düşünmeye başlarlar.»</p>

  <p class="softbreak"> </p>

  <p class="block6"><span class="text1">Royan fotoğrafları ve kitabedeki</span> yazının kopyasını incelemek için kulübesine gitti. Nicholas da iz sürücüler ve post yüzücülerle birlikte çalıştı. Naylon ipleri birleştirdi. Şimdi ipin uzunluğu kırk beş metreydi. Yemek kulübesinin kapısına asılı olan branda bezinden salıncağa benzer bir şey yaptı ve dört köşesine ip bağladı. Makarası yoktu. Bu nedenle ipin kayaya sürtünmemesi için sopalardan kabaca bir iskele oluşturdu. Bunu yemek yağı sürerek kayganlaştırdı.</p>

  <p class="block6">Hazırlıklarını tamamladığı sırada akşamüzeri olmuştu. Nicholas, Royan'ı kampta bırakarak adamlarıyla dikdik'in ölüsünü almak için uçurumdan aşağıya indiği yere gitti. Oradan uçurumun kenarında ilerlediler. Bu bir hayli zor oldu.</p>

  <p class="block6">Çünkü dikenli çalılar tâ kenara kadar uzanıyorlardı. Bazı yerlerden geçebilmek için palamsı bıçaklarını kullanmak zorunda kaldılar.</p>

  <p class="block6">Çağlayanın sesi Nicholas'a rehberlik ediyordu. Grup ilerlerken bu ses iyice yükseldi. Sonunda sanki kaya artık ayaklarının altında titremeye başladı. Nicholas eğilerek uçurumdan aşağıya baktı. Derinliklerdeki köpükleri görebiliyordu.</p>

  <p class="block6">Memnun memnun, «Tam burası,» dedi. Sonra da Aly'ye Arapça ne yapılmasını istediğini anlattı.</p>

  <p class="block6">iskeleyi nereye kuracağını tespit etmek için branda salıncakla altı metre kadar aşağıya indirildi. O noktaya kadar ip kayanın yüzeyine değmedi. Nicholas vücudunu iyice arkaya verdi ve o zaman kayanın yüzeyindeki iki sıralı kovuğu gördü. Ama bir çıkıntı yüzünden kabartmayı seçemedi. Aly'ye işaret verdi ve adamlar onu Yukarı çektiler.</p>

  <p class="block6">Nicholas, Aly'ye, «Küçük iskeleyi biraz daha aşağıya kurmamız gerekiyor,» dedi. Adamlar bıçaklarla çalıları biçerlerken onlara yol gösterdi. Sonra da birdenbire, «Vay vay vay!» diye bağırdı. «Şu işe bak!» Çalıların gizlediği kayayı incelemek için diz çöktü. «Burada da kovuklar var.»</p>

  <p class="block6">Bu girintiler aşağıdakilerin tersine hava koşulları yüzünden iyice aşınmışlardı. Onlardan ancak hafif izler kalmıştı. Ancak Nicholas eski çağlarda bu iskelenin üst ayaklarının o oyuklara sokulmuş olduğundan emindi. İngiliz küçük iskeleyi de oraya kurdurdu. İş de tamamlanınca ipi hazırladığı delikten geçirmek ve iskeleyi sınamak için sürünerek indi. İskele çok sağlammış gibi gözüküyordu. Ama Nicholas yine de yukarı çıktığı zaman rahat bir soluk aldı.</p>

  <p class="block6">Ayağa kalkıp dikenli çalıların üzerinden öfkeli, kızıl güneşin batmakta olduğu ufka doğru baktı. «Bugünlük bu kadar yeter,» diyerek kararını bildirdi. «Gerisi yarına kadar bekleyebilir.»</p>

  <p class="softbreak"> </p>

  <p class="block6"><span class="text1">Ertesi sabah Royan'la Nicholas</span> daha hava aydınlanmadan kalkıp kamp ateşinin önünde kahve içtiler. Aly'yle adamları da ateşin yakının çömelmiş alçak sesle konuşuyor ve günün ilk sigarasını içerek ökûruy0riardı. Proje ilgilerini çekmiş gibiydi. Nicholas’ın uçuruma ikinci kere inmeyi neden istediğini bilmiyorlardı. Ama iki ferengi'nin heyecanı onlara da geçmişti.</p>

  <p class="block6">Hava, önlerini görebilecekleri kadar aydınlanır aydınlanmaz Nicholas grubu tekrar tepelere doğru götürdü. Adamlar kendi aralarında Amharik dilinde neşeli neşeli konuşuyorlardı. Güneş vadinin doğusundan yükselirken onlar da uçurumun kıyısına vardılar. Nicholas bir gün önce adamlara ne istediğini harfiyen bildirmişti. Royan'la da gece oturmuş planları incelemişlerdi. Bu nedenle herkes üzerine düşen görevi biliyordu. İnişe hazırlanma konusunda zaman kaybetmediler.</p>

  <p class="block6">Nicholas’ın üzerinde şortu ve tenis ayakkabıları vardı. Ama üşümemek için eski futbol takımının tişörtünü de getirmişti.</p>

  <p class="block6">Onu giyerken Royan'a sağlam kayadan oyulmuş olan düzgün yeri işaret etti.</p>

  <p class="block6">Kadın orayı dikkatle inceledi. «Emin olmak zor. Ama haklısın. Bunu galiba insanlar yapmışlar.»</p>

  <p class="block6">«Daha aşağıya indiğin zaman hiç kuşkun kalmayacak. Bu çıkıntının altı hemen hiç rüzgâr almıyor. O yüzden kovuklar neredeyse hiç zarar görmemişler. Ancak suların kabardığı noktadan sonra durum farklı.» Nicholas salıncağa oturarak uçurumun üzerine doğru gitti. Aly'ye işaret verdi ve onu aşağıya indirmeye başladılar. İp, yağlı delikten düzgünce kayıyordu.</p>

  <p class="block6">Nicholas hesaplarında yanılmamış olduğunu hemen anladı. O çift sıra kovuğun tam hizasındaydı. Kayanın yüzeyindeki esrarlı daireye erişti sonunda. Ama bu, kendisinden dört buçuk metre uzaktaydı. Parlak renkli yosunlar kayanın lekelenmesine neden olmuşlardı. Kabartmayı da yarı örtüyorlardı. Nicholas bu yüzden onun kayadaki doğal bir kusur olup olmadığını yine de anlayamadı.</p>

  <p class="block6">İngiliz nehre ulaşınca salıncaktan suya kaydı. Buz gibiydi. Adam inledi ve vücudu soğuğa alışıncaya kadar ayaklarını vurdu. Sonra Aly'ye işaret vermek için ipi üç kez çekti. Salıncak Yukarı çekilirken o da yüzerek gölcüğün bir yanına gitti ve kayadaki o kovuklardan birine tutundu.</p>

  <p class="block6">Uçurumun dibinin ne kadar kasvetli, ıssız ve soğuk olduğunu unutmuştu.</p>

  <p class="block6">Uzun bir süre sonra başını arkaya atıp baktı. Royan salıncağa oturmuş ağır ağır iniyor, ipin ucunda dönüyordu.</p>

  <p class="block6">Aşağıya bakarak adama el salladı.</p>

  <p class="block6">Nicholas, «Bu kıza tam numara veriyorum,» diyerek güldü. «Neredeyse hiçbir şeyden korkmuyor.» Royan'ı teşvik etmek için bağırmayı düşündü, ama çağlayanların gürültüsünün bütün sesleri bastırdığını biliyordu. Bu nedenle ona el sallayarak karşılık vermekle yetindi.</p>

  <p class="block6">Nicholas, Royan'ın tam ortada ipi telaşla çektiğini gördü. Aly uyarılmıştı. Salıncak hemen durdu. Royan ipi yalnız sol eliyle tutarak, diğeriyle boynundaki dürbünü almaya çalışıyordu. Bu arada kayayla uygunsuz bir açı yapıyor, dürbünü tek elle ayarlayamıyordu. Nicholas onun kayadaki yuvarlak kabartıyı bulmakta zorluk çektiğini farketti. Orada birkaç dakika Royan'ın bu çalışması Nicholas'a saatler kadar uzun gelmişti. Sonra kadın dürbünü bırakarak bir çığlık attı.</p>

  <p class="block6">Nicholas çağlayanın gümbürtüsüne rağmen bu sesi duyabilmişti. Royan bacaklarını sevinçle sallıyordu. Heyecandan çıldırmış gibiydi. Aly ipi tekrar salıverirken kadın Nicholas'a el salladı. Hâlâ anlaşılmaz bir şeyler söylüyordu. Yüzündeki ifade uçurumun katedralleri hatırlatan gölgelerini aydınlatıyordu sanki.</p>

  <p class="block6">İngiliz, «Seni duyamıyorum,» diye bağırdı. Ancak çağlayan onun sesinin ulaşmasını engelledi.</p>

  <p class="block6">Royan salıncakta kıpırdanıyor, deli gibi elini sallayarak işaret ediyordu. Diğer eliyle kavradığı ipi bıraktı. Salıncak dönerken Nicholas'a bakabilmek için eğildi. Suyun attı metre kadar yukarısında az kalsın dengesini kaybedip arkaüstü salıncaktan düşecekti.</p>

  <p class="block6">Nicholas yukarıya doğru, «Dikkatli ol!» diye bağırdı. «O dürbün Zeiss. İsviçre'de gümrüksüz iki bin sterline satılıyor.»</p>

  <p class="block6">Royan bu kez adamın sesini duymuş olmalıydı ki bir okul çocuğu gibi dilini çıkardı. Ama artık daha dikkatli davranıyordu. Ayakları suya iyice yaklaştığı zaman, Aly ve adamlarının durmaları için ipi çekiştirdi. Şimdi Nicholas'tan dört buçuk metre kadar ötede gölcüğün üzerinde sallanıyordu.</p>

  <p class="block6">İngiliz, «Ne buldun?» diye bağırarak sordu.</p>

  <p class="block6">«Haklıymışsın! Sen bir harikasın!»</p>

  <p class="block6">«İnsanlar tarafından mı yapılmış? Üzerinde yazı var mı? Okuyabildin mi?»</p>

  <p class="block6">Royan ona takılarak zaferle güldü. «Üç soruna da; evet, evet ve evet.»</p>

  <p class="block6">«İnsanı sinirlendirme. Söyle haydi.»</p>

  <p class="block6">«Taita'nın egosu yine ağır basmış. Eserine imzasını atmaktan kendini alamamış.» Royan güldü. «Bize imzasını bırakmış.</p>

  <p class="block6">Kırık kanatlı şahini»</p>

  <p class="block6">Adam sevindi. «Harika! Şahane!»</p>

  <p class="block6">«Bu Taita'nın buraya geldiğini kanıtlıyor, Nicky. O şahini oymak için bir tür iskelenin üzerinde durmuş olmalı. İlk tahminimiz doğruymuş. Tutunduğu o kovuk Taita'nın uçuruma inmek için kullandığı merdivenin bir parçası.»</p>

  <p class="block6">Nicholas bağırdı. «Evet, ama neden, Royan? Taita neden buraya kadar indi? Burada bir kazı ya da yapı kalıntısı yok.»</p>

  <p class="block6">İkisi de mağara gibi loş yerde etraflarına bakındılar. O iki sıra küçük kovuk dışında kaya dümdüz yükseliyordu.</p>

  <p class="block6">Kadın karşılık verdi. «Çağlayanın aşağısında, kayada bir oyuk var mı? Oraya kadar gidebilir misin?»</p>

  <p class="block6">Nicholas kayadan uzaklaştı. Gökgürültüsü gibi sesler çıkararak akan çağlayana doğru yüzdü. Orta yerde akıntı onu yakalayınca ilerleyebilmek için bütün gücünü kullanmak zorunda kaldı. Sonunda çağlayanın yakınındaki yosundan kayganlaşmış çıkıntılı bir kayaya tutunmayı başardı. Sular başından aşağıya akarken İngiliz çağlayanın altına girmeyi başardı. Ancak sular onu yine yakalayarak oluşturdukları girdaba sürüklediler. Adamı hızla döndürmeye başladılar. İngiliz gölcüğün ortasında suyun yüzüne çıkabildi. Çağlayanın altındaki durgun suya ulaşabilmek için tekrar bütün gücüyle yüzmek zorunda kaldı. Göğsü bir körük gibi inip çıkarken tekrar bir kayaya tutundu.</p>

  <p class="block6">Royan, «Hiçbir şey yok mu?» diye bağırdı.</p>

  <p class="block6">Adam cevap verecek halde değildi. Sadece, «hayır» der gibi başını salladı. Solukları düzgünleşirken, «Hiçbir şey yok,»</p>

  <p class="block6">demeyi başardı. «Kaya çağlayanın arkasından dümdüz yükseliyor.» Yine inleyerek soluk aldı ve alayla, «Başka parlak fikriniz var mı, madam?» diye sordu.</p>

  <p class="block6">Royan sesini çıkarmadı. Bu Nicholas'ı sevindirmişti. Sonra kadın tekrar seslendi. «Nicky, şu kovuklar nereye kadar iniyor?» "</p>

  <p class="block6">Adam, «Bunu görebiliyorsun,» diye cevap verdi. «Ben sonuncuya örtünüyorum.»</p>

  <p class="block6">«Ya yüzeyin aşağısı?»</p>

  <p class="block6">«Gülünç olma, kadın!» Nicholas üşümeye ve kızmaya başlamıştı. «Suyun altında kayaya nasıl delik açabilirlerdi?»</p>

  <p class="block6">Royan da aynı derecede öfkeli bir tavırla, «Bir dene!» diye bağırdı. Nicholas ona açıyormuş gibi başını salladı. Sonra derin bir soluk aldı. Elini kovuktan çekmeden vücudunu ve bacaklarını iyice gerdi. Ayaklarıyla kayanın yüzeyini araştırırken başı karanlık suya daldı.</p>

  <p class="block6">Sonra birdenbire sudan fırladı. Yüzünde şaşkınlık dolu bir ifadeyle gürültülü gürültülü soludu. «Tanrım!» diye bağırdı.</p>

  <p class="block6">«Haklıymışsın! Aşağıda bir kovuk daha var!»</p>

  <p class="block6">«Sana söylemedim mi, demek hoşuma gitmeyecek.» Adam oradan bile kadının yüzündeki memnun ifadeyi seçebiliyordu.</p>

  <p class="block6">«Nesin sen? Bir tür büyücü mü?» Sonra duraklayıp gözlerini gökyüzüne dikti. «Benden şimdi de ne isteyeceğini biliyorum.»</p>

  <p class="block6">Royan tatlı tatlı, «Kovuklar nereye kadar iniyor?» diye sordu. «Sevgili Nicky, benim için suya dalar mısın?»</p>

  <p class="block6">Adam, «Ah, bunu biliyordum,» dedi. «Ustabaşıyla konuşacağım. Sen beni bir esir gibi çalıştırıyorsun. Artık grevdeyim.»</p>

  <p class="block6">«Lütfen, Nicky!»</p>

  <p class="block6">Nicholas su altında kalma gücünü artırmak için sık sık soluyarak kanına daha bol oksijen karışmasını sağladı. Sonra ciğerlerindeki bütün havayı boşaltıp hemen arkasından içine bol temiz hava çekti. Ve baş üstü suya daldı. Elini uzatarak yüzeyin altındaki ilk kovuğu aradı. Bulunca dalış hızını artırmak için ondan yararlanarak kendini aşağıya doğru çekti. İkinci kovuk bunun daha aşağısındaydı. Oyuklar birbirlerinden yaklaşık yüz seksen santim uzaklıktaydı. İngiliz bunu bir ölçü olarak kullandı ve ne kadar indiğini hesaplayabildi. Aşağıya doğru yüzmeyi sürdürerek bir kovuk daha buldu. Sonra bir tane daha. Suyun yüzeyinden yedi metre aşağıda dört sıra kovuk. Östaki borusunu sıkarak içindeki havayı boşaltırken kulaktan gıcırtı ve patlamaya benzeyen seslerle çınladı. Yine de aşağıya inmeyi sürdürdü ve kovukların oluşturduğu beşinci sırayı da buldu. Şimdi ciğerlerindeki hava boşalmaya başlıyordu. Bu nedenle aşağıya artık daha hızlı ve kolay inebiliyordu. Gözlerini iyice açmıştı, ama aşağısında sular kapkaranlıktı. Sadece hemen önündeki kayanın yüzeyini görebiliyordu. Sonra altıncı kovuğu farketti. Ona tutunarak kararsızca durakladı. On bir buçuk metre indim ve hâlâ suyun dibine erişemedim, diye düşündü. Bir zamanlar ordu timiyle mızrakla balık avlama yarışma girmişti. O günlerde on sekiz metreye dalabiliyor ve bu derinlikte bir dakika kalabiliyordu. Ama o zamanlar gençti ve tam formundaydı. İngiliz kendi kendine, bir kovuk daha, diye söz verdi. Sonra yüzeye çıkacağım. Ancak soluk alma isteği yüzünden ciğerleri zonklayıp yarımaya başlıyordu. Fakat yine de kovuğa doğru kendini çekerek hızla aşağıya indi. Aşağıdaki karanlıkların arasında yedinci kovuğun belirdiğini hayal meyal gördü.</p>

  <p class="block6">Hayretle, kendi kendine, tâ dibe kadar inmişler, dedi. Tanrım! Taita bunu nasıl başardı? Dalgıç takımları yoktu ki!</p>

  <p class="block6">Kovuğa tutunarak bir an durdu. Daha aşağılara inme riskini göze alıp alamayacağını düşünüyordu. Gücünün neredeyse sınırına gelmiş olduğunu biliyordu. Soluk almak istiyor, ciğerleri iradesi dışında kasılmaya başlıyordu.</p>

  <p class="block6">Bir tane daha bulalım olsun bitsin, diye düşündü. Başı dönmeye başlıyor ve tuhaf bir mutluluk duyuyordu. Nicholas bunların tehlike işaretleri olduğunun farkındaydı. Başını eğerek vücuduna baktı. Karanlık suların arasında derisinin su basıncı yüzünden kırışıp kat kat olduğunu gördü. Basınç göğsünü eziyordu. Beyni oksijensiz kalmak üzereydi. Adam kendini yenilmez hissediyordu. Pervasızlaşmıştı.</p>

  <p class="block6">Sarhoş gibi, saldırıya geçelim, dostlar, diye düşünerek aşağıya indi. İşte sekiz, çiğnersin sakız. Nicholas sekizinci kovuğu eliyle yokladı. Artık saçmasapan şeyler düşünüyordu. Numarası sekiz, neredesin ey kız? Nicholas yukarı çıkmak için dönerken ayağı suyun dibine değdi. Bütün sersemliğine rağmen, derinlik on beş buçuk metre, diye düşündü. Fazla geciktim. Yukarı çıkıp soluk almalıyım.</p>

  <p class="block6">İngiliz ayaklarını yere vurarak yükselmeye hazırlanırken bir şey onu bacaklarından yakalayarak hızla kayaya doğru itti.</p>

  <p class="block6">Nicholas Taita'nın kitabesindeki sözleri hatırladı. «Rahim yolu bir ahtapot, kralı yuttu...» Adam, ahtapot bu, dedi içinden. Tekme atmaya çalıştı ama sanki bacaklarına bir deniz canavarı sarılmıştı. Soğuk, sinsi bir şey. onu esir etmişti.</p>

  <p class="block6">Taita'nın ahtapotu! Tanrım! Adam bu sözlerinde ciddiymiş. Ahtapot beni yakaladı! Duvara dayanmış kalmıştı.</p>

  <p class="block6">Eziliyordu, çaresizdi. Dehşetle titredi Nicholas. Oksijen isteyen beynindeki hayalleri kovdu ve sonra olanları anladı.</p>

  <p class="block6">Ahtapot değil bu. Suyun basıncı. Aynı şey başına bir kere daha gelmişti. Ordudaki eğitim sırasında Loch Arran'daki jeneratör türbinleri nin yakınında suya dalmışlardı. Kendisine iple bağlı olan arkadaşını türbinler korkunç bir güçle çekmişlerdi. Genç adamın vücudu ızgaraya yapışmış ve ezilmişti. Kaburgaları parçalanarak göğsüne batmıştı ve uçtan siyah kauçuk giysisinin arkasından hançerler gibi çıkmıştı.</p>

  <p class="block6">Nicholas aynı akıbete uğramaktan zorlukla kurtulmuştu. Bunu birkaç adım yanda olması sağlamıştı. Ama yine de bacağı kırılmış, onu akıntıdan başka dalgıçları güçlükle kurtarmışlardı. Artık ciğerlerindeki hava boşalmıştı. Ona yardım edecek başka dalgıç da yoktu. Kayadaki dar bir delik onu kendine doğru çekiyordu. Bu, suyun altındaki bir tünelin ağzıydı.</p>

  <p class="block6">Nicholas’ın gövdesinin üst kısmı hızla akan suyun etkisinde değildi. Ne var ki tünel bacaklarını amansızca kendine doğru çekiyordu. Nicholas tünelin ağzının çok düzgün olduğunun farkındaydı. Kollarını açarak bütün gücüyle karşı koymaya çalıştı. Ama elleri kayanın yosunlu yüzeyinden kaydı.</p>

  <p class="block6">İngiliz, işte en güçlü yumruk, diye düşündü. Kurtulamayacağın tek darbe... Parmaklarını büktü. Tırnakları kayaya sürünerek kırıldı. Sonra birdenbire eli onu kendisine çeken tünelin hemen yukarısındaki kovuğa girdi. Hiç olmazsa tutunacak bir yer bulabilmişti. İki eliyle kovuğa sıkıca tutunup suyun çekiş gücüyle savaştı. Tüm cesareti ve son gücüyle. Ama ikisi de tükenmek üzereydi artık. Kollarındaki kaslar sızlayıncaya, boynundaki kirişler kabarıncaya kadar çabaladı. Adama kafasında bir şey patlayıverecekmiş gibi geliyordu. Yine de vücudunun tünele kaymasını engelledi.</p>

  <p class="block6">Kendi kendine, bir daha, dedi. Sadece bir kere daha dene. Ancak o kadarcık gücü olduğunu biliyordu. Ciğerlerindeki hava tükenmişti. Cesareti ve azmi de öyle. Başı dönüyor, gözlerinin önünde kara şekiller beliriyordu.</p>

  <p class="block6">Nicholas benliğinin derinliklerinde bir yerde gücünün son kırıntılarını da buldu. Ve bacaklarını tünelden çekmeye çalıştı. Sonunda kafasındaki karanlıkları parlak renkli ışıklar, kayan yıldızlar ve havai fişekler yardı. Ama adam yine de çabalamayı sürdürdü. Ve bacakları delikten çıktı, suyun etkisi azaldı. İngiliz birdenbire vakumdan kurtulup yüzeye doğru fırladı. Fakat artık çok geçti. Kafasının içine karanlıklar dolmuştu. Kulaklarında nehirdeki çağlayanın gümbürtüsünü andıran bir ses yankılanıyordu. Boğuluyordu. Hiç gücü kalmamıştı. Nerede olduğunu, yüzeye ne Kadar kaldığını bilmiyordu. Tek bildiği kurtulmayı başaramayacağıydı. Sonu gelmişti.</p>

  <p class="block6">Nicholas yüzeye çıktığı zaman bunu fark bile edemedi. Sudan başını kaldırıp soluk alacak gücü bile yoktu. Orada suyla şişmiş bir leş gibi yüzüstü yatıyor ve ölüyordu. Sonra Royan'ın saçlarını yakaladığını hissetti. Kadın kafasını iyice kaldırdığında yüzüne çarpan taze havayı da.</p>

  <p class="block6">Royan, «Nicky!» diye bağırdı. «Soluk al, Nicky, soluk al!»</p>

  <p class="block6">Nicholas ağzını açarak suları kustu. Ciğerlerindeki pis havayı verdi. Öğürdü. Nefes almaya çalıştı.</p>

  <p class="block6">«Hâlâ yaşıyorsun! Çok şükür. Aşağıda çok uzun süre kaldın. Boğulduğunu sandım.»</p>

  <p class="block6">Nicholas öksürür, soluk almaya çalışırken aklı başına gelmeye başladı. Adam belli belirsiz kadının salıncaktan atlayıp yardımına geldiğini gördü.</p>

  <p class="block6">«Aşağıda o kadar uzun süre kaldın ki. Buna inanamadım.» Adamın başını suyun yüzünde tutuyordu. Bir elini kovuğa sokmuştu. «Artık kendine geleceksin. Seni tutuyorum. Sen biraz dinlen. Her şey düzelecek.»</p>

  <p class="block6">Royan'ın sesinin Nicholas'a müthiş bir cesaret vermesi şaşılacak bir şeydi. Hava güzel ve tatlıydı. Adam gücünü yavaş yavaş kazanmaya başladığını hissediyordu.</p>

  <p class="block6">Royan, «Seni Yukarı çıkarmamız gerekiyor,» dedi. «Birkaç dakika daha dinlenip kendini topla. Ondan sonra salıncağa oturmana yardım ederim.»</p>

  <p class="block6">Kadın, İngiliz’le Yukarıda sallanan salıncağa doğru yüzdü. Adamlara salıncağı iyice suya indirmelerini işaret etti. Sonra Nicholas'ın salıncağa yerleşmesine yardım etti. Endişeyle, «İyi misin, Nicky?» diye soruyordu. «Yukarı çıkıncaya kadar ipleri bırakma.» Adamın yandaki ipleri tutmasına yardımcı oldu. «Sıkı tutun.»</p>

  <p class="block6">Nicholas sersem sersem, «Seni burada bırakamam,» diye mırıldandı.</p>

  <p class="block6">Kadın onun endişelerini giderdi. «Bana bir şey olmaz. Sadece Aly'ye salıncağı tekrar aşağıya göndermesini söyle.» Nicholas yükselirken aşağıya doğru baktı. Kadın kara sularda yüzüyordu. Ufak tefek ve savunmasız gözüküyordu.</p>

  <p class="block6">Rengi uçmuştu. Yüzündeki ifade insanın içine dokunuyordu. «Cesur...» Nicholas'ın sesi çok boğuk ve hafifti. Adam kendi sesini tanıyamadı. «Sen gerçekten çok cesursun.» Ama yükseldiği için kadın bu sözleri duyamadı.</p>

  <p class="softbreak"> </p>

  <p class="block6"><span class="text1">Royan'ı da sağsalim uçurumdan</span> yukarı çıkardıktan sonra Nicholas Aly'ye küçük iskeleyi söküp dikenli çalıların arasına saklamasını emretti. İskele orada kalırsa helikopterden kolaylıkla görülebilirdi. İngiliz, Jake Helm'in merakının uyanmasını istemiyordu.</p>

  <p class="block6">Nicholas adamlara yardım edecek halde değildi. Dikenli ağaçlardan birinin gölgesinde yattı. Royan da onunla ilgilendi.</p>

  <p class="block6">Başı oksijensizlik yüzünden feci şekilde ağrıyordu. Ciğerleri sancıyor, her soluk alışında göğsüne sanki hançerler saplanıyordu. Galiba çabalarken ya bir kasını burkmuş ya da bir lifini koparmıştı.</p>

  <p class="block6">Royan'ın sabrı adamı etkiledi. Kadın ona uçurumun dibinde neler bulduğunu sormadı. Araştırmadan çok Nicholas'ın sağlığıyla ilgileniyordu.</p>

  <p class="block6">Sonra kadın İngiliz’in ayağa kalkmasına yardım etti. Kampa giderlerken tüm vücudu kasılmış olan adam bir ihtiyar gibi topallıyordu. Vücudundaki her kas ve kiriş sızlıyordu. Nicholas kaslarında biriken laktik asit ve nitrojenin ancak zamanla kaybolacağının bilincindeydi.</p>

  <p class="block6">Kampa vardıklarında Royan, Nicholas'ı hemen kulübesine götürdü. Onunla ilgilenerek adamı cibinliğin altına yatırdı.</p>

  <p class="block6">İngiliz o sırada kendini daha iyi hissetmeye başlamıştı. Ama bunu genç kadına açıklamadı. Bir kadının tekrar onunla ilgilenmesi hoş bir şeydi. Royan ona bol şekerli, dumanları tüten bir fincan çay ve iki aspirin getirdi. Adam bitkince bir kez daha çay isterken biraz rol yaptı.</p>

  <p class="block6">Kadın karyolanın başucuna oturarak Nicholas'ın çayı içişini seyretti. Sonra da, «Kendini daha iyi hissediyor musun?»</p>

  <p class="block6">diye sordu.</p>

  <p class="block6">Adam, «Yaşayacağıma bire iki bahse girerim,» dedi.</p>

  <p class="block6">Kadın güldü. «Daha iyi olduğun anlaşılıyor, tekrar küstahlaşmaya başladın. Biliyor musun, ödümü patlattın.»</p>

  <p class="block6">«Benimle ilgilenmen için her şeyi yaparım.»</p>

  <p class="block6">«Eh, artık yaşayacağına karar verdik. Şimdi bana olanları anlatabilirsin. O gölcükte başına ne geldi?»</p>

  <p class="block6">«Sen aslında dipte ne bulduğumu öğrenmek istiyorsun. Öyle değil mi?»</p>

  <p class="block6">Kadın, «O da var,» diye itiraf etti.</p>

  <p class="block6">Nicholas bütün bulduklarını ve suyun altındaki tünelin kendisini çektiğini anlattı. Royan onu, sözünü hiç kesmeden dinledi. Hatta adamın konuşması sona erdiği zaman da bir süre hiçbir şey söylemedi. Kaşlarını çatmış derin derin düşünüyordu.</p>

  <p class="block6">Sonunda başını kaldırarak İngiliz’e baktı. «Yani Taita tâ gölcüğün dibine kadar kovuklar açtırmayı başarmış, öyle mi?</p>

  <p class="block6">Suyun yüzeyinden on beş metre aşağıya?» Adam, «evet» der gibi başını sallayınca Royan tekrar sessizleşti. «Bunu nasıl başardı?» dedi. «Bu konuda ne düşünüyorsun?»</p>

  <p class="block6">«Belki dört bin yıl önce suyun yüzeyi daha aşağıdaydı. Belki bir yıl kuraklık oldu ve nehir kurudu. O zaman da Taita aşağılara inebildi. Ne elersin?»</p>

  <p class="block6">Royan, «Fena değil,» diye itiraf etti. «Ama Taita neden iskele kurma zahmetine girdi? Niçin nehrin kuru yatağından ilerlemedi? Taita'yı buraya çeken o nehirdi sanırım. Yoksa kurumuş yatağının uçurumdaki diğer yerlerden bir farkı olmazdı. Hayır, bence Taita'nın orayı seçmesinin baş nedeni kayaya kolay kolay yaklaşılamamasıydı.»</p>

  <p class="block6">Nicholas, «Haklısın sanırım,» diyerek başını salladı.</p>

  <p class="block6">«Nehir kurumamıştı diyetini. Ve şimdiki gibi suları iyice alçalmıştı. O halde adam suyun içine o kovuktan nasıl oydu?</p>

  <p class="block6">İskelenin suyun altına kadar uzanmasının sebebi neydi?»</p>

  <p class="block6">Adam itiraf etti. «Hiçbir fikrim yok.»</p>

  <p class="block6">«Pekâlâ. Bu konuyu şimdilik bir tarafa bırakalım. Seni neredeyse içine çekip götürecek olan tünelden söz edelim. Ağzı ne kadardı dersin?»</p>

  <p class="block6">Nicholas başını salladı. «Suyun dibi hemen hemen zifiri karanlıktı. Seksen doksan santimden ötesini göremiyordum.»</p>

  <p class="block6">«Tünelin ağzı, kovukların oluşturduğu çift sıranın tam ortasında mıydı?»</p>

  <p class="block6">İngiliz düşünceli bir tavırla, «Hayır, pek de değil,» dedi. «Biraz yana doğruydu. Gölcüğün dibine ayaklarımla vurdum.</p>

  <p class="block6">Tam yukarı çıkacağım sırada akıntı beni yakaladı.»</p>

  <p class="block6">«Demek ki tünel gölcüğün tam dibinde ve iskeleden biraz aşağıdaydı. Tünelin ağzının kare biçimi olduğunu söyledin, değil mi?»</p>

  <p class="block6">«Bundan kesin emin değilim. Unutma etrafı iyi göremiyordum. Ama bana öyleymiş gibi geldi.»</p>

  <p class="block6">«Öyleyse onu da birileri yapmış olabilir. İnsanlar yani. Belki de gölcüğün dibine açılan yatay bir geçittir.»</p>

  <p class="block6">Adam istemeye istemeye, «Olabilir,» dedi. «Ancak kayadaki suyun içine aktığı doğal bir delik olması ihtimali de var.»</p>

  <p class="block6">Royan gitmek için ayağa kalktı. Nicholas hemen, «Nereye gidiyorsun?» diye sordu.</p>

  <p class="block6">«Hemen dönerim. Notlarımı ve sütundan elde ettiğimiz malzemeyi getirmek için kulübeme gideceğim. Çabuk gelirim.»</p>

  <p class="block6">Royan döndüğü zaman ranzanın yanına, yere oturdu. Bağdaş kurup bacaklarını altına almıştı. Kâğıtlarını etrafına yayarken Nicholas cibinliğin kenarını kaldırarak onun ne yaptığına baktı.</p>

  <p class="block6">«Sen dün küçük iskeleni yapmakla meşgulken ben de sütunun 'Bahar yüzeyindeki hiyerogliflerin çoğunu çözdüm.»</p>

  <p class="block6">Yazıları görmesi için not defterini adama çevirdi. «Bunlar benim ilk notlarım. Bazı yerlere soru işaretleri koyduğumu göreceksin. Örneğin şuraya ve şuraya. Bunlar çeviriden emin olmadığım ya da Taita'nın yeni ve garip bir sembol kullandığı yerleri gösteriyor. Onların üzerinde daha sonra duracağım.»</p>

  <p class="block6">İngiliz, «Anlıyorum,» dedi. Royan konuşmasını sürdürdü.</p>

  <p class="block6">«Yeşille belirttiğim yerler Ölüler Kitabı’nın standart kopyasından alınmış bölümler. Şuradaki ne bak<i class="calibre5">: 'Kainat daireler biçiminde çizilmiştir. Güneş Tanrısı Ra'nın kursu gibi. İnsanın yaşamı da bir dairedir. Rahimde başlar, mezarda sona erer. Savaş arabasının tekerleği yılanın ölümünü önceden haber verir. Yılan tekerin altında ezilir"</i>.»</p>

  <p class="block6">Adam, «Evet, bu bölümü hatırlıyorum,» dedi.</p>

  <p class="block6">«Buna karşılık sarıyla çizdiğim şu bölümlerse Taita'nın fikirleri. Ya da hiç olmazsa onlar Ölüler Kitabı'ndan veya bildiğim başka bir kaynaktan alınmış şeyler değiller. Dikkatini özellikle şu bölüme çekmek istiyorum.» Royan parmağını satırların üzerinde kaydırarak yüksek sesle okudu.</p>

  <p class="block10">«Tanrıçanın kızı hamile. Onu tohumu olmayan o kimse gebe bıraktı.</p>

  <p class="block10">Cenin, onun rahminde sonsuza kadar kıvrılmış olarak yatacak. İkizi hiçbir zaman doğmayacak. O, Ra'nın ışığını asla görmeyecek. Kız kardeşin rahminden damat sonsuz evlilik için onu alacak. Doğmamış ikiz tanrının gelini olacak. O tanrı erkekti. Kaderleri birbirine karıştı. Onlar sonsuza kadar yaşayacaklar. Hiç ölmeyecekler.»</p>

  <p class="block6">Başını defterden kaldırdı.</p>

  <p class="block6">«Bu bölümü ilk okuduğumda Tanrıçanın kızının, daha önce de düşündüğümüz gibi, Dandera nehri olduğuna karar verdim. Eskiden erkek olan Tanrının da firavun olduğuna. Mamose ancak Mısır tahtına çıktıktan sonra Tanrılaştı. Ondan önce yalnızca bir erkekti.»</p>

  <p class="block6">Nicholas başını salladı. «Tohumu olmayan kimse de Tarta. Bu belli bir şey. O sık sık hadım olduğundan söz ediyor.</p>

  <p class="block6">Şimdi de şu esrarlı ikiz kardeş konusunda baz» fikirlerin varsa onları dinleyelim.»</p>

  <p class="block6">«Bir nehrin ikizi herhalde onun bir kolu olur. Öyle değil mi?» «Ah, neyi kastettiğini anlıyorum! Suyun altındaki tünelin o "ikiz" olduğunu söylüyorsun. Orada, uçurumun dibinde ve Ra'nın ışığını hiçbir zaman göremeyecek. Tohumu olmayan Taita babalık iddiasında. Yani bize mimarın kendisi olduğunu söylüyor.»</p>

  <p class="block6">«Evet, tamam! Ve o nehrin ikizini Firavun Mamose'la evlendirmiş. Bu evlilik sonsuza kadar sürecek. Bütün bunları biraraya getirerek şu sonuca vardım: Neredeyse boğulmana sebep olacak o tüneli incelemedikçe Firavun Mamose'un mezarının yerini hiçbir zaman bulamayacağız.»</p>

  <p class="block6">Nicholas, «Bunu nasıl başaracağız?» diye sordu.</p>

  <p class="block6">Royan omzunu silkti. «Ben mühendis değilim, Nicky. Bu işin halledilmesini sana bırakıyorum. Bütün bildiğim Taita'nın bunu başarmanın bir yolunu bulduğu. Yalnız aşağıya inmenin değil, orada çalışmanın da Sütundaki yazının yorumunda yanılmıyorsam, Taita gölcüğün dibinde bir hayli çalışmış olmalı. O bunu başarabildiğine göre senin de başarmaman için hiçbir neden yok.»</p>

  <p class="block6">Nicholas, «Ah,» diye itiraz etti. «Taita bir dâhiydi. Bunu sık sık tekrarlıyor. Ben yalnızca ağır aksak ilerleyebilen bir insanım.»</p>

  <p class="block6">«Yalnızca sana güveniyorum, Nicky. Beni düşkırıklığına uğratmayacaksın, değil mi?»</p>

  <p class="softbreak"> </p>

  <p class="block6"><span class="text1">Boris'in izleri takip etmesi</span> için usta bir avcı olmasına gerek yoktu. Avı, izlenmemek için pek az önlem almıştı. Grup açık açık Abbay uçurumunun yanındaki anayoldan batıya, Sudan sınırına doğru gitmekteydi. Mek Nimmur iyi korunan merkezine dönüyordu.</p>

  <p class="block6">Boris düşmanının yanında on beş, yirmi adamı olduğunu tahmin etti. Tabii bundan kesinlikle emin olmak zordu. Çünkü yoldaki ayak izle ri üst üsteydi. Mek Nimmur öncüler yollamış, iki yanını güven altına almıştı. Artçıları da olmalıydı.</p>

  <p class="block6">Hızla ilerliyorlardı. Ama öyle kalabalık bir grup, peşindeki bir tek kişiden fazla uzaklaşamazdı. Boris gruba yaklaştığından emindi. Onlardan dört saat sonra yola çıkmıştı. Oysa şimdi işaretlere bakılırsa bu süre artık iki saat kadar bile değildi.</p>

  <p class="block6">Rus koşmasını kesmeden eğilip yerden bir şey aldı. Bu bir dal parçasıydı. Yolun kenarında yetişen kussaga bitkisinin yumuşak filizi. Gruptaki adamlardan biri bitkiye sürünmüş ve bu da ana daldan kopmuştu. Boris böylece gruptan ne kadar geride olduğunu iyice anladı. Uçurumun sıcaklığına rağmen taze filiz solmaya başlamamıştı bile.</p>

  <p class="block6">Boris avına sandığından daha da yakındı.</p>

  <p class="block6">Adam bundan sonra ne yapacağını düşünürken biraz yavaşladı, vadinin bu bölümünü oldukça iyi tanıyordu. Bir yıl önce bu tarafta Amerikalı bir müşterisiyle avlanmıştı. Adam Walia dağ keçisinin peşindeydi. Boris'le Amerikalı hemen hemen bir ay bu ağaçlıklı yarları incelemişler ve sonunda koskocaman, yaşlı bir erkeği vurmuşlardı. Hayvan yaşlılıktan siyahlaşmıştı, arkaya doğru uzanan boynuzları Rowland Ward listesinde onuncu sırayı almıştı.</p>

  <p class="block6">Rus, Nil nehrinin beş altı kilometre ötede güneye doğru bir kavis daha yaptığını biliyordu. Sonra nehir tekrar geldiği yöne dönüyordu. Anayol nehri izliyordu. Çünkü Nil'in kavis çizdiği yerde dimdik kayalar vardı. Ama yine de kestirmeden gitmek mümkündü. Boris yaralı dağ keçisini izlerken bunu yapmıştı. Amerikalı hayvanı temizce öldürmemişti. Kurşunu dağ keçisinin kalp ve akciğer boşluğuna değil, bağırsaklarına gelmişti. Yaralı hayvan kayaların arasındaki gizli yolundan yukarılara tırmanmış, Boris'le Amerikalı da onu izlemişlerdi. Rus o yolun ne kadar tehlikeli olduğunu biliyordu. Ama patikayı izleyerek diğer tarafa doğru indikleri zaman yolu on beş kilometre kadar kısaltmalardı.</p>

  <p class="block6">Boris keçi yolunun girişini bulabilirce Mek Nimmur'un önüne çıkıp ona pusu kurabilecekti. Böylece üstün bir duruma geçecekti. Gerilla lideri herhalde onun kendisini izleyeceğini düşünüyor, pusu kurabileceği aklına bile gelmiyordu. Bu yüzden mutlaka artçıları vardı. Boris'in kurbanlarını uyandırmadan yarılarından usulca geçmesi imkânsızdı. Ancak öne geçtiği takdirde kontrol kendisinde olacaktı. Ondan sonra avını öldüreceği yeri kendisi seçecekti.</p>

  <p class="block6">Nil ve anayol güneye doğru dönmeye başlarken Rus yamaçlara bakarak tanıdık işaretler bulmaya çalıştı. Ve daha beş yüz metre ilerlemeden aradığını buldu. Burada kara kayaların arasında bir açıklık vardı. Bazalt duvar yıkılmıştı sanki. Bu açıklık sık ağaçlarla kaplıydı.</p>

  <p class="block6">Rus durup yüzündeki ve boynundaki terleri sildi. «Fazla votka...» diye homurdandı. «Formdan düşmeye başlıyorsun.»</p>

  <p class="block6">Gömleği sanki nehre girmiş gibi sırsıklamdı.</p>

  <p class="block6">Tüfeğini diğer omzuna geçirerek dürbününü gözlerine götürdü. Ağaçlıkla yarın iki yanını inceledi. Bu kayalar dimdik yükseliyordu. Tırmanmaksa imkânsız gibiydi. Ama Rus sonra kayanın üzerindeki dar bir çatlaktan çıkmış olan küçük, bodur ağacı gördü. Japonların 'bonsai'sine benziyordu. Gövdesi çarpılmış, dalları eğrilmişti. Amerikalı ateş ettiği sırada dağ keçisi ağacın hemen yukarısındaki raf gibi yerde duruyordu. Adam, hayvan kurşunu yediği zaman sırtını nasıl kamburlaştırdığını hatırlıyordu. Sonra dönmüş ve hızla yukarıya çıkmıştı. Rus dürbünü hafifçe Yukarıya doğru kaldırdı ve rafımsı dar kayayı gördü.</p>

  <p class="block6">«Da, da! İşte burası.» Rusça konuşuyor ve düşünüyordu. Son günlerde İngilizce ve Fransızcayla boğuştuktan sonra anadili onu rahatlatıyordu.</p>

  <p class="block6">Boris tırmanmaya başlamadan önce kayalık yamaçtan nehrin kıyısına indi. Nil'in kenarında diz çökerek yüzüne su çarptı. Kısa kesilmiş saçlarım ıslattı, üzerindeki terleri akıttı. Matarasını boşaltıp tekrar doldurdu. Sonra da midesi onu rahatsız edecek derecede doluncaya kadar su içti. Matarasını çalkalayıp yeniden doldurmayı da unutmadı. Dağda kaynak yoktu. Rus en son şapkasını suya batırarak başına geçirdi. Sular yüzünden ve boynundan aktı.</p>

  <p class="block6">Boris tekrar anayola çıkıp yüz adım kadar ilerledi. Ağır ağır yürüyor ye yeri inceliyordu. Kenarda yolu hemen hemen kapatan bir kaya vardı. İlerideki adamlar kayanın üzerinden aşarak diğer taraftaki pudra gibi ince tozların üzerine basmak zorunda kalmışlar, Boris'in görmesi için güzelce ayak izlerini bırakmışlardı.</p>

  <p class="block6">Adamların çoğu tabanı zikzak çizgili, İsrail tipi paraşütçü botu giyiyordu. Arkadan gelenler de liderlerinin izlerine basmışlardı. Boris tek dizinin üstüne çöküp ayak izlerini iyice inceledi. Ve sonunda daha küçük ve ince ayak izlerini buldu. Bunların bir kadının izleri olduğu kesindi. İzleri bir erkeğin ayağı yarı silmişti. Ama yine de burun kısmı belirgindi.</p>

  <p class="block6">Bu, lastik altlı bir Bata tenis ayakkabısının iziydi. Boris de onu on bin izin arasında tanıyabilirdi.</p>

  <p class="block6">Tessay'in hâlâ grupla olması adamı rahatlattı. Kadının ve âşığının başka bir yola sapmamış olmaları da öyle. Mek Nimmur kurnaz ve zeki bir adamdı. Daha önce de Boris'in elinden kaçmıştı. Ama bu kez başaramayacaktı! Rus şiddetle başını salladı. «Bu kez kaçamayacak!»</p>

  <p class="block6">Adam dikkatini tekrar kadının ayak izlerine verdi. Onlara bakarken öfkesi yeniden alevlendi. Tessay'e olan duygularını dikkate bile almadı. Bu denklemde aşk ve ihtirasın yeri yoktu. Tessay onun malıydı ve kadını kendisinden çalmışlardı.</p>

  <p class="block6">Boris için önemli olan bu hakaretti. Karısı onu reddedip, küçük duruma düşürmüştü. Bu yüzden de ölecekti.</p>

  <p class="block6">Öldürme düşüncesi yüzünden eski heyecanı tekrar duyduBoris. Öldürmek her zaman onun işi ve sanatı olmuştu. İşini ne kadar sık yaparsa yapsın her zaman aynı heyecan ve zevki duymuştu. Belki de ona kalan tek zevk buydu.</p>

  <p class="block6">Bozulmamış, salt zevk. Seks ilişkisini etkileyen votka bile bunu zayıflatıp sulandıramazdı. Tessay'i öldürmek onunla seks yapmaktan daha da büyük bir zevk verecekti.</p>

  <p class="block6">Boris geçen birkaç yıl içinde önemsiz hayvanları avlamıştı. Ama bir insanı izleyip öldürmenin nasıl bir şey olduğunu hiçbir zaman unutmamıştı. Özellikle bir kadını öldürmenin! Mek Nimmur'u kıstırmayı istiyordu. Ne var ki kadını öldürme arzusu daha fazlaydı.</p>

  <p class="block6">Başkan Mengistu'nun iktidarda olduğu günlerde Rus Karşı Casusluk Bölümünün şefiydi. Adamları onun zevkini bildiklerinden Rus için her zaman güzel kadınları seçmişlerdi. Bugünse onu üzen bir tek şey vardı. İşini çabuk yapmak zorunda olması. Her şeyi uzatıp zevkine varması imkânsızdı. Diğer olaylara benzemiyordu bu. O zaman eğlence saatlerce ve hatla bazen günlerce sürerdi.</p>

  <p class="block6">Boris, «Kaltak!» diye homurdanarak tozlara vurdu. Tessay'in ayak izlerini sildi. Onu da böyle yok edecekti. «Kara kaltak!»</p>

  <p class="block6">Adam yeni bir güç ve azimle koşmaya başladı. Yoldan ayrılarak çarpılmış ağaca doğru tırmandı. Keçi yolu oradan başlıyordu. Boris onu izledi. Yol gitgide dikleşiyor, adam zaman zaman Yukarı tırmanabilmek için ellerini de kullanmak zorunda kalıyordu. Buraya ilk defa yaralı bir keçinin kanlarını izleyerek tırmanmıştı. Ama şimdi ona yol gösterecek kan damlaları yoktu. Bu yüzden iki kere yolunu kaybederek kendini kayanın tepesinde çıkmazda buldu. Geri dönüp doğru yola indi. Her sefe rinde de Mek Nimmur'u durduramadan geçip gideceğini düşünerek endişelendi.</p>

  <p class="block6">Bir keresinde, yarı yolda bir kaya çıkıntısında yatan küçük bir yaban keçisi sürüsünü ürküttü. Hayvanlar hızla kaçtılar.</p>

  <p class="block6">Başlarında sakallı, tirbuşon gibi uzun boynuzlu koskocaman bir erkek vardı. Keçi kaçarken Boris'e doğru yolu göstermiş oldu. Adam dik yokuşu tırmanırken parmak uçlarının derileri yüzüldü. Ama sonunda doruğa erişti. Başını hiç kaldırmadan yavaşça ilerledi. Fildişi rengi gökyüzüne doğru yükselen bir insan silueti tâ kilometrelerce öteden görülebilirdi. Adam sonunda bir paşa kılıcının arkasına saklandı. Dürbünle üç yüz metre aşağıdaki vadiye baktı.</p>

  <p class="block6">Nil nehri o yükseklikten enli, ışıltılı bir yılana benziyordu. İlk U biçimi kavis çizen suyun yüzü küçük çağlayanlar ve kayalar nedeniyle dalgalıydı. İki yanda bazalt kayalar dalga dalga yükseliyor, tropiklerde bir tayfunda dalgalanan denize benziyorlardı. Sıcak yüzünden sanki dans ediyor ve ışıldıyorlardı. Güneş onları kavuruyor, kızıl kayalardan oluşan kâinatı sıcaktan bitkin düşürerek kendisine boyun eğdiriyordu.</p>

  <p class="block6">Boris, önünde havanın dans ederek seraplar yarattığı yere dürbünüyle bakıp nehrin kıyısındaki yolu gördü. Onu dönemeçte gözden kayboluncaya kadar izledi. Yol bomboştu. Görünürde hiç kimse yoktu. Rus avının ilerleyerek gözden kaybolduğunu anladı. Grubun ne kadar yol aldığını bilmiyordu. Sadece onların yolunu kesmek için acele etmesi gerektiğinin bilincindeydi.</p>

  <p class="block6">Boris nehirden ayrılalı beri ilk kez matarasından azıcık su içti. Tırmanırken çaba harcamış, terlemiş ve bu yüzden de su kaybetmişti. Böylesi durumda susuz bir insan birkaç saat içerisinde ölebilirdi. Burada, uçurumda köy bulunmaması şaşılacak bir şey değildi.</p>

  <p class="block6">Adam tepeden inerken canlanmış gibiydi. Beli aşmak için ilerledi. Boris birdenbire kendini diğer taraftaki kayaların tepesinde buldu. Farkına varmadan bir adım daha atsaydı, üç yüz metre aşağıya yuvarlanacağı. Yine dorukta ilerledi ve sonra aşağıyı gözetlemek için uygun bir yer buldu.</p>

  <p class="block6">Nehir yine aynıydı. Dönüş yapan su, küçük çağlayanları aşarken köpürerek ona doğru geliyordu. Yor yakındaki kıyıyı izliyor, bazen Nil sularından yükselen sivri, büyük taşlar ya da kayalar yüzünden dönemeçler yapmak zorunda kalıyordu.</p>

  <p class="block6">Boris ıssız uçurumda hiçbir hareket göremedi. Sadece su akıyor ve ısının neden olduğu seraplar titreşiyordu. Rus, Mek Nimmur'un oradan kendisinden önce geçmiş olamayacağını biliyordu. Öyleyse düşmanı hâlâ o kavisi izliyor olmalıydı.</p>

  <p class="block6">Boris yine biraz su içerek yarım saat dinlendi. Artık kendini iyice toplamış, gücü yerine gelmişti. Kendi kendine, aşağıya inip yolda mı pusu kursam, diye sordu. Ama sonunda avını görünceye kadar bu yüksek yerde kalmaya karar verdi.</p>

  <p class="block6">Tüfeğini dikkatle kontrol etti. Tırmanışı sırasında dürbünün ayarının bozulup bozulmadığına baktı. Sonra silahı boşaltıp beş kartuşu inceledi. Bunlardan birinin pirinç mahfazası ezilmiş rengi de bozulmuştu. Adam onu atarak yerine kemerinden aldığı bir fişeği yerleştirdi. Tüfeği doldurup emniyeti açtı. Sonra silahı bir tarafa bıraktı ve terden ıslanmış olan çoraplarını çıkararak yerine çantasından aldığı temiz çorapları giydi. Botunun bağlarını dikkatle tekrar bağladı.</p>

  <p class="block6">Ancak deneyimsiz biri bu durumda ayaklarının su toplamasına göz yumardı. Çünkü yaralar birkaç saat içerisinde mikrop kapıp iltihaplanırdı.</p>

  <p class="block6">Rus tekrar su içti. Sonra ayağa kalkarak 30/06'yı omzuna astı. Artık av tanrıçasının önüne çıkaracağı her şeye karşı hazırlıklıydı. Grubun önünü kesmek için sırtta ilerledi.</p>

  <p class="block6">Zaman zaman dürbünle aşağıdaki vadiye bakıyor ve hiçbir seferinde avını göremiyordu. Böylece öğleden sonraki saatler hızla geçti. Boris, Mek Nimmur'un ona gözükmeden geçip gittiğini düşünerek endişelenmeye başladı. Belki adam gizli, sığ bir yerde nehri aşmıştı. Ya da vadide başka bir yola sapmıştı. Sonra Rus sıcak havada şikâyet dolu, hırçın bir ses duydu. Hemen başını kaldırdı. Bir çift çaylak nehrin kıyısındaki bir çalı kümesinin yukarısında havada daireler çiziyorlardı.</p>

  <p class="block6">Sarı karınlı çaylak Afrika'da en çok görülen çöp yiyen hayvanlardandı. İnsanlarla adeta simbiyotik bir yaşam ilişkileri vardı. Onların attıkları çöpleri yiyor, köylerin ya da geçici kampların yukarısında döneniyor ve artıkları kapıyorlardı. Ya da insanların çalıların arasına çömelerek işlerini görmelerini bekliyor ve ondan sonra hemen yere iniyorlardı. Böylece evrensel bir lağımcılık görevi yerine getiriliyordu.</p>

  <p class="block6">Boris dürbünüyle tembelce uçan hayvanları inceledi. Nehrin kıyısındaki çalı kümesinin yukarısında dönüyorlar, çatallı kuyruklarını dümen gibi kullanarak rüzgârla oynaşıyorlardı. Çalıların arasındaki bir şeylere bakmak için başlarını çevirirken parlak san gagaları belirgin biçimde gözüküyordu.</p>

  <p class="block6">Boris soğuk soğuk güldü. Da! Mek Nimmur erken kamp kurmuş. Belki de yeni kadını sıcağa ve hızlı yürüyüşe dayanamadı. Ya da adam onunla biraz oynaşmak için mola verdi, diye düşündü.</p>

  <p class="block6">Rus o çalılığa tepeden bakabileceği bir yere kadar ilerledi ve burayı dürbünle inceledi. Ama hiç kimseyi göremedi. İki saat sonra tahmininde yanılmış olabileceğini düşünmeye başladı. Orayı gözetlemeyi sürdürmesinin tek nedeni iki çaylağın çalılığa bakan bir ağacın tepesine tünemiş olmasıydı. Boris kuşların çalılıkta saklanan adamları gözetlediklerine inanmak zorundaydı.</p>

  <p class="block6">Endişeyle güneşe bir göz attı. Artık sonunda ufka doğru kaymaya başlıyor, korkunç sıcaklığı hafifliyordu. Adam tekrar vadiye baktı.</p>

  <p class="block6">Çalılığın hemen aşağısında nehir adeta küçük bir koy oluşturmuştu. Nehir kabardığı zaman orası da suların altında kalıyordu herhalde. Ama şimdi kıyısındaki dar, çakıllı yer ortaya çıkmıştı. Burada yukarıdan yuvarlanan iri kayalar vardı.</p>

  <p class="block6">Bazıları kıyıda, bazıları nehre yuvarlanarak yan batmışlardı. Kayaların en irisi bir kulübe kadardı. Koskocaman, yuvarlak kapkara.</p>

  <p class="block6">Boris orayı incelerken birdenbire çalıların arasından bir adam çıktı. Daha küçük kayalardan birine inip oradan çakıllı yere atlarken Rus’un kalbi hızla çarpmaya başladı. Adam nehrin kıyısında diz çökerek branda bezinden bir kovaya su doldurdu. Sonra da kayaya tırmanıp çalıların arasında gözden kayboldu.</p>

  <p class="block6">Ah! Sıcak onları bile etkiledi! Su içmeleri gerekiyor ve o zaman da yakayı ele veriyorlar. Kuşlar olmasaydı avların çalılığa saklandıklarını anlayamayacaktım! İsteksizce dilini şaklattı. Nimmur dikkatli bir adam. Tevekkeli bugüne kadar yaşayabildi. Her şeyi sıkıca kontrolü altına almış. O bile susayabiliyor. Mek Nimmur'un ondan sonra ne yapacağını kestirmeye çalışarak çalılığa dürbünle bakmayı sürdürdü. Sıcaktan korunmak için buraya sığınarak fazla zaman kaybetti. Ama hava serinler serinlemez yine yola çıkacak. Tekrar güneşe bakıp kararını verdi. Gece ilerleyecek Karanlığın basmasına üç saat var. Ondan önce harekete geçmeliyim. Karanlık basınca hedeflerimi vurmak zorlaşır.</p>

  <p class="block6">Ayağa kalkmadan önce sürüne sürüne tepeden geri indi. Yamaçta ilerleyerek Mek Nimmur'un nöbetçilerinin kendisini görmemesi için bir kayanın arkasına girdi. Sonra da aşağıya inmeye başladı. Burada keçi yolu yoktu. Ama birkaç denemeden sonra kayadaki raf gibi bir çıkıntıyı farketti. Bunu izleyerek aşağıya kolaylıkla inebildi. Acil bir durumda orayı tekrar bulabilmek için uçurumun dibine eriştiği zaman etrafını iyice inceledi. Bu iyi bir kaçış yoluydu. Ve Boris çok geçmeden peşine takılacaklarını biliyordu.</p>

  <p class="block6">İnişi bir saatten fazla sürmüştü. Adam zamanının sona ermek üzere olduğunu biliyordu. Nehrin kıyısındaki yola vardı.</p>

  <p class="block6">Ve geriye, Mek Nimmur'un kampına doğru yürümeye başladı. Acelesi olmasına rağmen iz bırakmamaya çalışarak yolun kenarındaki taşların üzerinden gidiyordu. Fakat yine de az kalsın düşmanla burun buruna gelecekti.</p>

  <p class="block6">Rus iki yüz metre kadar yürüdüğü sırada hayal meyal bir sığırcık kuşunun sesini farketti. Bu, alçak, hüzünlü bir ıslığa benziyordu. Az kalsın buna aldırmayacaktı ama sonra kafasında alarm zilleri çalmaya başladı. Zaman yarılıştı. Sığırcık ancak şafakta, yuvasından ayrılacağı zaman böyle öterdi. Oysa akşam oluyordu ve vadinin boğucu derinliklerindeydiler. Boris yoldan kendisine doğru gelen öncülerden birinin diğerlerine böyle işaret verdiğini tahmin etti. Mek Nimmur'un grubu yola çıkıyordu»</p>

  <p class="block6">Adam hemen tepki gösterdi. Yoldan çıkarak geldiği yöne doğru koştu. Kayadan indiği patikaya erişti. Yola bakabileceği bir yere kadar tırmandı. Ne var ki kazandığı avantajın önemli bir kısmını kaybettiğinin de farkındaydı. Burası pusu kurmak için ideal bir yer değildi. Düşman aşağıdan kaçış yoluna ateş açabilirdi. Ancak şansı yardım ederse tepeye ulaşması mümkündü. İntikam almaktan vazgeçmek aklına bile gelmiyordu. Avlarını görür görmez vuracaktı!</p>

  <p class="block6">Ama Rus kendi kendine yine de Mek Nimmur'un onu gafil avladığını itiraf etti. Adamın güneş batmadan yola çıkacağını sanmamıştı. Çalılıktaki kampın yukarılarında yer alacağını ve avlarını görür görmez dikkatle nişan alarak iki el ateş edeceğini düşünmüştü. Ondan sonra da kaçacaktı.</p>

  <p class="block6">Boris, Mek Nimmur'u devirir devirmez, adamlarının hemen peşine takılmayacaklarına karar vermişti. O da kaçacak, korunabileceği yerlerde durarak bir iki gerillayı temizleyecekti. Böylece peşindekiler dikkatli davranmak zorunda kalacaklar ve sonunda bu oyundan bıkarak onun gitmesine razı olacaklardı.</p>

  <p class="block6">Ama artık tüm planları değişmişti. İlk fırsattan yararlanması gerekiyordu ve hedefi herhalde hareket halinde olacaktı.</p>

  <p class="block6">Ateş eder etmez kayanın tepesindeki keçi yolunda kendisini göreceklerdi. Bir tek avantajı vardı. Av tüfeği son derecede dakik bir silahtı. Mek Nimmur'un adamlarındaysa AK47 saldırı silahları vardı. Onlarla hızla ateş edebiliyor, ancak uzun menzilli atışlarda hedefi pek vuramıyorlardı. Özellikle bu shufta'ların elinde. Afrika'nın savaşçı kabileleri eğitildikleri zaman gerçekten de dünyanın en iyi askerleri arasında yer alıyorlardı. Gerekli yetenekleri vardı. Ama bir şey dışında.</p>

  <p class="block6">İyi nişancı değillerdi.</p>

  <p class="block6">Boris kayanın raf gibi çıkıntısına uzandı. Kaya güneşte öylesine ısınmıştı ki, giyinik olmasına rağmen yine de canı yandı.</p>

  <p class="block6">Sırt çantasını çıkarıp önüne koydu. Tüfeği de onun üzerine yerleştirdi. Sürünerek rahatça yattı ve dürbünle baktı. Ana yolun yanındaki bir kayaya nişan aldı. Sonra da namluyu sağa sola oynattı. Ateş ederken bir kavis çizecekti.</p>

  <p class="block6">Rus o kadar kısa zamanda bundan daha iyi yer bulamayacağına karar vererek tüfeği yana koydu ve yerden bir avuç toprak aldı. Bunu suratına sürdü. Terle karışan toprak çamurlaşarak Rus’un uçuk renkli yüzünü örttü. Böylece tetikte bir öncü onun terden parlayan yüzünü uzaktan fark edemeyecekti. Boris sonra güneşin açısını kontrol etti. Güneş ışığının dürbünün merceğinden de, silahın maden kısmından da yansımasını istemiyordu. Uzanıp yanındaki bodur ağacın dalını çekti ve gölgesinin silahın üzerine düşmesini sağladı.</p>

  <p class="block6">Boris sonunda silahının arkasında yerini alarak dipçiği omzuna dayadı. Soluklarını kontrol altına aldı. Şimdi ağır bir tempoyla derin nefes alıyordu. Böylece nabzı da düştü. Artık elleri titremeyecekti. Rus fazla beklemek zorunda kalmadan o kuş sesini tekrar duydu. Ama bu kez daha yakından. Sese yolun daha aşağısından, nehrin yakınından karşılık verildi.</p>

  <p class="block6">Yarıları koruyan adamlar bu arazide zorluk çekecekler, diye düşünerek neşesizce güldü Boris. Suratı bir kurukafanınkini andırdı o zaman. Biraraya gelecekler, sonra bazıları geride kalacak. Rus bunları düşünürken beş yüz metre ileride yolun dönemecinden bir adam çıktı.</p>

  <p class="block6">Boris ona dürbünle baktı. Adam tipik bir Afrikalı gerillaydı. Üzerinde rengi soluk, kamuflaj ve sivil elbise karışımı yırtık bir giysi vardı. Sırt çan tası, matara, fişeklik ve elbombalarıyla donanmıştı. Elinde tuttuğu AK47'yle ateşe hazırdı. Adam dönemeçten çıktıktan sonra bir an durdu. Sonra da yolun kenarındaki bir kayanın arkasına girdi.</p>

  <p class="block6">Gerilla bir dakika boyunca önündeki araziyi inceledi. Başını ağır ağır sağdan sola çeviriyordu. Bir ara sanki doğrudan doğruya Boris'e baktı. Rus soluğunu tuttu ve yanındaki kaya kadar hareketsiz kaldı. Ama sonunda shufta doğruldu ve dönemecin gerisindekilere eliyle işaret etti. Ardından koşmaya başladı. Elli metre kadar ilerlediği sırada grubun diğer üyeleri de gözükmeye başladılar. Aralarındaki eşit uzaklığı dikkatle koruyorlardı. Bu sırayı uygun konumdan bir RPD'yle bile devirmek imkânsızdı.</p>

  <p class="block6">Boris takdirle, iyi, dedi kendi kendine. Bunlar usta askerler. Mek onları kendi seçmiş olmalı. Dürbünle dönemeçten her çıkan askeri inceledi. Mek Nimmur'u bulmaya çalışıyordu. Şimdi yola yedi shufta yayılmıştı. Ama liderleri hâlâ görünürlerde yoktu. En öndeki adam Boris'in hizasına geldi ve sonra onu geçti. Yarıları korumakla görevli iki gerilla da Rus’un yattığı yerin hemen altından ilerlediler. Boris bir taş gibi yatıp onların uzaklaşmalarına izin verdi. Diğerleri de yine uygun aralıklarla hızla yürüyorlardı. Sonuncusu da gittikten sonra sanki vadi boşaldı. Artık ortalıkta başka kimse yok gibiydi. Ancak sonra ileride hafif bir hareket oldu.</p>

  <p class="block6">Boris yavaşça, «Artçılar...» diye mırıldandı. «Mek kadını arkaya almış. Yeni oyuncağını. Onu dikkatle koruyor.»</p>

  <p class="block6">Emniyeti açtı. Boğucu, sessiz havada madeni bir şıkırtının duyulmamasına iyice dikkat ederek, «Artık gelsinler bakalım...» diyerek soludu. «Önce Mek'i öldüreceğim. Öyle gereksiz yere nişan alınmayacak, kafasına değil göğsüne ateş edeceğim. Yere yığıldığı zaman kadın donup kalacak. Onda bir savaşçıya özgü o refleksler yok. O zaman hiç acele etmeyecek ikinci kez tetiği çekeceğim. Bu uzaklıktan hedefi ıskalamam imkânsız. Tessay'i o güzel, küçük, kara göğüslerinin arasından vuracağım.» Tessay'in güzelliği ve zarafetiyle taban tabana zıt olan o şiddet ve kanla ilgili hayaller adamın cinsel bir heyecan duymasına neden oldu. Adamlardan birini daha öldürme fırsatı bile bulabilirim belki de. Ama bu kesin değil. Çünkü hepsi de deneyimli gerillalar. Belki de ben daha kadını öldürme fırsatını bulamadan kayaların arkasına saklanacaklar.</p>

  <p class="block6">Artçılar düzgün aralıklarla ortaya çıkarlarken Rus hepsinin yüzünü teker teker inceledi. Her seferinde de kalbi sanki düşkırıklığı yüzünden tekledi. Sonunda üç gerilla düzgünce koşarak onun önünden geçtiler. Mek'le kadın hâlâ görünürlerde yoktu. Artçılar yoldan inip gözden kayboldular. Çıkardıkları hafif sesler de kesildi. Boris raf gibi kayada yatıyor, kalbi hızla çarpıyordu. Boğazında düşkırıklığının o ekşi tadı vardı.</p>

  <p class="block6">Rus acı acı, nerede bunlar, diye düşündü. Kahretsin! Mek hangi cehennemde? Ve sorusunun o çok belirgin cevabı hemen aklına geldi. Başka yoldan geçtiler. Mek bu devriyeyi beni kandırıp başka tarafa sürüklemek için kullandı.</p>

  <p class="block6">Boris yoldan başkalarının da gelebileceğini düşünerek beş dakika sessizce yattı. Kafası hızla çalışıyordu. Tessay'in ayak izini son olarak nehrin yaptığı kavisli yerde görmüştü. Mek'le o beni atlattılarsa artık her yerde olabilirler. Belki Mek benden bir gün ileriye geçmeyi bile başardı. Hatta daha fazlasını. Boris'in onların izini bulması da o kadar sürebilirdi.</p>

  <p class="block6">Adam adeta dalga dalga artan öfkesi yüzünden sarsıldı. Soğukkanlılığını kaybetmemek için gözlerini yumarak öfkeyle boğuştu. Şimdi mantıklı düşünmesi gerekiyordu. Yaralanmış bir yaban öküzü gibi saldırmak olmazdı. Boris zayıflıklarından birinin de bu olduğunu biliyordu, kendisini sıkı bir kontrol altında tutması gerekiyordu.</p>

  <p class="block6">Adam gözlerini tekrar açtığında hiddeti soğuk bir kine dönüşmüş ve ona yararlı olabilecek bir hal almıştı. Artık neyi, hangi sırayla yapması gerektiğini biliyordu. İlk işi yolu gerisin geriye kontrol edip taramaktı. Mek'in shufta'lardan ayrıldığı noktayı bulmalıydı.</p>

  <p class="block6">Rus raf gibi kayadan inip çalıların arasından geçti ve yola erişti. Hızla iz sürerek nehrin yukarısına doğru çıktı.</p>

  <p class="block6">Shufta'ların günün sıcak saatlerini geçirdikleri çalı yığınına doğru gitti. İlk fark ettiği çaylakların yokluğuydu. Ama Boris bunu çalılıkta kimsenin bulunmadığının bir kanıtı olarak kabul etmedi. Önce yolun çalılıktan uzak olan bölümünü inceledi. Aradan birkaç saat geçmişse de izler kolaylıkla okunabiliyordu.</p>

  <p class="block6">Boris birdenbire yolun ortasında durdu. Kollarındaki ve ensesindeki tüyler diken diken oluverdi. Yolun tozlarının üzerinde kalmış olan ize bakıyordu. Mek'in tuzağına düştüğünün farkındaydı. Yerde bir Beta tenis ayakkabısının çok belirgin izi vardı.</p>

  <p class="block6">Mek'le kadın çalılıkların arasına girmiş, bir daha da çıkmamışlardı. Hâlâ oradaydılar. Boris'e Mek o anda kendisine AK47'sinin nişangâhından bakıyormuş gibi geldi. Açık yolda, izin üzerine eğilmiş olan Rus tümüyle savunmasız durumdaydı.</p>

  <p class="block6">Adam kendini hızla yolun yanına attı. Sert otların üzerine bir kedi gibi düştü. Artık ateş etmeye hazırdı. Kalp atışları ancak dakikalar sonra normalleşti. Sonra adam doğrularak dizlerini büktü. Çalı yığınının etrafında ihtiyatla dolaşmaya başladı. Sinirleri bir gitarın telleri gibi gerilmiş, ti. Uçuk renkli gözleriyle bir sağa bir sola bakıyordu. Parmağı 30/06'nın tetiğindeydi. Namluyu ağır ağır dalgalandırıyordu. Her yöne doğru saldırabilecek bir kobranın kafası gibi.</p>

  <p class="block6">Boris nehrin kıyısına doğru gitti. Küçük çağlayanların gümbürtüsü onun çıkarabileceği her sesi maskeleyecekti. Ama tam sırttan gördüğü kulübe büyüklüğündeki kayanın arkasına gireceği sırada yine dondu kaldı. Nil'in sularının gürültüsü arasında bir ses duymuştu. Bu yere ve bu zamana da hiç uymayan bir ses. O yüzden Rus bir an duyduklarına inanamadı. İşittiği bir kadının kahkahasıydı. Rüzgârda sallanan kristal bir avizenin şıngırtısı kadar berrak ve tatlı bir ses.</p>

  <p class="block6">Bu ses aşağıdan gelmişti. Yuvarlanmış olan kayanın ötesinden. Boris usul usul kayaya doğru gitti. Arkasına sinmek niyetindeydi. Ne var ki oraya erişemeden nehrin yüzeyine vuran ağır bir cismin çıkardığı şapırtıyı duydu. Bunu bir kadının heyecanlı çığlığı izledi. Bu hem şakacı, hem de tahrik ediciydi.</p>

  <p class="block6">Boris kayanın yanına gidip görünmeden yavaşça ilerledi. Ötedeki çakıllı kıyıyı görebileceği yere ulaştığında oraya ihtiyatla bir göz attı. Ve hayretle bakakaldı. Gözlerine inanamıyordu. Mek Nimmur'dan beklenmeyecek bir budalalıktı bu. Yirmi yıl süren gerilla savaşlarında sağ kalan bu sert adam, bu deneyimli cengâver yeniyetme, aşktan sersemlemiş bir ahmak gibi davranıyordu.</p>

  <p class="block6">Mek Nimmur yeni aşkıyla oynaşabilmek için adamlarını göndermişti. Boris bunun kendisi için hazırlanmış fazla ayrıntılı bir tuzak olup olmadığını anlamaya çalıştı. Bu doğru olamayacak kadar şanslı bir rastlantıydı. Rus gizlenmiş olabilecek adamları bulabilmek için kıyıyı gözleriyle iki yönde araştırdı. Sonra yüzünde o her zamanki soğuk, hafif tebessüm belirdi.</p>

  <p class="block6">Ah, tabii yalnızlar. Mek, bir tek adamının bile Tessay'i böyle çırçıplak görmesine izin vermezdi. Rus şansının ona ne kadar yardım ettiğini kavrarken gülümsemesi iyice yayıldı. Bu adam çıldırmış olmalı. Peşine düşeceğimi anlayamadı mı? Benden, böyle şeylerle oyalanacak kadar ileride olduğunu mu sandı? Bu dünyada şehvet dürtüsüne kapılmış birinden daha aptal ne olabilir? Böyle bir erkek burnunun ucunu bile göremez! Şimdi kinle karışık bir sevinç duyuyordu.</p>

  <p class="block6">İki âşık soyunmuş, giysilerini yüksek bir kayanın gölgesine, çakılların üzerine bırakmışlardı. Nehrin kıyıda oluşturduğu sakin gölcükte suları şakırdatıyorlardı. İkisi de çırılçıplaktı. Mek'in omuzları geniş, sırtı kaslı, kaba etleri sıkıydı. Tessay onun yanında "bir saz kadar ince duruyordu. Beli incecik, kalçaları dardı. Cildi yaban balı rengindeydi. İki âşık birbirlerine dalmışlar, ne başka bir şey görüyor, ne de işitiyorlardı.</p>

  <p class="block6">Geriyi korumaları için birkaç adam bırakmış olmalı. Boris, Mek'in bu kadarcık dirayet gösterebileceğini sanıyordu.</p>

  <p class="block6">Benim kendisinden hızlı davranıp önüne çıkacağım aklına bile gelmedi. Şimdi tamamıyla güvende olduklarını sanıyor!</p>

  <p class="block6">Şu ahmağa bak! Mek, Tessay'i kovalar, kadın da onun kendisini yakalamasına izin verirken, Rus yine o kindar sevinci duydu. Mek'le Tessay birbirlerine sıkıca sarılarak sığ suya yuvarlandılar. Tekrar yüzeye çıktıktan zaman gülüyorlardı.</p>

  <p class="block6">Esmer yüzlerinden sular akarken dudakları birbirini buldu. Tessay güzel kadınların, Mek de yakışıklı erkeklerin timsaliydi. Bir an için kendi mutlu cennetlerinde yakalanmış olan Afrikah bir Adem'le Havva.</p>

  <p class="block6">Boris gözlerini çiftten zorlukla ayırarak âşıkların giysilerini bıraktıkları çakıllı yere baktı. Mek'in tüfeği kamuflaj ceketinin üzerine dikkatsizce konulmuştu. Silah Boris'ten birkaç adım ötedeydi. Rus çabucak ilerledi. Şarjörü çıkarıp cebine koydu. Boş tüfeği ceketin üzerine atarak tekrar kayanın arkasına döndü. Mek de, Tessay de olanların farkında bile değillerdi.</p>

  <p class="block6">Boris kayanın gölgesinde sessizce bekleyerek âşıkların nehirde oynamalarını seyretti. Birbirlerine olan yakınlıklarında, aşklarında neredeyse çocuksu bir şeyler vardı.</p>

  <p class="block6">Tessay sonunda Mek'in kollarından sıyrılarak sudan çıktı. Uzun bacaklarıyla bir tay gibi koşarken ıslak, ipeksi cildi parlıyor, göğüsleri sallanıyordu. Kadın omzunun üzerinden bakarak Mek'i açık açık davet ediyordu. Mek onu izledi.</p>

  <p class="block6">Geniş göğsünün sık, kıvırcık kıllarında su damlacıkları pırıldıyordu.</p>

  <p class="block6">Tessay'i, o giysilere ulaşamadan yakaladı. Kadın Mek'in kollarında yalandan çırpındı. Sonra adamın dudakları onunkileri hapsetti ve kadın kendini tamamıyla Mek'e bıraktı.</p>

  <p class="block6">Boris başka bir erkeğin karısına sahip oluşunu seyrederken öfkeyle birlikte bir röntgencininki gibi sapıkça bir heyecan duydu. Adam öfkeyle sarsılıyor, içinde iblisçe duygular birbirine karışıyordu. Tıpkı fırtınanın sarstığı bir dal gibi.</p>

  <p class="block6">şıklar yere diz çöktüler. Hâlâ birbirlerine sıkıca sarılmışlardı. Tessay arkaüstü yatarken Mek'i de kendine çekti.</p>

  <p class="block6">Boris, «Tanrım, Mek Nimmur!» diye bağırdı. «Çıplak kıçın böyle havadayken ne kadar gülünç durduğunu bilemezsin!»</p>

  <p class="block6">Mek avını yemeğe hazırlanırken gafil avlanan bir pars gibi tepki gösterdi. Müthiş bir hızla dönerek silahına uzandı.</p>

  <p class="block6">Boris seslendiği zaman 3030'la adamın ensesine nişan almıştı, hazırlıklıydı. Ama Mek o kadar hızlıydı ki, daha Rus kımıldayamadan AK47'yi kapıp Boris'in karnına nişan aldı. Aynı anda tetiği de çekti.</p>

  <p class="block6">Silah yalnızca yararsızca şıkırdadı. İki adam silahları birbirine çevrili, çakıllı yerde bakıştılar. Tessay, Mek'in onu bıraktığı yerde çırçıplak kıvrılmış yatıyordu. Kocasına bakarken gözlerinde acı ve dehşet vardı. Mek'in ölmek üzere olduğunu anlamıştı.</p>

  <p class="block6">Boris boğuk boğuk güldü. «Nerene istersin, Mek? Şu pis kara organının ucunu uçurmama ne dersin?»</p>

  <p class="block6">Mek bakışlarını düşmanından dağlara doğru kaydırdı. Boris tahmininde yanılmamış olduğunu anladı. Mek'in orada adamları vardı. Ama komutanları kıyıda eğlenirken onlar gözükmüyorlardı.</p>

  <p class="block6">«Onlar için endişelenme. Adamların aşağıya inip seni kurtarmaya gelmeden önce ikiniz de ölmüş olacaksınız.» Boris yine güldü. «Doğrusu bu anın zevkini iyi çıkarıyorum. Daha önce de seninle bir randevumuz vardı. Ancak sen kaçtın.</p>

  <p class="block6">Neyse... Bu seferki daha da eğlenceli olacak.» Rus, Mek gibi birinin karşısında ölümü geciktirmenin hiç de akıllıca bir şey olmayacağını biliyordu. Mek bir hata yapmıştı ve böyle bir şeyi tekrarlaması imkânsızdı. Adamın kafasını hemen uçurmalıydı. Ondan sonra da Tessay'le ilgilenmek birkaç dakikasını alacaktı. Ne var ki Rus bu anın zevkini çıkarmayı çok istiyordu. «Sana bir müjdem var, Mek. Bir kaç saniye daha yaşayacaksın. Önce şu kaltağı öldüreceğim. Ve sana bu sahneyi seyretmen için izin vereceğim. Bunun zevkine benim kadar varacağını umarım.» Rus kayanın gölgesinden yan yan çıkarak Tessay'in yattığı yere doğru gitti.</p>

  <p class="block6">Kadın ona arkasını yan dönmüştü. Küçük zarif elleriyle boş yere göğüslerini ve kasıklarının arasını örtmeye çalışıyordu.</p>

  <p class="block6">Boris karısına yaklaşırken bile gözlerini Mek'ten ayırmadı. Asıl tehlikeli olan oydu. Ama hata yapmış, Tessay'i önemsememişti.</p>

  <p class="block6">Kadın utançla kocasına arkasını dönüyormuş gibi yaparken bacaklarının arasından elini uzatarak suların aşındırdığı yuvarlak bir taşı kaptı. Birdenbire kıvrak vücudunu gerdi ve bütün gücüyle taşı Boris'in kafasına attı. Rus gözucuyla bu hareketi farketmişti. Başını korumak için elini kaldırdı.</p>

  <p class="block6">Şaşılacak bir güçle atılan bu taş hedefi bulamadı. Onun yerine Rus’un kaldırdığı kolunun dirseğine geldi. Adam gömleğinin kollarını iyice kıvırmıştı. Darbenin gücünü hafifletecek hiçbir şey yoktu. Rus kolunu büküp germiş, derisi dirsek kemiğinin üzerinde iyice gerilmişti. Ulna'nın ucu cam gibi parçalandı. Boris duyduğu müthiş acı yüzünden uludu sanki. Parmakları istemeden açıldı ve işaret parmağı tetikten kaydı. Bu yüzden Mek'in kamına ateş edemedi.</p>

  <p class="block6">Mek yuvarlanarak ayağa fırladı. Boris silahını diğer eline alamadan dev kayanın arkasında kayboldu.</p>

  <p class="block6">Rus sol eliyle tüfeğin dipçiğini Tessay'in kafasına doğru salladı. Kadın arkaüstü kumlara yuvarlandı. Adam sonra silahın namlusunu karısının ağzına sokarak öfkeyle, «Seni kara herif!» diye bağırdı. «Onu öldüreceğim. Kahpeni istiyorsan gelip almalısın!» Parçalanan dirseğinin verdiği acı yüzünden sesi boğuklaşıp kabalaşmıştı.</p>

  <p class="block6">Kayanın arkasından Mek Nimmur'un güçlü ve berrak sesi yükseldi. Adam Amharik dilinde bir tek kelime söyledi ve bu kayaların arasında yankılandı. Sonra da, «Adamlarım bir dakika sonra burada olacaklar,» dedi. «Kadını bırakırsan canını bağışlarım. Ona zarar verirsen sonunda, 'Beni öldür,' diye yalvarmak zorunda kalırsın.»</p>

  <p class="block6">Boris, Tessay'in üzerine eğildi. Sağlam kolunu boynuna dolayarak kadını ayağa kaldırdı. Tüfek de aynı elindeydi.</p>

  <p class="block6">Namlusu Tessay'in omzundan ileriye doğru uzanıyordu. Yaralanan kolunun sinirleri ilk şoku atlatmıştı. Artık silahı tutacak ve tetiği çekecek gücü vardı.</p>

  <p class="block6">Rus, «Adamların gelinceye kadar o çoktan ölmüş olacak!» diye bağırdı. Karısını sürükleyerek kayadan uzaklaştırmaya başladı. «Gel onu al, Mek! İstiyorsan, o burada.»</p>

  <p class="block6">Kadının boğazını daha da sıktı. Sonunda Tessay soluk almaya çalışarak çırpındı. Adamın kolunu tırmalayıp güneşten yanmış cildinde kırmızı izler bıraktı.</p>

  <p class="block6">«Onu bir dinle! Kadınının o güzel boynunu eziyorum! Bak nasıl boğuluyor!» Rus kadının boğazını iyice sıkarak can acısıyla inlemesini sağladı.</p>

  <p class="block6">Boris bir taraftan da Mek'in arkasında kaybolduğu kayanın köşesine bakıyor, oradan geri geri uzaklaşıyordu. Kendisine manevra yapabilmek için yer açmaya çalışıyor, kafası hızla çalışıyordu. Kaçamayacağının farkındaydı. Sağ kolunu zorlukla kullanabiliyordu. Mek'in shufta dostlarıysa kalabalıktılar. Rus, kadını ele geçirmişti ama adamı da istiyordu.</p>

  <p class="block6">Tek umudu buydu. İkisini de ele geçirmek. Karısını ve Mek'i öldürmeliydi.</p>

  <p class="block6">Boris yamacın Yukarılarından gelen sesi duydu. Biri bağırmıştı. Mek'in adamları geliyorlardı. Rus çaresiz durumdaydı.</p>

  <p class="block6">Mek kayanın arkasından çıkmayacaktı. Boris hemen hemen iki dakikadan beri Mek'in konuştuğunu ya da kımıldadığını duymamıştı. Onu kaybetmişti. Adam bu sürede her yere gitmiş olabilirdi.</p>

  <p class="block6">Boris durumu kavrayarak, çok geç, diye düşündü. Mek'i öldüremeyeceğim. Sadece kadın var. Ama onu şimdi gebertmeliyim! Tessay'i diz çökmeye zorladı. Kolunun kaslarını büzerken kadının boynundaki omurlar büküldü.</p>

  <p class="block6">Neredeyse Tessay'in boynu kırılacaktı. Biraz daha baskı bu iş için yeterliydi. Boris, «Senin için her şey bitti artık,» diye fısıldayarak son baskıyı uygulamaya başladı. Uzun deneyimleri sonucu boynun kırılırken çıkardığı sesi biliyordu.</p>

  <p class="block6">Kaslarını büzerek o sesi bekledi. Bir dalın kırılmasını andıran o sesi. Sonra Tessay'in vücudu gevşeyiverecekti.</p>

  <p class="block6">Ama sonra bir şey şiddetle arkasından ona çarptı. Sanki omurgası içeri girerek kaburgalarını ezdi. Hem çarpma, hem de onun geliş yönü . hiç beklenmedik bir şeydi. Mek Nimmur'un bu kadar hızla oraya kadar gelmiş olması inanılacak gibi değildi. Adamın kayanın arkasından çıkarak çalıların arasından dolaştığı anlaşılıyordu. Şimdi de Boris'e arkadan yaklaşmıştı.</p>

  <p class="block6">Mek öyle vahşice saldırmıştı ki, Boris'in Tessay'in boynuna doladıaı kolu çözüldü. Kadın boğulurcasına hırıltılı hırıltılı soluk aldı. Döndü ve kocasının elinden kurtuldu. Boris dönüp tüfeği çevirmeye çalıştı. Ama Mek o sırada tekrar saldırdı. Silahı yakalayıp Boris'in elinden almaya çalıştı Rus’un parmağı hâla tetikteydi. Namlu Mek'in suratının hizasındayken tüfek patladı. Bu patlama adamı bir an için sersemletti. Kulakları çınlayan Mek tüfeği bıraktı ve sendeleyerek bir adım geriledi.</p>

  <p class="block6">Boris de geri geri gitti. Silahla uğraşıyor, namluya bir kurşun daha sürmeye çalışıyordu. Fakat sağ kolu sakatlandığı için beceriksizce hareket ediyordu. Mek kendini topladı. Ve başını eğerek saldırdı. Bütün ağırlığıyla Boris'e çarptı. Tüfek Rus’un elinden uçtu. Birbirini sıkıca kavrayan iki adam göğüs göğüse korkunç bir vals yapıyorlarmış gibi döndüler.</p>

  <p class="block6">Avantaj yakalamaya, birbirlerini yere devirmeye çabalıyorlardı. Sonra ayakları takıldı ve arkaüstü nehre devrildiler.</p>

  <p class="block6">Yine boğuşarak, yuvarlanarak yüzeye çıktılar. Kâh biri üstteydi, kâh diğeri. Bu Boris'in biraz önce seyrettiği aşk sahnesinin korkunç bir parodisi gibiydi. İki adam kaslarını geriyor, sığ yerde birbirlerini yumruklayarak çelmeliyorlardı.</p>

  <p class="block6">Suya her yuvarlanışlarında kıyıdan biraz daha açılıyorlardı. Sonunda su bellerine kadar çıktı. Ve Nil birdenbire onları yakalayıp sürüklemeye başladı. Hâlâ birbirlerini sıkı sıkıya tutuyorlardı. Kafaları köpüklerin arasında inip çıkıyordu.</p>

  <p class="block6">Vahşi bir öfkeyle haykırarak kollarını vururlarken etraflarındaki suları köpürtüyorlardı.</p>

  <p class="block6">Tessay, Mek'in adamlarının çalıların arasından koşarak indiklerini duydu. Shamma'sını kaptı. Onları karşılamak için koşarken giysiyi başından geçirdi. Adamlardan ilki elindeki AK47'yle ateşe hazır durumda çakıllı yere fırladığında kadın Amharik dilinde, «İşte,» diye bağırdı. «Mek suda! Rusla boğuşuyor! Ona yardım edin!» Diğer adamlar da gelmişlerdi.</p>

  <p class="block6">Tessay onlarla birlikte kıyıda koşmaya başladı. Nehrin ortasındaki iki adamın hizasına geldikleri zaman shufta'lardan biri durarak nişan aldı. Ama Tessay ona doğru atılıp namluya vurdu.</p>

  <p class="block6">Öfkeyle haykırıyordu. «Seni budala! Mek'i vuracaksın!» Genç kadın kayalardan birinin üzerine sıçrayıp, ufka yaklaşan güneşin sudan yansıyan ışıklarından korunmak için elini gözlerine götürdü. Boris'in kolunu Mek'in boynuna dolamayı başarmış olduğunu görünce midesi bulanmaya başladı. Rus, Mek'in kafasını suyun altına sokmaya çalışıyordu.</p>

  <p class="block6">Köpüklerin arasından hızla kayarlarken Mek oltaya takılmış bir som balığı gibi çırpınıyordu.</p>

  <p class="block6">Tessay kayadan aşağıya atlayarak aşağıya doğru koştu. Oradaki burundan çaresizce baktı.</p>

  <p class="block6">İki adam çağlayana doğru giderlerken Boris hâlâ Mek'in başını suyun altında tutuyordu. Akıntı hızlanırken iki yanda sivri dişlere benzeyen kara kayalar beliriyordu. Mek güçlü bir adamdı. Rus onu tutabilmek için son gücünü kullanıyordu. Ve bunu daha fazla sürdüremeyeceğinin bilincindeydi. Mek birdenbire geriye doğru yükseldi ve başı bir an sudan çıktı. Boris başını tekrar aşağıya itmeden önce çabucak soluk aldı. Ve bu nefes onu yeniden güçlendirdi.</p>

  <p class="block6">Rus hızla yaklaştıkları çağlayana doğru baktı. Orada da kayalar vardı. Adam suların çarparak doksan santim yüksekliğinde dalgalar oluşturdukları büyük, düz bir kayayı seçti. Son gücüyle ayaklarını vurdu ve Mek'i çekerek o tarafa doğru gitti.</p>

  <p class="block6">Çağlayandan aşağıya uçtular. İleride düz kaya bir deniz canavarı gibi onları bekliyordu. Boris hâlâ Mek'le boğuşmaktaydı. Sonunda onu önüne doğru çekmeyi başardı. Mek'in kafasını kayaya çarpmasını sağlayacaktı. O arada düşmanının vücudu bir tampon görevi yapacaktı.</p>

  <p class="block6">Kayaya çarpmadan hemen önce Mek başını sudan çıkardı. O çok değerli havayla ciğerlerini doldururken kayayı gördü ve tehlikeyi kavradı. Sert bir hareketle ileriye doğru dalıp takla attı. Bu öyle güçlü ve beklenmedik bir hareketti ki, Boris karşı koyamadı. Sırtüstü ileriye doğru sürüklendi. Kolu hâlâ Mek'in boynundaydı. Artık yerleri değişmişti. Mek, kayayla arasına Boris'i sokmayı başarmıştı. Çarpışmada zararı daha çok Rus gördü.</p>

  <p class="block6">Boris'in sağ omzu fındıkkıranın çelik dişlerinin arasına sıkıştırılmış bir ceviz gibi çatırdadı. Rus’un başı hâlâ suyun içindeydi. Adam o müthiş can acısı yüzünden haykırırken sular ciğerlerine doldu. Kolunu çekti ve hızla Mek'ten uzağa savruldu. Tekrar yüzeye çıktığı zaman suya düşmüş bir böcek gibi çırpınıyordu. Su dolan ciğerleri yüzünden hırıltılı sesler çıkarıyor, soluk almaya çalışıyordu.</p>

  <p class="block6">Mek onun birkaç metre gerisinde hızla sudan fırladı. Soluk almaya çalışırken etrafına çabucak baktı. Boris'in suda dalgalanan kafasını hemen gördü. Hızla kulaç atarak düşmanına arkadan yaklaştı.</p>

  <p class="block6">Boris o kadar kötü haldeydi ki, Mek gömleğinin yakasını yakalayıp ucunu bir ilmek gibi bükünceye kadar maksadını anlayamadı. Mek diğer elini suyun altından uzatarak Rus’un enli kemerini tuttu. Ve onu ileride adeta kaynayan sulardan yükselen kayalara doğru götürdü.</p>

  <p class="block6">Ciğerlerine su dolan Boris küfretmeye çalışıyordu. «Aşağılık herif! Köpek! Kara...» Ama suların hışırtısı ve önlerindeki kayalık bumun homurtusu arasında sesi duyulmuyordu. Mek onu ilk kayaya doğru sürüp Rusun kafasını kayaya vurdu.</p>

  <p class="block6">Mek darbenin şiddetini kollarında hissetti, pusun vücudu hemen gevşedi ve kafası sarktı. Kollarıyla bacakları suda sürüklenen dalgalar kadar gevşekti şimdi.</p>

  <p class="block6">Çağlayandan aşağıya indikleri zaman Mek, Rus’un kafasını sudan çıkardı. Bir an adama verdiği zarar yüzünden o bile dehşet duydu. Boris'in alnı çökmüştü. Derisine bir şey olmamıştı ama alnında Mek'in başparmağını sokabileceği derinlikte bir çukur vardı. Boris'in gözleri yuvalarından uğramıştı. Bir çocuğun sağa sola vurduğu bir oyuncak bebeğinki gibi.</p>

  <p class="block6">Mek düşmanının gevşek vücudunu suda döndürerek kafasına iyice yakından baktı. Uzanıp parmağının ucuyla Boris'in alnındaki çökük yere dokundu. Parçalanan kemikler birbirine sürterek içeri göçtü.</p>

  <p class="block6">Mek, Boris'in yaralı kafasını tekrar suyun içine sokup öyle tuttu. Bir taraftan da yan yan kıyıya doğru yüzüyordu.</p>

  <p class="block6">Rus’un ona karşı koyduğu yoktu. Yine de Mek Nil'de yaptığı o uzun, zorlu yüzme sırasında adamın kafasını sudan çıkarmadı.</p>

  <p class="block6">Haşince, bir canavarı nasıl öldürürsün, diye düşünüyordu. Onu kalbine kazık çakarak bir dört yol ağzına gömmem gerekir! Ama bunun yerine Boris'in cansız bedenini suda sürükledi. Nehrin ondan sonraki dönemecinde akıntı onları kıyıya sürükledi.</p>

  <p class="block6">Mek'in adamları orada bekliyorlardı. Dizleri bükülünce Mek'e destek oldular. Kıyıdan yukarı çıkmasına yardım ettiler.</p>

  <p class="block6">Boris'in cesedini de sudan çıkaracakları zaman Mek birdenbire adamlarını durdurdu.</p>

  <p class="block6">«Onu timsahlara bırakın. Ülkemize ve halkımıza yaptıklarından sonra bu ona az bile.» Ancak o öfkesi ve nefretine rağmen Tessay'in kocasının yaralanmış kafasını görmesini istemiyordu. Kadın adamlara ayak uyduramamıştı. Şimdi kıyıdan Mek'e doğru geliyordu.</p>

  <p class="block6">Adamlardan biri Boris'in cesedini tekrar suya itti. Ceset yüzerken tüfeğini omzundan indirerek otomatik silahla ateş etti. Kurşunlar Boris'in başının etrafında suları dalgalandırdı, bazıları da sırtına saplandı. Adamın ıslak gömleğinde delikler açarak et parçaları kopardı. Kıyıdaki diğer adamlar gürültülü kahkahalar atarak arkadaşlarına katıldılar. Şarjörlerini cesede boşalttılar. Mek onları durdurmaya kalkmadı. Bu adamların yakın akrabaları Rus’un elinde korkunç bir şekilde ölmüşlerdi. Ceset kendi kanının yarattığı pembe bir bulutun içinde yuvarlandı. Ve bir an Boris, uçuk renkli patlak gözleriyle sanki gökyüzüne baktı. Sonra da suya battı.</p>

  <p class="block6">Mek ağır ağır ayağa kalkıp Tessay’ın yanına gitti. Kadını kollarına alarak usulca, «Her şey düzeldi,» diye fısıldadı. «Bir daha canını yakamayacak. Her şey sona erdi. Sen artık benim kadınımsın. Sonsuza kadar!»</p>

  <p class="softbreak"> </p>

  <p class="block6"><span class="text1">Boris'le Tessay artık kamptan</span> ayrıldıkları için Nicholas'la Royan'ın fazla dikkatli davranmalarına gerek kalmamıştı.</p>

  <p class="block6">Adamla kadın mezarı arama konusundan söz edecekleri zaman, artık gizlice Royan'ın kulübesinde buluşmak zorunda değillerdi.</p>

  <p class="block6">Nicholas çalışma merkezini yemek kulübesine taşıdı. Kamptaki adamlara uydu fotoğraflarını, diğer haritaları ve topladıkları malzemeleri koyabilmeleri için ikinci bir masa daha yaptırttı. İkisi belgeleri inceler, Taita'nın gölcüğünde bulduklarından söz eder ve ne kadar abartılı olursa olsun akıllarına gelen teorileri tartışırlarken aşçı da onlara mutfaktan durmadan kahve gönderiyordu.</p>

  <p class="block6">«O tüneli Taita'nın yaptırdığından hiçbir zaman emin olamayız. Doğal bir kol olup olmadığından da. Bunu ancak oraya gerekli araç gereçlerle girdiğimiz zaman öğrenebiliriz.»</p>

  <p class="block6">Royan öğrenmek istedi. «Ne tür araç gereçler?»</p>

  <p class="block6">«Skuba. Oksijenin tekrar kullanılmasını sağlayan sistem değil. Gerçi deniz kuvvetlerinin oksijen sistemleri daha hafif ve küçük, ama onları on metreden fazla derinlikte kullanamazsın. Bu bir 'su atmosferi'ne eşit. O derinlikten sonra saf oksijen öldürücü olur. Sen hiç skuba kullandın mı?»</p>

  <p class="block6">Royan başını salladı. «Duraid'le balayı için Kızıldeniz kıyısındaki bir otele gittiğimiz zaman. Birkaç ders aldım. Üç dört kere de açıklarda daldım. Ama şunu hemen ekleyeceğim: Bu konuda usta değilim.»</p>

  <p class="block6">Nicholas güldü. «Seni oraya indirmeyeceğime söz veriyorum. Ancak bence hem Tanus'un mezarında, hem de Taita'nın gölcüğünde yeteri kadar kanıt bulduk. Yani bu operasyonun ikinci aşamasına başlayabiliriz.»</p>

  <p class="block6">Royan da aynı fikirdeydi. «Daha fazla araç gereç ve uzmanlarla geri gelmemiz gerekiyor. Yalnız bir dahaki sefere sporcu turist rolü oynayamazsın. Nasıl bir mazeret bulabiliriz? Etiyopya bürokratlarının alarm zillerinin çalmasına neden olmayacak bir şey olmalı bu.»</p>

  <p class="block6">«Sen o sevimli çocukları, yani Kaddafi'yle Saddam'ı hiç çağrılmadan resmi olmayan bir biçimde ziyaret etmiş biriyle konuşuyorsun. Etiyopya o maceraların yanında kilise okulunun pikniği gibi kalacak.» Royan birdenbire, «Şiddetli yağmurlar dağlarda ne zaman başlıyor?» diye sordu.</p>

  <p class="block6">«Ah, evet!» Nicholas ciddileşti. «İşte asıl önemli soru bu. Nehir kabardığı zaman ne hal aldığını anlamak için Taita'nın gölcüğünün kıyısındaki kayaların üzerinde suyun bıraktığı izlere bakman yeterli.» Cep defterinin sayfalarını karıştırdı.</p>

  <p class="block6">«Neyse ki biraz daha zamanımız var. Fazla değil ama yeterli. Ancak çabuk hareket etmeliyiz. İkinci aşamayı planlayabilmem için İngiltere'ye dönmemiz gerekiyor.»</p>

  <p class="block6">«Öyleyse hemen toparlanmalıyız.»</p>

  <p class="block6">«Evet, öyle. Buradayken her dakikadan yararlanmazsak yazık olur. Tâ kalkıp buralara kadar geldik. Taita'nın gölü ve tünel konusunda bazı fikirlerim var. Doğru olup olmadıklarını anlamak için bence burada birkaç gün daha kalabiliriz.</p>

  <p class="block6">Böylece döndüğümüz zaman bize nelerin gerekeceğini tahmin edebiliriz.»</p>

  <p class="block6">«Patron sensin»</p>

  <p class="block6">«Ah, bir hanımefendinin bu sözleri söylediğini duymak ne hoş!»</p>

  <p class="block6">Royan tatlı tatlı gülümsedi: «Bu anın zevkini çıkar, tekrarlanmayabilir. Sonra yine ciddileşti.' «Şu fikirlerin, nedir onlar?»</p>

  <p class="block6">Nicholas esrarlı bir tavırla, «Yukarı çıkan aşağıya iner,» dedi. «İçeri giren de dışarı çıkar. Öyle bir basınç altında o tünele giren sular herhalde bir yerden de dışarı çıkıyordur. Tabii yeraltındaki bir sisteme katıla rak Nil'e akıyorlarsa o başka. Ama öyle değilse, suyun yüzeye çıkması gerekir. Ve biz de onu buluruz.»</p>

  <p class="block6">Kadın, «Devam et,» dedi.</p>

  <p class="block6">«Bir şey kesin. Hiç kimse gölcükten o tünele giremez. Çünkü basınç öldürücü. Ama suyun dışarı çıktığı yeri bulursak, tüneli diğer uçtan incelemeyi başarabiliriz.»</p>

  <p class="block6">«Bu büyüleyici bir ihtimal.» Genç kadın etkilenmişti. Sonra uydu fotoğrafına döndü. Nicholas onun üzerinde manastırı bulmuş ve etrafına bir daire çizmişti. Nehrin uçurumun dibindeki yatağını da. Ne var ki uçurum küçük fotoğrafta açıkça görülmeyecek kadar dar ve çalılarla kaplıydı. Nehir büyüteçle bakıldığı zaman bile gözükmüyordu. «İşte, nehir burada uçuruma giriyor.» Royan yeri işaret etti. «Bu da yolun dönemeç yaptığı dik yamaç. Tamam mı?»</p>

  <p class="block6">Nicholas başını salladı. «Tamam.»</p>

  <p class="block6">«Buraya gelirken, vadinin vaktiyle Dandera'nın eski yatağı olabileceğini düşündük. Nehir sanki sonradan uçurumda kendine yeni bir yatak açmıştı.»</p>

  <p class="block6">Nicholas, «Doğru,» dedi. «Seni hâlâ dinliyorum.»</p>

  <p class="block6">«Burada Nil'e doğru inen yamaç çok dik, öyle değil mi? Şimdi vadiye inerken daha küçük ama yine de hatırı sayılır bir çayı aştık. Bunu hatırlıyor musun? Çay vadinin doğu tarafında bir yerden çıkıyordu.»</p>

  <p class="block6">«Pekâlâ. Artık neyi kastettiğini biliyorum. Çayın o tünelden çıkan su olduğunu söylüyorsun. Sen zeki bir şeytansın, öyle değil mi?»</p>

  <p class="block6">«Ben sadece senin dehandan yararlanıyorum.» Royan alçakgönüllü bir insan tavrıyla gözlerini yere dikti. Sonra da kirpiklerinin altından adama baktı. Ona takılıyordu. Kirpikleri uzun, sık ve kıvrıktı. Gözleriyse yanmış bal rengindeydi ve içinde de altın benekçikler vardı. O gözleri bu kadar yakından görmek Nicholas'ı sarstı.</p>

  <p class="block6">İngiliz ayağa kalktı. «Neden gidip bakmıyoruz?»</p>

  <p class="block6">Nicholas kulübesinden sırt çantasını ve fotoğraf makinesini almaya gitti. Geri döndüğü zaman Royan da gitmeye hazırdı. Ama yalnız değildi.</p>

  <p class="block6">Adam bıkkınca, «Görüyorum ki refakatçini de getiriyorsun,» dedi.</p>

  <p class="block6">«Onu kovacak kadar acımasızsan o başka...» Royan, Tamre'ye cesaret vermek istermiş gibi gülümsedi. Delikanlı da tanrıçasının huzurunda olmanın coşkusuyla kollarını gövdesine doladı. Başını eğerek güldü.</p>

  <p class="block6">Nicholas karşı koymadan boyun eğdi. «Ah, pekâlâ. Bırakalım küçük şeytan da gelsin.»</p>

  <p class="block6">Tamre yolda onların önünden koştu. Amharik dilinde bir ilahi söylen kirli shamma'sı uzun, sıska bacaklarının etrafında uçuşuyordu. Birkaç dakikada bir de Royan'ın hâlâ peşinden gelip gelmediğini anlamak için arkasına bakıyordu. Vadiden yukarı çıkmak zordu, öğle sıcağı da insanı bitkinleştiriyordu. Isı Tamre'yi etkilemiyormuş gibiydi. Ama kadınla adam çayın vadiye aktığı yere geldikleri sırada gömlekleri terden iyice ıslanmıştı. İkisi de minnetle bir akasya korusunun gölgesine sığındılar. Dinlenirlerken Nicholas dürbünle vadinin yamaçlarını araştırdı.</p>

  <p class="block6">Kadın, «Ben dürbünü suya batırmıştım...» diye hatırlattı. «Şimdi ne halde?» ; Adam mırıldandı. «Bu su geçirmezdir! Herr Zeiss'e tam puan veriyorum.»</p>

  <p class="block6">«Neler görüyorsun?»</p>

  <p class="block6">«Fazla bir şey göremiyorum. Çalılar çok sık. Yamacı tırmanmamız gerekecek. Üzgünüm.» «Gölgeden çıkıp kavurucu güneşte yamaca tırmandılar. Çay küçük çağlayanlar halinde aşağıya doğru akıyordu. Her çağlayanın dibinde bir gölcük vardı. Suyun iki yanını sık çalılar kaplamıştı. Kökleri suya ulaşabildiği için yemyeşildiler.</p>

  <p class="block6">Gölcüklerin üzerinde siyah ve sarı kelebek sürüleri dans ediyordu. Siyahlı beyazlı bir kuyruksallayan kuşu kenardaki yosun yeşili taşların üzerinde devriye uçuşu yapıyordu. Uzun kuyruğu bir metronomun ibresi gibi bir sağa bir sola sallanıyordu.</p>

  <p class="block6">Küçük grup yamacın ortalarında dinlenmek için bir gölcüğün yanında mola verdi. Nicholas şapkasıyla vurarak kahverengin sanlı bir çekirgeyi sersemletti. Sonra böceği gölcüğe attı. Çekirge bacaklarını bitkince oynatarak sularla sürüklenirken dipten kara bir gölge yükseldi. Bu arada sular da harekettendi. Bir an pullu, gümüşümsü bir karın gözüktü ve ardından çekirge ortadan kayboldu.</p>

  <p class="block6">Nicholas, «Beş kilo vardı,» diye yakındı. «Oltamı neden getirmedim bilmem ki! »</p>

  <p class="block6">Tamre gölcüğün kenarında, adamın yanında çömelmişti. Birdenbire elini kaldırıp uzattı. Ve etrafta dolaşan kelebeklerden biri parmağına kondu. Siyahlı sarılı kadifemsi kanatlarını hafifçe oynatıyordu. Adamla kadın çocuğa hayretle bakakaldılar. Sanki kelebek Tamre emrettiği için gelmişti. Delikanlı kıkır kıkır gülerek kelebeği Royan'a uzattı. Kadın elini açtı, Tamre de o şahane kelebeği usulca onun avucuna koydu.</p>

  <p class="block6">«Teşekkür ederim, Tamre. Bu müthiş bir armağan. Benim sana hediyem de onu salıvermek.» Royan dudaklarını büzerek hafifçe üfledi. Kelebeğin gölcüğün yukarısına doğru yükselmesini seyrettiler. Tamre ellerini çırparak sevinçle güldü.</p>

  <p class="block6">Nicholas, «Çok garip...» diye mırıldandı. «Bu vahşi yerdeki her yaratıkla arasında özel bir bağ var sanki. Başrahip Jali Hora onu kontrol etmiyor sanırım. Çocuğun aklına estiği gibi davranmasına izin veriyor. Büyülü bir ruha karşı özel bir tutum. O farklı bir melodi duyuyor ve ona uyarak dans ediyor. İstemememe rağmen bu çocuğu sevmeye başladığımı itiraf etmeliyim.»</p>

  <p class="block6">On beş metre kadar yukarıda kaynağa ulaştılar. Burada kızılkum taşından mağaramsı bir yer vardı ve su oradan fışkırıyordu. Mağaranın ağzını sık eğreltiotları gizlemişti. Nicholas diz çökerek otları araladı ve mağaramsı yerin alçak ağzına baktı.</p>

  <p class="block6">Royan arkasından, «Ne görüyorsun?» diye sordu.</p>

  <p class="block6">«Fazla bir şey göremiyorum, içerisi karanlık. Ama mağara ötelere kadar uzanıyor sanırım.»</p>

  <p class="block6">«Sen oraya giremeyecek kadar iriyarısın. Bırak da ben gireyim.»</p>

  <p class="block6">İngiliz, «Su kobrası için uygun bir yer burası...» diye mırıldandı. «İçeride kobraların yemeleri için bol kurbağa da var.</p>

  <p class="block6">Mağaraya girmek istediğinden emin misin?»</p>

  <p class="block6">«Ben içeri girmek istediğimi söylemedim ki!» Royan suyun kenarına oturup ayakkabılarının bağlarını çözdü. Sonra da ağır ağır dizlerinin biraz yukarısına kadar gelen suya girdi. Royan akıntıya karşı zorlukla yürümeye başladı. Mağaranın ağzından geçebilmek için hemen hemen iki büklüm oldu. İçeride ilerlerken Nicholas onun sesini duydu. «Tavan giderek alçalıyor.»</p>

  <p class="block6">«Dikkatli ol, kızım. Kendini tehlikeye atma.»</p>

  <p class="block6">«Bana kızım,' demekten vazgeçsen!» Royan'ın sesi mağaranın kapısında tuhaf bir biçimde yankılandı.</p>

  <p class="block6">«Eh, sen bir kızsın. Ne dersin, seni 'küçükhanım,' diye çağırayım mı?»</p>

  <p class="block6">«Onu da istemem. Benim adım Royan.» Bir sessizlik oldu. Sonra genç kadın tekrar seslendi. «Ancak buraya kadar gelebildim. Mağara iyice daralıp bir tür tünele dönüşüyor.»</p>

  <p class="block6">Adam, «Tünele mi?» diye sordu.</p>

  <p class="block6">«Dikdörtgen benzeri bir ağız görüyorum.»</p>

  <p class="block6">«Sence insan yapımı bir şey mi?»</p>

  <p class="block6">«Bunu söylemek zor. Sular ağızdan hızla fışkırıyor. Fıskiye gibi.»</p>

  <p class="block6">«Peki hiç kazı izi yok mu? Kayalarda araç gereç izleri kalmamış mı?»</p>

  <p class="block6">«Hiçbir şey göremiyorum. Taş su yüzünden aşınmış, kaygan. Üzeri alg ve yosun kaplı.»</p>

  <p class="block6">«Suyun basıncı olmasa bir insan oradan içeri girebilir mi?»</p>

  <p class="block6">«Bir pigme ya da cüce girebilir.»</p>

  <p class="block6">«Ya da bir çocuk.»</p>

  <p class="block6">Kadın, «Evet, öyle,» dedi. «Ama kim oraya bir çocuğu sokar?»</p>

  <p class="block6">«Eskilerin çoğu zaman esir çocukları vardı. Taita da onlardan birinden yararlanmış olabilir.»</p>

  <p class="block6">Kadın mağaradan geri geri çıkıyordu. «Böyle bir şeyi söyleme bile! Taita hakkındaki olumlu düşüncelerimi etkiliyorsun.» Royan'ın saçlarına yosunlar ve eğreltiotları yapışmış, belden aşağısı sırsıklam olmuştu. Nicholas elini uzatıp onun sudan çıkmasına yardım etti. Kadının kalçalarının çizdiği kavis ıslak pantolonundan iyice belli oluyordu.</p>

  <p class="block6">İngiliz bakmamak için kendini zorladı. «O halde tünelin insanlar tarafından yapılmadığına, kireçtaşındaki doğal bir delik olduğuna karar veriyoruz.»</p>

  <p class="block6">«Ben öyle bir şey söylemedim! Hayır. Sadece emin olmadığımı açıkladım. Sen haklı olabilirsin. Belki de o tüneli kazdırmak için çocuklardan yararlandılar. Biliyorsun, sanayi devrimi sırasında da çocukları kömür ocaklarında çalıştırıyorlardı.»</p>

  <p class="block6">«Ancak tüneli bu uçtan inceleyebilmemiz imkânsız.»</p>

  <p class="block6">Kadın heyecanla, «Evet, imkânsız,» dedi. «Su müthiş bir hızla fışkırıyor. Kolumu tünele sokmak istedim ama gücüm yetmedi.»</p>

  <p class="block6">«Yazık! Ben de kesin bir kanıt bulacağımızı umuyordum. Ya da hiç olmazsa bir ipucu daha.» İngiliz, kadının yanına oturarak çantasını karıştırdı. Küçük, siyah bir alet çıkarıp kapağını açtı. Royan onu alayla izli yordu. Adam açıkladı. «Aneroid barometre. Her profesyonel seyir uzmanında böyle bir alet olmalı.» Aleti bir an inceledi, sonra da not aldı.</p>

  <p class="block6">Royan, «Anlat bakalım,» dedi.</p>

  <p class="block6">«Bu çayın Taita'nın gölcüğündeki tünel ağzının düzeyinden daha aşağıda olup olmadığını anlamak istiyorum. Aşağıda değilse o zaman onu ihtimaller listesinden sileriz.» Ayağa kalktı. «Hazırsan gidebiliriz.»</p>

  <p class="block6">«Nereye gideceğiz?»</p>

  <p class="block6">«Ah, tabii ki Taita'nın gölüne. İki nokta arasındaki yüksekliği anlamak için orada da ölçüm yapmamız gerekiyor.»</p>

  <p class="softbreak"> </p>

  <p class="block6"><span class="text1">Tamre nereye gideceklerini anlayınca</span> onlara kestirme bir yol gösterdi. Kaynaktan, Taita'nın gölcüğünün yukarısındaki kayaya iki saatte ulaştılar.</p>

  <p class="block6">Dinlenirlerken Royan, «Tamre günlerini çalılıklarda dolaşarak geçiriyor sanırım.» dedi. «Her patikayı, av hayvanlarının açtıkları her yolu biliyor. Harika bir rehber o.»</p>

  <p class="block6">«Hiç olmazsa Boris'ten daha iyi.» Nicholas barometreyi çıkararak tekrar ölçüm yaptı.</p>

  <p class="block6">Royan, adam alete bakarken yüzünde beliren ifadeyi inceledi. «Kendinle pek övünüyor gibisin...»</p>

  <p class="block6">İngiliz, «Böyle yapmaya hakkım var,» dedi. «Şimdi... uçurumun yüksekliği yaklaşık elli dört metre. Gölcüğün derinliği de on beş metre kadar. Tünelin ucu, yine de sırtın öbür tarafındaki girişten otuz metre daha yukarıda.»</p>

  <p class="block6">«Yani?»</p>

  <p class="block6">«Yani o çay tünelden akan su olabilir. Su, Taita'nın gölünden giriyor ve senin mağarandan çıkıyor.»</p>

  <p class="block6">Royan şaşkın şaşkın, «Tanrım...» diye mırıldandı. «Taita bu işi nasıl başardı? Gölün dibine nasıl inebildi? Mühendislik dâhisi sensin. Bu işi nasıl yapardın, lütfen söyle bana.» Nicholas omzunu silkti, ama kadın ısrar etti. «Yani bu işi yapmanın yerleşmiş bir yöntemi olmalı. Sualtında çalışmanın... Köprülerin ayaklarını nasıl kuruyorlar? Bir barajın temelini hangi yöntemle atıyorlar? Ya da Taita, Nil'in yüzeyinin aşağısında, nehrin akışını ölçmek için o tüneli nasıl açtı?</p>

  <p class="block6">Nehir Tanrısı'nda onun hidrografi konusunda verdiği bilgiyi hatırlıyor musun?»</p>

  <p class="block6">Nicholas kayıtsızca, «Kabul edilen teknik 'koferdam' yapmaktır,» dedi. Sonra da duraklayarak hayretle kadına baktı.</p>

  <p class="block6">«Tanrım! Gerçekten harikasın! Bir bent... Ya Taita denilen o yaşlı haydut nehre bir bent yaptıysa?»</p>

  <p class="block6">«Sence bu mümkün müydü?»</p>

  <p class="block6">«Taita için her şeyin mümkün olduğuna inanmaya başlıyorum. Emrinde sayısız insan vardı. Aswan'da bir hidrograf yapmayı başardı. Bundan da hidrodinamik prensiplerini çok iyi bildiği anlaşılıyor. Sonuçta eski Mısırlıların bütün yaşamları Nil'in taşma mevsimlerine ve sellerin kontrolüne bağlıydı. Yaşlı adam hakkında öğrendiklerimize bakılırsa bu işi de başarmış olması ihtimali var.»</p>

  <p class="block6">«Bunu nasıl kanıtlayabiliriz?»</p>

  <p class="block6">«Taita'nın bendinin kalıntılarını bularak. Dandera nehrini durdurmak çok zor bir iştir herhalde. Barajdan geriye bazı şeyler kalmış olması ihtimali çok güçlü.»</p>

  <p class="block6">Royan heyecanla, «Taita bendi nereye yapmış olabilir?» diye sordu. «Ya da... bunu şöyle sorayım: Sen olsaydın baraj için nereyi seçerdin?»</p>

  <p class="block6">Adam hemen cevap verdi. «Bu işe uygun bir tek doğal yer var. Yolun nehirden ayrılıp vadiden dönerek indiği ve suyun çağlayandan aşağıya aktığı yer.» İkisi de aynı anda başlarını döndürüp nehrin Yukarılarına doğru baktılar.</p>

  <p class="block6">Royan, «Ne bekliyoruz?» diyerek ayağa fırladı. «Haydi, gidip bakalım!»</p>

  <p class="block6">Heyecanları Tamre'ye de geçmişti. Çocuk çalıların arasından geçen yolda önlerinden dans ederek, kıkır kıkır gülerek ilerledi. Yamaçtan vadinin tekrar nehre yaklaştığı noktaya çıktılar. Dandera sularının uçurumun ağzına doğru aktığı ve Nil'e katılmak için giriştiği yarışın son etabına başladığı çağlayanların yukarısında durdular yine.</p>

  <p class="block6">Nicholas elini sallayarak uçurumun ağzını işaret etti. «Taita buraya bir bent yaptıysa, nehrin şu yan vadiye akmasını sağlamıştır.»</p>

  <p class="block6">Royan, «Bu olabilir,» diyerek güldü. Tamre söylenenlerin tek kelimesini bile anlamamıştı, ancak yine de kıkır kıkır güldü. Pek eğleniyordu. «Bana arazinin fotoğrafını çekebilmek için düz bir yer gerekli. Her Şey insanı yanıltabilir. Ama çıplak gözle baktığın zaman bu mümkünmüş gibi gözüküyor.» Nicholas eliyle gözlerini koruyarak, çağlayanın iki yanından yükselen kayalara baktı. Bunlar kireçtaşından biçimsiz bir kapı oluşturuyorlardı. Nehir de aralarından geçerek gürültüyle aşağıya dökülüyordu. «Araziyi daha iyi görmek için oraya tırmanmak istiyorum. Bu işte var mısın?»</p>

  <p class="block6">Kadın ona meydan okudu. «Beni durdurmaya çalış da görelim.» Önden tırmanmaya başladı. Zor bir işti bu. Bazı yerlerde kireçtaşları çürümüştü ve tehlikeli bir biçimde ufalanıyorlardı. Ancak doğu tarafındaki kayanın doruğuna eriştiklerinde aşağıdaki görkemli manzarayı gördüler.</p>

  <p class="block6">Tam kuzeyde kaya dimdik bir kale duvarı gibi yükseliyordu. Sanki mazgalları vardı ve diş dişti. Onun yukarısında ve gerisinde uzaktaki dağlar, Choke'un yüksek dorukları gözüküyordu. Afrika'nın masmavi gökyüzüne doğru yükselen bu dağlar, bir balıkçılın tüylerinin rengindeydi. Güzel bir mavi.</p>

  <p class="block6">Etraflarında uçurumun bulunduğu çorak topraklar uzanıyordu. Elli değişik tonda kayalar, tepeler ve sırtlardan oluşan karmaşık görüntü. Bazı kayalar kül rengi ve beyazdı. Bazılarıysa erkek bir yaban öküzü kadar kara. Ya da onun kanı gibi kırmızı. Nehrin kıyısındaki bodur ağaçlar yeşildi. Bir ağacın tepesine pusu kurmuş zehirli mamba yılanı gibi parlak yeşil.</p>

  <p class="block6">Suyun uzağındaki çalılarsa gri ve kupkuruydu. Ufak tepelerde eski bir kuraklığa kurban giden ağaçların siluetleri görülüyordu. İşkence görmüşe benzeyen çarpılmış, kapkara dalları göğe uzanıyordu.</p>

  <p class="block6">Royan etrafına bakınarak, «Mahvolmuş topraklar,» diye fısıldadı. «Vahşi, verimsiz topraklar... ve işlenmesi de olanaksız. Taita'nın burayı seçmesine şaşmamalı. Burası yabancıları uzaklaştırıyor.»</p>

  <p class="block6">İkisi de bir süre konuşmadılar. Manzaranın vahşi görkemi onlarda hayranlıkla karışık bir uyuşukluk yaratıyordu. Ama tırmanmanın verdiği yorgunluk geçer geçmez o eski hevesleri canlandı.</p>

  <p class="block6">«İnsan şimdi araziyi iyice görebiliyor.» Nicholas aşağılarındaki vadiyi işaret etti. «Vadi ileride çok belirgin bir şekilde ikiye ayrılıyor. Toprağın doğal durumunu fark edebiliyorsun. Uçurumun yanından aşağımızdaki noktaya kadar olan yer vadinin en dar kısmı. Nehir orada daralıyor. Yani orası bir baraj için çok uygun.» Dönüp oturdukları yerin solunu gösterdi. «Nehri vadiye akıtmak için fazla çabaya gerek yoktu. Taita uçurumdaki işi neyse onu tamamladıktan sonra barajı yıkmak daha da az zamanını aldı. Böylece nehir yine doğal yatağından akmaya başladı.»</p>

  <p class="block6">Royan, «Bu çok büyük bir nehir,» diyerek başını salladı. Tamre de yüzünde bilgiççe bir ifadeyle onu taklit etti. «Taita nasıl bir yöntem kullanmış olabilir? Topraktan bir bent mi yaptı? Hiç sanmıyorum!»</p>

  <p class="block6">Nicholas düşünceli düşünceli mırıldandı. «Mısırlılar sulama sistemlerinin çoğunda toprak kanallar ve bentlerden yararlandılar. Ama diğer taraftan yakınlarında kaya olduğunda onlardan gerektiği biçimde yararlandılar. Çok usta duvarcıydılar. Aswan'daki taşocaklarını gördün!»</p>

  <p class="block6">Kadın, «Ama uçurumda fazla humus yok,» dedi. «Diğer yandan etraf kaya dolu. Burası tıpkı bir jeoloji müzesine benziyor. Her cinsten kaya var.»</p>

  <p class="block6">Nicholas, «Öyle,» dedi. «Taita da herhalde toprak bir bent değil, taşlarla örülmüş bir baraj yaptı. Eskiler Mısır'da o tip barajlar yapılırdı. Taita'dan çok önce hem, de. Eğer öyleyse, barajın kalıntıları olmalı.»</p>

  <p class="block6">«Pekâlâ. Bu varsayımın üzerinde çalışalım. Taita kayalardan oyulmuş taş bloklar kullandı. Sonra yaptığı duvarı tekrar yıktı. Onun kalıntılarını nerede bulabiliriz?»</p>

  <p class="block6">Adam, «Baraj yerini arabamız gerekiyor,» diye cevap verdi. «Yani uçurumun daraldığı o boğazı. Oradan da nehrin aşağılarına doğru ineriz.»</p>

  <p class="block6">Tekrar yamaçtan indiler. Tamre, Royan için en kolay yolu seçiyor, kadın zorlandığı ya da soluk almak için durduğu zaman ona işaret ediyordu. Sonunda dar boğaza ulaşıp nehrin kayalı kıyısında durdular. Etraflarına bakındılar.</p>

  <p class="block6">Royan, «Duvar ne yükseklikteydi acaba?» diye sordu.</p>

  <p class="block6">«Çok yüksek olduğunu sanmıyorum. Ama tabii her yüksekliği incelemedikçe kesin bir şey söyleyemem.» Nicholas dik yamaca biraz tırmandı. Orada çömelerek önce aşağıya vadiye baktı, sonra da uçuruma düşen çağlayana baktı.</p>

  <p class="block6">Pozisyonunu üç kez değiştirip, her seferinde de yamaçta birkaç adım daha yukarıya çıktı. Kaya gitgide dikleşiyordu.</p>

  <p class="block6">Adam sonunda tehlikeli bir biçimde yana tutundu. Ama memnunmuş gibi bir hali vardı. Royan'a, «Şimdi olduğum yer sanırım,» diye seslendi. «Barajın yüksekliği bu kadardı. Galiba dört buçuk metre var.»</p>

  <p class="block6">Royan hâlâ suyun kenarında duruyordu. Dönerek nehrin diğer kıyı. sına baktı. Oradan yükselen kireçtaşı kayayla aradaki uzaklığı saptamaya çalışıyordu. Sonra da adama bağırdı. «Aşağı yukarı otuz metre.»</p>

  <p class="block6">Nicholas da aynı fikirdeydi. «Evet, o kadar sanırım. Çok çalışma gerektiren bir iş. Ancak imkânsız da değil.»</p>

  <p class="block6">«Taita zorluktan hiçbir zaman yılmazdı.» Royan, Nicholas'a seslenmek için ellerini boru gibi yapıp ağzına götürmüştü.</p>

  <p class="block6">«Oradayken bir bak, hiçbir iz görebiliyor musun? Taita'nın duvarı kayaya oturtması gerekiyordu.»</p>

  <p class="block6">Nicholas dik yamaçta aynı hizada ilerledi. Sonunda hemen hemen çağlayanın tam yukarısına erişti. Artık daha fazla ilerlemesi olanaksızdı. Sonra inip aşağıda bekleyen Royan'la Tamre'nin yanına gitti.</p>

  <p class="block6">Kadın ondan önce davrandı. «Hiçbir şey bulamadın, değil mi?»</p>

  <p class="block6">Adam başını salladı. «Evet. Ama aradan neredeyse dört bin yıl geçti. Bir şeyler bulacağımızı umamazsın. Bütün o yıllar boyunca değişik hava koşulları ve rüzgârlar bu uçurumu etkilemiş. Bence en iyisi barajdan kalan blokları bulabilmek.</p>

  <p class="block6">Taita duvarı yıktığı zaman bazı taşlar suyla sürüklenmiş olabilir.»</p>

  <p class="block6">Vadide ilerlemeye başladılar. Sonra Royan iri bir taş gördü. Bu etraftaki kayalardan farklıymış gibiydi. Eski tip bir sandık büyüklüğündeydi. Çalılar taşı yarı örtüyordu ama açıkta kalan üst tarafı köşeliydi. Royan, Nicholas'ı yanına çağırdı.</p>

  <p class="block6">«Şuna bak.» Kadın taşa gururla vurdu. «Buna ne diyorsun?»</p>

  <p class="block6">Adam yamaçtan kadının yanına inip taşın açıktaki ucunda ellerini gezdirdi. «Olabilir. Yine de emin olmak için o eski ustaların keski izlerini bulmalıyız. Bildiğin gibi onlar önce taşa bir delik açar, sonra kaya parçalanıncaya kadar o deliğe kama sokarlardı.»</p>

  <p class="block6">İkisi de kayanın yüzeyini dikkatle incelediler. Royan bir çukur buldu ve bunun havanın etkisiyle aşınmış bir keski izi olduğunu açıkladı. Ama, «Ancak onda bir ihtimalle,» diye eklemeyi unutmadı. Sonra da kadını bulduğu taşın yanından uzaklaştırdı. «Zamanımız azalıyor. Daha incelememiz gereken çok yer var.»</p>

  <p class="block6">Vadiyi yarım kilometre öteye kadar incelediler. Sonra İngiliz araştırmaya son verdi. «Çok büyük seller bile blokları buraya kadar sürükleyemezlerdi. Geri dönelim. Bakalım çağlayandan aşağıya kayalar yuvarlanmış mı?»</p>

  <p class="block6">Dandera nehrinin kıyısına dönerek çağlayana kadar gittiler. Nicholas uçuruma baktı. «Burası, aşağısı gibi derin değil. Ancak otuz metre kadar sanırım.»</p>

  <p class="block6">Kadın kuşkuyla, «Oraya inebilir misin?» diye sordu. Derinliklerden fışkıran köpükler yüzlerine geliyordu. Suyun homurtusu arasında seslerini duyurmak için bağırıp duruyorlardı.</p>

  <p class="block6">«İp olmadan bunu yapamam. Tabii beni Yukarı çekecek iriyarı adamlar da gerekli.» Kenara ilişip dürbünle çağlayanın hemen aşağısındaki gölcüğe baktı. Orada sürüyle kopmuş kaya vardı. Küçük, yuvarlaklaşma taş parçaları, içlerinden bir ikisi çok daha büyüktüler. Bazıları köşeliydi. Bazılarıysa biraz da hayal gücünün yardımıyla 'dikdörtgen biçimli' diye tanımlanabilirlerdi. Ama hızla akan sular yüzeylerini iyice düzgünleştirmişti. Islak ıslak parlıyorlardı. Hepsi de suya yarı batmış durumdaydılar. Köpükler de bunların iyice görülmesini engelliyordu. «Buradan bakarak bir karar veremeyiz. Ve açıkçası aşağıya inme fikri hoşuma gitmiyor. Hiç olmazsa bu akşam.»</p>

  <p class="block6">Royan adamın yanına oturdu. Dizlerini göğsüne çekerek kollarını bacaklarına doladı. «Yani emin olabildiğimiz hiçbir şey yok. Taita nehirde bir baraj yaptı mı, yapmadı mı?»</p>

  <p class="block6">Nicholas kadını teselli için doğal bir tavırla kolunu onun omzuna attı. Royan da biraz sonra gevşeyerek adama yaslandı.</p>

  <p class="block6">Sessizce aşağıdaki uçuruma baktılar. Sonra kadın yavaşça adamdan uzaklaşıp ayağa kalktı.</p>

  <p class="block6">«Artık kampa dönmemiz gerekiyor sanırım. Oraya kaç saate kadar varırız.»</p>

  <p class="block6">«En aşağı üç saatte.» Nicholas kalktı. «Haklısın. Biz kampa dönemeden hava kararacak. Bu akşam ay da yok.»</p>

  <p class="block6">Kadın, «İnsanın düşkırıklığına uğradıktan sonra kendini yorgun hissetmesi çok garip,» diyerek gerindi. «Şu anda burada Taita'nın taş bloklarından birinin üzerine uzanıp uyuyabilirim.» Birdenbire duraklayarak İngiliz’e baktı. «Nicky, Taita onları nereden buldu?»</p>

  <p class="block6">Adam şaşkın şaşkın sordu. «Neleri nereden buldu?»</p>

  <p class="block6">«Anlamıyor musun? Biz işe ters taraftan başladık! Bloklara ne olduğunu öğrenmeye çalıştık. Sabahleyin Aswan'daki taşocaklarından söz ettin. Barajdaki taşlara daha sonra ne olduğunu anlamak yerine, Taita'nın o blokları nereden bulduğunu düşünmemiz gerekmez mi?»</p>

  <p class="block6">Nicholas, «Taşocağı!» diye bağırdı. «Tanrım, çok haklısın! Son değil, başlangıç! Barajın kalıntılarını değil, taşocağını aramalıyız.»</p>

  <p class="block6">«İşe nereden başlayacağız?»</p>

  <p class="block6">«Bunu söyleyeceğini biliyordum.» Adam bir kahkaha attı. Tamre de hemen gülmeye başladı. Kadınla adam çocuğa baktılar.</p>

  <p class="block6">Royan, «Galiba işe sadık rehberimiz Tamre'yle başlamamız gerekiyor,» diyerek çocuğun elini tuttu. «Dinle, Tamre. Beni çok dikkatle dinlemelisin!» Delikanlı .itaatle başını yana eğerek gözlerini kadının yüzüne dikti. Çabucak dağılan dikkatini toplamaya çalışıyordu. «Biz dört köşe taşların geldiği yeri arıyoruz.» Tamre ona şaşkın şaşkın baktı. Royan tekrar denedi. «Uzun yıllar önce adamlar bu dağlarda dört köşe taşları oydular. Buranın yakırılarında bir yerde büyük bir çukur kaldı. Belki de o çukurda hâlâ dört köşe bloklar var.»</p>

  <p class="block6">Çocuk onun ne demek istediğini kavramış gibi yüzü birdenbire mutlu bir gülümsemeyle aydınlandı. Sevinçle, «Isa Taşı!» diye bağırdı. Kadının elini bırakmadan ayağa fırladı. «Size İsa Taşımı göstereceğim!» Vadiden aşağıya doğru koşarken Royan'ı da peşinden sürükledi.</p>

  <p class="block6">Genç kadın, «Dur, Tamre,» diye yalvardı. «O kadar hızlı gitme.» Ama boşunaydı. Tamre şimdi hızla ilerliyor ve koşarken Amharik dilinde bir ilahi okuyordu. Nicholas onları daha ağır bir tempoyla izledi. Ve ikisine vadinin dört yüz metre kadar aşağısında yetişti.</p>

  <p class="block6">Tamre orada diz çöküp, alnını yandaki dik kayaya dayamıştı. Gözlerini yummuş dua ediyordu. Royan'ı da yanına çekmişti.</p>

  <p class="block6">Nicholas yaklaşırken, «Ne oluyor?» diye sordu.</p>

  <p class="block6">Kadın kısaca, «Dua ediyoruz,» dedi. «Tamre'nin emri bu. İsa Taşına gitmeden önce dua etmemiz gerekiyor.» Gözlerini yumarak ellerini birleştirdi. Ve usulca duaya başladı.</p>

  <p class="block6">İngiliz onlardan biraz ötedeki bir kayanın üzerine oturdu. Kendi kendini, herhalde bunun bir zararı olmaz, diye teselli ediyordu.</p>

  <p class="block6">Tamre birdenbire ayağa fırlayarak delice bir dansa başladı. Kollarını çırpıyor, dönerken yerdeki tozları kaldırıyordu.</p>

  <p class="block6">Sonra durdu ve şarkı söyler gibi, «Oldu,» dedi. «Artık İsa Taşına gidebiliriz.»</p>

  <p class="block6">Yine Royan'ın elinden tutarak dik kayaya yöneldi. İkisi birdenbire sanki Nicholas'ın gözlerinin önünde ortadan kayboldular. Adam hafif bir endişeyle ayağa kalktı. «Royan!» diye seslendi. «Neredesin? Ne oluyor?»</p>

  <p class="block6">«Bu taraftan, Nicky! Buraya gel!»</p>

  <p class="block6">Nicholas kayaya yaklaştı ve sonra da hayretle bağırdı. «Tanrım! Bir yıl daha arasaydık burayı bulamazdık.»</p>

  <p class="block6">Kaya doğal bir dönüş yapıyor ve bir kapı oluşturuyordu. Adam içeri girerek yarılardan diklemesine yükselen kayalara baktı. Otuz adım kadar ötede amfi tiyatro gibi bir yere geldi. En aşağı otuz metre genişliğindeydi ve üzeri açıktı.</p>

  <p class="block6">Duvarlar dümdüz kayadandı. Nicholas onların da Royan'ın vadide buldukları gibi mikalı şist olduklarını bir bakışta anladı. Bu büyük çukurun kayaya oyulduğu belliydi. Yarıları basamaklar Halinde kayaların tepesine doğru çıkıyordu.</p>

  <p class="block6">Blokların oyulduğu çukurlukları hâlâ görmek mümkündü. Çatlaklarda çalılar ve otlar zorlukla Kendilerine yer bulmuşlardı. Ama taşocağını otlar bürümemişti. Ocağın dibinde granit bloklar vardı. Gördükleri Nicholas'ta öylesine hayranlık uyandırdı ki, adam düşündüklerini açıklayacak söz bulamadı. Girişin hemen önünde durmuş, her şeyi görmeye çalışıyor ve başını sağa sola çeviriyordu.</p>

  <p class="block6">Tamre, Royan'ı dev çukurun ortasına götürmüştü. Yerde bir tek büyük taş vardı. Eskilerin onu alıp vadiye götürmeye hazırlandıkları anlaşılıyordu. Çünkü kusursuz bir dikdörtgen biçimine sokulup cilalanmıştı.</p>

  <p class="block6">Tamre şarkı söyler gibi, «İsa Taşı!» diyerek diz çöktü. Royan'ı da yanına çekti. «Beni buraya İsa getirdi. Buraya ilk geldiğim zaman onun taşın üstünde durduğunu gördüm. Uzun, beyaz bir sakalı vardı. Gözleri hem şefkat, hem de keder doluydu.» Haç çıkardı ve yine olduğu yerde sallanarak duaya başladı.</p>

  <p class="block6">Nicholas usulca onlara yaklaşırken Tamre'nin bu kutsal yerine sık sık geldiğini anladı. İsa Taşı onun kendi, özel mihrabıydı. Çocuk içe dokunur derecede mütevazı sunaklarını da onun üzerine bırakmıştı. Çoğu çatlayıp kırılmış, eski tej sürahileri ve pişmiş toprak kaplar. Bunların içlerinde çoktan solup kurumuş çiçekler vardı. Tamre başka hazineler de toplayıp mihrabın üzerine dizmişti. Kaplumbağa kabukları, kirpi dikenleri, tahtadan oyularak renkli bez parçalarıyla süslenmiş bir haç, uğurlu fasulyelerden yapılmış bir gerdanlık, mavi nehir kilinden yaratılmış hayvan ve kuş modelleri.</p>

  <p class="block6">Nicholas durup kadınla çocuğun ilkel mihrabın önünde dua etmelerini seyretti. Çocuğun inancının derinliği adamı çok etkilemişti. Onun Çocuksu bir güvenle kendilerini buraya getirmesi de öyle.</p>

  <p class="block6">Sonunda Royan ayağa kalkarak adamın yanına geldi. Nicholas'la ağır ağır taşocağında dolaşmaya başladılar. Pek konuşmuyorlardı. Bir şey söyleyecekleri zaman da sanki katedral ya da kutsal bir yerdeymişler gibi fısıldaşıyorlardı.</p>

  <p class="block6">Royan bir ara Nicholas'ın koluna dokunarak eliyle işaret etti. Bazı dört köşe bloklar hâlâ kayada, oyuldukları yerde duruyorlardı. Yerlerinden oyulup çıkarılmamışlardı. Sanki birer cenindiler ve o eski duvarcılar da göbek bağlarını hiç kesmemişlerdi.</p>

  <p class="block6">Burası, eskilerin taş çıkarma yöntemlerini tümüyle açıklıyordu. Çalışmaların çeşitli evreleri görülüyordu. Ustanın blokları işaretlemesi, deliklerin açılması, takozların sokulması. Ve sonunda kayadan çıkarılarak baraj yerine götürülmek için hazırlanmış bloklar.</p>

  <p class="block6">Kadınla adam taşocağının girişine geldikleri sırada hemen hemen karanlık bastırmak üzereydi. Tamamlanmış bloklardan birinin üzerine oturdular. Tamre de bir fino gibi ayaklarının dibine yerleşti. Başını kaldırıp gözlerini Royan'ın yüzüne dikti.</p>

  <p class="block6">Nicholas, «Kuyruğu olsaydı sallardı,» diyerek gülümsedi.</p>

  <p class="block6">«O bize güvendi. Tamre'ye hiçbir zaman ihanet edemez ve bu yeri hiçbir şekilde kirletemeyiz. Burası onun özel tapınağı. Tamre'nin buraya bizden başka hiç kimseyi getirmediğinden eminim. Ne olursa olsun çocuğun sırrına her zaman saygı göstereceğimize söz veriyor musun?»</p>

  <p class="block6">Adam, «Hiç olmazsa bu kadarını yapabilirim,» diyerek başını salladı. Sonra Tamre'ye döndü. «Bizi buraya, İsa Taşına getirmekle çok iyi bir şey yaptın. Senden hoşnut kaldım. Bu hanım da senden hoşnut.»</p>

  <p class="block6">Royan başını kaldırarak gökyüzüne baktı. «Artık kampa dönmeliyiz.» Gökyüzü koyu maviye ve mora boyanmıştı.</p>

  <p class="block6">Güneşin son ışıkları bulutları ışıldatıyordu.</p>

  <p class="block6">Ama İngiliz aynı düşüncede değildi. «Bence bu fikir pek akıllıca değil. Ay olmadığı için birimizden biri karanlıkta bacağını kolaylıkla kırabilir. Burada böyle bir şey hiç de hoş olmaz. Doğru dürüst bir tedavi için ancak bir haftada, bir yerleşim merkez Royan hayretle, «Burada uyumayı mı planlıyorsun?» diye sordu.</p>

  <p class="block6">«Neden olmasın? Ben çabucak ateş yakabilirim. Yemeğe gelince, çantamda acil durumlar için bazı şeyler var. Daha önce de böyle şeyler yaptım! Ayrıca koruyucun yanında. Yani şerefine leke sürülmez. Onun için neden olmasın?»</p>

  <p class="block6">Kadın güldü. «Gerçekten de neden olmasın? Yarın sabah erkenden bu taşocağını daha da iyi inceleriz.»</p>

  <p class="block6">Nicholas çalı çırpı toplamak için ayağa kalktı. Sonra duraklayarak başını kaldırıp gökyüzüne baktı. Royan da o tanıdık, titrek, ıslığa benzeyen sesi duydu.</p>

  <p class="block6">Adam gerek olmamasına rağmen, «Yine o Pegasus helikopteri,» dedi. «Günün bu saatinde yine neyin peşindeler?»</p>

  <p class="block6">İkisi de giderek karanlıklaşan gökyüzüne baktılar. Helikopter üç yüz metre kadar Yukarıdan geçerek güneye, manastıra doğru giderken kırmızı, yeşil ve beyaz seyir ışıkları yanıp sönüyordu.</p>

  <p class="softbreak"> </p>

  <p class="block6"><span class="text1">Nicholas taşocağının girişe yakın</span> bir köşesinde küçük bir ateş yaktı. Etrafına geçip oturdular ve adam 'yiyecekleri' üçe böldü. Tatlı ve yapışkan tabletleri mataradaki suyun yardımıyla yuttular. Alevler taşocağının duvarında gölge oyunları yapıyordu. Bir çobanaldatan öttü. Sesi öyle garip ve etkileyiciydi ki, Royan titredi ve Nicholas'a biraz sokuldu.</p>

  <p class="block6">«Acaba Taita öbür dünyada ne kadar ilerlediğimizin farkında mı?» dedi. «Bana artık onu biraz endişelendiriyormuşuz gibi geliyor. Bizim için hazırladığı bilmecenin ilk bölümünü çözdük. Onun herhangi birinin bu kadar başanlı olabileceğimi tahmin etmediğinden eminim.»</p>

  <p class="block6">«İkinci bölüm, gölcüğün dibine indiğimiz zaman başlayacak. O yaşlı iblisten bir puan önde olacağız. Sence orada ne buluruz?»</p>

  <p class="block6">Royan, «Bunu dile getirmekten çekiniyorum.» diye cevap verdi. «Fazla konuşursam, uğursuzluk gelebilir.»</p>

  <p class="block6">«Benim batıl inançlarım yok. Yani, pek yok sayılır. Ne bulmayı umduğumuzu ben sana söyleyeyim mi?» Royan gülerek başını sallayınca Nicholas ekledi. «Gölcüğün dibinde Firavun Mamose'un mezarının kapısını bulacağımızı umuyoruz.</p>

  <p class="block6">İmalar, bilmeceler ve şaşırtmacalar sona erecek. Gerçek mezarı bulacağız.»</p>

  <p class="block6">Kadın işaret parmağını diğerinin üzerine koydu. «Senin ağzından Tanrı'nın kulağına!» Sonra ciddileşti. «Sence ne kadar şansımız var? Yani mezarı eski haliyle bulma konusunda.»</p>

  <p class="block6">İngiliz omzunu silkti. «Bu sorunu gölcüğün dibine indiğimiz zaman cevaplarım.»</p>

  <p class="block6">«Bunu nasıl yapacağız? Tüp kullanamayacağımızı söylemiştin.»</p>

  <p class="block6">Adam, «Bilmiyorum,» diye itiraf etti. «Bu noktada hiçbir şey bilmiyorum. Belki de oraya başlıklı dalgıç giysisiyle ineriz.»</p>

  <p class="block6">Kadın susup bu imkansızmış gibi gözüken işi düşündü.</p>

  <p class="block6">«Haydi haydi, neşelen biraz!» Nicholas kolunu Royan'ın omzuna attı. Genç kadın ondan uzaklaşmaya kalkışmadı.</p>

  <p class="block6">«İçimizi rahatlatması gereken bir şey var. Taita bu işi bizim için zorlaştırdı. Ama böylece başkalarının bizden önce mezara gitmesini de imkânsızlaştırdı. Eğer mezar aşağıdaysa, yüzyıllar boyunca hiçbir hırsız orayı soyamamıştır.»</p>

  <p class="block6">«Mezarın girişi gölcüğün dibindeyse, Taita papirüslerde özellikle yanlış bilgi verdi demektir. Bize kadar gelen bilgiyi önce Taita, sonra Duraid ve nihayet Wilbur Smith karmakarışık etti. Bu şaşırtmacalardan oluşan labirentte yolumuzu bulmamız gerekiyor.»</p>

  <p class="block6">Bir süre sessizce oturdular. Sonra Royan alevlerin ışığında gülümsedi. Yüzünde beklenti ve umut vardı. «Ah, Nicky, bu öyle heyecan verici bir meydan okuma ki!» Sonra sesi biraz hafifledi. «Ama bir yol var mı? Oraya girebilecek miyiz?»</p>

  <p class="block6">«Bunu öğreneceğiz.»</p>

  <p class="block6">«Ne zaman?»</p>

  <p class="block6">«Vakti gelince. Bu konuyu henüz etraflıca düşünmedim. Bütün bildiğim çok iyi bir plan yapmamızın ve fazlaca çabalamamızın gerekeceği.»</p>

  <p class="block6">«Yani bu işten vazgeçmek niyetinde değilsin, öyle mi?» Kadın, İngiliz’in kendisine söz vermesini istiyordu. Bu işi hiçbir zaman yalnız başına başaramayacağını biliyordu. «Bu proje gözünü korkutmuyor ya?»</p>

  <p class="block6">Nicholas güldü. «Açıkçası Taita'nın bize böyle oyunlar oynayacağı aklıma gelmemişti. Taş bir kapıyı kırarak açacağımızı ve mezarın içeride bizi beklediğini göreceğimizi sanıyordum. Howard Carter'ın Tutankhamon'un mezarına girivermesi gibi bir şey olacaktı... Sorunun cevabına gelince: Evet, bu iş gözümü korkutuyor. Ama... kahretsin!.. Artık hiçbir şey beni durduramaz! Burnumda zafer kokusu, gözlerimde de altınların ışıltısı var!»</p>

  <p class="block6">Onlar konuşurlarken Temre ateşin diğer tarafında yere kıvrılıp yattı ve shamma'sını da başına çekti. Herhalde rüyalar görüyordu. Çünkü uykusunda gülüyor, gıcırtıya benzeyen sesler çıkarıyordu.</p>

  <p class="block6">Boyan, «Acaba zavallının o dengesiz kafasından neler geçiyor?» diye fısıldadı. «Ne tür hayaller görüyor? İsa'yı burada, taşocağında gördüğünü söyledi. Buna gerçekten inandığından eminim.»</p>

  <p class="block6">Ateş sönükleşirken kadınla adamın sesleri daha hafifledi. Uykulu uykulu konuşuyorlardı artık. Royan, başı Nicholas'ın omzunda uykuya dalmadan önce, «Firavun Mamose'un mezarı nehir düzeyinden aşağıdaysa,» diye mırıldandı. «O zaman su içindekileri mahvetmiştir.»</p>

  <p class="block6">«Taita papirüslerde mezar için on beş yıl çalıştığını açıklıyor. Bu kadar yıl çabaladıktan ve barajını da yaptıktan sonra herhalde mezara su dolmasına, kralının mumyasının ve hazinelerinin mahvolmasına izin vermezdi.» Kadının saçı Nicholas'ın yanağını gıdıklıyordu. «Hayır, o zaman firavun öbür dünyada canlanamaz, Taita'nın bütün çabaları da boşa giderdi. Onun bütün bunları hesaba kattığından eminim.»</p>

  <p class="block6">Kadın ona daha sokularak, memnun memnun içini çekti.</p>

  <p class="block6">Adam bir süre sonra usulca, «İyi geceler, Royan.» dedi. Ama genç kadın cevap vermedi. Derin derin, düzenle soluk alıyordu. Nicholas kendi kendine gülümsedi ve Royan'ın saçlarını öptü.</p>

  <p class="softbreak"> </p>

  <p class="block6"><span class="text1">Nicholas kendisini neyin uyandırdığından</span> pek emin değildi. Nerede olduğunu ancak birkaç dakika sonra kavrayabildi.</p>

  <p class="block6">Taşocağında olduğunu anımsadı. Ay yoktu ama tombul üzüm salkımlarına benzeyen yıldızlar sanki yeryüzüne doğru sarkıyorlardı. Adam yıldızların ışığında Royan'ın yere kayarak yanına uzanmış olduğunu gördü.</p>

  <p class="block6">Kadını rahatsız etmemek için dikkatle ayağa kalktı. Su dökmek için sönmüş olan ateşten iyice uzaklaştı. Geceye sanki bir ölüm sessizliği çökmüştü. Hiçbir gece kuşu ötmüyordu, gece dolaşan yaratıkların sesleri de duyulmuyordu. Etraftaki kayalardan hâlâ gündüzün güneş ışınlarının sıcaklığı yayılıyordu.</p>

  <p class="block6">Birdenbire İngiliz’i uyandıran ses tekrarlandı. Bu fısıltıya benzeyen hafif ses, uzaklardan geliyor ve kayaların arasında yankılanıyordu. Nicholas bu yüzden sesin hangi yönden geldiğini anlayamadı. Ama bunun ne olduğunu çok iyi biliyordu, daha önce de pek çok kez duymuştu. Uzaklarda otomatik bir silahla, bir AK47 saldırı tüfeğiyle ateş edildiği anlaşılıyordu. Ama kurşunlar arka arkaya boşaltılmıyordu. Üçer el ateş ediyordu biri. İngiliz ateş edenin iyi eğitilmiş bir profesyonel olduğundan emindi.</p>

  <p class="block6">Adam bileğini hafifçe eğdi ve yıldızların ışıkları saatinin kadranını aydınlattı. Saat üçü birkaç dakika geçiyordu.</p>

  <p class="block6">İngiliz orada öyle durarak uzun bir süre etrafı dinledi. Sonra Royan'ın yattığı yere dönüp yanına uzandı. Ancak derin bir uykuya dalamadı. Sık sık uyanıyordu. İrkilerek gözlerini açıyor ve silah sesi olup olmadığını anlamak için etrafı dinliyordu.</p>

  <p class="block6">Şafağın ilk ışıkları doğu ufkunu portakal rengine boyarken Royan uyandı. Kahvaltı için yine o tabletleri yutarlarken Nicholas kadına gece kendisini uyandıran gürültüden söz etti.</p>

  <p class="block6">Royan, «Sence bu Boris olabilir mi?» diye sordu. «Belki de Mek'le Tessay'i yakaladı.»</p>

  <p class="block6">«Hiç sanmıyorum. Boris gideli birkaç.gün öldü. Artık onun silah sesini duyamayacağımız bir yerde olmalı.»</p>

  <p class="block6">«O halde ateş eden kimdi?»</p>

  <p class="block6">«Hiçbir fikrim yok. Ama bu durum hoşuma gitmiyor. Taşocağına tekrar baktıktan sonra hemen kampa doğru yola çıkmalıyız. Zaten burada yapabileceğimiz başka bir şey de kalmıyor. Eve ve annene dönmeliyiz.»</p>

  <p class="block6">Etraf yeteri kadar aydınlanır aydınlanmaz Nicholas taşocağının bir makara resmini çekti. Ölçü için Royan duvardan çıkarılmamış olan bloklardan birinin yanında durdu. Model rolüne ısınırken adama şaka yapmaya da başladı. En büyük taşlardan birine tırmanarak elini Marilyn Monroe gibi başının arkasına koydu ve alt dudağını sarkıttı.</p>

  <p class="block6">Sonunda manastıra doğru giderlerken ikisi de başarıları nedeniyle çok sevinçliydiler ve iyice gevezeleşmişlerdi.</p>

  <p class="block6">Birbirlerine fikirlerini açıklıyor, planlar yapıyorlardı. Uçurumun aşağı ucundaki pembe kayaların olduğu yere geldikleri sırada saatler geçmişti. Burada manastırdan yukarı çıkan bir grup keşişle karşılaştılar.</p>

  <p class="block6">Daha uzaktan, Nicholas'la Royan yokken korkunç bir şey olduğu anlaşılıyordu. Keşişlerin ulumaya benzeyen keder dolu sesleri kadının sırtının ürpermesine neden oldu. Bu, Afrika'ya özgü yas sesiydi. Ölüm ve felaket habercisi. Gruba iyice yaklaştıklarında, adamların yoldan avuç avuç toprak alarak başlarından aşağıya döktüklerini gördüler.</p>

  <p class="block6">Royan çocuğa, «Ne olmuş, Tamre?» diye sordu. «Haydi gidip bizim için öğren.» Tamre keşişlere doğru koştu. Grup yolun ortasında durdu. Tiz seslerle konuşuyor, ellerini sallıyor ve ağlıyorlardı. Sonra çocuk koşarak yarılarına döndü.</p>

  <p class="block6">«Kamptaki adamlarınız.» diye haykırdı. «Korkunç bir şey olmuş. Gece kötü adamlar gelmiş. Adamlardan çoğu ölmüş!»</p>

  <p class="block6">Nicholas, Royan'ın elini yakaladı. «Haydi gel! Burada neler olduğunu öğrenelim!»</p>

  <p class="softbreak"> </p>

  <p class="block6"><span class="text1">Son kilometreyi koşarak aştılar</span>. Kampta yine bir grup keşiş mutfak kulübesinin önündeki bir şeyin etrafında toplanmıştı. Nicholas onları dirseklerime iterek öne çıktı. Sonra durup aşçının ve kampta çalışan diğer üç adamın kanlar içindeki cesetlerine baktı. Midesi bulanıyordu. Duyduğu dehşetten yüzündeki terler buz gibi olmuştu, katiller kurbanların ellerini arkalarından bağlayarak onları yere diz çökmeye zorlamış, sonra da kafalarının arkasına yakından ateş etmişlerdi.</p>

  <p class="block6">Royan yaklaşırken Nicholas onu uyardı. «Bakma! Sahne hiç hoş değil.»</p>

  <p class="block6">Ama kadın bu öneriye aldırmayarak gelip adamın yanında durdu. «Ah, Tanrım! Onları mezbahadaki koyunlar gibi boğazlamışlar!» Öğürmeye başladı.</p>

  <p class="block6">İngiliz sertçe, «Dün gece duyduğum silah seslerinin nedeni anlaşılıyor,» diyerek ölülerin kimler olduklarını anlamak için ilerledi. «Aly ve Kif burada değil. Neredeler?» Kalabalığa dönüp sesini yükseltti. «Aly, neredesin?»</p>

  <p class="block6">İz sürücü diğerlerinin arasından geçerek yaklaştı. «Buradayım, efendi.» Sesi titriyor, yüzündeyse bitkin bir ifade görülüyordu. Gömleğinin önü kan olmuştu.</p>

  <p class="block6">Nicholas, yere yığılmaması için Aly'nin kolundan tuttu. «Burada neler oldu?»</p>

  <p class="block6">«Gece silahlı adamlar geldi. Shufta'lar... Uyuduğumuz kulübelerin içerisine ateş ettiler. Önceden haberimiz olmadı.</p>

  <p class="block6">Sadece hemen ateş etmeye başladılar.»</p>

  <p class="block6">Nicholas, «Kaç kişiydiler?» diye sordu. «Kimdi onlar?»</p>

  <p class="block6">«Kaç kişi olduklarını bilmiyorum. Etraf karanlıktı. Uyuyordum. Ateş başlayınca kaçtım. Onlar shufta'ydı. Haydutlar, katiller! Bunu yapmalar! için hiçbir neden yoktu. Bu insanlar benim kardeşlerimdi. Dostlarımdı» Hıçkırmaya başladı.</p>

  <p class="block6">Yaşlar yanaklarından akıyordu.</p>

  <p class="block6">Royan döndü. Dehşet duyuyor, midesi bulanıyordu. Kulübesine doğru gitti. Sonra da kapıda kalakaldı. İçerisi karmakarışıktı. Bavulların, daki eşyaları yere boşaltmışlardı. Çarşaflan çekip almış, yatağı bir kenara fırlatmışlardı.</p>

  <p class="block6">Kadın, kâbus gören ve uykusunda yürüyen biri gibi ilerleyerek kâğıtlarını koyduğu branda bezinden çantayı aldı.</p>

  <p class="block6">Tersine çevirip salladı. Çanta boştu. Uydu fotoğrafları, haritalar, kitabedeki yazıların kopyası, Nicholas'ın Tanus'un mezarında çektiği polaroid fotoğraflar... hepsini almışlardı.</p>
</body>
</html>