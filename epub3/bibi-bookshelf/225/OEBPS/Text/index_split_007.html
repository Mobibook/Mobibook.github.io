<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block6">Royan yatağı düzeltip üzerine oturdu. Kafasını toplamaya çalışıyordu. Sarsılmış, aklı karışmıştı. Kurşunlarla delik deşik olmuş cesetlerin hayali gözlerinin önünden gitmiyordu. Dikkatini bir noktaya vermekte, mantıklı düşünmekte zorluk çekiyordu.</p>

  <p class="block6">Nicholas hızla içeri dalarak etrafına bakındı. «Benim kulübeye de aynı şeyi yapmışlar. Her tarafı karıştırmışlar. Tüfeğimi de almışlar, bütün kâğıtlarımı da. Neyse ki pasaportumla seyahat çeklerim yanımda taşıdığım çantadaydı.» Kadının ayağının dibinde duran boş çantayı farkederek durakladı. «Yoksa onlar...»</p>

  <p class="block6">Kadın onun sorusunu tamamlamasını beklemedi. «Evet! Araştırma için yararlandığımız bütün malzemeyi almışlar.</p>

  <p class="block6">Polaroitleri bile. Neyseki banyo edilmemiş filmler sendeydi. Duraid'le başımıza gelenler tekrarlanıyor. Burada, bu ıssız yerde bile güvende değiliz. Onlardan kurtuluş yok.» Sinir krizi geçirmek üzere olduğu sesinden anlaşılıyordu. Yataktan fırlayarak adama koştu. «Ah, Nicky, ya dün gece kampta olsaydık?» İngiliz’e sıkıca sarıldı. «Biz de şimdi güneşte öyle yatryor olurduk. Kanlar içinde. Sinekler üstümüze konup başımızda uçuşurlardı...»</p>

  <p class="block6">«Kendini toplamalısın, yavrum. Hemen bir sonuç çıkarmayalım. Bu, haydutların bir baskını da olabilir.»</p>

  <p class="block6">«O halde kâğıtlarımızı neden çaldılar? Sıradan bir shufta kitabenin kopyasını ve polaroid fotoğrafları ne yapsın? O Pegasus helikopteri baskından hemen önce nereye gidiyordu? Onlar bizim peşimizdeydiler, Nicky! Bundan kesinlikle eminim. Duraid gibi bizi de öldürmek istiyor di Diledikleri zaman tekrar gelebilirler. Burada aciz durumdayız, silahımız da yok.»</p>

  <p class="block6">«Tamam. Savunmasız durumda olduğumuzu ben de kabul ediyorum. Buradan mümkün olduğu kadar çabuk ayrılırsak akıllılık etmiş oluruz Zaten artık kalmamız için bir neden de yok. Şimdi bir şey yapamayız.» Nicholas kadına sarıldı, ardından da usulca sarstı. «Kendine gel! Buradan bir şeyler kurtarabiliriz belki. Ondan sonra da hemen taşıtlara gideriz.»</p>

  <p class="block6">«Ya ölüler ne olacak?» Royan geriledi. Kendini zorlayıp gözyaşlarını tuttu. «Kaç adamımız sağ kaldı?»</p>

  <p class="block6">«Aly, Salim ve Kif kaçmışlar. Ateş başlar başlamaz kulübelerinden fırlayıp koşarak karanlıklara karışmışlar. Onlara gitmek için hemen hazırlanmalarını söyledim. Ayrıca kıdemli rahiplerden biriyle de konuştum. Ölüleri gömecek ve fırsat bulur bulmaz durumu yetkililere haber verecekler. Onlar da saldırganların asıl bizim peşimizde olduklarını düşünüyorlar. Ve de hâlâ tehlikede olduğumuzu. Bana buradan hemen uzaklaşmamızı önerdiler.»</p>

  <p class="block6">Bir saat sonra gitmeye hazırdılar. Nicholas bütün kamp araç gereçlerini ve Boris'in kişisel eşyalarını Jali Hora'ya teslim etmeye karar vermişti. Katırların yükleri hafifti İngiliz uçurumdan çok çabuk uzaklaşmayı planlıyordu.</p>

  <p class="block6">Başrahip, bir grup keşişin onları yamacın tepesine kadar götürmelerini emretti. «Haçın koruması altındayken size ancak Tanrı'yı tanımayan yaratıklar saldırabilir,» diye açıkladı.</p>

  <p class="block6">Nicholas çizgili dikdik'in kurumuş postuyla kafasını kulübelerden birinde buldu. Postu sararak, katırlardan birinin heybesinin üzerine bağladı Sonra da kervana hareket emrini verdi.</p>

  <p class="block6">Tamre de onları geçirecek keşiş grubuna girmeyi başarmıştı. Yoldan ilerlerken Royan'ın peşinden gidiyordu.</p>

  <p class="block6">Manastırdakilerin hayıflanmaları ve «elvada»ları bir buçuk kilometre kadar onları izledi.</p>

  <p class="block6">Kavurucu öğle sıcağı korkunçtu. Bir yaprak bile kımıldamıyordu. Vadinin iki yanından yükselen kayalar yakıcı güneşin ısısını emiyor ve sonra da dik yokuşu tırmanan yolcuların üzerine püskürtüyorlardı. Terleri daha gözeneklerinden sızarken kuruyordu. Bu nedenle derilerinin Ve giysilerinin üzerinde beyaz tuz kristalleri kalıyordu. Korkunun hızlandırdığı sürücüler katırların peşinden koşuyor ve hayvanların testislerini ucu sivri sopalarıyla dürtüyorlardı.</p>

  <p class="block6">Akşamüzeri sabahki yoldan geri dönmüş, Taita'nın barajının bulunduğunu düşündükleri yere erişmişlerdi. Nicholas'la Royan birkaç dakika için mola vererek başlarını suya soktular. Terlerini suyla biraz olsun akıttılar. Sonra da çağlayanın yukarısında durup bütün düşlerinin ve umutlarının odak noktası olan uçurumla vedalaştılar.</p>

  <p class="block6">Kadın, «Ne zaman döneceğiz?» diye sordu.</p>

  <p class="block6">Adam, «Buradan uzun süre ayrı kalamayız,» dedi. «Yakında şiddetli yağmurlar başlayacak. Tabii sırtlanlar da kokuyu aldılar ve bize saldırıyorlar. Bundan sonra zaman bizim için daha değerli olacak. Kaybettiğimiz her saatin hayati önemi var.»</p>

  <p class="block6">Royan uçuruma bakarak hafifçe mırıldandı. «Henüz sen kazanmadın, Tafta. Oyun hâlâ sürüyor.»</p>

  <p class="block6">Adamla kadın dönerek katırların peşinden tepeye doğru çıktılar. O akşam, nehrin kıyısındaki herkesin kaldığı kamp yerinde mola vermediler. Karanlık yüzünden durmak zorunda kalıncaya kadar birkaç kilometre daha ilerlediler. Rahat bir kamp kurmaya kalkışmadılar. İnjera ekmeğini keşişlerin yarılarında getirdikleri wat kaplarına batırarak karınlarını doyurdular. Sonra Royan'la Nicholas uyku tulumlarını yan yana taşlı toprağın üzerine serdiler. Katırların heybelerini yastık gibi kullanarak bitkince uykuya daldılar.</p>

  <p class="softbreak"> </p>

  <p class="block6"><span class="text1">Ertesi sabah, şafaktan önceki</span> karanlıkta heybeler katırlara yüklenirken kadınla adam birer kap koyu ve acı Etiyopya kahvesi içtiler. Sonra da tekrar yola çıktılar.</p>

  <p class="block6">Ufuktan yükselen güneş ilerideki uçurumun dimdik kayalarını aydınlatırken onlara bu duvarlar dokunacak kadar yakınmış gibi geldi. Nicholas, yanında uzun bacaklarıyla hızlı hızlı yürüyen Royan'a, «Bu tempoyla akşama doğru yamacın eteğine ulaşmamız mümküne dedi. «Herhalde bu gece çağlayanın gerisindeki mağarada uyuyabiliriz.»</p>

  <p class="block6">«Böylelikle yolu birkaç gün kısaltır, taşıtlara yarın erişebiliriz,» diye açıkladı Royan.</p>

  <p class="block6">Adam, «Bu olabilir,» diye cevap verdi. «Buradan uzaklaşmak beni sevindirecek.»</p>

  <p class="block6">Royan, dibinden Dandera nehrinin aktığı, onları sanki hapseden uçurumun yanındaki dik kayalara baktı. «Evet, insan kendini tuzağa düşmüş hissediyor. Düşünüyordum da, Nicky...»</p>

  <p class="block6">«Çıkardığın sonuçları duyalım.»</p>

  <p class="block6">«Bir sonuca varmadım. Ama aklıma yalnızca rahatsız edici bazı şeyler geldi. Ya şimdi Pegasus'ta kitabenin kopyasından ve fotoğraflardan anlayacak biri varsa? Mezarı bulma konusunda ne kadar itelediğimizi anladıkları takdirde nasıl bir tepki gösterecekler?»</p>

  <p class="block6">Adam, «Evet, bunlar hoş düşünceler değil,» diyerek başını salladı. «Ama diğer taraftan uygarlığa dönmedikçe bu konuda hiçbir şey yapamayız. Tabii daha önce gözlerimizi iyice açmalı ve kafamızı kullanmalıyız. Kahretsin! Artık küçük Rigby tüfeğim bile yok. Keklik gibi avlanabiliriz.»</p>

  <p class="block6">Aly, katırcılar ve keşişler de aynı şeyi düşünüyorlardı anlaşılan. Hiç yavaşlamadan, hızla yürüyorlardı. İlk molayı ancak öğleyin verdiler. Katırları sulamak ve kahve yapmak için. Adamlar ateş yakarlarken Nicholas dürbününü yanına alıp yamaca tırmandı. Biraz ilerlemişti ki, arkasına baktı ve Royan'ın peşinden geldiğini gördü. Durup kadının kendisine yetişmesini bekledi.</p>

  <p class="block6">Sonra da sertçe, «Bu fırsattan yararlanarak dinlenmeliydin,» dedi. «Asıl tehlike sıcağın neden olduğu bitkinliktir.»</p>

  <p class="block6">«Kendi başına gitmen beni kuşkulandırıyor. Ne işler karıştırdığını anlamak istiyorum.»</p>

  <p class="block6">«Bu küçük bir keşif gezisi. Aslında öncüler olmalıydı. Yoldan böyle körcesine ilerlemek hiç de doğru değil.</p>

  <p class="block6">Yanılmıyorsam yolun en kötü kısmına daha gelmedik. Nelerle karşılaşacağımızı Tanrı bilir.»</p>

  <p class="block6">Tırmanmayı sürdürdüler. Ama doruğa erişemediler. Çünkü karşılarına dümdüz, dikey bir kaya çıktı. Nicholas bu engelin hemen aşağısında bir yer seçerek, dürbünle ileriye, vadinin iki yanına baktı. Dimdik yamaçların eteklerine yaklaşıyorlardı. Arazi hatırladığı gibiydi, yamaçlara doğru engebe giderek artıyordu. Okyanusun, karaya yaklaştığını sezerek telaşla kabarması ve kıyıya çarpması gibi. Yol nehrin yakınından geçiyordu. Dik kayalar, yolun üzerine doğru eğilmişlerdi. Rüzgâr ve havain garip, korkunç biçimlere soktuğu bu kayalar Walt Disney'in eski çiz9i filmlerindeki kötü cadının kalesini hatırlatıyorlardı. Bir noktada kızılım taşı bir çıkıntı yapıyor ve nehri etrafından dolaşmaya zorluyordu.</p>

  <p class="block6">Yol öylesine dardı ki, sırtında yük olan bir katır oradan geçmeye çalışırken nehre yuvarlanabildi. Nicholas dürbünle uçurumun dibini iyice inceledi. Beklenmeyen ya da kuşku uyandıracak hiçbir şey göremedi. Sonra başını kaldırıp kayaları ve tepelerini taradı.</p>

  <p class="block6">Aynı anda Aly'nin sesi yamaçta yankılandı. «Çabuk olun, efendi. Katırlar hazır.»</p>

  <p class="block6">Nicholas ona el salladı. Ve sonra da dürbünü tekrar gözlerine götürdü. İleriye son bir kez daha bakmak istiyordu. Bir an bir şeyin ışıldadığını farketti. Heliografla işaret veriliyormuş gibi bir şey parıldadı. İngiliz bütün dikkatini o şeyin ışıldadığı yere verdi.</p>

  <p class="block6">Royan, «Ne var?» diye sordu. «Ne gördün?»</p>

  <p class="block6">Adam tereddüt etti. «Pek emin değilim. Belki de yanıldım.» Hâlâ dürbünü indirmemişti. Belki ışık, cilalı bir maden yüzeyden ya da bir dürbünün merceklerinden yansıdı, diye düşünüyordu. Veya pusu kurmuş birinin tüfeğinden. Ama diğer taraftan bir mika parçası ya da kaya kristali de böyle ışıldar. Hatta sabır ağacı gibi etti yapraklı bitkiler de bazen pırıldar. O noktaya birkaç dakika daha dikkatle baktı. Sonra Aly yine aşağıdan seslendi.</p>

  <p class="block6">«Çabuk olun, efendi! Katırcılar beklemek istemiyorlar!»</p>

  <p class="block6">Nicholas ayağa kalktı. «Pekâlâ. Bir şey yok. Haydi, gidelim.» Kalkmasına yardım etmek için Royan'ın kolunu tuttu.</p>

  <p class="block6">Yamaçtan inmeye başladılar. Aynı anda adam daha yukarıda taşların sakırdadığını duyup kadını durdurdu. Sesini çıkarmaması için kolunu sıktı. Nicholas'la Royan yukarıya bakarak beklediler.</p>

  <p class="block6">Birdenbire dorukta uçları kıvrık bir çift uzun boynuz belirdi. Yaşlı bir erkek kudu kafasıydı bu. Trompet biçimi kulaklarını öne doğru uzatmıştı. Yanaklarındaki tüyler hafif ve sıcak rüzgârda dalgalanıyordu. Kudu başını döndürerek geldiği tarafa baktı. Güneş ışınları gözünden yansıyordu; Başını tutuşundan ve tetikte beklemesinden bir şeyin onu ürküttüğü belliydi.</p>

  <p class="block6">Hayvan uzun bir süre öyle durdu. Sonra burnundan soluyarak ileriye doğru sıçradı. Royan'la Nicholas'ı fark bile etmemişti. Kudu sırtın arkasında gözden kayboldu.</p>

  <p class="block6">«Bir şey hayvanı çok ürkütmüş.»</p>

  <p class="block6">Royan, «Ne?» diye sordu.</p>

  <p class="block6">İngiliz cevap verdi. «Herhangi bir şey olabilir. Belki de bir pars.» Kararsızca yamaçtan aşağıya doğru baktı. Katırlar ve keşişlerden oluşan kervan yola çıkmış, nehrin kıyısında ilerlemeye başlamıştı bile.</p>

  <p class="block6">Royan, «Ne yapacağız?» diye sordu.</p>

  <p class="block6">«Aslında ileriyi incelemeliyiz. Yani zamanımız olsaydı öyle yapmamız gerekirdi. Ama zamanımız yok.» Kervan hızla uzaklaşıyordu. Yamaçtan bir an önce inmezlerse orada yapayalnız, silahsız kalacaklardı. Nicholas'ın elinde kesin bir ipucu yoktu ve hemen karar vermesi gerekiyordu.</p>

  <p class="block6">«Haydi, gel.» Adam tekrar Royan'ın elini tuttu. Yamaçtan kayarcasına indiler. Kervana yetişmek için koşmak zorunda kaldılar.</p>

  <p class="block6">Artık diğerlerine katıldıkları için Nicholas bütün dikkatini tepelerindeki kayalara verdi. Kayalar dimdik yükseliyor, gökyüzünü yarı örtüyorlardı. Sol taraftan sırıklayarak, gürültüyle akan nehir diğer sesleri boğuyordu.</p>

  <p class="block6">Nicholas aslında telaşlanmış değildi. O her zaman tehlikeyi önceden sezdiğini düşünerek övünürdü. Altıncı hissi kaç kere canını kurtarmasını sağlamıştı. O bunu 'erken uyarı sistemi' diye tanımlıyordu. Oysa şimdi alarm zillerinin çaldığı yoktu. Tepedeki ışıltının türlü nedeni olabilirdi. Erkek kudunun davranışlarının da öyle.</p>

  <p class="block6">Ama adamın sinirleri yine de gerilmiş, bütün dikkatini yukarıya vermişti. Sonra doruktan bir şeyin dönerek düştüğünü gördü. Belki de sıcak rüzgârın uçurduğu kuru bir yapraktı bu. Bir tehlike sayılmayacak kadar küçük ve önemsiz. Yine de Nicholas onu bakışlarıyla tembelce izledi.</p>

  <p class="block6">Kahverengi yaprak dönerek helezonlar çiziyordu. Sonunda da adamın yanağına hafifçe süründü. İngiliz elini kaldırıp onu yakaladı. Sadece bir refleksti bu. Kahverengi nesneyi parmaklarının arasında buruşturdu. Çıtırdayıp parçalanmasını bekliyordu, ancak bu nesne yumuşak ve esnekti. Sanki yağlı gibiydi.</p>

  <p class="block6">Nicholas elini açıp nesneyi daha dikkatle inceledi. Ve bunun bir yaprak olmadığını hemen anladı. Kahverengi, yarı saydam, yağlı bir kâğıt parçasıydı elindeki. Birdenbire bütün tehlike çanları çalmaya başladı. Bunun nedeni bu ıssız yerde bir kâğıt parçasının uçuşması değildi. Nicholas kâğıdın cinsini ve özelliklerini tanımıştı. Onu burnuna götürerek kokladı. Genzini yakan azot kokuşuydu.</p>

  <p class="block6">Adam yüksek sesle, «Gelignit!» diye haykırdı. Kokuyu hemen tanımıştı.</p>

  <p class="block6">Bu Sempex ve plastik patlayıcı çağında gelignit artık askeri amaçlarla kullanılmıyordu. Ama madencilikte hâlâ kullanıldığı yerler vardı. Temelinde sodyumnitrat ve kâğıt hamuru olan nitrojelatin çubukları genellikle bu tür kahverengi, yağlı kâğıda sarılıyordu. Fünyenin lokumun başına takılması için kâğıdın ucu yırtılıyordu. Nicholas da eski günlerde epeyce gelignit kullanmıştı. Bu nedenle kokusunu hiçbir zaman unutmamıştı.</p>

  <p class="block6">İngiliz’in kafası şimdi hızla çalışıyordu. Biri bizi bekliyorsa ve kayaya gelignit yerleştirdiyse, gördüğüm ışıltı patlayıcılar arasına gerilmiş bakır tellerden yansıyor olabilir, diye düşündü. Pusudaki düşman şu anda yukarıda saklanmış bekliyor.</p>

  <p class="block6">Ve patlatıcının kolunu indirmeye hazır. Belki erkek kudu da orada saklanan bir insandan kaçıyordu.</p>

  <p class="block6">Nicholas kervanın ön tarafına doğru, «Aly!» diye haykırdı. «Onları durdur! Herkesi geri döndür!»</p>

  <p class="block6">Öne doğru koşmaya başladı ama artık çok geç olduğunu seziyordu. Kayanın tepesindeki düşman herhalde onun her hareketini izlemekteydi. Nicholas'ın kervanın ön tarafına ulaşıp dar yolda katırları çevirmesi ve onları güvenli bir yere kadar götürmesi imkânsızdı... Adam durakladı, dönüp Royan'a baktı. En önemlisi genç kadının kurtarılmasıydı.</p>

  <p class="block6">Nicholas koştu ve kadını kolundan yakaladı.</p>

  <p class="block6">«Gel! Yoldan ayrılmamız gerekiyor!»</p>

  <p class="block6">«Ne oldu, Nicky? Ne yapıyorsun?» Royan adama karşı koyuyor, kolunu çekiştiriyordu.</p>

  <p class="block6">İngiliz sert sert, «Bunu daha sonra açıklarım,» diye homurdandı. «Şimdi bana güven yalnızca.» Royan'ı birkaç adım sürükledi. Sonra kadın boyun eğdi ve İngiliz’le birlikte geriye doğru koşmaya başladı.</p>

  <p class="block6">Elli metre kadar ilerledikleri sırada kayanın yüzeyi sanki uçuverdi. Müthiş bir hava akımı adamla kadının sendelemelerine neden oldu. Gürültü kafalarının içinde canlarını yakacak kadar yankılandı. Az kalsın hassas kulak zarları içeriye doğru çöküyordu. Bir tek, kısa süren bir ses değildi bu. Sanki tam tepelerinde gök gürlüyordu. İkisi de sersemleyerek yalpaladılar. Birbirlerine çarpıp kaçtıktan yönü şaşırdılar.</p>

  <p class="block6">Nicholas düşmemesi için Royan'a sarıldı. Sonra da geriye doğru baktı. Kayanın tepesinde patlamalar birbirini izliyordu.</p>

  <p class="block6">Sanki cehennemden kaçmış balerinler sırayla dans ediyorlardı. Havaya tozlar, taşlar ve molozlar fışkırıyordu.</p>

  <p class="block6">Nicholas o dehşet anında bile gelignitin ustalıkla yerleştirilmiş olmasını takdir etti. Bu usta bir bombacının işiydi.</p>

  <p class="block6">Molozlar tekrar yere doğru inmeye başladılar. Şimdi masmavi, berrak gökyüzünde ince tozlardan oluşan bulutlar döne döne yükseliyorlardı. Bir an artık çatlamalar sona ermiş gibi göründü. Ama sonra kayanın silueti değişmeye başladı.</p>

  <p class="block6">Önce duvar gibi yükselen kaya öne doğru eğilmeye başladı. Nicholas yüzeyde, alayla gülen ağızlar gibi, yarıklar açıldığını gördü. Kaya tabakaları ayrılarak aşağıya kayıyordu. Tıpkı reverans yapan dev bir kadının ipek etekleri gibi.</p>

  <p class="block6">Daha sonra kaya gümbürtüyle nehre doğru yuvarlandı.</p>

  <p class="block6">Bu korkunç sahne Nicholas'ı sanki ipnotize etmişti. Patlama beynini felce uğratmış gibiydi. Düşünüp harekete geçmek için kendini zorladı. O zaman patlamanın merkezinin daha ileride, katır kervanının önlerine doğru bir yerde olduğunu anladı. Tamre orada, Aly'nin yanındaydı. Bombacının kurduğu tuzağın merkezine girmelerini beklediği anlaşılıyordu.</p>

  <p class="block6">Ama Nicholas'la Royan'ın gerisin geriye koştuklarını gördüğünde onların durumu anladıklarını ve kaçacaklarını sezmişti.</p>

  <p class="block6">Bu nedenle de geligniti erken patlatmak lorunda kalmıştı.</p>

  <p class="block6">Ne var ki, adamla kadın kurtulmuş değillerdi. Yukardan düşen kayaların yarattığı tehlike alanının sıngındaydılar ve bunun etkisinde kalacaklardı. Royan'ı hâlâ kollarında tutan Nicholas, yıkılan kayaya bakarak çaresizce bir hesap yaptı.</p>

  <p class="block6">Düşen kayalardan oluşan selin ileride yolu süpürmesini, adamlarla katırları sürükleyerek nehre yuvarlanmasını donmuş gibi seyretti. Kayalar katıdan ve adamları adeta yutmuştu. Tıpkı korkunç bir canavar gibi. İngiliz, kayaların gürültüsü arasında bile altta kalan insanların ve hayvanların dehşet dolu çığlıklarını duydu.</p>

  <p class="block6">Korkunç dalga şimdi yolda Royan'la onun durdukları yere doğru geliyordu. Patlamanın merkezinde olsalardı diğerleri gibi kurtulma şansı hiç bulamayacaklardı. Ama kayalar aşağıya yuvarlanırken patlamanın Şiddeti azalmaya başlıyordu.</p>

  <p class="block6">Diğer yandan Nicholas, koşarak kaçmalarının imkânsız olduğunun farkındaydı. Ve üzerlerine yuvarlanacak her Şey onları mahvedecekti.</p>

  <p class="block6">Royan'a ne yapmaları gerektiğini anlatacak zaman yoktu. Nicholas'ın harekete geçmek için yalnızca birkaç saniyesi vardı. Kadını kucağına alarak nehrin kıyısına doğru sıçradı. Aynı anda ayağı kaydı ve kadınla yuvarlanmaya başladılar.</p>

  <p class="block6">Neyse ki dokuz metre aşağıda bulunan ev büyüklüğünde bir kaya düşmelerini engelledi.</p>

  <p class="block6">İkisi de sersemlemişlerdi. Ama Nicholas, Royan'ı çekip ayağa kaldırdı ve kayanın arkasına götürdü. Orada bir oyuk vardı. İkisi girerek iyice çömeldiler. Kayalardan ilki lastik bir top gibi yuvarlanıp sekerek onlara doğru gelirken kayaya iyice yapıştılar ve soluklarını tuttular. Kaya yerçekimi nedeniyle giderek hızlanıyordu. Sonunda sığındıkları yere şiddetle çarptı. Arkasına sindikleri kayanın bir katedral çanı gibi yankılar yapıp titremesine neden oldu. Sonra dev kaya zıplayarak başlarının üzerinden aştı ve sonunda nehre yuvarlandı.</p>

  <p class="block6">Bu, o korkunç felaketin öncüsüydü. Şimdi sanki dağın yarısı üzerlerine yuvarlanıyordu. Her bir kaya saklandıkları yere çarparken kenarlardan ince parçalar kopuyordu. Etrafa çarpışan çakmaktaşlarının neden olduğu kükürt kokusu yayılıyor, uçuşan ince beyaz tozlar ciğerlerine doluyordu. O dev çağlayan ya başlarının üzerinden uçuyor ya da sığınaklarının önünde toplanıyordu. Bu arada üzerlerine de küçük parçalar ve çakıllar yağıyordu.</p>

  <p class="block6">Nicholas, Royan'ın üzerine kapanarak onu gövdesiyle korumaya çalıştı. Bir taş şakağına çarpıp sekti ve adamın kulakları çınlamaya başladı. Ancak İngiliz dişlerini sıktı ve içinden geldiği gibi başını kaldırıp yukarı bakmadı. Sağ kulağının arkasındaki kısa saçların arasından sıcak bir şey akıyordu. Bu şey yavaş yavaş yanağından aşağıya kaydı. Adam ancak bu ağzının yanına kadar geldiği ve o madensi tadı aldığı zaman kan aktığını anladı.</p>

  <p class="block6">İnce tozlar üzerlerini örtüyor, boğazlarını yakıyordu. Bu yüzden boğulacak gibi oluyor, öksürüyorlardı. Tozlar gözlerine de giriyordu. Bu yüzden gözlerini sıkıca yummak zorunda kaldılar.</p>

  <p class="block6">Vagon büyüklüğündeki bir kaya havaya sıçrayıp onların yakınına düştü. Yer şiddetle sarsıldı, Nicholas'ın da ağırlığını taşıyan Royan'ın karnına ve diyaframına müthiş bir baskı yaptı. Kadının ciğerlerindeki hava boşaldı. Royan kaburgalarının ezildiğini sandı.</p>

  <p class="block6">Sonra her şey yavaşlamaya ve hızını yitirmeye başladı; artık ne düşen kayaların çarpma şiddeti ne de gürültüsü vardı.</p>

  <p class="block6">Şimdi yalnız nehrin ve hışırdayan kayaların sesi duyuluyordu.</p>

  <p class="block6">Nicholas sonunda başını ihtiyatla kaldırdı. Gözlerini kırpıştırarak kirpiklerindeki tozlardan kurtulmaya çalıştı. Royan altında kımıldanıyordu, adam onun doğrulup oturması için yana kaydı. Birbirlerine baktılar. yüzlerinde sanki antimuan beyazı tozların oluşturduğu Kabuki maskeleri vardı. Saçları on sekizinci yüzyıldaki Fransız soylularının perukları gibi pudralamıştı.</p>

  <p class="block6">Royan, «Başın kanıyor,» diye fısıldadı. Sesi toz ve dehşetten iyice boğuklaşmıştı.</p>

  <p class="block6">Nicholas elini şakağına götürdü. Parmaklarına toz ve kandan oluşan bir sıvı bulaştı. «Bir sıyrık! Sen nasılsın?»</p>

  <p class="block6">«Galiba dizimi burktum, düştüğümüz zaman, bir şeyler olduğunu hissettim. Ancak bunun ciddi bir şey olduğunu sanmıyorum. Canım fazla acımıyor.»</p>

  <p class="block6">Nicholas, «O halde ikimiz da gülünç sayılacak kadar şanslıyız,» dedi. «Bu felaketten kimse sağ çıkamazdı.»</p>

  <p class="block6">Royan kalkacak oldu ama adam omzunu tutarak onu engelledi. «Dur! Yukarımızdaki yamaç tamamen parçalandı ve dengesi bozuldu. Biraz bekle. Daha bir süre kopan kayalar aşağıya yuvarlanacak.» Boynundaki şal desenli eşarbı çözerek kadına uzattı. «Ayrıca biz...» Sonra fikrini değiştirdi ve cümlesini tamamlamadı.</p>

  <p class="block6">Royan yüzünü silerken titrek bir sesle, «Ayrıca biz ne?» diye sordu.</p>

  <p class="block6">«Ayrıca biz yukarıdaki köpeklerin bu küçük partilerinden sağ kurtulduğumuzu öğrenmelerini istemeyiz. Yoksa aşağıya iner ve başladıktan işi bitirmek için gırtlaklarımızı keserler. Planladıkları gibi öldüğümüzü sanmaları çok daha iyi.»</p>

  <p class="block6">Kadın adama hayretle baktı. «Yani onlar hâlâ yukarıdalar mı? Bizi mi gözetliyorlar?»</p>

  <p class="block6">İngiliz öfkeyle, «Bundan emin olabilirsin,» diye cevap verdi. «Sonunda seni ortadan kayırabildikleri için çok seviniyor olmalılar. Kafalarımızı kaldırıp onların keyfini kaçırmak istemeyiz.»</p>

  <p class="block6">Royan, «Olacakları nasıl anladın?» diye sordu. «Beni yakalamasaydın...» Sesi hafifledi.</p>

  <p class="block6">Nicholas ona kısaca gelignit ambalajından söz etti. «Yolun en dar yerini seçerek kayalara patlayıcı yerleştirmek dünyanın en basit işi. Birdenbire sustu. Yine o tanıdık sesi duymuştu. Kalkışa hazırlanan bir helikopterin motor gürültüsü ve hızla dönen pervanelerinin homurtusu. Adam, Royan'a, «Çabuk,» dedi. «Kayaya mümkün olduğu kadar sokul.» Kadını iyice itti. «Yere uzan.» Royan hiç soru sormadan bu emre uydu. Adam da onun yanına uzanıp molozları üzerlerine yığdı.</p>

  <p class="block6">«Hareketsiz yat. Ne olursa olsun hiç kımıldama.»</p>

  <p class="block6">Yattıkları yerden yaklaşan helikopterin gürültüsünü dinlediler. Helikopter tepelerinde dolaştı. Vadide gidip geldi.</p>

  <p class="block6">Nehrin birkaç metre yukarısından uçuyordu. Bir ara yattıkları yerin hemen üstünde durdu. Pervanelerin yarattığı rüzgâr onlara çarpıyordu.</p>

  <p class="block6">Nicholas haşince, «Sağ kalanlar olup olmadığına bakıyorlar,» diye homurdandı. «Hiç kımıldama. Bizi henüz görmediler.»</p>

  <p class="block6">Kadın, «Patlamadan önce bizi gözetliyor olsalardı,» diye fısıldadı. «Hemen bulunduğumuz yere gelirlerdi. Akılları karışmışa benziyor.»</p>

  <p class="block6">«Kaya parçalanırken izimizi kaybettiler sanırım. Nerede olduğumuzdan emin değiller.» Helikopterin homurtusu ağır ağır nehrin üzerinden uzaklaştı. Nicholas, Royan'a, «Tehlikeyi göze alıp usulca bakacağım,» dedi. «Onun Pegasus helikopteri olup olmadığını kesinlikle öğrenmek istiyorum. Aslında bu bölgede başka helikopterlerin olması imkânsız. Başını kaldırma!»</p>

  <p class="block6">İngiliz başını ağır ağır, ihtiyatla kaldırdı. Ve bir tek bakış ona haklı olduğunu göstermeye yetti. Nehrin yedi yüz elli metre kadar yukarısında Pegasus'un Jet Ranger'ı yavaşça uzaklaşıyordu. İngiliz bu yüzden ön camdan kokpitin içini göremedi. Aynı anda motorun temposu değişti ve helikopter yükselerek kuzeye doğru döndü. Nicholas da yolcuları görebildi. Jake Helm önde, pilotun yanındaydı. Onun arkasındaysa Albay Nogo oturuyordu. İkisi de vadiye bakıyorlardı.</p>

  <p class="block6">Birkaç saniye sonra helikopter kayalara doğru uçarak sırtın arkasında kayboldu. Motor sesi hafifledi, sonra da duyulmaz oldu. Nicholas kayanın altından sürünerek çıktı ve Royan'ı ayağa kaldırdı.</p>

  <p class="block6">Nicholas kadına açıkladı.</p>

  <p class="block6">«Artık hiç kuşku yok. Şimdi karşımızda kimlerin olduğunu biliyoruz. Helm'le Nogo helikopterdeydiler. Helm'de gelignit olduğundan hemen hemen eminim. Nogo da herhalde dün gece kampa yapılan baskını yönetti İkisi de en iyi bildikleri işleri yapıyorlar. Yani artık her şey kesinlesin pegasus kiminse bu işin arkasındaki 'çirkin adam' da o. Helm'le Nogo sadece birer emir kulu.»</p>

  <p class="block6">Royan itiraz etti. «Ama Nogo, Etiyopya Ordusunun subayı.» «Afrika'ya hoşgeldin.» Nicholas bu sözleri söylerken hiç gülümsemedi. «Burada her şeyin bir bedeli vardır.» Kaşlarını çatarken yüzündeki çamura dönüşmüş tozlar parçalanarak döküldüler. «Şimdi bizi asıl ilgilendiren şey uçurumdan çıkıp uygarlığa dönebilmek.» Başını kaldırarak yamaca baktı. Yuvarlanan kayalar yolu kapatmışlardı. «O taraftan gidemeyiz.» Nicholas kadının elini tuttu. Royan adımını atarken inledi ve ağırlığım hemen sağ bacağına verdi.</p>

  <p class="block6">«Dizim!» Sonra cesurca gülümsedi. «Ama düzelir.» Ancak nehre doğru inerlerken fena halde topallıyordu. Yürürken kayaların yeniden hareketlenmelerinden çok korkuyorlardı. Sonunda nehre girdiler. Su bellerine kadar geliyordu.</p>

  <p class="block6">Royan arkasında durup kafasındaki yaradan akan kan ter ve tozları yıkadı. «Pek kötü sayılmaz. En azından dikiş gerektirmiyor.»</p>

  <p class="block6">«Çantamda bir tüp Betadyne var.» Adam ilacı çıkardı. Kadın yaraya sarımsı kahverengi pomadı sürdü, üstüne de eşarbı bağladı. «Eh, tamam.» İngiliz’in omzuna vurdu.</p>

  <p class="block6">Nicholas küçük çantanın fermuarını kaparken, «Neyse ki bu vardı,» dedi. «Hiç olmazsa gerekli bazı şeylerden yoksun değiliz. Şimdi felaketten sağ kalanlar olup olmadığına bakmalıyız.» Royan, «Tamre!» diye bağırdı.</p>

  <p class="block6">Nehrin kıyısından sendeleyerek ilerlediler. Suya Yukarıdan düşen kaya parçaları ve topraklar dolmuştu. Daha derin yerlerde su ikisinin koltukaltlarına kadar geliyordu. Nicholas kollarım havaya kaldırıp çantasını öyle taşıdı. Kervanın diğer üyelerini aramak için kıyıya tırmanırlarken gevşek taşlar ayaklarının altından kaydı.</p>

  <p class="block6">Adamla kadın keşişlerden ikisinin cesedini buldular. İkisi de ezilmiş ve molozların arasına yarı gömülmüşlerdi.</p>

  <p class="block6">Nicholas'la Royan toprakları kazıp onları çıkarmaya çalışmadılar. Katırlardan biri tek ayağı havada öyle yatıyordu. Geri kalan kısmı kayaların altındaydı. Sırtındaki heybe patlamış ve içindekiler etrafa saçılmıştı. Dikdik'in rulo halindeki postu ve diğer parçaları molozlara karışmıştı. Nicholas onları alıp çantasına koydu.</p>

  <p class="block6">Royan onu uyardı. «Daha fazla yük taşıyacaksın.»</p>

  <p class="block6">Adam, «Sadece iki kilo,» diye cevap verdi. «Ama buna değer.»</p>

  <p class="block6">Royan'la İngiliz yolun aşağısına, Tamre ve Aly'yi son gördükleri yere doğru gittiler. Bir saat kadar etrafı araştırdılar ama ikisinin de izine rastlamadılar. Yukarılarında yamaç mahvolmuştu. Dev kayalar çatlamış topraklar ortaya çıkmıştı.</p>

  <p class="block6">Ağaçlar ve çalılar köklerinden ayrılarak parçalanmışlardı.</p>

  <p class="block6">Royan sakat bacağının izin verdiği kadar yukarıya tırmandı. Ellerini boru gibi yaparak ağzına götürdü. «Tamre! Tamre! Tamre!» diye bağırdı. Sesi vadide kayadan kayaya çarparak yankılandı.</p>

  <p class="block6">Nicholas kadına seslendi. «Zavallı öldü sanırım. Herhalde kayaların altında kaldı. Bir saattir buradayız. Daha fazla zaman harcayamayız. Kendimizi kurtarmamız gerekiyor. Onu burada bırakmak zorundayız.»</p>

  <p class="block6">Kadın ona aldırmayarak yamaçta ilerledi. Gevşek kayalar ayaklarının altından kayıyordu. Nicholas, Royan'ın dizinin sancıdığını anladı, Kadın Arapça, «Tamre! Bana cevap ver! Tamre! Neredesin?» diye seslendi.</p>

  <p class="block6">«Royan! Bu kadar yeter! Dizine büsbütün zarar vereceksin. İkimizi de tehlikeye atıyorsun. Vazgeç artık!»</p>

  <p class="block6">Aynı anda ikisi de yamacın yukarısından gelen hafif iniltiyi duydular. Royan oraya doğru tırmanmaya başladı. Bazen tırmandığı kadar aşağıya kayıyordu. Ama sonunda dehşetle bağırdı. Nicholas çantasını atarak onun peşinden gitti.</p>

  <p class="block6">Royan'ın yanına vardığı zaman o da genç kadının yanında diz çöktü.</p>

  <p class="block6">Tamre molozların arasına sıkışmıştı. Yüzü tanınacak gibi değildi. Derisinin yarısı yüzülmüştü. Royan çocuğun başını kaldırıp dizine dayamıştı. Tamre'nin daha rahat soluk alması için giysisinin koluyla burnuna dolan tozları temizliyordu.</p>

  <p class="block6">Çocuğun ağzının kenarından kan sızıyordu. Tekrar inlediğinde kan iyice arttı. Royan kanları silmeye çalışırken çocuğun çenesine bulaştırdı.</p>

  <p class="block6">Tamre'nin belinden aşağısı molozların arasındaydı. Nicholas onları temizlemeye kalkıştıysa da, hemen sonra bunun bir işe yaramayacağını anladı. Tamre'nin üzerine bilardo masası büyüklüğünde bir kaya parçası düşmüştü. Herhalde çocuğun omurgasıyla kalça kemiklerini kırmışta Bir tek insan yardım edilmeden o ağırlığı kaldıramazdı. Bu mümkün olsa bile hafif bir sürtünme Tamre'nin o korkunç yaralarını daha da kötü gösterecekti.</p>

  <p class="block6">Royan, «Bir şeyler yap, Nicky,» diye fısıldadı. «Onun için bir şeyler yapmalıyız.»</p>

  <p class="block6">Nicholas kadına bakarak başını salladı. Royan'ın gözleri doldu. Yaşlar yanaklarından kayıp Tamre'nin yüzüne damladı.</p>

  <p class="block6">Çocuğun kanını sulandırarak pembeleştirdi.</p>

  <p class="block6">Kadın, «Burada durup ölmesine izin veremeyiz,» diye itiraz etti. Tamre onun sesini duyunca gözlerini açarak kadına baktı.</p>

  <p class="block6">Kanları akarken gülümsedi. Bu tebessüm yaralı, tozlu yüzünü aydınlattı. Çocuk, «Ummee!» diye fısıldadı. «Sen benim annemsin. Çok iyisin. Seni seviyorum, annem.»</p>

  <p class="block6">Sözleri o an yanda kesildi. Çocuk sarsıldı. Yüzü acıyla çarpılırken hafif bir hırıltı duyuldu. Sonra vücudu gevşedi.</p>

  <p class="block6">Omuzlarındaki katılık geçti ve başı yana düştü.</p>

  <p class="block6">Royan uzun bir süre öylece oturdu. Çocuğun başı hâlâ dizindeydi, sessizce ama acı acı ağlıyordu. Sonunda Nicholas onun omzuna dokunarak şefkatle, «O öldü, Royan,» dedi.</p>

  <p class="block6">Kadın başını salladı. «Biliyorum. Sadece benimle vedalaşacak kadar dayandı.» Nicholas kadının bir süre daha ağlamasına izin verdi. Sonra usulca, «Gitmemiz gerekiyor, yavrum,» dedi.</p>

  <p class="block6">«Haklısın. Ama onu burada böyle bırakmak öyle zor ki. Hiç kimsesi yoktu. Çok yalnızdı. Bana, 'Anne,' dedi. Beni gerçekten seviyordu sanırım.»</p>

  <p class="block6">«Seni sevdiğinden eminim.» Nicholas ölü çocuğun başını kadının dizinden indirdi. Royan'ın ayağa kalkmasına yardım etti. «Aşağıya in ve beni bekle. Onun üzerini elimden geldiği kadar örtmeye çalışacağım.»</p>

  <p class="block6">Nicholas, Tamre'nin ellerini göğsünün üzerinde kavuşturdu. Boynunda asılı olan gümüş haçı parmaklarının arasına sıkıştırdı. Sonra taşları dikkatle çocuğun üzerine yerleştirerek başını örttü. Böylece kargalar ve akbabalar ona ulaşamayacaklardı.</p>

  <p class="block6">Adam yamaçtan kayarak suda kendisini bekleyen kadının yanına indi. Çantasını omzuna attı. Royan'a, «Gitmemiz gerekiyor,» dedi.</p>

  <p class="block6">Kadın elinin tersiyle gözyaşlarını silerek başını salladı. «Artık hazırım.»</p>

  <p class="block6">Akıntıya karşı zorlukla ilerleyerek nehirden yukarı çıktılar. Düşen kayalar nehrin yatağının yarısını kapatmıştı. Sular yandaki açıklıktan akıyordu. Kadınla adam sonunda kayaların yuvarlandığı yerin daha yukarısına vardılar. Orada nehirden çıkıp dik kıyıya tırmandılar. Sonunda yolun kapanmamış olan bölümüne sürünerek çıkabildiler. Bir an dinlenip geriye baktılar. Kayaların devrildiği yerde nehrin suları çamur yüzünden kızılımsı kahveye dönüşmüştü.</p>

  <p class="block6">Aşağıda, manastırdaki keşişler belki patlamaları duymamışlardı ama suyun rengi nedeniyle endişelenerek durumu anlamaya geleceklerdi. Cesetleri bulacak ve onları gerektiği gibi gömeceklerdi. Yola çıktıkları zaman bu düşünce Royan'ı teselli etti. Daha iki gün, zor bir yolculuk yapmaları gerekiyordu.</p>

  <p class="block6">Royan şimdi kötü biçimde topallıyordu. Ama kendisine yardım etmeye çalıştığı, zaman da Nicholas'ın elini itiyordu.</p>

  <p class="block6">«Ben iyiyim. Yalnızca dizim biraz şişti.» İngiliz’in dizine bakmasına izin vermiyor, inatla önden yürüyordu.</p>

  <p class="block6">Günün geri kalan saatlerinde çoğu zaman hiç konuşmadan ilerlediler. Nicholas kadının üzüntüsüne saygı gösterdi.</p>

  <p class="block6">Royan üzgün olduğunda, etrafındakileri kırmadan böyle sessiz kalabiliyordu. Nicholas'ın hayranlık duyduğu özelliklerinden biri de buydu. Akşama doğru yolun kenarında dinlenirlerken bir iki laf ettiler.</p>

  <p class="block6">Nicholas kadına, «Tek tesellim şu,» diye açıkladı. «Pegasus artık kayaların altında gömülü olduğumuza inanıyor. Bir daha gelip bizi aramayacaklar. Şimdi yolun ilerisini incelememize gerek kalmadan ilerleyebiliriz.»</p>

  <p class="block6">O gece kayanın dibinde mola verdiler. Yol ondan sonra dimdik yamaca tırmanıyordu. Nicholas kadını yoldan çıkarıp sık ağaçlı bir yere götürdü. Yoldan gözükmeyecek bir yerde küçük bir ateş yaktı. Royan sonunda yumuşayarak adama dizini muayene etmesi için izin verdi. Dizi yaralanıp şişmişti. Ve cildi alev alev yanıyordu. «Bu bacakla yürümemelisin.»</p>

  <p class="block6">Royan, «Başka seçeneğim var mı?» diye sordu. Adam ona yanıt veremedi. Eşarbını mataradaki suyla ıslatarak dizini, sıkı ama kan dolaşımına engel olmayacak şekilde sardı. Sonra çantasında bir Brufen şişesi buldu. Kızarma ve iltihaplanmayı önleyen bu haplardan kadına iki tane verirken Royan, «Kendimi daha iyi hissetmeye başladım bile,» dedi.</p>

  <p class="block6">Adamın çantasındaki son 'yiyecek' tabletini de paylaştılar. Ateşin önünde kamburlarını çıkarmış oturuyor, usul usul konuşuyorlardı. Yaşadıkları olayın şokunu hâlâ atlatamamışlardı.</p>

  <p class="block6">Royan, «Yukarıya ulaştığımız zaman ne olacak?» diye sordu. «Tartların bıraktığımız yerde olacaklarından emin misin?</p>

  <p class="block6">Boris'in taşıtları korumaları için bıraktığı adamlar hâlâ oradalar mı dersin? Ya tekrar Peagasus'un adamlarıyla karşılaşırsak?»</p>

  <p class="block6">«Bu soruların hiçbirini yanıtlayamam. Her sorunla teker teker ilgileneceğiz.»</p>

  <p class="block6">«Çok istediğim bir tek şey var: Addis Ababa'ya varır varmaz, Etiyopya polisine o katliamı haber vereceğim! Helm ve çetesinin yaptıklarının cezasını çekmelerini istiyorum.»</p>

  <p class="block6">Adam bir an yanıt vermedi. Sonra, «Bence bu pek akıllıca bir şey olmaz...» dedi.</p>

  <p class="block6">«Ne demek istiyorsun? Biz cinayete tanık olduk! Onların bu işten yakalarını sıyırmalarına izin veremeyiz.»</p>

  <p class="block6">«Şunu unutma: Biz tekrar Etyopya'ya dönmek istiyoruz. Şimdi ortalığı bulandırırsak bütün vadiye askerler ve polisler doluşur. O zaman Taita'nın bilmecesini çözmek ve Mamose'un mezarını bulmak için planımızı uygulamaktan vazgeçmek zorunda kalırız.»</p>

  <p class="block6">Royan düşünceli bir tavırla mırıldandı. «Bu hiç aklıma gelmemişti. Ancak yine de bir cinayetti bu. Ve Tamre...»</p>

  <p class="block6">Nicholas kadını yatıştırmaya çalıştı. «Biliyorum, biliyorum! Ama Pegasus'u Etiyopya adaletine teslim etmekten başka intikam alma yolları da var. Şunu bir düşün: Nogo, Helm'le birlikte çalışıyor. Onu "helikopterde gördük. Pegasus öyle birini parayla tutmuş. Öyleyse emrinde başka kimler çalışıyor? Polis mi? Komutanlar mı? Bakanlar mı? Şu anda bu konuda hiçbir bilgimiz yok.»</p>

  <p class="block6">Kadın, «Ben bunu da düşünemedim,» diye itiraf etti.</p>

  <p class="block6">«Bundan sonra tam bir Afrikalı gibi düşünmeliyiz. Ve Taita gibi de davranmalıyız. Kurnaz olmalı, dolambaçlı yolları izlemeliyiz. Hemen gidip bağıra çağıra o adamları suçlamamalıyız. Herkesin kayaların altında kaldığımıza inanmasını sağlar ve ülkeden gizlice çıkabilirsek bu harika olur. O zaman uçuruma daha kolaylıkla dönebiliriz. Ama ne yazık ki bunu başarabileceğimizi sanmıyorum. Yine de bundan böyle duruma göre çok kurnazca ve dikkatli davranmalıyız.»</p>

  <p class="block6">Royan uzun bir süre dans eden alevleri seyretti. Sonra içini çekerek, «Pegasus'tan intikam almanın daha iyi bir yolu olduğunu söyledin» diye hatırlattı. «Nasıl?»</p>

  <p class="block6">«Ah, Mamose'un hazinesini onların burunlarının dibinden çalıp götürmek.»</p>

  <p class="block6">Kadın bu uzun ve acı gün boyunca ilk kez güldü. «Haklısın tabii. Pegasus'un sahibi her kimse, hazineyi uğrunda cinayet işleyecek kadar çok istiyor. Hazineyi elinden kaçırmanın ona acı vereceğini umalım. Hem de en az bize verdiği kadar.»</p>

  <p class="softbreak"> </p>

  <p class="block6"><span class="text1">İkisi de öyle bitkin düşmüşlerdi</span> <span class="text1">ki</span>, ertesi sabah uyandıklarında hava ağarmaya başlamıştı bile. Royan ayağa kalkmaya çabaladı. Ama sonra inleyerek yere çöktü. Nicholas hemen onun yanına gitti. Royan adam çıplak bacağını kucağına koyduğu zaman itiraz etmedi. Nicholas eşarbı çözüp Royan’ın dizinin halini görünce kaşları çatıldı. Diz şimdi iyice şişmiş, normalin iki katı olmuştu. Yaralar kara üzüm rengindeydiler. Adam eşarbı tekrar ıslattı ve kadının dizini yeniden sardı. Royan'a son iki Brufen tabletini de içirdi. Sonra onun ayağa kalkmasına yardım etti.</p>

  <p class="block6">Endişeyle, «Şimdi nasıl?» diye sordu.</p>

  <p class="block6">Royan topallayarak birkaç adım attı ve İngiliz’e cesurca gülümsedi. «Yürürsem bu sertlik geçer. O zaman da her şey yoluna girer. Bundan eminim.»</p>

  <p class="block6">Nicholas başını kaldırarak dik kayaya baktı. Aşağıdan pek yüksek gözükmüyordu. Ama adam her adımın ne kadar acı verdiğini çok iyi hatırlıyordu. Oradan aşağıya ancak bir günde inebilmişlerdi. Sonra kadına cesaret vermek için gülümsedi. «Elbette yoluna girecek.» Royan'ın koluna girdi. «Bana yaslan. Bu, parkta dolaşmaktan farksız olacak.»</p>

  <p class="block6">Bütün sabah boyunca yukarıya tırmandılar. Patika attıkları her adımla sanki daha da dikleşiyordu. Royan hiç şikâyet etmiyordu, ama yüzü kül rengiydi. Can acısıyla terliyordu. Öğle olduğunda hâlâ çağlayana ulaşamamışlardı. Nicholas kadını durup dinlenmeye zorladı. Yiyecekleri kalmamıştı. Royan mataradan bolca su içti. Nicholas olduğunda suyu kısıtlamaya kalkışmadı. Ama kendisi sadece bir yudum aldı.</p>

  <p class="block6">Boyan tekrar ayağa kalkarak yola devam etmek için hareketlendiyse de inleyip sendeledi. Nicholas tırmanmasaydı yere yuvarlanacaktı. Acı «Lanet olsun!» diye söylendi. «Dizim kaskatı kesilmiş!» Genç adam neşeyle, «Aldırma,» diyerek çantasını boşalttı.</p>

  <p class="block6">Sadece en önemli, gerekli şeyleri bıraktı. Ama dikdik postundan da vazgeçmedi, deriyi sıkıca sarıp çantaya soktu.</p>

  <p class="block6">Sonra çantayı beline takarak kadına neşeyle gülümsedi. «Senin gibi sıska birini mi taşıyamayacağım? Sırtıma atla bakalım!»</p>

  <p class="block6">«Beni oraya kadar taşıyamazsın!» Royan bir el merdiveni kadar dik olan keçi yoluna dehşetle bakıyordu.</p>

  <p class="block6">Adam, «İstasyondan yalnızca bu tren kalkıyor,» deyip sırtını Royan'a döndü. Kadın sürünerek onun sırtına bindi.</p>

  <p class="block6">«Sence dikdik postunu atman daha iyi olmaz mı?»</p>

  <p class="block6">Nicholas, «Bunu hiç düşünme,» dedi ve tırmanmaya başladı.</p>

  <p class="block6">İngiliz ağır ağır, zorlukla ilerliyordu. Bir süre sonra anlatacaktan da tükendi. İnatçı bir sessizlikle tırmanmayı sürdürdü.</p>

  <p class="block6">Gömleği terden sırılsıklam olmuştu. Ama bu terin yapış yapış olması ve o yoğun erkeksi koku kadını rahatsız etmedi.</p>

  <p class="block6">Aksine içini rahatlattı ve kendisi için bir teselli kaynağı oldu.</p>

  <p class="block6">Nicholas her yarım saatte bir duruyor ve kadını yere indiriyordu. Kendisi de yere uzanıp gözlemini yumuyor, solukları düzelinceye kadar bekleyip sonra gözlerini açarak kadına gülümsüyordu. «Haydi bakalım!» Yine eğiliyor, Royan da tekrar sırtına biniyordu.</p>

  <p class="block6">Saatler ilerlerken Nicholas'ın şakaları azalmaya başlamıştı. Akşam olduğunda artık bitkince ayaklarını sürüyordu. Daha dik yerlerde durup, gücünü toplamaya çalışıyordu. Royan da ona yardıma uğraşıyordu, İngiliz’in sırtından iniyor ve ona dayanarak ilerliyordu. Ama buna rağmen Nicholas'ın gücünün tükenmek üzere olduğunun da farkındaydı.</p>

  <p class="block6">İkisi de sendeleyerek önlerindeki dönemeci aştıkları ve yolun ucunda beyaz, dantel bir perdeye benzeyen çağlayanın belirdiğini gördükleri zaman bu işi başardıklarına inanamadılar. Nicholas sendeleyerek akan suların arkasındaki mağaraya girdi ve kadım yere indirdi. Sonra da yana yığılarak ölmüş gibi hareketsiz kaldı.</p>

  <p class="block6">Ancak karanlık bastıktan sonra gücünü toplayabildi. Gözlerini açtı ve doğrulup oturdu. O dinlenirken Royan keşişlerin yığdığı dallan alıp küçük bir ateş yakmıştı.</p>

  <p class="block6">Nicholas, «Aferin sana,» dedi. «Bir kâhya olarak çalışmak istersen...»</p>

  <p class="block6">«Beni baştan çıkarma.» Royan topallayarak adamın yanına gitti ve başındaki yarayı inceledi. «Yaran kabuk tutmuş.»</p>

  <p class="block6">Sonra birdenbire İngiliz’in başını göğsüne bastırarak alnındaki tozlu, terden sertleşmiş saçlarını geriye itti. «Ah, Nicky! Bu borcumu sana nasıl öderim! Bugün yap. tıklarının karşılığını nasıl verebilirim?»</p>

  <p class="block6">Nicholas şaka yollu birkaç söz söyleyecekti ama böylesine bitkin haldeyken bile akıllıca davranarak sesini çıkarmadı.</p>

  <p class="block6">Kadına daha fazla yaklaşacak durumda değildi. Böylece Royan'ın kollarında yatıp onun gövdesine dayanan bedeninin zevkini çıkardı. Bir hareket yaparak Royan'ı korkutmak istemediği için hiç kımıldamıyordu.</p>

  <p class="block6">Sonunda Royan adamı usulca bıraktı. «Korkarım kâhyanız size akşam yemeği için füme som ve şampanya veremeyecek. Bir maşrapa dağ suyuna ne dersiniz? Saf ve besleyici.»</p>

  <p class="block6">«Bence bundan daha iyisini yapabiliriz.» Nicholas çantasından feneri çıkarıp yerden yumruk büyüklüğünde bir taş aldı.</p>

  <p class="block6">Taşı sağ eline geçirerek ışığı Yukarıya çevirdi. Hemen kanat hışırtıları ve raf gibi çıkıntılara yuva yapmış olan kaya güvercinlerinin endişeli sesleri duyuldu. Nicholas fenerin ışığıyla kuşların gözlerini kamaştırarak onların aşağısında durdu. Taşı ilk attığında bir çift güvercini düşürdü. Kuşlar yerde ötüşüp çırpındılar. Diğerleriyse telaşla kanat çırparak karanlık geceye uçtular. Nicholas yerdeki güvercinleri yakaladı. Ve bileğini ustalıkla bükerek onların boyunlarını kırdı.</p>

  <p class="block6">Royan'a, «Şöyle bir parça güzelce kızarmış güvercin etine ne dersin?» diye sordu.</p>

  <p class="block6">Kadın dirseğinin üzerinde doğruldu. Nicholas da onun karşısında bağdaş kurdu. Kuşların şarap rengi ve gri tüylerini yoldular. Sıra içlerinin temizlenmesine geldiğinde, Royan kadınların çoğu gibi bu işten tiksinmedi. Hem bu, hem de o gün dağa tırmanırken gösterdiği azim, Nicholas'ın gözünde onun değerini artırmıştı. Kadın kendisine tekrar tekrar ne kadar cesur ve azimli olduğunu kanıtlamıştı. Adamın ona olan duyguları her geçen gün daha olgunlaşıp sağlamlamıyordu.</p>

  <p class="block6">Royan kuşun göğsündeki buruşuk deriden sert tüy köklerini çıkarmaya çalışırken, «Kampa baskın yapıldığı zaman çalınan malzemenin artık Pegasus'un elinde olduğu kesin,» dedi.</p>

  <p class="block6">Nicholas, «Ben de aynı şeyi düşünüyordum,» diyerek başını salladı çağlayanın yukarısındaki kamplarında bulunan antenden uydu yoluyla iletişim kurduklarını anlamıştık. Jake Helm'in patronu her kimse, na durumu haber verdiğinden emin olabiliriz.»</p>

  <p class="block6">«Yani Tanus'un mezarındaki kitabenin bütün ayrıntıları şimdi patronunun elinde. Zaten yedi papirüs de ondaydı. Belki Mısır tarihi konusunda uzman değil, ama emrinde öyle birini çalıştırdığı kesin. Sen de aynı fikirde değil misin?»</p>

  <p class="block6">«Bence adam hiyeroglifleri okuyabiliyor. Ayrıca çok hırslı bir koleksiyoncu olmalı. Ben o tipleri bilirim. Bu onlarda bir saplantı halini alır.»</p>

  <p class="block6">«O tipleri ben de bilirim.» Kadın İngiliz’e gülümsedi. «Şu anda öyle birinin benden binlerce kilometre ötede olduğu da söylenemez.»</p>

  <p class="block6">Nicholas, «Touche!» diyerek teslim olduğunu belirtmek için ellerini Kaldırdı. «Ama bazılarının yanında benim merakım pek hafif kalır. Örneğin Duraid'in listesindeki o iki kişinin yanında.»</p>

  <p class="block6">Royan adlan saydı. «Peter Walsh ve Gotthold von Schiller.»</p>

  <p class="block6">Nicholas, «O ikisi bir şeyi elde etmek için cinayet bile işlerler,» dedi. «Onların Firavun Mamose'un hazinesini ele geçirmek uğruna adam öldürmekten kaçınmayacaklarından eminim.»</p>

  <p class="block6">«Ama bildiğim kadarıyla ikisi de trilyoner. Hem de dolar trilyoneri.»</p>

  <p class="block6">«Aslında bu işin parayla hiçbir ilgisi yok. Hazineyi ele geçirirlerse, bir tek parçasını satmayı akıllarından bile geçirmeyecekler. Hepsini yeraltındaki bir kasaya kilitleyecek ve kimsenin onları görmesine izin vermeyecekler. Yalnızken onlara bakarak hastalıklı bir zevk duyacaklar. Bu garip, mastürbasyon benzeri bir hırs.»</p>

  <p class="block6">Kadın itiraz etti. «Bunu tarif için çok tuhaf bir kelime seçtin.»</p>

  <p class="block6">«Ama garip, çok uygun. Bundan emin olabilirsin. Sözkonusu durum seks yanı olan zorlayıcı bir şey. Bir dizi insan öldüren katilinki gibi bir duygu.»</p>

  <p class="block6">«Ben Mısır'a ait her şeyi seviyorum. Ama açıkçası böylesine yoğun bir isteği hayal bile edemiyorum.»</p>

  <p class="block6">«Sözünü ettiğimiz kimselerin sıradan insanlar olmadıklarını unutmamalısın. Zenginlikleri sayesinde her türlü iştahlarını karşılayabiliyorlar. Bütün o normal, doğal, insanca iştahları sonunda körleniyor. Çünkü istedikleri her şeyi elde edebiliyorlar. Her kadını ya da erkeği. Sonunda, hiç kimsenin sahip olamayacağı bir şeyi bulmak istiyorlar. Ancak böyle bir şey onları eskisi gibi heyecanlandırabiliyor.»</p>

  <p class="block6">Royan usulca, «Yani Pegasus'un arkasındaki adam bir deli, öy|e mi?» diye sordu.</p>

  <p class="block6">Nicholas düzeltti. «Bundan çok daha fazla. Biz son derece zengin ve güçlü bir manyakla karşı karşıyayız. O, hastalığı yüzünden her şey; yapabilecek biri.»</p>

  <p class="softbreak"> </p>

  <p class="block6"><span class="text1">Ertesi sabah kızarmış güvercinlerin</span> soğuk etleriyle kahvaltı ettiler. Sonra biri mağaranın dibine gidip arkasını dönerken diğeri soyundu ve çağlayanda yıkandı.</p>

  <p class="block6">Uçurumun sıcaklığından sonra çağlayanın sulan buz gibiydi. Vücutlarına sanki itfaiye hortumundan basınçlı su fışkırtılıyordu. Royan sağlam ayağının üzerinde sıçrıyor, çağlayanın altında soluğunu tutuyor, inliyordu. Yıkanması sona erdiğinde tüyleri ürpermiş, cildi soğuktan mosmor olmuştu. Ama canlanmıştı da. Su, ter kokan kirli giysilerine rağmen doruğa yapacakları son tırmanış için ona cesaret verdi.</p>

  <p class="block6">Mağaradan ayrılmadan önce birbirlerinin yara berelerini tekrar incelediler. Nicholas'ın başındaki yara iyileşiyordu.</p>

  <p class="block6">Ama Royan'ın dizi hâlâ eskisi kadar kötüydü. Bereler çirkin bir kırmızımsı mora dönüşmüşlerdi. Çürümüş karaciğer rengine. Şiş de inmemişti. Nicholas'ın, dizi tekrar eşarpla sarmaktan başka yapabileceği bir şey yoktu.</p>

  <p class="block6">İngiliz sonunda yenilgiyi kabul ederek çantasıyla dikdik postunu mağarada bıraktı. Gücünün sınırına gelmek üzere olduğunun farkındaydı. Eşyaları hafifti ama bugün taşıyacağı her ek kilo doruğa ulaşmakla yolda kalmak arasındaki dengeyi etkileyecekti. Adam yanına sadece tabedilmemiş üç filmi aldı. Ellerinde Tanus'un mezarındaki kitabeden kalan tek kanıtlar bunlardı. Adam onları kaybetmekten korkuyordu. Bu yüzden filmleri haki gömleğinin cebine koyarak düğmesini ilikledi. Hem çantasını, hem de postu mağaranın dibindeki bir yarığa yerleştirdi. Onları daha sonra almaya karar vermişti.</p>

  <p class="block6">Ve böylece yolculuğun son ama en zor bölümü başladı. Royan artık yürüyordu ama adamın omzuna iyice yaslanarak.</p>

  <p class="block6">Ne var ki daha ilk saat sona ermeden dizi bu zorlamaya dayanamadı. Ve kadın keçi yolunun yanındaki bir kayanın üzerine çöktü.</p>

  <p class="block6">«Ben korkunç bir baş belasıyım. Öyle değil mi?» «Arabaya bin, küçükhanım. Ufak tefek birine her zaman yer bulunur.»</p>

  <p class="block6">Royan, Nicholas'ın sırtına binerek yaralı bacağını dimdik öne doğru uzattı. Yokuşu tırmanmaya başladılar. Ama bir gün öncekinden daha da yavaŞ ilerliyorlardı. Nicholas, gitgide daha kısa aralıklarla durup dinlenmek zorunda kalıyordu. Yol biraz düzleştiği zaman genç kadın onun sırtından iniyor ve tek ayağının üzerinde zıplayarak ilerlemeye çalışıyordu. Düşmemek için de tek eliyle İngiliz’in omzunu tutuyordu. Sonra yere yığılıyor, Nicholas da onu ayağa kaldırarak tekrar sırtına alıyordu.</p>

  <p class="block6">Yolculuk artık bir kâbusa dönüşmüştü. İkisi de zaman kavramını yitirmişti. Bir ara kadınla adam yola yan yana uzandılar. Susuzluk, bitkinlik ve can acısı yüzünden mideleri bulanıyordu. Matarayı bir saat önce boşaltmışlardı. Yolun bu bölümünde kaynak yoktu. Ancak doruğa erişip tekrar Dandera nehrine kavuştukları zaman su içebileceklerdi.</p>

  <p class="block6">Royan yerde yatarlarken bir ara boğuk boğuk, «Yoluna devam et,» diye fısıldadı. «Beni burada bırak.» * Nicholas doğrulup oturdu ve kadına dehşetle baktı. «Saçmalama! Ağırlığın bana gerekli.»</p>

  <p class="block6">Royan ısrar etti. «Doruğa yakınız sanırım. Daha sonra beni taşımaları için Boris'in adamlarını alıp gelirsin.»</p>

  <p class="block6">«Eğer hâlâ oradaysalar... Ve eğer Pegasus'un adamları seni daha önce bulamazlarsa...» İngiliz hafifçe yalpalayarak ayağa kalktı. «Unut bunu. Sonuna kadar benimle geleceksin,» deyip kadını kaldırdı.</p>

  <p class="block6">Royan'a adımlarını saydırdı. Artık her yüz adımda bir dinleniyor, daha sonra yine yürümeye devam ediyordu. Kadın kollarını boynuna dolamış, kulağına usulca sayı sayıyordu. Bütün evren küçülmüş, Nicholas'ın ayaklarının altındaki bir karış toprağa dönüşmüştü. Artık bir yanda dimdik yükselen kayayı da, diğer taraftaki derin uçurumu da görmüyorlardı.</p>

  <p class="block6">Adam sendeleyerek Royan'ı sarstığında kadının dizine bir sancı saplanıyordu. O zaman gözlerini yumuyor, sayı saymayı sürdürürken sesinden bir şey anlaşılmaması için elinden geleni yapıyordu.</p>

  <p class="block6">Nicholas artık dinleneceği zaman bir kayaya yaslanıyordu. Çünkü yattığı takdirde bacaklarında ayağa kalkmasını sağlayacak güç olacağını sanmıyordu. Kadını yere bırakmaya da cesaret edemiyordu. Yoksa onu tekrar sırtına almak için çok güç sarfetmesi gerekecekti. Artık bung yapacak kuvveti kalmamıştı.</p>

  <p class="block6">Royan adamın kulağına, «Neredeyse hava kararacak,» diye fısıldadı. «Gece için burada mola vermelisin. Bir gün için bu kadarı yeterli. Kendini öldürüyorsun, Nicky.»</p>

  <p class="block6">Adam mırıldandı. «Bir yüz daha.»</p>

  <p class="block6">«Olmaz, Nicky. Beni indir.»</p>

  <p class="block6">İngiliz emretti. «Say!»</p>

  <p class="block6">Kadın itaat etti. «Elli bir, elli iki...» Birdenbire yol ayaklarının altında öylesine düzleşti ki, Nicholas az kalsın düşüyordu.</p>

  <p class="block6">Adam olmayan basamaklan çıkmaya çalışan bir sarhoş gibi ayağını kaldırmıştı.</p>

  <p class="block6">Nicholas sonra dengesini buldu. Uçurumun kenarında durmuş sallanıyor, ilerideki gölgelere doğru bakıyordu. İlkin gözlerine inanamadı. Karanlıkların arasında ışıklar pırıldıyordu. Adam önce hayal görmeye başladığını sandı. Sonra birtakım erkek sesleri duydu. Gerçeğe dönebilmek, kafasını toplamak için başını salladı.</p>

  <p class="block6">«Ah, Tanrım! Bu işi basardın, Nicky! Tepeye eriştik! İşte kamyonlar! Basardın, Nicky! Basardın!»</p>

  <p class="block6">Nicholas konuşmaya çalıştı ama boğazı sıkışmıştı, sesi çıkmıyordu. Sendeleyerek ışıklara doğru gitti. Royan sırtından bitkince bağırmaya başladı.</p>

  <p class="block6">«Bize yardım edin! Lütfen yardım edin!» Önce İngilizce, sonra Arapça seslendi.</p>

  <p class="softbreak"> </p>

  <p class="block6"><span class="text1">Şaşkınlık dolu bağrışmalar oldu</span>. Sonra insanların koşarken çıkardıkları gürültüler duyuldu. Nicholas ağır ağır, yayla otlarının üzerine çöktü. Royan'ın sırtından kaymasını sağladı. Siluetler etraflarını sararken birileri Amharik dilinde konuşup duruyorlardı. Dostça eller onları tuttular..İkisini de ışıklara doğru yan taşıdılar. Sonra Nicholas'ın yüzüne bir elfeneri tutuldu. Ve bir İngiliz, «Merhaba, Nicky,» dedi. «Hoş bir sürpriz bu. Cesedini bulmak için Addis Ababa'dan geldim. Senin öldüğünü duymuştuk. Erken davranmışız, öyle değil mi?»</p>

  <p class="block6">«Merhaba, Geoffrey. Bu zahmete girdiğin için teşekkür ederim.»</p>

  <p class="block6">Geoffrey Tennant, «Herhalde bir fincan çay sana iyi gelir,» dedi. «Bitkin haldesin. Sakalının yer yer kızıl ve beyaz olduğunun farkında değildim. Biçimli bir sakal. Modaya uygun. Üstelik sana yakışıyor.»</p>

  <p class="block6">Nicholas ne berbat halde olduğunu anladı. Üstü başı yırtılmıştı. Traş olmamıştı. Adamakıllı pislenmiş, yorgunluktan da tükenmişti. «Dr. Al Simma'yı hatırlıyor musun? Dizini incitti. Acaba onunla ilgilenebilir misin? Sonra dizleri büküldü ve yere yığılmadan Geoffrey Tennant adamı yakaladı.</p>

  <p class="block6">«Dayan, oğlum.» Nicholas'ı branda bezinden bir kamp iskemlesine götürerek dikkatle oturttu. Royan için de bir sandalye getirdiler.</p>

  <p class="block6">Sonra Geoffrey, Afrika'daki her İngiliz’in söylediği sözleri tekrarladı. «Letta chaihapal» Birkaç dakika sonra Nicholas'la Royan'ın ellerine dumanlan tüten kupalar sıkıştırıldı. Çaya bol şeker atılmıştı.</p>

  <p class="block6">Nicholas kupasını genç kadına doğru kaldırdı. «Bize içiyorum. Bizim gibisi yok.»</p>

  <p class="block6">İkisi de çaydan bolca içerlerken dillerini yaktılar. Ama kafein ve şeker kan dolaşımlarını olumlu etkiledi.</p>

  <p class="block6">Nicholas, «Artık yaşayacağımı biliyorum,» diyerek derin bir soluk aldı.</p>

  <p class="block6">Geoffrey, «Seni sıkıştırmak istemiyorum, Nicky,» dedi. «Ama... kahretsin!... Bana neler olduğunu söyler misin?»</p>

  <p class="block6">Nicholas, «Bunu neden sen bana söylemiyorsun?» diye karşılık verdi. Durumu değerlendirmek için zamana gereksinimi vardı. Geoffrey ne biliyordu? Bunu ona kim söylemişti?</p>

  <p class="block6">Geoffrey hemen bu isteği yerine getirdi. «İlk duyduğumuz... senin şu beyaz avcı Brusilov'un cesedinin Sudan sınırı yakınında nehirden çıkarıldığı oldu. Adamın vücudu kurşunlarla delik deşik edilmişti. Timsahlar ve kedi balıklan da yüzünü yemişlerdi. Sınır polisi kimliğini üzerindeki belgelerden öğrendi.»</p>

  <p class="block6">Nicholas, Royan'a baktı ve onu uyarmak için kaşlarını çattı. Sonra, «Onu son gördüğümüzde yalnız başına bir keşif gezisine çıkmıştı,» dedi. «Herhalde dört gece önce kampımıza baskın yapan o shufta grubuyla karşılaştı.»</p>

  <p class="block6">«Ah, evet, o olayı da duyduk. Albay Nogo durumu telsizle Addis Ababa'ya bildirdi.»</p>

  <p class="block6">Nicholas da, Royan da Nogo'nun etraflarındaki adamların arasında olduğunu farketmemişlerdi. Nogo kamp lambasının aydınlattığı yere çıkınca Royan kaskatı kesildi. Yüzünde öyle tiksinti dolu bir ifade belirdi ki, Nicholas onun bir şey yapmasını önlemek için usulca uzanıp elini tuttu. Kadın da bir an sonra gevşedi ve yüzündeki ifade kayboldu.</p>

  <p class="block6">Nogo, «Sizi gördüğüme çok sevindim, Sir QuentonHarper,» dedi «Sizin yüzünüzden hepimiz çok endişeli birkaç gün geçirdik »</p>

  <p class="block6">Nicholas nazik nazik mırıldandı. «Ah, özür dilerim.»</p>

  <p class="block6">«Rica ederim, efendim, terbiyesizlik etmek istemedim. Sadece bize Pegasus Araştırma Şirketinden sizin ve Dr. Al Simma'nın bir patlama sırasında kazaya uğradığınız bildirildi. Bay Helm uçurumda patlamalar yapıldığını söyleyerek sizi uyardığı sırada ben de oradaydım.»</p>

  <p class="block6">Royan acı acı, «Ama siz...» diye patladı. Nicholas susması için kadının parmaklarını iyice sıktı.</p>

  <p class="block6">«Evet, ima ettiğiniz gibi buna herhalde bizim dikkatsizliğimiz neden oldu. Ama yine de Dr. Al Simma yaralandı. İkimiz de bu kaza yüzünden perişan olduk. Ancak daha da önemlisi, yardımcılarımız ve manastırdaki keşişler de shufta baskını ve o patlama sırasında öldüler. Addis Ababa'ya döner dönmez, olayı yetkililere bütün ayrıntılarıyla anlatacağım.»</p>

  <p class="block6">Nogo, «Bunda, benim bir suçum olduğunu düşünmediğinizi umarım...» diyecek oldu. Nicholas onun sözünü kesti.</p>

  <p class="block6">«Tabii ki düşünmüyorum. Sizin hiçbir suçunuz yok. Uçurumda shufta'lar olduğunu söyleyerek bizi uyardınız. Olay sırasında siz orada değildiniz. Bütün bunları engellemek için ne yapabilirdiniz ki? Bence görevinizi herkese örnek olacak bir biçimde yerine getirdiniz.»</p>

  <p class="block6">Nogo rahatladı. «Çok naziksiniz, Sir QuentonHarper.»</p>

  <p class="block6">Nicholas adamı biraz daha inceledi. Metal çerçeveli gözlükleriyle gayet uysal birine benziyordu Nogo. Oldukça endişeliydi ve onları memnun etmek istiyordu. Nicholas az kalsın yanıldığını, patlama yerinde bir akbaba gibi dolaşarak onların cesetlerini arayan helikopterde gördüğü kişinin bir başkası olduğunu düşünecekti.</p>

  <p class="block6">Sonra kendini zorlayarak dost bir tavırla gülümsedi. «Bana bir iyilikte bulunursanız, size minnettar olurum, albay.</p>

  <p class="block6">Çantamı ve vurduğum bir hayvanın postunu Dandera çağlayanının altındaki mağarada bıraktım. Çantada pasaportlarımız ve seyahat çeklerimiz var. Adamlarınızdan birini yollayıp onları getirtirseniz çok sevinirim.» Nogo'ya mağaranın yerini tarif ederken katil adayını böyle önemsiz bir göreve gönderdiği için hınzırca bir zevk duydu. Sonra da Nogo'nun, gözlerindeki kinci pırıltıyı görmemesi için arkadaşına döndü. «Buraya nasıl geldin, Geoffrey?»</p>

  <p class="block6">Geoffrey açıkladı. «Uçakla Debra Maryam'a uçtum. Orada acil durumlar için bir alan var. Albay Nogo bizi karşıladı ve askeri bir ciple buraya getirdi. Pilotla uçak bizi Debra Maryam'da bekliyor.» Kamptaki yardımcılarına dönerek bozuk bir Amharik diliyle bir şeyler söyledi. Sonra tekrar Nicholas'a baktı. «Dr. Al Simma'yla senin için sıcak banyo hazırlayacaklar. Daha sonra yemek ve uyku mucizeler yaratacak. Yarın uçakla Addis Ababa'ya dönebiliriz. En geç akşama orada oluruz.» Kadına duyduğu cinsel arzuyu babaca bir tebessümle gizleyerek onun omzuna vurdu. «Sizi bulmak için Abbay uçurumuna inmek zorunda kalmadığıma seviniyorum. Duyduğuma göre orası dünyanın en berbat yerlerinden biriymiş.»</p>

  <p class="block6">Üç küçük çocuğun Debra Maryam'daki alandan keçileri kovmalarını beklerken Geoffrey, Royan'a, «Önde oturmamın bir sakıncası var mı, Dr. Al Simma?» diye sordu. «Bu kabalık tabii. Ama uçak beni tutuyor.» O sırada Nicholas dikdik postunu arkadaki yolcu koltuğunun altına sokuyordu. Nogo'nun çavuşlarından biri gece uçuruma inmişti. Onlar kahvaltı ederken de hem çantayı, hem de postu getirmişti.</p>

  <p class="block6">Uçak alanda toz bulutlan arasında ilerlerken Nogo onlara selam verdi. Nicholas yan pencereden adama gülümseyerek el salladı. Bir taraftan da, «Kahrol, Nogo,» diye mırıldanıyordu. «Lanet olasıca herif!»</p>

  <p class="block6">Küçük Cessna 260 kaba otlarla kaplı şeritten havalandığı sırada Abbay uçurumunun yukarısındaki ufuk, bir kozmik mantar tarlasına benziyordu. Dev bulutlar stratosfere kadar yükseliyorlardı. Altlarında hava, fırtınalı bir deniz kadar çalkantılıydı. Nicholas'la Royan arka koltuklarda şiddetle sarsılıp duruyorlardı. Ön koltukta oturan Geoffrey'nin hali onlarınkinden daha iyi değildi. Sesi çıkmıyor, onların konuşmalarıyla da ilgilenmiyordu.</p>

  <p class="block6">Kadınla adam bir gece önce, Geoffrey ya da Nogo hep etraflarında olduğu için baş başa konuşma fırsatı bulamamışlardı. Ama şimdi kafa kafaya vermişler bir hikâye uyduruyorlardı. Motor homurtusu seslerini bastırıyordu.</p>

  <p class="block6">Geoffrey ise mide bulantısını düşünmekle meşguldü.</p>

  <p class="block6">Geoffrey, Addis Ababa'daki İngiliz elçisinin böyle sorun yarattıktan . için hiç de hoşnut kalmadığını anlatmıştı. Onların ortadan kayboldukları bildirildiğinden beri Whitehall'dan fakslar yağmıştı. Bundan başka Etiyopya polis müdürü de onları sorguya çekmeyi çok istiyordu. Royan'la Nicholas, Mek Nimmur'un Boris Brusilov'un öldürülmesi olayına karıştırmamak için ellerinden geleni yapmak zorundaydılar. Pegasus'u endişelendirmek ya da uyandırmak niyetinde değillerdi. Pegasus, onların Taita'nın oyununa başka kimselerin karıştığını bildiklerinden kuşkulandığı an hızla tepki gösterecekti. Ve bu tepki öldürücü olacaktı.</p>

  <p class="block6">En önemlisi Etiyopyalı yetkilileri kızdırmamalar gerekiyordu. Yoksa vizelerini geçersiz sayar ve onların istenmeyen yabancılar olduklarını ilan edebilirlerdi. Adamla kadın iki masum rolünü oynamaya karar verdiler. Onların karıştıkları olaylarla bir ilgileri yoktu. Bu işi de onlar başlatmamışlardı zaten.</p>

  <p class="block6">Uçak Addis Ababa'ya indiği sırada Nicholas'la Royan hikâyelerini iyice ezberlemiş, prova da yapmışlardı. Cessna havaalanındaki binaların önünde durur durmaz, Geoffrey tekrar canlandı. Yalnızca rengi biraz uçuktu. Adam Royan'ı uçağın merdivenlerinden abartılı bir nezaketle indirdi.</p>

  <p class="block6">Onlara, «Tabii elçilikte kalacaksınız,» dedi. «Kentteki oteller düşünülemeyecek kadar kötü. Elçinin aşçısı fena sayılmaz.</p>

  <p class="block6">Şarapları da öyle. İkiniz için de giysiler bulacağım. Karımın vücut ölçüleri sizinki gibi, Dr. Al Simma. Nicky de gerekirse benim elbiselerimi giyebilir. Neyse ki yedek bir smokinim var. Elçi böyle şeylere çok dikkat ediyor.»</p>

  <p class="softbreak"> </p>

  <p class="block6"><span class="text1">İngiliz elçisinin kaldığı resmi bina</span> 1930'larda Mussolini'nin işgalinden önce, İmparator Haile Selassie zamanında yapılmıştı. Kentin dışındaydı. Kolonyal mimarinin örneklerinden olan binanın verandaları vardı ve damı sazla örtülüydü. Bahçıvanlar ordusu tarafından bakılan çim alanlar yemyeşil ve genişti. Kırmızı çiçeklerle güzel bir tezat oluşturuyorlardı. Ev, hem ihtilalden, hem de onu izleyen kurtuluş savaşından yıkılmadan kurtulabilmeyi başarmıştı.</p>

  <p class="block6">Geoffrey ön kapıda Nicholas'la Royan'ı Etiyopyalı uşağa teslim etti. Adam tertemiz bir shamma giymişti. Onları ikinci kattaki yan yana iki yatak odasına götürdü. Nicholas ağzına kadar su dolu banyoya girdi. Orada yatarken Royan'ın banyosuna su dolduğunu duydu. Viski içiyor ve ayağının başparmağıyla muslukları açıp kapıyordu. Sonra yandaki odadan doktorun sesi geldi. Adam Royan'ın dizine bakıyordu.</p>

  <p class="block6">Geoffrey'nin smokininin beli Nicholas'a bol geldi. Kolları ve paçaları da kısa. Ayakkabılarsa ayağını sıktı. Üstelik aynada kendisine bakarken saçlarının uzamış olduğunu farketti. Bıkkınca, «Ama yapılacak bir yok,» diyerek çıktı. Gidip Royan'ın kapısına vurdu. Kadın kapıyı açınca da, «Ahi» diye bağırdı. Sylvia Tennant, Royan'a misket limonu yeşili bir kokteyl elbisesi ödünç vermişti. Bu, genç kadının esmer tenine çok yakışmıştı. Royan saçlarını yıkayıp omuzlarına bırakmıştı. Nicholas, ilk randevusuna giden bir delikanlı gibi nabzının hızlandığını farketti ve bu haline için için güldü. Kadına, «Şahane görünüyorsun!» dedi. Bu sözlerinde de ciddiydi.</p>

  <p class="block6">Kadın güldü. «Teşekkür ederim, efendim. Siz de çok hoşsunuz. Kolunuza girebilir miyim?»</p>

  <p class="block6">«Seni sırtımda taşıyacağımı umuyordum. İnsan böyle şeylerin tiryakisi oluyor.»</p>

  <p class="block6">Royan, «O günler sona erdi,» diye yanıt vererek uşağın kendisi için bulduğu abanoz bastonu salladı. Uzun koridorda ilerlerken fısıltıyla, «Ev sahibimizin adı nedir?» diye sordu.</p>

  <p class="block6">«Majeste İngiltere kraliçesinin büyükelçisi Sir Oliver Bradford LBTDÇ.»</p>

  <p class="block6">Royan meraklandı. «Bu onun aldığı bir nişanı gösteriyor, değil mi?»</p>

  <p class="block6">Adam düzeltti. «Hayır..*Bu, 'Lütfen beni Tanrı diye çağırın,' anlamına geliyor.»</p>

  <p class="block6">«Çok kötüsün.» Royan kıkır kıkır güldü. Sonra da ciddileşti. «Bayan Street’e faks çekebildin mi?»</p>

  <p class="block6">«Evet. Daha ilk denemede oraya ulaştı. Bayan Street de faksı aldığını bildirdi. Sana selam söyledi. Pegasus konusunda hemen bilgi toplayacak.»</p>

  <p class="block6">Ilık bir akşamdı. Sir Oliver onları verandada bekliyordu. Geoffrey tanıştırma töreni için telaşla atıldı. Sir Oliver'ın gür saçları bembeyaz, yüzü de kırmızıydı. Geoffrey onlara elçinin sorun çıkaran turistler konusundaki fikirlerini açıklayıp ikisini de uyarmıştı. Ama düşmanca tavırlarla kaşlarını çatmış olan elçi, Royan'ı görür görmez yumuşadı.</p>

  <p class="block6">Yemekte, Geoffrey ve Sylivia Tennant dışında on iki konuk daha vardı. Sir Oliver, Royan'ın koluna girerek onu diğerleriyle tanıştırdı. Nicholas'sa onları izledi. Royan'ın erkeklerin çoğunu böyle etkilemesine arak alışmıştı.</p>

  <p class="block6">Sir Oliver, «Polis Müdürü General Obeid'i takdim edebilir miyim? dedi. Etiyopya polis müdürü uzun boylu, simsiyah tenli bir adamdı, lacivert üniformasıyla çok şık ve zarif görünüyordu. Royan'ın elini öptü.</p>

  <p class="block6">«Yanılmıyorsam yarın sizinle bir randevumuz var. Bu görüşmeyi sabırsızlıkla bekleyeceğim.»</p>

  <p class="block6">Royan şaşkın şaşkın Sir Oliver'a baktı. Kimse ona bundan söz etmemişti.</p>

  <p class="block6">Sir Oliver, «General Obeid, sizden ve Sir Nicholas'tan Abbay uçurumunda olanlar konusunda biraz daha bilgi istiyor,» diye açıkladı. «Sekreterim sizin adınıza randevu verdi. Ondan bunu yapmasını istemek cüretini gösterdim.»</p>

  <p class="block6">«Bu sıradan bir görüşme olacak, Dr. Al Simma... ve Sir Nicholas. Fazla zamanınızı almayacağım. Bu konuda söz veriyorum.»</p>

  <p class="block6">Nicholas nazikçe, «Yardım etmek için elimizden geleni yapacağız tabii,» dedi. «Sizi ne zaman göreceğiz?»</p>

  <p class="block6">«Sabah on birde sanırım. Bu sizce uygunsa.» Nicholas başını salladı. «Çok uygun.»</p>

  <p class="block6">Sir Oliver, «Şoförüm sizi saat on buçukta alacak,» dedi. «Ve merkeze götürecek.»</p>

  <p class="block6">Sofrada Royan, Sir Oliver'la General Obeid'in arasında oturdu. Kadın çok hoş ve sevimliydi. İki erkek de onunla ilgilendiler. Nicholas onun arkadaşlığını başka erkeklerle paylaşmaya alışmak zorunda olduğunu anladı. Royan'la çok uzun süre yalnız kalmışlardı.</p>

  <p class="block6">Adam masanın öteki ucunda, Lady Bradford'un yanında oturuyordu. Sıkıntılıydı. Kadın, Sir Oliver'ın ikinci karısıydı.</p>

  <p class="block6">Ondan otuz yaş gençti, İngilizceyi çok belirgin bir Londralı aksanıyla konuşuyordu. Bayağı bir kadın olduğu her halinden anlaşılıyordu. Gür saçlarını sarıya boyamıştı. İnanılmayacak kadar iri göğüsleri payetli dekoltesinden neredeyse dışarı taşacaktı. Nicholas bu evliliğin yaşlı bir erkeğe özgü o budalalıklardan olduğuna karar verdi. Kadın sanki bütün İngiliz soylularını ezberlemişti. Yani züppenin biriydi. Nicholas'a ailesi konusunda sorular sordu. Birkaç kuşak geriye gitmesi için ısrar etti.</p>

  <p class="block6">Sonunda masanın diğer ucuna, kocasına seslendi. «Sir Nicholas, Quenton Park'ın sahibi. Bunu biliyor muydun, hayatım?» Sonra tekrar Nicholas'a döndü. «Kocam avdan çok hoşlanır.»</p>

  <p class="block6">Sir Oliver karisinin bu haberinden etkilenmişti. «Quenton Park, öyle mi? Geçenlerde Shooting Times'ta onunla ilgili bir yazı okudum. Malikânenizde 'Yüksek Huşlar' diye bir yer var. Öyle değil mi?»</p>

  <p class="block6">Nicholas düzeltti. «Yüksek Karaçamlar.»</p>

  <p class="block6">Sir Oliver heyecanla, «İngiltere'deki en iyi avlanma yerlerinden biri.» dedi. «Öyle söylüyorlar.» Pek hevesli görünüyordu. Nicholas alçakgönüllülükle, «O kadarını bilmem,» diye mırıldandı. «Ama o kuşlarla gururlanıyoruz. Bir dahaki sefere İngiltere'ye geldiğiniz zaman siz de ava katılmalısınız. Tabii benim misafirim olarak.»</p>

  <p class="block6">O andan itibaren Sir Oliver'ın Nicholas'a karşı tavırları belirgin bir biçimde değişti. Çok nazikleşti. Hatta uşağına bir şişe 1954 Lafitte bile getirtti.</p>

  <p class="block6">Geoffrey alayla, «Onu iyi etkiledin,» diye mırıldandı. «1954'ü yalnızca çok seçkin kimselere ikram eder. Yoksa şarabı ziyan etmez.»</p>

  <p class="block6">Nicholas ancak gece yarısından sonra ev sahibesinin elinden kaçabildi. Ve Royan'ı Sir Oliver'la General Obeid'den kurtardı. Kadın yanında çekici bir tavırla topallarken onu salondan çıkardı. Geoffrey Tennant’ın meraklı bakışlarınaysa hiç aldırmadı.</p>

  <p class="block6">Merdivenin ilk basamağına geldikleri zaman Royan'a, «Eh,» dedi. «Gecenin yıldızı sendin.» .</p>

  <p class="block6">Kadın hemen karşı saldırıya geçti. «Lady Bradford neredeyse bir kedi gibi hırlayacaktı...» Nicholas onun sesindeki kıskançlığı farkederek sevindi. Kıskançlık duyanın yalnızca kendisi olmadığı anlaşılıyordu.</p>

  <p class="block6">Royan odasının kapısında yanağını adama uzatarak sorunları çözümledi. Adam da bu yanağa bir öpücük kondurdu.</p>

  <p class="block6">Kadın, «O inanılmayacak kadar iri göğüsler,» diye mırıldandı. «Sakın kâbuslarında onları görme.» Ve kapıyı arkasından kapattı.</p>

  <p class="block6">Nicholas kendi odasına giderken keyifliydi. Ama kapıyı açarken eşikteki zarfı gördü. O yemekteyken uşaklardan biri mektubu kapının altından atmış olacaktı. Adam zarfı çabucak yırtıp mektubu açtı. Sayfalara göz gezdirirken yüzündeki ifade değişti. Hemen dışarı çıktı ve gidip Royan'ın kapısına vurdu.</p>

  <p class="block6">Kısa bir süre sonra genç kadın kapıyı aralayarak ona baktı, Nicholas kadının şaşırdığını anlamıştı. Hemen onun şüphelerini gidermeye Çalıştı. «Faksımın yanıtı.» Elindeki kâğıtları gösterdi. «Giyinik misin?»</p>

  <p class="block6">«Bir dakika.» Royan kapıyı kapattı. Hemen ardasından tekrar açtı, «Haydi, gir.» Dolabın üzerindeki sürahiyi işaret etti.</p>

  <p class="block6">«Bir içki ister misin?»</p>

  <p class="block6">«Galiba içkiye ihtiyacım var. Artık Pegasus'un kime ait olduğunu biliyoruz.»</p>

  <p class="block6">Royan, «Söyle!» diye emretti ama adam önce kendine bir kadeh viski koydu. Sonra da omzunun üzerinden kadına gülümsedi. «Soda ister misin?»</p>

  <p class="block6">Royan ayağını yere vurdu. «Lanet olsun, Nicholas QuentonHarper! Bana eziyet etme! Kim o?»</p>

  <p class="block6">«Seninle ilk tanıştığımda itaatkâr küçük bir Arap kızıydın. Erkeklerin üstünlüğünü kabul eden biri. Bir de şu haline bak. Galiba ben seni şımarttım.»</p>

  <p class="block6">«Galiba başına bir felaketin gelmek üzere olduğunu söyleyerek seni uyarmalıyım.» Royan güldüğünü belli etmemeye çalışıyordu. «Nicky, lütfen söyle.»</p>

  <p class="block6">Adam, «Haydi, otur,» diye emrederek kadının karşısındaki koltuğa yerleşti. Faksı açtı, sonra da başını kaldırıp Royan'a baktı. «Bayan Street son sürat çalışmış. Ona çektiğim faksta Londra'ya, borsa komisyoncuma telefon etmesini önerdim. Burada Greenwich'ten üç saat ilerideyiz. Anlaşılan Bayan Street de adamı bürosundan çıkmadan yakalamış.</p>

  <p class="block6">Her neyse... Bayan Street istediğim her şeyi öğrenmiş.»</p>

  <p class="block6">«Yeter artık, Nicky! Yoksa elbisemi yırtıp haykırarak bir rezalete neden olacağım. Söyle!»</p>

  <p class="block6">Nicholas kâğıttan hışırdattı, sonra da okumaya başladı. «Pegasus Araştırma, Avustralya'da Sydney Borsasına kayıtlı.</p>

  <p class="block6">Sermayesi yirmi milyon...»</p>

  <p class="block6">Royan, «Lütfen ayrıntıları bırak, yalnızca adamın adını söyle,» diyerek çıkıştı.</p>

  <p class="block6">Nicholas sakin sakin devam etti. «Pegasus'un hisselerinin yüzde altmış beşi Valhalla Madencilik Şirketine ait. Geri kalan yüzde otuz beşlik hisseyse Avusturya'daki Anaconda Madenlerinin.»</p>

  <p class="block6">Royan adama yalvarmaktan vazgeçmişti. Öne doğru eğilmiş, gözlerini İngiliz’in yüzüne dikmişti.</p>

  <p class="block6">«Hem Valhalla, hem de Anaconda, HEŞ'nin kolları. Hamburg Entri Şirketinin. HEŞ'nin bütün hisseleri von Schiller Aile Vakfına ait. Ve vakfın yöneticileri de Gotthold Ernst von Şehitlerle karısı Ingemar.» Royan usulca, «Von Schiller,» diye tekrarladı. Hâlâ adama bakıyordu «Duraid'in listesinde o da vardı. Herhalde adam Wilbur Smith'in kitabını okudu.</p>

  <p class="block6">Onun Almancaya çevrildiğini biliyorum. O da senin yaptığın gibi Duraid'i aramış olmalı. Ama senin gibi kocamın inkârlarına pek aldırmamış.»</p>

  <p class="block6">Nicholas, «Ben de öyle düşünüyorum,» diyerek başını salladı. «Kahire Müzesinde etrafı koklamış ve Duraid'le senin çok önemli bir şey üzerinde çalıştığınızı kolaylıkla öğrenmiştir. Gerisini sen de, ben de çok iyi biliyoruz.»</p>

  <p class="block6">Genç kadın, «Ama adam Pegasus'u Etiyopya'ya bu kadar çabuk göndermeyi nasıl başardı?» diye sordu.</p>

  <p class="block6">«Bu bakımdan von Schiller'e şansı yardım etti sanırım. İblis şansı. Geoffrey bana Pegasus'un beş yıl önce Başkan Mengistu'dan bakır aramak için izin aldığını söyledi. Yani Mengistu devrilmeden kısa bir süre önce. Von Schiller, daha papirüsleri duymadan önce adamlarını buraya yollamıştı. Bu kez yeni gelişmelerden yararlanılması için kampı kuzeydeki araştırma yerinden Abbay uçurumuna indirdi. Herhalde Jake Helm onun gorillerinden biri. Dünyanın her yerine, bir sorun çıktığında yolladığı pis oyunlar uzmanı. Nogo'yu da emrine aldığı belli. Ve biz de onların kucağına düştük.»</p>

  <p class="block6">Royan'ın yüzünde düşünceli bir ifade belirdi. «Evet, bütün bunlar mantıklı. Helm efendisine bizim geldiğimizi haber verir vermez, von Schiller ona kampa baskın yapmasını emretti. Güya bir shufta baskınıydı bu. Ah, Tanrım, o adamdan öyle nefret ediyorum kil Hiç görmedim ama ondan müthiş nefret ediyorum. Kimseye karşı böyle yakıcı bir kin duyacağımı sanmazdım.»</p>

  <p class="block6">«Eh, hiç olmazsa artık karşımızda kimin olduğunu biliyoruz.» Kadın itiraz etti. «Pek değil. Von Schiller'in Kahire'de bir adamı olması gerekiyor. İçeriden biri.»</p>

  <p class="block6">Nicholas öğrenmek istedi. «Senin bakanın adı nedir?» Royan, «Hayır,» diye karşı çıktı. «O adam Atalan Abou Sin olamaz! °nu çocukluğumdan beri tanırım! Son derece dürüst bir insandır!»</p>

  <p class="block6">Nicholas usulca, «Yüz bin dolarlık bir rüşvetin en dürüst insanı bile etkilediği görülmüştür...» diye mırıldandı. Bu sözler genç kadını çok etkiledi.</p>

  <p class="block6"><span class="text1">Royan'la Nicholas kahvaltıda yalnızdılar</span>. Sir Oliver bir saat Önce elçiliğe gitmişti. Lady Bradford ise serin ve berrak yayla sabahını selamlamak için henüz kalkmamıştı.</p>

  <p class="block6">«Dün gece doğru dürüst uyuyamadım. Atalan'ı düşünüp durdum Ah, Nicky, onun Duraid'in öldürülmesi olayına karışması düşüncesine bile dayanamıyorum.»</p>

  <p class="block6">«Kötü bir gece geçirmene neden olduğum için özür dilerim. Ama her ihtimali düşünmek zorundayız.» Nicholas kadını teselliye çalışıyordu. Sonra konuyu değiştirdi. «Burada yeteri kadar zaman kaybettik. Bu ara Pegasus rahatça çalışabilecek. İngiltere'ye dönmeli ve geri gelmek için kendi seferimize hazırlanmalıyız.»</p>

  <p class="block6">«Uçak şirketine telefon edip yer ayırtmamı ister misin?» Royan hemen ayağa kalktı. «Gidip bir telefon bulayım.»</p>

  <p class="block6">«Önce kahvaltını bitir.»</p>

  <p class="block6">«Yeteri kadar yedim.»</p>

  <p class="block6">«Tevekkeli bu kadar sıskasın. Bana 'anoraksiya nevroza'nın kötü bir ölüm şekli olduğunu söylediler.» Nicholas kızarmış ekmekle marmelata uzandı.</p>

  <p class="block6">Royan on beş dakika sonra döndü. «Yarın öğleden sonra üç buçukta! Kenya Havayollarıyla Nairobi'ye. Aynı akşam Heathrow'a giden British Airways uçağına aktarma yapacağız.»</p>

  <p class="block6">«Aferin.» Nicholas peçetesiyle ağzını silerek ayağa kalktı. «Araba bizi polis merkezine götürmek için bekliyor. Yeni hayranın General Obeid'le görüşeceğiz. Haydi, gidelim.»</p>

  <p class="block6">Merkezin önünde bir memur Nicholas'la Royan'ı karşılamak için bekliyordu. Müfettiş Galla adındaki adam onları özel kapıdan içeri soktu ve büyük bir saygıyla polis müdürünün makamına götürdü.</p>

  <p class="block6">Onlar içeri girer girmez General Obeid ayağa kalktı. Adamla kadını karşılamak için yazı masasının yanından dolaştı.</p>

  <p class="block6">Nazik ve sevimliydi. Onları özel oturma odasına götürürken Royan'la yakından ilgilendi. Koltuklara yerleştikten sonra Müfettiş Galla küçücük fincanlara kahve koydu.</p>

  <p class="block6">Kısa bir süre nezaketle havadan sudan söz ettiler. Sonra general konuya girdi. «Söz verdiğim gibi sizi burada gerektiğinden fazla tutmayacağım, Müfettiş Galla ifadelerinizi yazacak. Önce Binbaşı Brusilov'un ortadan kaybolması ve öldürülmesi olayının üzerinde durmak istiyorum. Onun eskiden KGB'nin bir subayı olduğunu herhalde biliyordunuz, değil mi?»</p>

  <p class="block6">Görüşme tahmin ettiklerinden daha uzun sürdü. General Obeid her ayrıntıyla ilgileniyordu, ama çok da nazikti.</p>

  <p class="block6">Sonunda kadınla adamın ifadelerini polis stenosuna yazdırttı. Royan'la Nicholas belgeleri okuyup imzaladılar. General onları kapıya kadar geçirdi. Arabaları dışarıda bekliyordu. Nicholas generalin bu davranışının özel bir muamele olduğunu anladı.</p>

  <p class="block6">«Sizin için yapabileceğim bir şey olursa, herhangi bir şey... lütfen beni aramaktan çekinmeyin. Sizinle tanışmak büyük bir zevkti, Dr. Al Simma. Etiyopya'ya yakında tekrar gelmeli ve bizi ziyaret etmelisiniz.»</p>

  <p class="block6">Genç kadın da tatlı tatlı, «O küçük kazaya rağmen, yine de güze! ülkenizin zevkini çıkardır^ dedi. «Bizi umduğunuzdan daha önce görebilirsiniz.»</p>

  <p class="block6">Sonra Sir Oliver'ın Rolls Royce'unun arka kanepesine yerleşirlerken Royan, «Ne hoş bir adam,» dedi. «Ondan gerçekten hoşlandım.»</p>

  <p class="block6">Nicholas, «Onun da senden hoşlandığı anlaşılıyor,» dedi.</p>

  <p class="softbreak"> </p>

  <p class="block6"><span class="text1">Royan sanki kısa zamanda</span> gerçekleşecek bir kehanette bulunmuştu. Ertesi sabah kahvaltıya indikleri zaman sofradaki servislerin yanında üzerlerinde adlarının yazılı olduğu yazılı birer zarf buldular.</p>

  <p class="block6">Nicholas ayak bileklerine kadar inen bir 'shamma' giymiş uşağa kahve getirmesini söylerken zarfı açtı. İçindeki pusulayı okuduğu zaman yüzündeki ifade değişti. «Vay vay vay!» diye bağırdı. «Polisleri sandığımızdan da fazla etkilediğimiz anlaşılıyor.'» Sonra pusulayı yüksek sesle okudu. «'Size, öğle üzeri yada daha önce merkezde olmanız emrediliyor.'»</p>

  <p class="block6">Nicholas hafif bir ıslık çaldı. «Sert bir ifade. Ne bir 'lütfen' var, ne de 'teşekkür ederiz'.»</p>

  <p class="block6">«Benimki de seninkinin aynı.» Royan resmi kâğıttaki yazıya bakıyordu. «Sence bu ne anlama geliyor?»</p>

  <p class="block6">Nicholas, «Bunu çabucak öğreneceğiz,» diye açıkladı. «Ama mektup biraz tehdit kokuyormuş gibi geldi. Galiba nazik ve özel muamele sona erdi.»</p>

  <p class="block6">O sabah merkeze gittiklerinde onları karşılayan olmadı. Özel kapıdaki nöbetçi de adamla kadını 'Suç Masası'na gönderdi. Oradaki memurla uzun ve karmakarışık bir konuşma yaptılar. Çünkü adamın İngilizcesi pek kötüydü.</p>

  <p class="block6">Nicholas daha önce de Afrika'ya geldiği için öfkelenmemesi, hatta kızdığını belli etmemesi gerektiğini biliyordu.</p>

  <p class="block6">Sonunda memur, biriyle telefonda fısıltıyla uzun uzun konuştu. Sonra da Nicholas'la Royan'a duvarın önündeki sert tahta sıraya oturmalarını işaret etti.</p>

  <p class="block6">«Bekleyin. Adam şimdi gelir.»</p>

  <p class="block6">Royan'la Nicholas ondan sonraki kırk dakikalık sürede bankı ricacılar, başvuranlar, şikâyetçiler ve suçlularla paylaştılar.</p>

  <p class="block6">İçlerinden bir ikisi bilinmeyen birilerinin saldırısına uğramıştı. Yaralarından kanlar akıyordu. Bazılarıysa kelepçeliydi.</p>

  <p class="block6">Nicholas mendilini burnuna bastırdı. «Gözden düştüğümüz anlaşılıyor.» Komşularından bazılarının bir süreden beri su ve sabun yüzü görmedikleri belliydi. «Artık VIP muamelesi yok.»</p>

  <p class="block6">Kırk dakikanın sonunda, bir gün önce onlara pek saygılı davranan Müfettiş Galla bölmenin üzerinden kibirle baktı ve ikisine gelmelerini işaret etti.</p>

  <p class="block6">Nicholas'ın uzattığı eli görmezlikten gelerek onları arka odalardan birine götürdü. Ve oturmalarını söyleme zahmetine bile katlanmadı. İngiliz’e soğuk soğuk, «Yanınızdaki ateşli bir silahı kaybetmekten sorumlusunuz,» dedi.</p>

  <p class="block6">«Bu doğru. Dün verdiğim ifadede de...»</p>

  <p class="block6">Müfettiş Galla, Nicholas'ın sözünü kesti. «İhmal yüzünden ateşli silah kaybetmek çok ciddi bir suçtur.»</p>

  <p class="block6">Nicholas itiraza başladı. «Ben ihmalkârlık etmedim ki.»</p>

  <p class="block6">«Silahı açıkta bırakmışsınız. Çelik bir kasaya koymanız gerekirdi. Bu ihmalkârlıktır.»</p>

  <p class="block6">«Özür dilerim, müfettiş, ama Abbay uçurumunda çelik kasa pek bulunmuyor.»</p>

  <p class="block6">Galla, «İhmalkârlık,» diye tekrarladı. «Ağır suç sayılacak bir ihmalkârlık. Silahın, hükümete karşı güçlerin eline geçmediğini nereden bilebiliriz?»</p>

  <p class="block6">Nicholas güldü. «Yani bilinmeyen biri bir 275 Rigby'le hükümeti devirir mi demek istiyorsunuz?»</p>

  <p class="block6">Müfettiş Galla bu şakaya aldırmayarak çekmecesinden iki belge çıkardı. «Bu sınırdışı etme emirlerini size ve Dr. Al Simma'ya vermek zorundayım. Etiyopya'dan ayrılmak için yirmi dört saatiniz var. Ondan sonra da ülkede istenmeyen yabancılar sayılacaksınız. İkiniz de.»</p>

  <p class="block6">Nicholas uysalca, «Ama Dr. Al Simma silah kaybetmedi ki,» diye hatırlattı. «Hatta yanılmıyorsam o yaşamı boyunca en basit bir ihmalkârlık bile etmedi.»</p>

  <p class="block6">Ne var ki, Galla onun bu sözlerine de aldırmadı. «Emirleri aldığınızı ve anladığınızı göstermek için lütfen şurayı imzalayın.»</p>

  <p class="block6">«Polis Müdürü General Obeid'le görüşmek istiyorum,» dedi.</p>

  <p class="block6">«General Obeid bu sabah kentten ayrıldı. Kuzey sınırındaki bölgeleri teftiş edecek. Addis Ababa'ya ancak birkaç hafta sonra dönebilir.»</p>

  <p class="block6">«Ve o sırada biz çoktan İngiltere'ye gitmiş olacağız. Öyle mi?»</p>

  <p class="block6">«Evet, öyle.» Müfettiş Galla ilk defa o zaman gülümsedi. Hafifçe, soğuk soğuk. «Lütfen şurayı imzalayın. Şurayı da.»</p>

  <p class="block6">Dışarıda Royan, şoförün açtığı kapıdan Nicholas'ın yanına otururken, «Ne oldu?» diye sordu. «Hiç beklenmedik bir şekilde her şey değişiverdi. Herkes bizi seviyordu. Hemen arkasından bir tekmede merdivenden aşağıya yuvarladılar,bizi.»</p>

  <p class="block6">Nicholas, «Tahminimi öğrenmek ister misin?» dedi. Sonra Royan'ın cevabını beklemeden konuşmasını sürdürdü.</p>

  <p class="block6">«Pegasus'un emrinde o/an sadece Nogo değil. Obeid dün gece von Schiller'le konuştu. Ve Alman da ona bazı emirler verdi.»</p>

  <p class="block6">«Bunun ne anlama geldiğini biliyor musun, Nicky? Artık bir daha Etiyopya'ya dönemeyeceğiz. Mamose'un mezarına da ulaşamayacağız.» Kadın iri siyah gözlerinde üzüntüyle adama baktı.</p>

  <p class="block6">«Duraid'le Irak ve Libya'yı ziyaret ettiğimiz zaman ikimizin de davetiyesi yoktu.»</p>

  <p class="block6">Royan adamı, «Yasalara karşı gelme fikri hoşuna gidiyor,» diye Suçladı. «Sırıtıp duruyorsun.»</p>

  <p class="block6">Adam dürüst bir insan tavrıyla, «Ama onlar Etiyopya yasaları,» dedi. «Hiçbirini ciddiye alamayız ki.»</p>

  <p class="block6">«Ve seni de bir Etiyopya hapishanesine atarlar. İşte bunu ciddiye alabilirsin sanırım.»</p>

  <p class="block6">Nicholas, «Seni de atarlar,» diyerek güldü. «Tabii bizi yakalayabilirlerse.»</p>

  <p class="softbreak"> </p>

  <p class="block6"><span class="text1">Geoffrey, Nicholas'la Royan'ı havaalanına</span> götürürken, «Elçinin başkana resmen protestoda bulunduğundan emin olabilirsiniz,» dedi «Bütün bu olaylar onu çok etkiledi. Sınırdışı etme emirleri. Daha bir sürü şey. Şimdiye kadar hiç böyle bir şey hiç duymadım.»</p>

  <p class="block6">Nicholas, «Üzülme, oğlum,» diye yanıt verdi. «Zaten ikimiz de bir daha buraya gelmek niyetinde değiliz. Onun için önemi yok.»</p>

  <p class="block6">«Ama bu bir prensip meselesi. Önemli bir İngiliz vatandaşına sıradan bir suçluymuş gibi davranılıyor, saygı gösterilmiyor.» Geoffrey içini çekti. «Bazen yüz yıl önce doğmuş olmayı istiyorum. Böyle saçmalıklara katlanmaz, hemen bir gambot gönderiverirdik.»</p>

  <p class="block6">«Orası öyle. Ama lütfen bu olayın seni üzmesine izin verme, Geoffrey.»</p>

  <p class="block6">Nicholas'la Royan, Kenya Havayolları kontuarına gittiklerinde Geoffrey yavrulamış bir kedi gibi etraflarında dolaşıp durdu. Adamla kadının yalnızca vinileksten ucuz, küçük elçantaları vardı. Onları o sabah bir pazar yerinden almışlardı.</p>

  <p class="block6">Nicholas dikdik postunu rulo yapmış vs yine pazardan aldığı işlemeli bir shamma'ya sarmıştı.</p>

  <p class="block6">Geoffrey uçağa binmeleri için anons yapılıncaya kadar onlarla birlikte bekledi. Uçağa binerlerken de onlara el salladı.</p>

  <p class="block6">Aslında bu sevgi dolu hareketi Nicholas'tan çok Royan'aydı.</p>

  <p class="block6">Onlara kanadın arkasındaki koltuklar ayrılmıştı. Royan pencerenin önündeydi. Motorlar çalıştı ve uçak ağır ağır binaların önünden ilerledi. Nicholas, o değerli dikdik postunun bulunduğu mor vinileks çantayı Yukarıdaki dolaba koymasını isteyen hostesle tartışıyor, Royan'sa kalkıştan önce Addis Ababa'yı son kez görmek için dışarıya bakıyordu.</p>

  <p class="block6">Sonra birdenbire oturduğu yerde kaskatı kesildi. Gözlerini pencereden ayırmadan uzanıp Nicholas'ın kolunu tuttu. Islık çalar gibi, «Bak...» diye fısıldadı. Sesinde öyle bir kin vardı ki, adam kadını neyin böylesine etkilediğini anlamak için pencereye doğru eğildi. Royan ekledi «Pegasus!» Havaalanındaki binaların diğer tarafına doğru giden bir falcon jeti işaret ediyordu. Biçimli, küçük uçak yeşile boyanmıştı. Kuyrukta şaha kalkmış o kırmızı at resmi vardı.</p>

  <p class="block6">İlk inen ufak tefek bir adam oldu. Krem rengi, ince, şık bir elbise ve beyaz hasır bir şapka giymişti. Kısa boylu olmasına rağmen otoriter ve güven dolu bir havası vardı. Kışı kuzeyde geçirmiş gibi rengi uçuktu ve bu yere hiç uymuyordu.</p>

  <p class="block6">Yüzü sert hatlı, inatçı ifadeliydi. Burnu iri, siyah kalın kaşlarının gölgelediği bakışlar etkileyiciydi.</p>

  <p class="block6">Nicholas onu hemen tanıdı. Adamı Christie's ve Soyheby's'in açık artırma salonlarında az görmemişti. Zaten çabucak unutulacak biri değildi.</p>

  <p class="block6">Alman aşağıda bekleyen adamları otoriter bir tavırla süzerken İngiliz, «Von Schiller!» diye bağırdı.</p>

  <p class="block6">Royan mırıldandı. «Küçük bir horoza benziyor, bir ispence. Ya da bir kobraya.»</p>

  <p class="block6">Von Schiller hasır şapkasını çıkardı ve Falcon'un basamaklarından bir atlet gibi çevikçe indi. Nicholas usulca, «Onun yetmişine yakın olduğuna kimse inanmaz,» dedi.</p>

  <p class="block6">Royan, «Evet,» diyerek başını salladı. «Kırkındaki bir erkek gibi hareket ediyor. Herhalde saçlarıyla kaşlarını boyuyor, baksana ne kadar koyu renk.»</p>

  <p class="block6">«Tanrım!» Nicholas şaşırmıştı. «Bak onu karşılamaya kim gelmişi»</p>

  <p class="block6">Güneş, madalyayı ve rütbe işaretini ışıldatıyordu. Karşılama grubundan lacivert elbiseli, uzun boylu biri çıktı. Kasketinin siyah rugan vizyerine elini götürerek saygıyla selam verdi. Sonra von Schiller'ln elini nezaketle sıktı.</p>

  <p class="block6">«Eski hayranın General Obeid. Dün bizi neden görmediği anlaşıldı. İşi başından aşkınmış.»</p>

  <p class="block6">Royan, «Bak, Nicky,» diyerek inledi. Artık basamakların aşağısında ki iki adama bakmıyordu. Onlar hâlâ el ele hararetle konuşuyorlardı. Kadın bütün dikkatini Falcon'un kapısına vermişti. Şimdi orada daha genç bir adam belirmişti. Şapka takmamış olduğundan, Nicholas onun gür, siyah, dalgalı saçları olduğunu farketti.</p>

  <p class="block6">Rengi de soluktu.</p>

  <p class="block6">Nicholas meraklandı. «Onu şimdiye kadar hiç görmedim. Kim bu genç adam?»</p>

  <p class="block6">«Nahoot Guddabi. Duraid'in müzedeki asistanı. Şimdi de onun yerine geçen adam.»</p>

  <p class="block6">Nahood basamaklardan inerken çiftin uçağı ilerledi. Sonra döndü. Artık Pegasus'un jetini göremiyorlardı. Kadınla adam koltuklarında arkalarına yaslanıp uzun bir süre birbirlerine baktılar. Sonunda Nicholas konuşmayı başardı.</p>

  <p class="block6">«Cadılar Bayramı! Çirkin adamların toplantısı! Şansımız varmış Ki bunu gördük. Artık gizli kapaklı hiçbir şey kalmadı.</p>

  <p class="block6">Karşımızda kimlerin olduğunu şimdi tamamıyla biliyoruz.»</p>

  <p class="block6">Royan'ın öfke ve dehşetten soluğu kesilmiş gibiydi. «Von Schiller kuklacı. Nahoot Guddabi de onun tazısı. Kahire'deki katilleri kiralayıp üstümüze salan da Nahoot olmalı. Ah, Tanrım, Nicky! Onun cenaze töreninde söylediklerini duymalıydın! Duraid'e ne büyük bir saygı ve hayranlık duyduğunu söyledi durdu. Aşağılık, ikiyüzlü katil!»</p>

  <p class="block6">Uçak havalanarak uygun yüksekliğe erişinceye kadar hiç konuşmadılar. Sonra Royan usulca, «Tabii Obeid konusunda da haklısın,» dedi. «O da von Schiller'in adamı.»</p>

  <p class="block6">«Belki de Obeid, Etiyopya hükümetinin bir temsilcisi olarak önemli yabancı bir imtiyaz sahibine saygılarını sunuyordu.</p>

  <p class="block6">Von Schiller'in fakirlikten inleyen ülkelerinde zengin bakır madenleri bulacağını ve zengin olacaklarını umuyor olabilirler.»</p>

  <p class="block6">Kadın kesin bir tavırla başını salladı. «Hayır. İş bu kadar basit olsaydı, Almanı bakanlardan biri karşılardı, polis müdürü değil. Hayır, Obeid de ihanet kokuyordu. Tıpkı Nahoot gibi.»</p>

  <p class="block6">Kocasının katillerini karşısında görmek, Royan'ın iyileşmekte olan yaralarının tekrar açılmasına neden olmuştu. Bu acı duygular birer alev gibi yakıyordu onu. Bir ağacın boş gövdesinin içinde tutuşan otlar gibi. Nicholas o alevleri söndüremeyeceğini biliyordu. Royan'ı yalnızca bir süre oyalayabilirdi. Adam genç kadınla konuşmaya başladı. Ona ölüm ve intikamla ilgili kara düşünceleri unutturup, Taita’nın oyunu ve kayıp mezar bilmecesi konusundan söz etti.</p>

  <p class="block6">Nairobi'de aktarma yaptılar. Heathrow'a indikleri sırada Nil'in yatağına dönmek ve Taita'nın uçurumdaki gölcüğünü incelemek için bir olan yapmışlardı. Royan şimdi görünüşte eskisi kadar neşeli ve sakindi, sıcak Nicholas onun uğradığı kayıp yüzünden için için acıyla kıvrandığını biliyordu.</p>

  <p class="softbreak"> </p>

  <p class="block6"><span class="text1">Heathrow'a o kadar erken indiler ki</span>, sıraya girmek zorunda kalmadan giriş kapısından geçtiler. Bavulları olmadığından bagaj yerinde o tanıdık ruleti oynamak zorunda kalmadılar. Eşyalar gelecek mi, yoksa gelmeyecek mi?..</p>

  <p class="block6">Nicholas dikdik postunun bulunduğu çantayı bir kolunun altına sıkıştırmıştı. Diğer kolunda bastona dayanarak topallayan Royan vardı. Sistin şapelinin tavanındaki küçük meleklerinki kadar masum bir tavırla gümrükten geçti.</p>

  <p class="block6">Royan ona, «Çok küstahsın,» diye fısıldadı. «Gümrüktekileri yalanlar söyleyip kandırdın. Ben artık sana nasıl inanabilirim?»</p>

  <p class="block6">Şansları hâlâ onlara yardım ediyordu. Taksi durağında da kuyruk yoktu. Havaalanına indikten bir saat kadar sonra taksi onları Nicholas'ın Knightsbridge'teki konağının önünde bıraktı. Pazartesi sabahı saat sekiz buçuktu.</p>

  <p class="block6">Royan duş yaparken Nicholas da köşedeki dükkândan yiyecek aldı. Sonra birlikte kahvaltı hazırladılar. Royan ekmek kızartırken, Nicholas da omlet yaptı.</p>

  <p class="block6">Kadın sıcak ekmeğe yağ sürerken, «Abbay uçurumuna döndüğümüz zaman herhalde uzmanların yardımına ihtiyacın olacak,» dedi.</p>

  <p class="block6">Adam, «Uygun birini biliyorum,» diye açıkladı. «Onunla daha önce de çalıştım. Eskiden istihkâmcıydı. Dalma ve sualtı yapısı konusunda uzmandı. Sonra emekli oldu. Şimdi Devon'da küçük bir evde oturuyor. Galiba parası az. Üstelik çok canı sıkılıyor. İki duruma da çare bulmak 'Çin hiçbir fırsatı kaçırmayacaktır.»</p>

  <p class="block6">Kahvaltı sona erince Nicholas, «Bulaşıkları ben yıkarım.» diyerek atıldı. «Sen filmleri götürüp tabettir. Kitabenin resimlerini çekmiştim ya. Boots'ta bu işi bir saatte yapıyorlar.»</p>

  <p class="block6">Royan hep sıkıntılı şeylerle karşılaşmış gibi bıkkın bir tavırla, «İşte is bölümü buna denir,» diye söylendi. «Senin bulaşık makinen var. Ve d|. şanda yağmur yağıyor.»</p>

  <p class="block6">Adam güldü. «Pekâlâ, yükünü hafifletmek için sana yağmurluğumu vereceğim. Filmlerin banyo edilmelerini beklerken gidip, kayalar yuvarlandığı sırada altta kalan giysilerinin yerine yenilerini alabilirsin. Benim de önemli telefon konuşmaları yapmam gerekiyor.»</p>

  <p class="block6">Genç kadın evden ayrılır ayrılmaz, Nicholas da telefonun başına geçti. Önce Quenton Park'ı aradı. Bayan Street onun döndüğüne ne kadar sevindiğini belli etmemeye çalıştı.</p>

  <p class="block6">«Masanda aftmış santim yüksekliğinde bir mektup yığını var. Senin dönmeni bekliyorlar. Çoğu da fatura.»</p>

  <p class="block6">«Ah, çok keyifliyiz, değil mi?»</p>

  <p class="block6">«Avukatlar durmadan beni aradılar. Lloyd's Şirketinden Bay Markham da bana her gün telefon etti.»</p>

  <p class="block6">«Sakın onlara İngiltere'ye döndüğümü söyleme.» Nicholas adamların ne istediğini biliyordu: Para! Hem de iki buçuk milyon pound. «Quenton yerine New York'ta kalmam daha iyi olacak. Beni apartmanda bulamazlar.» Borçlan bir tarafa bırakarak dikkatini o önemli konuya verdi. «Kaleminle not defterin hazır mı? Pekâlâ. Şimdi bütün bunları yapmanı istiyorum...» Adam on dakika konuştu. Sonra Bayan Street yazdıklarını ona okudu. Nicholas, «Tamam,» dedi.</p>

  <p class="block6">«Hemen işe başla. Bu akşam geleceğiz. Dr. Al Simma bir süre bizde kalacak. Kâhyaya dairedeki ikinci yatak odasını onun için hazırlamasını söyle.»</p>

  <p class="block6">Nicholas ondan sonra Devon'daki evin numarasını çevirdi. Kayaların tepesindeki, kışın fırtınanın coşturduğu kurşuni denize bakan evi hayalinde canlandırdı. Herhalde Daniel Webb arka bahçedeki atölyesinde, en büyük aşkı olan 1935 Jaguar'ıyla ilgileniyordu ya da som balığı tutmak için suni yem hazırlamaktaydı. Adamın meraklarından biri de balık tutmaktı. Zaten Nicholas'la bu sayede dost olmuşlardı.</p>

  <p class="block6">«Alo?» Daniel'ın sesi ihtiyati! ve kuşkuluydu. Nicholas bir an onu görür gibi oldu. Kabak kafası çilliydi. Alıcıyı yara izleriyle dolu, kıllı eliyle kavramıştı.</p>

  <p class="block6">«Sapper, senin için bir işim var. Dinlemek ister misin?» Daniel'a 'istihkâmcı olduğu için 'Sapper' adını takmışlardı.</p>

  <p class="block6">«Nereye gideceğiz, binbaşı?» Aradan üç yıl geçmiş olmasına rağmen Sapper Nicholas'ın sesini hemen tanımıştı.</p>

  <p class="block6">«Güneşli ülkelere ve dans eden kızlara. Para geçen defakinin ay 0 «Tamam. Nerede buluşacağız?»</p>

  <p class="block6">«Benim dairemde. Orayı önceki işimizde görmüştün. Sürgülü hesap cetvelini getirmeyi de unutma.» Nicholas, Daniel'ın o yeni moda cep bilgisayarlarına güvenmediğini biliyordu.</p>

  <p class="block6">«Benim Jag hâlâ formunda. Erkenden yola çıkar, öğleye orada olurum.»</p>

  <p class="block6">Nicholas, Daniel'den sonra iki yeri daha aradı. Jersey'deki bankasını ve Cayman adalarını, Royan'la sefer için iki yüz otuz bin pound gerekeceğini hesaplamışlardı. Ama Nicholas bunun aslında fazla iyimser bir tahmin olduğunu biliyordu.</p>

  <p class="block6">«Her zaman yüzde elli eklemeli. Yani bu iş sona erdiği zaman kasa tamtakır olacak. Bizi kandırmadığını umalım, Taita.»</p>

  <p class="block6">Adamın iki yeri daha araması gerekiyordu. Bütün planlarının kaderi onlara bağlıydı. Nicholas epey uğraştıktan sonra Addis Ababa'daki İngiliz Elçiliğiyle bağlantı kurabildi.</p>

  <p class="block6">«Ben Sir Nicholas QuentonHarper. İngiltere'den arıyorum. Askeri ataşeniz Bay Geoffrey Tennantla görüşebilir miyim?»</p>

  <p class="block6">Bir iki saniye sonra Geoffrey telefondaydı. «Ah, dostum. Demek İngiltere'desin. Ne de şanslısın.»</p>

  <p class="block6">«Endişelerini gidermek istedim. Benim yüzümden uykularının kaçacağını biliyordum.»</p>

  <p class="block6">«O güzel Dr. Al Simma nasıl?»</p>

  <p class="block6">«Sana sevgilerini yolluyor.»</p>

  <p class="block6">«Keşke buna inanabilseydim.» Geoffrey özlemle içini çekti.</p>

  <p class="block6">«Senden bana büyük bir iyilik yapmanı isteyeceğim, Geoffrey, Savunma Bakanlığında çalışan Albay Maryam Kidane'yi tanıyor musun?»</p>

  <p class="block6">Geoffrey hemen, «O mükemmel bir insandır,» dedi. «Onu çok iyi tanının. Daha geçen cumartesi kendisiyle tenis oynadım. 'Backhand'i müthiş.»</p>

  <p class="block6">«Lütfen ona benimle hemen bağlantı kurmasını söyler misin?» Nicholas arkadaşına York’taki katın telefon numarasını verdi. «Ona bunun müzedeki koleksiyonu için gerekir, ender bulunur Etiyopya kırlangıcıyla ilgili olduğunu söyle.»</p>

  <p class="block6">«Ah, sen yine bir şeyler karıştırıyorsun, Nicky. Etiyopya'dan bir tekmede kovulman yeterli olmadı. Şimdi de ender bulunanlarla ilgileniyorsun.»</p>

  <p class="block6">«Bunu benim için yapar mısın?»</p>

  <p class="block6">«Tabii, oğlum. Lidere hizmet et. Ben aptalın tekiyim.»</p>

  <p class="block6">«Sana borcum var.»</p>

  <p class="block6">«Birden fazla. Attı kadar.»</p>

  <p class="block6">Nicholas daha sonra Malta'da bir numarayı aradı, ne var ki bu ilki kadar başarılı olamadı. Telefon karşıda çalarken adam fısıltıyla, «Lütfen şunu aç, Jannie,» diye yalvardı. Ama telefon altı kez çaldıktan sonra telesekreterin sesi duyuldu.</p>

  <p class="block6">«Burası Africair Şirketinin merkez bürosu. Şu anda büroda sizinle görüşebilecek kimse yok. Sinyal sesinden sonra lütfen adınızı, numaranızı ve mesajınızı bırakın. Teşekkür ederim.» Güney Afrikalılara özgü koyu aksandan, konuşanın Jannie Radenhorst olduğu anlaşılıyordu.</p>

  <p class="block6">«Jannie, ben Nicholas QuentonHarper. O senin eski Hercules hâlâ uçabiliyor mu? Bu iş çok eğlenceli olacak. Ayrıca parası da iyi. Beni İngiltere’deki dairemden ara. Acelem yok.»</p>

  <p class="block6">Nicholas telefonu kapattıktan bir dakika sonra Royan kapıyı çaldı. Adam koşarak merdivenlerden indi.</p>

  <p class="block6">Royan içeri girerken, «Zamanlaman harika,» dedi. Genç kadının burnu soğuktan kızarmıştı. Adamın verdiği yağmurluğun sularını silkeliyordu. «Filmler tabedildi mi?»</p>

  <p class="block6">Kadın cebinden çıkardığı sarı paketi zaferle salladı. «Sen usta bir fotoğrafçısın. Resimler kusursuz. Kitabedeki yazılan kolaylıkla okuyabildim. Yine Taita'nın oyununa katıldık.»</p>

  <p class="block6">Parlak fotoğrafları Nicholas'ın masasının üzerine dizip onlara sevinçle baktılar. Adam, «Demek ikimiz için de birer kopya bastırttın?» diyerek takdirle başını salladı. «Negatifleri bankadaki kasama koyacağım. Onları ikinci kez kaybetmek istemiyorum.»</p>

  <p class="block6">Royan resimleri büyüteçle inceleyerek kitabenin dört yüzünü gösteren en iyi fotoğraflan seçti. «Bunların üzerinde çalışacağız. Kara kalemle çıkardığımız kopyalara ihtiyacımız yok aslında. Bunlar yeterli.» Hiyerogliflerin bir bölümünü okudu. «Çöreklenmiş kobra halkalarını açıyor mücevherli başını kaldırıyor. Gözlerinin içinde sabah yıldızları ışıldıv r gjyah ve kaygan dili havayı üç kez öpüyor.»</p>

  <p class="block6">Royan'ın heyecandan yanakları kızarmıştı. «Acaba Taita bu dizelerle bize ne söylemek istiyor? ip Nicky, bilinmeyenleri yeniden çözmek çok heyecan verici.»</p>

  <p class="block6">' Adam sert sert, «Şimdi onları bırak,» diye emretti. «Seni tanıyorum. Bir başladın mı bütün geceyi burada geçiririz.</p>

  <p class="block6">Eşyaları Range Rover'a taşıyalım. York'a gitmek uzun sürecek. Yolların buz tuttuğu bildirildi. Hava, Abbay uçurumundakinden biraz farklı.»</p>

  <p class="block6">Royan doğruldu ve fotoğrafları düzgünce deste yaptı. «Haklısın. Bazen kendimi kaybediyorum. Gitmeden önce evi arayabilir miyim?»</p>

  <p class="block6">«Evden kastın Kahire mi?»</p>

  <p class="block6">«Affedersin. Evet, Kahire. Duraid'in ailesi...»</p>

  <p class="block6">«Lütfen, bana açıklama yapmak zorunda değilsin. İşte telefon. Ben seni aşağıda, mutfakta bekleyeceğim. Gitmeden önce birer çay içmeliyiz.»</p>

  <p class="block6">Royan yarım saat sonra mutfağa indi. Suçlu gibi bir hali vardı. Hemen, «Kokarım canını sıkacağım,» diyerek söze başladı. «Bir itirafta bulunmalıyım.»</p>

  <p class="block6">Adam, «Söyle,» dedi.</p>

  <p class="block6">Royan, «Eve dönmem gerekiyor,» diye açıkladı. «Kahire'ye yani.» Telaşla ekledi. «Birkaç gün için. Duraid'in kardeşiyle konuştum. Kocamın ilgilenmem gereken bazı işleri varmış.»</p>

  <p class="block6">İngiliz başını salladı. «Geçen defa olanlardan sonra oraya yalnız başına dönmen hiç hoşuma gitmeyecek.»</p>

  <p class="block6">«Eğer yanılmıyorsam... yani düşman Nahoot Guddabi'yse, o şimdi Etiyopya'da Şimdilik tehlikede değilim.»</p>

  <p class="block6">«Ama bu durum yine de hoşuma gitmiyor. Sen, Taita'nın oyununun anahtarısın.»</p>

  <p class="block6">Royan öfkelenmiş gibi yaparak, «Ah, çok teşekkür ederim,» dedi. «Öldürülmemden korkmanın tek nedeni bu mu?»</p>

  <p class="block6">«Eğer beni köşeye sıkıştırırlarsa, bir neden daha olduğunu söyleyebilirim. Seni etrafta görmeye alıştım.»</p>

  <p class="block6">«Sen daha gittiğimi farkedemeden geri dönerim. Ayrıca ben yoktan çok meşgul olacaksın.»</p>

  <p class="block6">Nicholas, «Sana engel olamam sanırım.» dedi. «Ne zaman gitmeyi düşünüyorsun?»</p>

  <p class="block6">«Bu akşam sekizde bir uçak var.»</p>

  <p class="block6">«Biraz ani oldu. Yani daha yeni geldik.» Nicholas böyle söyleyerek itiraz etmeye çalıştı ama sonra boyun eğdi. «Seni havaalanına götüreyim.»</p>

  <p class="block6">«Hayır, Nicky. Havaalanı yolunun üzerinde değil. Ben trene binerim.»</p>

  <p class="block6">«Israr ediyorum.»</p>

  <p class="block6">Pazartesi akşamı olduğu için trafik oldukça rahattı. Nicholas yolda kadına kimlere telefon ettiğini anlattı. «Yakında, Maryam Kidane'nin yardımıyla Mek Nimmur'la tekrar bağlantı kuracağım. Mek, bütün planın candamarı. O olmazsa, Taita'nın bao tahtasında ilk hamleyi bile yapamayız.»</p>

  <p class="block6">Nicholas, Royan'ı Heathrow'da bıraktı. «Yarın sabah Kahire'den beni ara. İyi olduğunu bilmeliyim. Ne zaman döneceğini de söylersin. Ben dairemde olacağım.»</p>

  <p class="block6">Royan öpmesi için yanağını adama uzattı. «Ama konuşma ücretini sen ödersin,» diyerek arabadan indi.</p>

  <p class="block6">Nicholas motoru çalıştırırken dikiz aynasından, kimsesiz bir çocuğa benzeyen genç kadının arkasından baktı. Sanki bir kayba uğramış gibi keder duydu. Birdenbire endişelendi de. Erken alarm sisteminin zilleri çalıyordu. Royan, Mısır'a gittiğinde kötü bir şey olacaktı. Adam yüksek sesle, «Yalvarırım ona bir şey olmasın,» dedi. Ama kime yalvardığını bilmiyordu. Dönüp Royan'ı kalmaya zorlamayı düşündü. Ancak kadının kendisini dinlemeyeceğini biliyordu. «Bu iş hiç hoşuma gitmiyor!»</p>

  <p class="block6"><span class="text1">Özel sekreteri ve yanında çalışan</span> diğer adamlar kendilerinden neler beklendiğini tam tamına biliyorlardı. Şimdi her şey istediği gibiydi. Gotthold von Schiller barakada etrafına takdirle baktı. Helm kendisine verilen sürede burayı patronu için güzelce hazırlamıştı. Almanın özel dairesi uzun, portatif binanın yarısını kaplıyordu. Eşya azdı ve içerisi tertemizdi.</p>

  <p class="block6">Giysileri gardıroba asılmış, kozmetik eşyaları ve ilaçları banyodaki dolaba dizilmişti. Özel mutfağı yiyecek doluydu. Von Schiller'in Çinli aşçısı da onunla birlikte gelmiş, efendisinin istediği yemekleri yapabilmek için gerekli her şeyi beraberinde getirmişti.</p>

  <p class="block6">Von Schiller bir vejetaryendi. Sigara ve içki hiç içmezdi. Yirmi yine de iştahı yerinde bir adamdı. Kara ormana özgü yağlı yemeklere ve Ren şaraplarına bayılırdı. Küba'nın sert ve koyu renk tütününe de. O dünlerde oldukça şişmandı. Kat kat gerdanı gömleğinin yakası üzerinden sarkardı. Ama şimdi ilerlemiş yaşına rağmen ince, bir yarış tazısı kadar canlı ve formundaydı.</p>

  <p class="block6">Yaşamının sonbaharında onun için cansız cisimler, yaşayan yaratıklardan daha değerliydi. İnsan ya da hayvan. Binlerce yıl önce ustalar tarafından yontulmuş bir taş, onu dünyanın en güzel genç kadınının yumuşak ve sıcak bedeninden daha fazla heyecanlandırıyordu. Alman düzen ve disipline bayılır, olaylara ve insanlara hakim olmak ona yemekten daha fazla zevk verirdi. Vücudu yaşlanıyor, hayvanca iştahtan giderek körleşiyordu. Bu nedenle ihtirasları zor elde edilen güzel, eşsiz eşyalara sahip olmakla ilgiliydi.</p>

  <p class="block6">Eski hazinelerden oluşan o paha biçilemez büyük koleksiyonundaki her parçayı başkaları bulmuştu. Şimdi kendisi de bir şeyler bulmak istiyordu. Ve bu onun son şansıydı. Bir firavunun mezarındaki mühürleri kıracak, dört bin yıldan beri ilk kez o içerideki eşyalara bakacaktı. Von Schiller böylelikle ölümsüz olmayı umuyordu. Bu uğurda her türlü ödemeyi yapmaya hazırdı. Altjn. İnsan hayatı. Onun bu hırsı yüzünden şimdiden pek çok insan ölmüştü. Adam başkalarının da kurban edileceğine hiç aldırmıyordu. Hiçbir bedel yüksek sayılmazdı.</p>

  <p class="block6">Alman, yatağın karşısında asılı olan boy aynasında kendine baktı. Kalın telli, koyu renk, sık saçlarını düzeltti. Saçlarını boyuyordu tabii. Bu, görünüşüyle ilgili birkaç merakından biriydi. Adam tahta zeminde ilerleyerek, uzun toplantı salonunun kapısını açtı. Ondan sonraki günlerde burası von Schiller'in merkezi olacaktı.</p>

  <p class="block6">Masanın başında oturan insanlar hemen ayağa kalktılar. Yüzlerinde dalkavukça ifadeler vardı. Tavırlarıysa bir köleninkinden farksızdı. Von Schiller uzun masanın başına gidip, sekreterinin oraya koyduğu falıyla kaplı tahtanın üzerine çıktı. Bu yirmi iki santim yüksekliğindeki tahtayı her yere beraberinde götürüyordu. Von Schiller buradan kendisini bekleyen adamlarla tek kadına baktı. Onları ağır ağır inceleyerek ayakta bekletti. Tahtanın üzerine çıktığı için hepsinden uzun boyluymuş 9ibi duruyordu.</p>

  <p class="block6">Alman önce Jake Helm'e döndü. Teksas'lı on yıldan daha uzun bir süreden beri onun için çalışıyordu. Hem fizik, hem de kafa bakımından güçlü ve güvenilir biriydi. Emirleri soru sormadan, vicdan azabı duymaksızın yerine getirirdi. Von Schiller, Helm'e çok güveniyordu. Onu dünyanın her yerine gönderebilirdi. Adam da sorunu gürültü çıkarmadan hallederdi. Çok amansız, bir o kadar da sıkı ağızlıydı. Ve iyi bir tazı gibi efendisini tanıyordu.</p>

  <p class="block6">Von Schiller'in bakışları Jake Helm'den kadına kaydı. Utte Kemper onun özel sekreteriydi. Milyarderin yaşamının ayrıntılarıyla ilgileniyordu. Yemeklerinden randevularına, ilaçlarından toplum yaşamına kadar her şeyle. Kadın ya da erkek, kimse onunla görüşmeden von Schiller'in yanına giremezdi. Utte Kemper ayrıca bir iletişim uzmanıydı.</p>

  <p class="block6">Barakanın bütün bir duvarını kaplayan elektronik aletler onundu. Kadınların en hoş oldukları yaştaydı, yani kırkında.</p>

  <p class="block6">Marlene Dietrich'in gençliğine benziyordu. Sarı saçlı, ince, çıkık elmacık kemikli, yeşil gözlü bir kadındı.</p>

  <p class="block6">Von Schiller'in karısı Ingemar yirmi yıldan beri yatalaktı. Utte Kemper de kadının Almanın yaşamında bıraktığı boşluğu dolduruyordu. Ama o, adam için sekreter ya da eşten daha fazla bir şeydi.</p>

  <p class="block6">Von Schiller, Utte'yle ilk karşılaştığı sırada kadın Alman Milli Telekomünikasyon Şebekesinin teknik bölümünde çok yüksek bir mevkideydi. Ayrıca gizlice porno filmleri de çeviriyordu. Para için değil, bu iş hoşuna gittiğinden. Kadının o sırada çevirdiği video filmlerinin kopyalan, von Schiller'in eski Mısır eserlerinden sonra en değer verdiği şeylerdi. Utte de Helm gibi acımasızdı. Adam için yapmayacağı hiçbir şey yoktu. Onun kendisine yapmasına izin vermeyeceği hiçbir şey olmadığı gibi. Von Schiller'in hâlâ orgazma ulaşmasını sağlayan tek kadın oydu. Ama aylar geçtikçe bunlar da seyrekleşmeye başlıyordu.</p>

  <p class="block6">Utte masaya kayıt cihazlarını yerleştirmişti. Her toplantı ve konuşmanın tam ve doğru kayıtlarını tutmak da yine onun pek çok görevinden biriydi. Von Schiller, bu güvendiği iki hizmetkârından sonra masanın başında duran öteki kimselere baktı. Onlar da iki kişiydiler.</p>

  <p class="block6">Von Schiller, Albay Nogo'yla ilk kez o sabah karşılaşmıştı. Kendisini Addis Ababa'dan kampa getiren helikopterden indiği zaman. Adam hakkında hiçbir bilgisi yoktu. Yalnızca Helm'in onu seçtiğini ve çalışmasından memnun kaldığını biliyordu. Ama von Schiller pek de o kadar memnun değildi. Beceriksizce davranılmıştı. Nogo, QuentonHarper'la bir kadını elinden kaçırmıştı. Von Schiller yaşamı boyunca Afrika'da iş yapmıştı. Ve artık zencilere hiç güvenmiyor, Avrupalılarla çalışmayı tercih ediyordu. Ancak o ara Nogo'nun yardımına ihtiyaçları olduğunu da biliyordu. Sonuçta o Güney Gojam'ın komutanıydı. Tabii istekleri olduktan sonra, onun icabına bakacaktı. Almanın ayrıntılarla ilgilenme zahmetine girmesine hiç gerek yoktu.</p>

  <p class="block6">Von Schiller masadaki son adama baktı. Bu ara o da Alman için önemliydi Von Schiller'in.Yedinci Papirüs'ün varolduğunu öğrenmesini Nahoot Guddabi sağlamıştı. Anlaşılan bir İngiliz yazar papirüslerle ilgili havali bir roman yazmıştı. Von Schiller roman okumazdı. Ne Almanca, ne de çok iyi bildiği diğer dört dilde. Nahoot ona Taita'nın papirüslerini haber vermeseydi, belki de yaşamı boyunca eline bir kez geçebilecek bir fırsatı kaçıracaktı.</p>

  <p class="block6">Duraid Al Simma papirüslerin çevirisini tamamlar tamamlamaz, Nahoot Guddabi de Almana gelmişti. Tarih kaynaklarında yazılı olmayan bir firavun ve onun mezarından söz ediliyordu. O günden beri devamlı temas halindeydiler. Al Simma'yla karısı araştırmalarında fazla ilerlemeye başladıkları zaman, von Schiller, Nahoot'tan onları ortadan kaldırmasını ve Yedinci Papirüs'ü kendisine getirmesini istemişti.</p>

  <p class="block6">O papirüs şimdi Almanın koleksiyonunun en parlak yıldızıydı. Von Schiller'in dağlardaki şatosunda, yerin altındaki çelik ve beton mahzenlerde, diğer eski hazinelerin yanında duruyordu.</p>

  <p class="block6">Ancak von Schiller, Al Simma ve karısını ortadan kaldırmak gibi önemli bir işi Nahoot'a vermekle hata etmişti. Aslında bir profesyoneli görevlendirmesi gerekirdi. Ama Nahoot ısrarla bu işi halledebileceğini söylemişti. Ayrıca beceriksizce yüzüne gözüne bulaştırdığı iş için ona bol para verilmişti. O da zamanı gelince ortadan kaldırılacaktı. Ama bu ara Almanın ihtiyacı vardı. Nahoot'un Mısır tarihi ve hiyeroglifler konusundaki bilgisi von Schiller’inkinden fazlaydı.</p>

  <p class="block6">Mısırlı, papirüsleri ve de . yeni ele geçirdikleri malzemeyi rahatça okuyabilmişti. Nahoot olmadan Mamose'un mezarını ararken karşılaşacağı bilmeceleri çözebilmesi imkânsızdı.</p>

  <p class="block6">İşte şimdi bu grup çalışmanın başlamasını bekliyordu. Alman sonunda, «Lütfen oturun, Fraulein Kemper,» dedi. «Siz de beyler. Artık taşlayalım.» Ama kendisi ayakta durup, hepsinin tepesinden bakıyor olmanın zevkini çıkarıyordu.</p>

  <p class="block6">«Fraulein Kemper bugün burada söylenen her şeyi kaydedecek. Ayrıca size belgelerle dolu dosyalar verecek. Toplantının sonunda onları tekrar toplayacak. O malzemenin hiçbiri bu odadan çıkmayacak. Çok gizliler ve yalnızca bana aitler. Bu talimatıma uyulmamasını hiç de hoş karşılamam.»</p>

  <p class="block6">Utte dosyalan verirken Alman adamlara teker teker baktı. Suratındaki ifadeden emrine uymayanların kötü bir biçimde cezalandırılacakları anlaşılıyordu.</p>

  <p class="block6">Von Schiller sonra kendi önünde duran dosyayı açtı. «Dosyalarınızda QuentonHarper'ın kampından alınan polaroit fotoğrafların kopyalarını bulacaksınız. Lütfen şimdi onlara bakın.»</p>

  <p class="block6">Hepsi kendi dosyalarını açtılar.</p>

  <p class="block6">«Biz buraya geldiğimizden beri Dr. Nahoot fotoğrafları inceleme fırsatı buldu. Onların gerçek olduklarına inanıyor.</p>

  <p class="block6">Fotoğraftaki kitabenin eski Mısır'a ait olduğunu ve İkinci Ara Dönemi M.Ö. 1790'dan kaldığını düşünüyor. Eklemek istediğiniz bir şey var mı, doktor?»</p>

  <p class="block6">«Teşekkür ederim, Herr von Schiller.» Nahoot tam bir yağcıya yakışacak şekilde sırıttı ama siyah gözlerinde endişe vardı. Bu soğuk ve duygusuz yaşlı Alman onu dehşete düşürüyordu. Nahoot'tan Duraid Al Simma'yla karısını öldürtmesini istediği zaman da duygusuzca davranmıştı. Onun kendisinin öldürülmesini de aynı soğukkanlılıkla emredeceğini biliyordu Nahoot. Bir kaplanın sırtına binmiş olduğunun farkındaydı. «Ben yalnızca bir açıklama yapmak istiyorum. Kitabenin eski Mısır'a ait olabileceğini düşünüyorum. Taşı incelemedikçe kesin bir şey söyleyemem.»</p>

  <p class="block6">Von Schiller, «Bu açıklamanızı dikkate alıyorum,» diyerek başını salladı. «Burada kitabeyi inceleyip ve kesin bir sonuca varabilmeniz için onu ele geçirmenin yollarını incelemek amacıyla toplandık.» Resimlere bakarken neredeyse heyecanından boğulacaktı. Kitabeye dört bin yıl boyunca bir şey olmamıştı. Alman onu ele geçirmek için adeta şehvet duyuyordu. «Doktor, sizce bu kitabe nerede olabilir? Onu nerede aramalıyız?»</p>

  <p class="block6">«Sadece kitabeye bakmakla yetinmemeliyiz, Herr von Schiller. Albay Nogo'nun bizim için ele geçirdiği diğer polaroitleri de incelemeliyiz.» Nahoot bir resim seçti. «Örneğin bunu.» Diğerleri de hemen aynı fotoğrafı buldular. «Resme dikkatle bakarsanız, kitabenin arkasında mağaramsı bir yerin duvarı olduğunu göreceksiniz. Ayrıca çubuklu, kapı gibi bir şey de var.» Mısırlı elindeki resmi bırakarak bir başkasını aldı. «Şuraya bakın. Bu da başka bir şeyin fotoğrafı. Ya bir mağaranın kaya duvarına ya da sıvalı bir yerin üzerine yapılmış bir pano. Bunun, ilk fotoğrafta işaret ettiğim kapının çubuklarının arasından çekildiği anlaşılıyor. Pano kesinlikle eski Mısır tarzı. Hatta bana Kraliçe Lostris'in Taita papirüslerinin bulunduğu mezarın duvarını süsleyen resimleri hatırlatıyor.»</p>

  <p class="block6">Von Schiller adama cesaret verdi. «Evet, evet, devam edin.»</p>

  <p class="block6">«Pekâlâ. Çubuklu kapıyı aradaki bağlantı yeri olarak kabul edersek, şu sonuca varırız. Hem kitabe, hem de panolar aynı mağara ya da mezardalar.»</p>

  <p class="block6">«Öyle de olsa... QuentonHarper'in bu polaroitleri nerede çektiğini gösteren ipuçları var mı?» Von Schiller kaşlarını öfkeyle çatarak masadakileri ayrı ayrı süzdü. Hepsi de bakışlarını onun, bedenlerini sanki delip geçen mavi gözlerinden kaçırdılar.</p>

  <p class="block6">Von Schiller, «Albay Nogo.» dedi. «Burası sizin ülkeniz. Araziyi çok iyi biliyorsunuz. Bu konudaki düşüncelerinizi öğrenelim.»</p>

  <p class="block6">Albay Nogo başını salladı. «Bu adam... bu Mısırlı...» Nahoot'u küçümsercesine konuşmuştu, «...yanılıyor.</p>

  <p class="block6">Fotoğraflardaki bir Mısır mezarı değil.» .</p>

  <p class="block6">Nahoot ona öfkeyle meydan okudu. «Neden öyle söylüyorsunuz? Mısır tarihi konusunda ne biliyorsunuz ki? Ben tam yirmi beş yıl...»</p>

  <p class="block6">Alman sert bir tavırla onu susturdu. «Bir dakika. Bırakın da sözlerini tamamlasın.» Nogo'ya baktı. «Devam edin.»</p>

  <p class="block6">«Mısır mezarları konusunda hiçbir şey bilmediğimi kabul ediyorum. Ancak bu resimler bir Hıristiyan kilisesinde çekilmiş.»</p>

  <p class="block6">Bilgisinin küçümsenmesi Nahoot'u sinirlendirdi. «Nasıl bu kadar emin olabiliyorsun?»</p>

  <p class="block6">«İzin verin de anlatayım. On beş yıl önce ben bir rahiptim. Ama sonradan Hıristiyanlık konusunda hayal kırıklığına uğradım. Diğer dinler bakımından da. Kiliseden ayrılıp asker oldum. Bunları size, neden söz ettiğimi bildiğimden emin olmanız için açıklıyorum.» Nahoot'a kibirle katışık bir kinle gülümsedi. «İlk resme tekrar bakın. Arka plandaki duvarda, çubuklu kapının yanında bir insan eli ve balık resmi göreceksiniz. Onlar Koptik kilisesinin simgeleridir. Ülkedeki her kilise ya da katedralde bu semboller vardır.»</p>

  <p class="block6">Hepsi de önlerindeki resimlere baktılar ama fikirlerini açıklamadılar. Sonra von Schiller yavaşça, «Haklısınız...» dedi.</p>

  <p class="block6">«Orada bir elle bir balık var.»</p>

  <p class="block6">Nahoot kendini ısrarla savundu. «Ama emin olun panolar, kitabe ve tahta tabut Mısır işi. Hayatıma bahse girerim.»</p>

  <p class="block6">Nogo başını sallayarak karşı çıktı. «Ben ne elediğimi biliyorum...»</p>

  <p class="block6">Alman iki adamı da susturmak için elini kaldırdı. Meseleyi düşünüyordu. Sonra, «Albay Nogo,» dedi. «Bana uydu fotoğrafında QuentonHarper'ın kampının yerini gösterin.»</p>

  <p class="block6">Nogo ayağa kalkıp onun yanına gitti. Uydu fotoğrafının üzerine eğilerek Dandera'nın Nil'e aktığı yerin yakınını işaret etti. «Kamp buradaydı, efendim. Gördüğünüz gibi QuentonHarper orayı yeşil bir daire çizerek işaretlemiş.»</p>

  <p class="block6">«Şimdi de bana en yakındaki Koptik kiliseyi gösterin.»</p>

  <p class="block6">«Ah, Herr von Schiller o da tam burada! QuentonHarper onu da kırmızı mürekkeple işaretlemiş. Kamptan sadece bir buçuk kilometre ötede. Aziz Frumentius Manastırı.»</p>

  <p class="block6">«İşte cevabınız.» Almanın kaşları hâlâ çatıktı. «Koptik ve Mısır sembolleri birarada. Manastır...» Hepsi de ona baktılar.</p>

  <p class="block6">Çıkardığı sonuca itiraz edebilecek cesaretleri yoktu. Adam usulca ekledi. «Manastırın aranmasını istiyorum. Her oda, her duvar karış karış aranmalı.» Nogo'ya döndü. «Adamlarınızı oraya sokabilir misiniz?»</p>

  <p class="block6">«Tabii, Herr von Schiller. Zaten manastırda güvenilir bir adamım var. Aylığa bağladığım bir keşiş. Ayrıca Gojam'da hâlâ sıkıyönetim sürüyor. Ve ben askeri komutanım. Asilerin, muhaliflerin ve haydutların saklandıklarından kuşkulandığım her yeri aramaya hakkım var.»</p>

  <p class="block6">Helm atıldı. «Adamlarınız görevlerini yapmak için kiliseye girerler mi? Sizce böyle bir şeyin sakıncası var mı? Yani...</p>

  <p class="block6">nasıl söyleyeyim bilmem ki?.. Kutsal yerlerin kirletilmesi gerekebilir.»</p>

  <p class="block6">«Size dinden, daha dünyevi inançlar uğruna vazgeçtiğimi söylemiştim. Aziz Frumentius Manastırındaki batıl inançlara bağlı, tehlikeli simgeleri ortadan kaldırmak bana zevk verecek. Adamlarıma gelince, bu iş için sadece haça ve onun temsil ettiği her şeye düşman olan arlimistleri seçeceğim. Onları kendim bizzat yöneteceğim. Bu bakımdan hiçbir zorluk çıkmayacağından emin olabilirsiniz.»</p>

  <p class="block6">Von Schiller, «Bu durumu Addis Ababa'daki üstlerinize nasıl açıklayacaksınız?» diye sordu. «Manastırda yapacaklarınızla aramda bir bağ Kurulmasını istemem.»</p>

  <p class="block6">«Addis Ababa'dan bana, Abbay uçurumundaki muhalif asilere karşı her türlü önlemi almam emredildi. Manastın aramamı kolaylıkla izah edebilirim.»</p>

  <p class="block6">«O kitabeyi istiyorum. Her ne pahasına olursa olsun istiyorum. Beni anlıyor musunuz, albay?»</p>

  <p class="block6">«Sizi çok iyi anlıyorum, Herr von Schiller.»</p>

  <p class="block6">«Bana iyi hizmet edenlere cömert davrandığımı artık biliyorsunuz. O kitabeyi bana iyi durumda getirirseniz, sizi ödüllendiririm. Bay Helm'den yardım isteyebilirsiniz. Pegasus'u ve adamlarımızı da kullanabilirsiniz.»</p>

  <p class="block6">«Helikopterinizi kullanabilirsek zaman kazanmış oluruz. Adamlarımı yarın manastıra götürebilirim. Taş, manastırdaysa onu yarın akşam size getiririm.»</p>

  <p class="block6">«Çok güzel. Dr. Guddabi'yi de yanınıza alacaksınız. O, manastırda başka değerli şeyler olup olmadığına bakacak.</p>

  <p class="block6">Kitabeleri ve yazılan da çevirecek. Lütfen ona da bir üniforma verin. Sizin adamlarınızdan biriymiş gibi gözükmeli.</p>

  <p class="block6">İleride bir şikâyet olursa, bu işe karışmak istemem.»</p>

  <p class="block6">«Yarın hava aydınlanır aydınlanmaz yola çıkarız. Ben hemen hazırlıklara başlayacağım.» Nogo, Almanı selamladı ve heyecanla barakadan çıktı.</p>

  <p class="softbreak"> </p>

  <p class="block6"><span class="text1">Albay Nogo, qiddist'e ya da</span> maqdas'a hiç girmemişti, ama Aziz Frumentius Manastırına sık sık gitmişti. Bu nedenle kendisine verilen görevin ne kadar zor olduğunu biliyordu. Keşişlerin ve cemaatin ne tür bir tepki göstereceklerini de.</p>

  <p class="block6">Ayrıca bu kayaya oyulmuş yerlerdeki dehlizlerin ne kadar karmaşık olduğunun da farkındaydı.</p>

  <p class="block6">Manastıra girip etrafı aramak, başrahip ve keşişlerin öfkeli tepkilerine engel olmak için en aşağı yirmi adam gerekecekti. Nogo onları kendi seçti. Hiçbiri de çabuk etkilenen insanlar değillerdi...</p>

  <p class="block6">Nogo şafak sökmeden iki saat önce Pegasus kampında projektörlerin ışığında onlara emirlerini tekrarlattı. Turna Nogo, İngiliz’le Mısırlı kadını elinden kaçırdığı için kötü duruma düştüğünü biliyordu. Von Sehiller’in kendisine karşı takındığı tavırlardaki gizli tehlikeyi de seziyordu. Tekrar başarısızlığa uğrarsa başına geleceklerin farkındaydı. Nogo, kısa zamandır tanıdığı Almandan iyice korkmaya başlamıştı. Ne şeytandan böylesine korkmuştu, ne de Tanrı'dan.</p>

  <p class="block6">Tam donanımlı bu kadar adamı ancak dört seferde manastırın yakınına taşıyabildiler. Daha sonra Nogo yokuştan manastıra inilmesi için emir verdi. Adamlarının hepsi iyi eğitilmişlerdi, tam formdaydılar. Nahoot bir kentliydi. Nogo onun daha yavaş gitmeleri için fısıltıyla yalvarmalarını dinleyerek kinle güldü. Nogo manastıra girmek için sabah duası saatini seçmişti.</p>

  <p class="block6">Kilisenin dış salonu boştu. Keşişler orta salonda, yani qiddist'te toplanmışlardı. Nogo basamaklardan tahta kapıları açık olan qiddist'e çıktı. O içeri girerken, adamları da hemen iki yana, duvarların önüne dizildiler. Bu işi öyle sessizce yaptılar ki, keşişler neden sonra onları farkettiler. İlahi yarıda kesildi. Kara yüzler endişeyle askerlere doğru döndü.</p>

  <p class="block6">Yalnızca yaşlı Başrahip Jali Hora durumun farkında değildi. Maqdas'in kapısı önünde diz çökmüş olan ihtiyar adam titrek sesle dua ediyordu.</p>

  <p class="block6">Albay Nogo o sessizlikte ortadaki açıklıktan hızla ilerledi. Önündeki diz çökmüş keşişlerden bazılarını tekmeleyerek yana itti. Sonra Jali Hora'yı omuzlarından yakaladığı gibi yere devirdi. Adamın başındaki yaldızlı taç yere yuvarlandı.</p>

  <p class="block6">Nogo keşişlere dönüp otoriter bir tavırla Amharik dilinde konuşmaya başladı. «Burada asilere ve haydutlara yataklık ettiğinizden şüpheleniyoruz. Bu yüzden manastırın her tarafını arayacağım.» Oldukları yerde büzülmüş olan din adamlarına tehdit dolu bir tavırla baktı. «Adamlarımın görevlerini yerine getirmelerini engellemeye kalkmayın. Böyle bir şeyi haydutluk ve tahrik sayarım. Buna da şiddetle karşılık veririz.»</p>

  <p class="block6">Jali Hora zorla dizlerinin üzerinde doğruldu, sonra işlemeli perdelerden birine tutunarak ağır ağır ayağa kalktı.</p>

  <p class="block6">Şaşılacak kadar berrak ve güçlü bir sesle, «Burası kutsal bir yer,» diye bağırdı. «Biz kendimizi ulu Tanrı, oğlu ve kutsal ruha hizmet etmeye, onlara tapmaya adadık.»</p>

  <p class="block6">Nogo ona, «Sus!» diye böğürdü. Elini tehditle kalçasındaki Tokarev tabancanın kabzasına attı.</p>

  <p class="block6">Jali Hora bu tehdide aldırmadı. «Biz, Tanrı'nın yerinde dua eden kutsal insanlarız. Burada shufta yok. Tıpkı aramızda yasalara karşı gelen kimseler olmadığı gibi. Ulu Tanrı adına senden gitmeni, bizi dualarımızla baş başa bırakmanı ve bu kutsal yeri kirletmemeni...»</p>

  <p class="block6">Nogo tabancayı çektiği gibi kara çelik namlusunu başrahibin surata şiddetle vurdu. Jali Hora'nın dudakları olgun bir nar gibi yarıldı. Kanlar, ezilen dudaklarından eski kadife giysisinin üzerine aktı. Yere çömelmiş olan keşişler alçak seslerle, dehşet içinde inlediler.</p>

  <p class="block6">Jali Hora hâlâ perdeye tutunsa da iyice yalpalamaya başlamıştı. Konuşmak istedi ama ağzından yalnızca ölmek üzere olan bir karganınkine benzeyen tiz bir ses yükseldi.</p>

  <p class="block6">Nogo gülerek yaşlı adamın bacaklarına tekmeyi indirdi. Başrahip kirli bir çamaşır yığını gibi yere serildi. Kan ve tükürük içinde inlemeye başladı. Nogo, «Tanrın şimdi nerede, ihtiyar maymun?» diyerek güldü. «Olanca sesinle istediğin kadar mele, tabii sana karşılık verirse!» Tabancasıyla yardımcılarına ilerlemelerini işaret etti. Keşişlerin başına altı kişiyi dikip diğerleriyle maqdas'in kapısına gitti. Ama tap kitliydi. Nogo asma kilidi sabırsızca çekiştirdi, sonra da hâlâ yerde yatan ve inleyip ağlayan Jali Hora'ya bağırdı. «Bunu hemen aç, ihtiyar karga!»</p>

  <p class="block6">Yanındaki teğmen, «O artık bunamış,» diyerek başını salladı. «Adam kaçırdı, albay. Emrinizi anlamadı bile.»</p>

  <p class="block6">Nogo emretti. «Öyleyle kapıyı kırın. Hayır, artık zaman kaybetmeyelim. Kilide ateş et. Tahta çürümüş.»</p>

  <p class="block6">Teğmen bu emri yerine getirdi. Silah sesleri salonda yankılanırken keşişler inleyerek kulaklarını tıkadılar. Nogo yine emretti. «Şimdi kapıyı kırın!» Beş asker kapıya dayanırken tahtalar çatırdadı. Keşişler şimdi ulur gibi sesler çıkararak bağırıyorlardı. Bazıları bu saygısızlığı görmemek için başlarını shamma'larıyla örttüler. Diğerleriyse yüzlerini tırmalayarak yanaklarında uzun, kanlı yaralar açtılar.</p>

  <p class="block6">Kalın tahta kapı sonunda açıldı. İçerisini sadece tüten birkaç gaz lambası aydınlatıyordu. Ne var ki, Hıristiyan olmayan askerler bile içeri girmek istemiyorlardı. Hepsi de gerilediler. Hatta hiçbir inancı olmadığını söyleyen Nogo bile.</p>

  <p class="block6">«Nahoot!» Albay hâlâ terleyen, üstü başı tozlu Mısırlıya baktı. «Artık sıra sende! Herr von Schiller sana istediklerimizi bulmanı emretti. Buraya gel.» Nahoot yaklaşırken onu kolundan yakalayıp içeri itti. «İçeri gir bakalım, dindar dostum.</p>

  <p class="block6">Hıristiyanların teslisi sana zarar vermez.»</p>

  <p class="block6">Nahoot'u hemen ardından izleyerek fenerinin ışığını alçak tavanlı odada dolaştırdı. Işık raflardaki camlan ve değerli taşları, pirinç, altın ve gümüşleri ışıldattı.</p>

  <p class="block6">Mısırlı arkeolog heyecanla, «Mihrabın gerisinde!» diye bağırdı, «o çubuklu kapı! Polaroit resimler burada çekilmiş!»</p>

  <p class="block6">Odada delicesine koştu. Çubukları kavrayarak, bir mahkûm gibi onların arasından baktı. «Mezar burada. Işık getirin!»</p>

  <p class="block6">Sesi telaşlı ve tiz bir çığlık gibiydi.</p>

  <p class="block6">Nogo koşarak onun yanına gitti ve feneri çubukların arasından tuttu.</p>

  <p class="block6">Nahoot'un çığlığı bir fısıltıya dönüştü. «Tanrı adına... Bunlar o eski kâtibin panoları. Esir Taita'nın eseri bunlar.» Sonra sesi tekrar yükseldi. Şimdi tiz ve sabırsızdı. «Şu kapıyı aç!»</p>

  <p class="block6">Nogo adamlarına emretti. «Buraya gelin!» Askerler eski kapının önünde toplanıp kanatları mağaranın duvarından söküp çıkarmaya çalıştılar. Ama bunun bir işe yaramayacağı belliydi. Nogo onları durdurdu. Teğmenine, «Keşişlerin hücrelerini arayın,» diye emretti. «Bu iş için gereken alet edevatı bulun.»</p>

  <p class="block6">Teğmen askerlerden çoğunu yanına alarak hızla odadan çıktı. Nogo da dönüp maqdas'i inceledi. «Kitabe! Herr von Schiller en çok onu istiyor.» Işığı etrafta dolaştırdı. «Polaroitin çekildiği açıya bakılırsa...» Birdenbire sustu. Şimdi ışığı doğruca damas örtülü tabot taşına tutuyordu.</p>

  <p class="block6">Nahoot hemen arkasından, «Evet,» diye bağırdı. «İşte o!»</p>

  <p class="block6">Nogo hızla ilerledi. Kutsal kutunun üzerindeki sırma püsküllü örtüyü çekip açtı. Zeytin ağacından yapılmış kutuyu kaptı.</p>

  <p class="block6">Onu, aşağılarcasına, «İlkel batıl inançlar!» diye homurdanarak mağaranın duvarına fırlattı. Kutu parçalanarak açıldı.</p>

  <p class="block6">İçindeki kutsal kil levhalar yere saçıldı, ama iki adam buna aldırmadılar bile.</p>

  <p class="block6">Nahoot, albayı teşvik etti. «Onu açsana! Kitabeyi aç!»</p>

  <p class="block6">Nogo damas örtünün bir kenarını çekiştirdi. Ancak bu alttaki sütunun kenarına takıldı. Adam sabırsızca bütün gücüyle çekti ve eski, çürümüş kumaş yırtıldı.</p>

  <p class="block6">Taita'nın taş mirası olan kitabe ortaya çıktı. Bu olay Nogo'yu bile etkiledi. Elinde yırtık örtüyle geriledi. «Fotoğraftaki taş bu,» diye fısıldadı. «Herr von Schiller'in bulmamızı emrettiği kitabe. Zengin olduk!» Açgözlü adamın sözleri sihirli havayı bozdu.</p>

  <p class="block6">Nahoot atılıp kitabenin önünde diz çöktü. Taşa, uzun zamandan beri yoksun kaldığı sevgilisiymiş gibi sarılarak hafifçe hıçkırdı. Nogo yanaklarından akan yarılan görünce şaşırdı.</p>

  <p class="block6">Aynı anda teğmen koşarak içeri girdi. Bir yerden tahta saplı, paslı küçük bir kazma bulmuştu. Onun gelişi iki adamı daldıkları düşüncelerden uyandırdı. Nogo, «Kapıyı kır,» diye emretti.</p>

  <p class="block6">Tahtanın eski olmasına rağmen bu işi ancak birkaç adam epeyi çabaladıktan sonra başarabildi. Mezara ilk giren Nahoot oldu. Kalkan tozların oluşturduğu buluttan geçerek, bu kez de ufalanmaya başlamış olan eski tahta tabutun önünde diz çöktü.</p>

  <p class="block6">Sabırsızca, «Işık verin!» diye bağırdı Nogo ve eline aldığı fenerle tabutu aydınlattı.</p>

  <p class="block6">Adamın hem yarılardaki, hem de kapaktaki portreleri üç boyutluydu. Bu resimlerin de panoları yapan ressamın eserleri olduğu belliydi. Portre, yaşamının en iyi yıllarında olan bir adama aitti. Yüzü gururlu ve güçlüydü. Bakışları bir çiftçi ya da askerinki gibi sakin ve korkusuzdu. Sık san saçlarıyla gerçekten çok yakışıklıydı. Sanki resimlerini onu iyi tanıyan ve seven biri yapmıştı. Ressam, adamın karakterini yakalamış, sonra da meziyetlerini övmüştü.</p>

  <p class="block6">Nahoot portreden arkadaki duvara, oradaki yazılara baktı. Onları yüksek sesle okudu. Gözleri hâlâ yaşlıydı. Tabuta doğru eğildi. Sarışın generalin portresinin altındaki armayı inceledi. «Tanus, Lord Harrab.» Duygularının yoğunluğundan sanki boğuluyordu. Sesli sesli yutkundu, öksürdü. «Bütün bunlar Yedinci Papirüs'te açıklananlara çok uyuyor. Kitabe ve tabut bizde. Bunlar paha biçilemez büyük hazineler. Herr von Schiller çok memnun olacak.»</p>

  <p class="block6">Nogo kuşkuyla, «Keşke bu söylediklerine inanabilsem,» dedi. «Herr von Schiller tehlikeli bir adam.»</p>

  <p class="block6">Nahoot onun endişelerini gidermeye çalıştı. «Şimdiye kadar başarılı oldun. Artık bütün yapacağın kitabeyle tabutu manastırdan çıkarıp helikoptere götürmek. Bunu da başarırsan çok zengin olursun: Hayal ettiğinden daha zengin.»</p>

  <p class="block6">Bu teşvik Nogo için yeterli oldu. Adamları onun kontrolünde kitabeyi yerinden söktüler. Ve ancak o zaman taşın ne kadar ağır olduğunu anladılar. Nogo qiddist'e döndü. Yere çömelmiş olan keşişlere aldırmayarak duvarlardaki kalın yünlü örtülerden on iki tanesini indirdi. Adamla rina 'onları maqdas'a taşıttı. Kitabe ve tabut kumaşlara sarıldı. Böylece askerlerin yükleri taşıması için tutamaklar oluşturuldu. Üç adam tabutu ve içindeki mumyayı aldı. Kitabeyi ancak iriyarı on asker taşıyabilecek yedi silahlı adamsa onlara refakat edecekti. Grup kırık kapıdan kalabalık qiddist'e çıktı.</p>

  <p class="block6">Keşişler onların neleri götürdüklerini anlar anlamaz, şok geçirerek inlemeye ve bağırmaya başladılar.</p>

  <p class="block6">Nogo, «Susun!» diye kükredi. «Kesin sesinizi. Bu budalaları susturun!»</p>

  <p class="block6">Silahlı adamlar keşişlerin arasına dalarak onları tekmeleyip kafalarına vurdular. Bazıları oturmaları emredilmesine rağmen meydan okurcasına ayağa fırladılar. Bu karmaşada birdenbire Jali Hora belirdi. Adam bir hortlağa benziyordu.</p>

  <p class="block6">Sakalı ve cüppesi kan içindeydi. Kanlanmış gözlerinde çılgınca bir ifade vardı. Ezilmiş dudaklarının arasından sürekli bir çığlık yükseliyordu. Başrahip canlanmış bir korkuluk gibi Nogo'ya doğru atıldı.</p>

  <p class="block6">Adam, başrahibi uyarmak için tüfeğini kaldırarak, «Geri çekil, ihtiyar manyak!» diye haykırdı.</p>

  <p class="block6">Ancak Jali Hora böyle şeyleri anlayabilecek durumda değildi. Duraklamadı bile. Nogo'nun kamına doğrulttuğu süngünün üzerine doğru koştu. Sivri uçlu çelik, ihtiyar adamın etine kolaylıkla girdi. Kanlı ucu sırtından çıktı. Sanki şişe geçirilmiş gibi görünen Jali Hora kıvrılıp büküldü. Gırtlağından korkunç bir feryat yükseldi.</p>

  </body>
</html>