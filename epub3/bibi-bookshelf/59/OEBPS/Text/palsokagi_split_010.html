<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>palsokagi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_9">DOKUZUNCU BÖLÜM</h1>

  <p class="normal">Macun Derneğinin büyük defterinden birkaç sayfa:</p>

  <p class="ortayazi">KARAR</p>

  <p class="normal">Bugün toplanan Genel Kurulda, derneğimizin büyük defterine kaydettiğimiz aşağıdaki kararlar alınmıştır:</p>

  <p class="normal">&nbsp;</p>

  <p class="normal">Madde 1.</p>

  <p class="normal">Defterin 17. sayfasında, küçük harflerle kaydedilmiş “ernest nemeçek” diye bir isim bulunmaktadır. Bu kaydın geçerliliği kaldırılmıştır. Sözü edilen kayıt, bir yanlışlık sonucu yapılmış olup, genel kurulumuz, adı geçen üyeyi haksız yere kınamış olduğunu bildirir. Bu üye, kendisine yapılan suçlamaya hiç itiraz etmeden, onurlu bir biçimde katlanmış olup Arsamızı kurtarmak için yaptığımız savaşta büyük bir kahramanlık göstermiştir. Bu nedenle derneğimiz eski kaydın kendi yanlışı olduğunu açıklar ve bildirir ki, dernek yazmanı, bu üyenin adını deftere derhal, baştan sona büyük harflerle yazacaktır.</p>

  <p class="normal">&nbsp;</p>

  <p class="normal">Madde 2.</p>

  <p class="normal">Bu adı derhal, baştan sona büyük harflerle kaydediyorum.</p>

  <p class="normal">ERNEST NEMEÇEK</p>

  <p class="normal">Dernek Yazmanı: Lezik</p>

  <p class="normal">(kendi el yazısıdır)</p>

  <p class="normal">&nbsp;</p>

  <p class="normal">Madde 3.</p>

  <p class="normal">Macun Derneği Genel Kurulu, dünkü savaşı tarih kitaplarında adı geçen başkomutanlar gibi kahramanca yönetme başarısını gösterdiği için, General Yohan Boka’ya oy birliğiyle teşekkür eder. Saygı ve minnetimizin kanıtı olarak şunu kararlaştırdığımızı bildiririz: Macun Derneği’nin her üyesi, tarih kitabının 160. sayfasının 4. satırındaki “Bir büyük başkan: Yohan Hünyadi” yazısının hemen yanına, mürekkepli kalemle “ve Yohan Boka” diye yazacaktır. Bu kararı, Generalimiz bunu hak ettiği için verdik. Çünkü Generalimiz görevini böylesine kusursuzca yerine getirmiş olmasaydı, Kırmızı Gömlekler hepimizin hakkından gelirlerdi! Aynı şekilde, herkes “Ulusal Mohaç Bozgunu” başlıklı bölümde, düşmana yenik düşen Başpiskopos Tomori adının yanına, kendisi de Tomori gibi yenik düşmüş olan Feri Atş’ın adını yazacaktır.</p>

  <p class="normal">&nbsp;</p>

  <p class="normal">Madde 4.</p>

  <p class="normal">General Yohan Boka, kendisine direnmiş olmamıza rağmen, Birliğimizin servetine zorla el koymuştu. Çünkü savaş zamanı herkes, savaş giderlerini karşılayabilmek için neyi var neyi yoksa Generale vermek zorundaydı. Generalimiz topladığı bu parayla bir borazan satın aldı. Roser Pazarı’ndan daha ucuza alınabilecekken o, daha tok ses çıkarıyormuş diye en pahalısını satın almayı tercih etti. Savaşta, Kırmızı Gömleklerin savaş borularına da el koyduğumuz için, şimdi iki borazanımız bulunmaktadır. Oysa artık bize bunların bir tanesi bile gerekli değil! Gerekli olursa bir borazan da işimizi görecektir. Bu nedenle derneğimiz, servetini geri isteme kararı almıştır. General, eğer isterse borazanı bir yerde satabilir; bunu yapmasa da, el koyduğu parayı –söz vermiş olduğu gibi– bize geri vermelidir. Paramızı geri istiyoruz!</p>

  <p class="normal">&nbsp;</p>

  <p class="normal">Madde 5.</p>

  <p class="normal">Dernek Başkanı Kolnay’ın, dernek tarafından kınanmasına karar verilmiştir. Çünkü, derneğimizin ortak macunu, Başkanın onu çiğnememesi nedeniyle kurumuştur. Konu ile ilgili tartışmaların tutanağa geçirilmesi gerektiğinden, bu konuda konuşulanları derhal buraya yazıyorum.</p>

  <p class="normal">Başkan: Macunu çiğneyemedim, çünkü savaşla uğraşıyordum.</p>

  <p class="normal">Barabas (üye): Bu bir özür değildir!</p>

  <p class="normal">Başkan: Barabas sinirimi bozmak için ne gerekiyorsa yapıyor! Onu saygılı davranmaya davet ediyorum. Ben macunu seve seve çiğnerim, çünkü üzerine düşen görevi her zaman en iyi şekilde yerine getiren biriyim. Ve biliyorum ki, bir başkan olarak, görevlerimin arasında macunu çiğnemek de var. Ama birilerinin sürekli beni çekiştirmelerine, kızdırmalarına da hiç katlanamam!</p>

  <p class="normal">Barabas (üye): Ben seni kızdırmıyorum!</p>

  <p class="normal">Başkan: Kızdırıyorsun!</p>

  <p class="normal">Barabas (üye): Hayır!</p>

  <p class="normal">Başkan: Evet!</p>

  <p class="normal">Barabas (üye): Hayır dedim!</p>

  <p class="normal">Başkan: Peki, öyle olsun. Son sözü sen söylemiş ol!</p>

  <p class="normal">Rihter (üye): Sayın baylar! Benim bir önerim var; görevini yerine getirmediği için Başkanın adını karar defterine yazıp onu kınayalım!</p>

  <p class="normal">Üyeler: Doğru! Bu iyi fikir! Aferin sana.</p>

  <p class="normal">Başkan: Derneğin bu seferlik beni bağışlamasını diliyorum. Buna hakkım yok mu? Dün savaşta aslanlar gibi dövüştüm. Generalin emir subayı bendim ve onun emrini yerine ulaştırmak için en büyük tehlike anında korkusuzca siperlere koştum. Tam sipere yetişmek üzereyken düşman beni yakalayıp yere düşürdü. Arsa için böyle büyük acılara katlandım. Şimdi macunu çiğnemeyi bir kerecik ihmal ettim diye niçin ayrıca acı çekeyim?</p>

  <p class="normal">Barabas (üye): Bunun konumuzla ilgisi yok!</p>

  <p class="normal">Başkan: Bal gibi var!</p>

  <p class="normal">Barabas (üye): Hayır, yok!</p>

  <p class="normal">Başkan: Var!</p>

  <p class="normal">Barabas (üye): Yok!</p>

  <p class="normal">Başkan: Var!</p>

  <p class="normal">Barabas (üye): Yok dedim.</p>

  <p class="normal">Başkan: İyi öyle olsun, son sözü yine sen söylemiş ol!</p>

  <p class="normal">Rihter (üye): Ben, önerimin kabul edilmesini rica ediyorum!</p>

  <p class="normal">Üyeler: Kabul ediyoruz! Kabul ediyoruz.</p>

  <p class="normal">Soldan bir ses: Hayır, biz önerisini kabul etmiyoruz!</p>

  <p class="normal">Başkan: Oylama yapalım.</p>

  <p class="normal">Oylama yapıldı.</p>

  <p class="normal">Başkan: Dernek, üç oy çoğunluğuyla, Başkan Kolnay’ın kınama cezası almasına karar vermiştir!.. Olmaz böyle şey! Bu bir rezalet!..</p>

  <p class="normal">Barabas (üye): Başkan’ın oy çoğunluğuna karşı kabalık etmeye hakkı yoktur!</p>

  <p class="normal">Başkan: Hakkı vardır!</p>

  <p class="normal">Barabas (üye): Hayır, buna hakkı yoktur!</p>

  <p class="normal">Başkan: İyi, öyle olsun!.. Son sözü yine sen söylemiş ol bakalım!</p>

  <p class="normal">Gündemde başka konu olmadığı için, Başkan, oturumu kapatıyor.</p>

  <p class="normal">&nbsp;</p>

  <p class="normal">İmzalar:</p>

  <p class="indentmetin">Başkan&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Yazman</p>

  <p class="indentmetin">Kolnay&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Lezik</p>

  <p class="normal">&nbsp;</p>

  <p class="normal">&nbsp;</p>

  <p class="normal">(Bunun bir rezalet olduğunda hâlâ ısrar ediyorum!)</p>
</body>
</html>
