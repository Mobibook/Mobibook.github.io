<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>neyapmali</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal"><sup class="calibre4">[<a href="../Text/neyapmali_split_006.html#footnote-100-2-backlink" id="footnote-100-2">2</a>]</sup> İskra [Kıvılcım]: Lenin'in 1900'de kurduğu ilk illegal Marksist gazete.</p>

    <p class="normal">Polis baskısından dolayı Çarlık Rusyası sınırları içinde devrimci bir gazete çıkarmak olanaklı olmadığı için, Lenin daha Sibirya'da sürgündeyken gazeteyi yurtdışında yayınlama planı üzerinde tüm ayrıntılarıyla çalışmıştı. Sürgün süresinin Ocak 1900'de bitmesiyle planı gerçekleştirmenin hazırlıklarına başladı.</p>

    <p class="normal">Lenin'in düşüncesine göre İskra, Rusya'da dağınık haldeki devrimci hareketi Marksizm temelinde birleştirmeliydi. Gerçekten de, Rusya'daki sosyal demokrat grupların birleştirilmesinde, ekonomistlerin yenilmesinde ve Rus Sosyal Demokrat İşçi Partisi'nin ikinci kongresinin hazırlanmasında İskra'nın kesin bir rolü oldu.</p>

    <p class="normal">Lenin yönetimindeki İskra'nın ilk sayısı 11 (24) Aralık 1900'de Leipzig'de yayımlandı. İkinci sayıdan başlayarak tipografik baskıyla çıkmaya başladı. Daha sonra sırasıyla Münih, Londra ve Cenevre'de yayımlandı. 1902'ye kadar aylık, 1902'den sonra ise 15 günlük olarak yayımını sürdürdü. Tirajı 8 bin civarındaydı. 1902 Nisan'ında, Alman hükümetinin derginin kendi sınırları içinde yayımını yasaklamasından sonra, İskra yazı kurulu Münih'ten Londra'ya, 1903 yılında da Cenevre'ye taşındı.</p>

    <p class="normal">Yazı kurulunda V. İ. Lenin, G. V. Plehanov, Y. O. Martov, P. B. Akselrod, A. N. Potresov, V. İ. Zasuliç ve Parvus vardı. N. K. Krupskaya, 1901 ilkbaharında yazı kurulu sekreteri oldu; Krupskaya, Rusya'daki sosyal demokrat örgütlerle yazışmaları da yönetiyordu. Lenin, İskra'nın yazı kurulunun fiili başkanı ve yöneticisiydi. Parti inşasının ve Rusya'da proleter sınıf mücadelesinin tüm temel sorunlarına ilişkin makaleler yayınladı ve en önemli uluslararası meselelerde tutum aldı.</p>

    <p class="normal">St. Petersburg, Moskova ve Samara başta olmak üzere, Rusya'nın birçok kentinde İskra'nın politik çizgisini benimseyen RSDİP grupları ve komiteleri, kuruldu.</p>

    <p class="normal">İskra yazı kurulu Lenin'in girişimiyle bir parti programı taslağı (gazetenin 21. sayısında yayımlandı) ve 1903 Temmuz-Ağustos aylarında toplanan RSDİP ikinci kongresini hazırladı.</p>

    <p class="normal">Kongre toplandığında, Rusya'daki yerel sosyal demokrat örgütlerin çoğunluğu İskra'nın etrafında birleşmişti. Gazetenin taktiğini, programını ve örgütlenme planını benimsiyor ve onu kendi yönetici organı olarak görüyorlardı. Özel bir kararla kongre, partileşme mücadelesindeki olağanüstü önemini vurgulayarak İskra'yı RSDİP'in merkez organı olarak kabul etti.</p>

    <p class="normal">Kongrede Lenin, Plehanov ve Martov yazı kuruluna seçildi. Kongre kararına rağmen Martov yazı kuruluna girmeyi reddetti. Dolayısıyla İskra'nın 46.-51. sayıları Lenin ile Plehanov'un yönetiminde çıktı. Plehanov'un Menşeviklerden yana bir tutum alması üzerine İskra'da ciddi görüş ayrılıkları iyice su yüzüne çıktı. Plehanov, parti kongresinin görevden uzaklaştırdığı Menşevik yazı kurulu üyelerinin yeniden kurula alınmalarını istedi, ancak Lenin buna karşı çıktı ve 19 Ekim (1 Kasım) 1903'te yazı kurulu üyeliğinden çekildi. İskra'nın 52. sayısını Plehanov tek başına çıkardı. 13 (26) Kasım 1903'te Plehanov, kongre kararını hiçe sayarak eski Menşevik üyelerini yeniden yazı kuruluna aldı. İskra, 52. sayısından itibaren Menşeviklerin yayın organı haline geldi: Bolşevik eski İskra, yerini Menşevik, oportünist yeni İskra'ya bıraktı.</p>

    <p class="normal">İskra, 1905 Ekiminde çıkan 112. sayısıyla birlikte yayın hayatını noktaladı.</p>
  </div>

  <div class="calibre1" id="calibre_pb_17"></div>
</body>
</html>
