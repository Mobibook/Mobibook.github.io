<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <h2 class="h21"><a id="ncx307"></a><a id="a39"></a>2. BÖLÜM</h2>

  <p class="p16">8 NİSAN, CUMA</p>

  <p class="p17"><span class="t13">S</span>onja Modig ile Jerker Holmberg, Göteborg'a sabah sekizi birkaç dakika geçe vardılar. Bublanski arayıp yeni talimatlar vermişti; Gosseberga'ya gitmeye boş verecekler, bir taksiye atlayıp Nya Ullevi'deki Emniyet Müdürlüğü'ne gideceklerdi. Bir saat kadar, Komiser Erlander ile Mikael Blomkvist'in Gosseberga'dan gelmesini beklediler. Mikael daha önce karşılaşmış olduğu Sonja Modig'e bir merhaba deyip, yeni karşılaştığı Jerker Holmberg'le tokalaştı. Erlander'in meslektaşlarından biri Ronald Niedermann'ı arama faaliyetleri hakkında bilgi verdi. Fazla bir şey yoktu.</p>

  <p>"Cinayet Masası'nın bünyesinde bir grup kurduk. Ülke çapında arama faaliyeti yürütülüyor. Bu sabah saat altıda Niedermann'ın çaldığı polis arabasım Alingsås'ta bulduk. İzler orada kayboluyor. Başka bir arabayla kaçtığını düşünüyoruz ama şimdiye kadar çalınmış araba ihbarı almadık."</p>

  <p>Sonja Modig, Mikael'e özür dilercesine bir bakış atarak, "Basın?" diye sordu.</p>

  <p>"Ortada bir polis cinayeti var, tabii bütün basın ayakta. Saat dokuzda bir basın toplantısı düzenleyeceğiz."</p>

  <p>"Lisbeth Salander'in durumu hakkında bir bilgi var mı?" diye merakla sordu Mikael. Lisbeth'in sağlık durumu onu Niedermann avından daha çok ilgilendiriyordu.</p>

  <p>"Bu gece ameliyat edildi. Başından bir kurşun çıkardılar. Bilinci yerinde değil."</p>

  <p>"Teşhis var mı?"</p>

  <p>"Anladığım kadarıyla, tam bir teşhis için uyanmasını bekliyorlar. Ama onu ameliyat eden doktor, herhangi bir komplikasyon baş göstermezse yaşayacağını umuyor."</p>

  <p>"Peki Zalachenko?" dedi Mikael.</p>

  <p>"Kim dediniz?" dedi Erlander'in meslektaşı, olayın ayrıntılarına henüz hâkim değildi.</p>

  <p>" Karl Axel Bodin."</p>

  <p>"Ha, o mu? Bu gece onu da ameliyat ettiler. Yüzünde ve dizinin tam altında derin yaralar var. Durumu berbat ama hayati tehlikesi yok."</p>

  <p>Mikael iç çekti.</p>

  <p>"Yorgun görünüyorsun," dedi Sonja Modig.</p>

  <p>"Evet, yorgunum. Üç gündür neredeyse hiç uyumadım."</p>

  <p>"Nossebro'dan gelirken arabada uyuyakaldı," dedi Erlander.</p>

  <p>"Şu öyküyü baştan anlatmaya takatin var mı?" diye sordu Holmberg. "Görüldüğü kadarıyla özel araştırmacılar polise karşı 3-0 öndeler."</p>

  <p>Mikael yorgun bir gülümsemeyle, "Bu repliği Bublanski'den duymak isterdim," dedi.</p>

  <p>Kahvaltı için polis kafeteryasına geçtiler. Mikael yarım saat boyunca, parça parça bir araya getirdiği Zalachenko'nun öyküsünü anlattı. Sözünü bitirdiğinde polisler düşünceli bir sessizliğe gömüldüler.</p>

  <p>"Anlattıklarında birçok gedik var," diyerek sessizliği bozdu Jerker Holmberg.</p>

  <p>"Mümkün," dedi Blomkvist.</p>

  <p>"örneğin, SÄPO'nun Zalachenko hakkında tuttuğu çok gizli rapora nasıl ulaştığını anlatmadın."</p>

  <p>"Lisbeth Salander'in saklandığı evde buldum, O da,büyük ihtimalle, Nils Bjurman'ın yazlığında bulmuştur."</p>

  <p>"Yani Salander'in saklandığı yeri buldun mu?" dedi Sonja Modig.</p>

  <p>Mikael başıyla onayladı.</p>

  <p>"Ee?"</p>

  <p>"Adresi kendiniz bulun. Lisbeth saklanabilecek gizli bir yer için çok çabalamış, bu yeri ele vermek gibi bir niyetim yok."</p>

  <p>Modig ile Holmberg'in yüzleri bir parça bulutlandı.</p>

  <p>"Mikael... Bu bir cinayet soruşturması," dedi Sonja Modig.</p>

  <p>"Bence siz durumu tam olarak anlayamadınız," dedi Mikael. "Lisbeth Salander suçsuz. Onun kişi dokunulmazlığını eşi benzeri bulunmaz bir tutumla çiğnediniz. 'Lezbiyen, şeytana tapanlar çetesi'...Bütün bunları nerenizden uydurdunuz? Nerede oturduğunu açıklamak isterse o açıklar ve ben açıklayacağından eminim."</p>

  <p>"Benim tam olarak anlayamadığım başka bir şey daha var," diye üsteledi Holmberg. "Bjurman bu öyküye nasıl dâhil oldu? Zalachenko'yla ilişkiye geçip Salander'i öldürmesini istediğini söylüyorsun... Bunu niçin istesin ki?"</p>

  <p>Mikael uzun bir süre tereddüt etti.</p>

  <p>"Benim tahminim bunu Salander'den kurtulmak için yaptı. Amaç Salander'i Nykvarn'daki deponun yakınlarına gömmekti."</p>

  <p>"Bjurman onun vasisiydi. Salander'i ortadan kaldırmak için ne gibi bir sebebi olabilir?"</p>

  <p>"Biraz karışık."</p>

  <p>"Açıkla."'</p>

  <p>"Bunun için çok geçerli bir nedeni vardı. Lisbeth'in bildiği kötü bir şey yaptı. Lisbeth, onun geleceği ve rahatı için bir tehditti."</p>

  <p>"Ne yaptı bu adam?"</p>

  <p>"Sanırım bunu size Lisbeth'in kendisi açıklasa daha iyi olur."</p>

  <p>Holmberg'le göz göze geldi.</p>

  <p>"Bırak tahmin edeyim," dedi Sonja Modig. "Bjurman koruması altındaki kıza bir şey yaptı."</p>

  <p>Mikael başını salladı.</p>

  <p>"Tahminime göre bu bir çeşit cinsel saldırı?"</p>

  <p>Mikael omuzlarını silkerek yorum yapmaktan kaçındı.</p>

  <p>"Bjurman'ın karnındaki dövmeden haberin yok mu?"</p>

  <p>"Dövme?"</p>

  <p>"Karnına boydan boya, amatör işi bir mesaj işlenmiş... Ben sadist bir domuzum, bir kusmuk, bir tecavüzcüyüm. Bunun anlamı üzerine uzun süre kafa yorduk."</p>

  <p>Mikael birdenbire ağız dolusu bir kahkaha attı.</p>

  <p>"Ne oldu?"</p>

  <p>"Ben de Lisbeth'in nasıl intikam aldığını merak ediyordum. Ama bakın... Bu konuyu sizinle konuşmak istemiyorum. Bu onun özel hayatı. Saldırıya uğrayan Lisbeth'in kendisi. Yani kurban o. Bu nedenle neyi ne kadar anlatacağına o karar vermeli. Üzgünüm."</p>

  <p>Mikael bazı konularda sustuğu için mahcup görünüyordu.</p>

  <p>"Eğer biri bir tecavüz vakasını biliyorsa polise ihbar etmek zorunda," dedi Sonja Modig.</p>

  <p>"Size katılıyorum. Ama bu tecavüz iki sene önce yaşandı ve Lisbeth bu güne kadar polise bir ihbarda bulunmadı. Demekki bu konuyu konuşmak istemiyor. Bu konuda onunla ne kadar farklı düşünürsem düşüneyim, karar onun. Ayrıca... "</p>

  <p>"Evet?"</p>

  <p>"Polise güvenmemesi için çok sağlam gerekçeleri var. Zalachenko'nun nasıl bir domuz olduğunu anlatmaya çalıştığında, onu akıl hastanesine kapattılar."</p>

  <p>&nbsp;</p>

  <p class="p17"><span class="t13">C</span>uma sabahı saat dokuza doğru, Komiser Jan Bublanski masasının önündeki koltuğa oturduğunda, hazırlık soruşturmasını yürüten ekipten sorumlu Savcı Richard Ekström'ün karnında kelebekler uçuşuyordu. Gözlüğünü düzeltip, özenle tıraş edilmiş sakalını sıvazladı. Durumu karmaşık ve tehlikeli görüyordu. Bir aydır Lisbeth Salander avını yürüten ekibin başındaydı. Basının karşısına geçip büyük bir iştahla Salander'in ruhsal açıdan sakat ve toplum için tehlikeli bir psikopat olduğunu anlatmıştı. Ayrıca olası bir mahkemede tezini güçlendireceğini düşündüğü bilgileri sızdırmakta da bir beis görmemişti. Şimdiye kadar her şey yolunda görünüyordu.</p>

  <p>Üç cinayeti de Lisbeth Salander,'in işlediğine dair hiçbir kuşkusu yoktu. Mahkeme kolay bir zaferle sonuçlanacak, basın başrollerinde kendisinin olduğu bu gösteriyi çarşaf çarşaf yazacaktı. Ama birden işler sarpa sarmıştı, başka bir katil ortaya çıkmış ve sonu görülmeyen bir karmaşa baş göstermişti. Kaltak Salander.</p>

  <p>"Evet, tam bir çöplüğe düştük," dedi. "Bakalım bu sabah neler anlatacaksın?"</p>

  <p>"Bütün polis teşkilatı alarma geçti, Ronald Niedermann'ı arıyor ama hâlâ bir iz yok. Şimdilik yalnızca polis memuru Gunnar Andersson'un katil zanlısı olarak aranıyor, bence Stockholm'de işlenen üç cinayet için de arama kararı çıkarmalıyız. Ayrıca bir basın toplantısı düzenlesen iyi olur."</p>

  <p>Bublanski basın toplantısı önerisini Ekström'ün damarına basmak için ortaya atmıştı. Ekström artık basın toplantılarından nefret ediyordu.</p>

  <p>"Basın toplantısı için biraz daha bekleyelim," dedi aceleyle.</p>

  <p>Bublanski gülmemek için kendini zor tuttu.</p>

  <p>"Hem bu öncelikle Göteborg polisine düşer," diye ekledi Ekström.</p>

  <p>"Tabii, Jerker Holmberg ile Sonja Modig şimdi Göteborg'dalar. Bir tür iş birliği başlat..."</p>

  <p>"Daha fazla bilgi edinene kadar, basın toplantısı işi beklesin," diye tekrarladı Ekström kesin bir ifadeyle. "Şimdi bana şunu söyle: Niedermann denilen adamın Stockholm'deki cinayetlere karıştığından ne kadar eminsin?"</p>

  <p>"Oldukça eminim. Ama kanıtlar açısından bakılırsa pek iyi durumda değiliz. Cinayetlerin tanığı yok, sağlam teknik kanıtlardan da yoksunuz. Svavelsjö motosiklet çetesinden Magge Lundin ile Sonny Nieminen konuşmayı reddediyor, Niedermann diye birini duymamış gibi davranıyorlar. Ama polis memuru Gunnar Andersson cinayetinden yakayı kurtaramaz."</p>

  <p>"Tabii ya," dedi Ekström. "Şimdi önemli olan polis cinayeti. Ama... Salander'in bu cinayetlere bir yerinden karıştığını gösteren hiç mi bir şey yok? Bu cinayetleri Niedermann'la birlikte işlemiş olamaz mı?"</p>

  <p>"Hiç sanmam. Ayıca bu tezi açıkça dillendirmem de."</p>

  <p>"Tamam da, nasıl karıştı o zaman?"</p>

  <p>"Çok karmaşık bir öykü. Mikael Blomkvist'in baştan beri iddia ettiği gibi Zala... Alexander Zalachenko'yla ilgili bir şey."</p>

  <p>Mikael Blomkvist adını duyduğunda Ekström ürperdi.</p>

  <p>"Zala, Rus istihbarat servisinin acımasız katillerinden biri, 70'li yıllarda İsveç'e sığınmış," diye devam etti Bublanski. "Salander'in babası. SÄPO içindeki bir grup onu kanatlarının altına alarak, İsveç'te işlediği bütün suçlarını örtbas etmişler. Zalachenko'yu deşifre edeceğinden korktuğu için SÄPO'nun bir adamı, on üç yaşındaki Lisbeth Salander'i çocuk psikiyatrisi kliniğine kapatmış."</p>

  <p>"Bunun sindirilmesi zor bir şey olduğunun farkındasındır umarım. Bu öykü bizim boyumuzu aşar. Eğer anlattıklarını doğru anladıysam Zalachenko hakkındaki bilgiler devlet sırrı kapsamına giriyor."</p>

  <p>"Bu gerçeği değiştirmez. Elimde belgeler var."</p>

  <p>"Bakabilir miyim?"</p>

  <p>Bublanski 1991 yılında polisin yaptığı araştırma dosyasını Ekström'ün önüne itti. Ekström dosyanın üzerindeki gizlilik damgasına dikkatle baktı, kayıt numarası istihbarat teşkilatına ait olduğunu gösteriyordu. Yaklaşık yüz sayfalık dosyayı şöyle bir karıştırdı, rastgele birkaç sayfasını okuduktan sonra bir kenara koydu.</p>

  <p>"Durum üzerindeki kontrolü kaybetmemek için bu konuyu biraz yumuşatmalıyız. Lisbeth Salander babasını... Zalachenko'yu öldürmeye teşebbüs ettiği için deliler evine kapatılmış. Ve şimdi de babasının başına bir balta geçirmiş. Yani bir kez daha öldürmeye teşebbüs etmiş diyebiliriz. Ve Magge Lundin'i vurduğu için tutuklanması gerekir."</p>

  <p>"İstediğini tutuklattırabilirsin ama senin yerinde olsam biraz ihtiyatlı davranırdım."</p>

  <p>"Eğer şu SÄPO işi basına sızarsa görülmemiş bir skandala yol açar."</p>

  <p>Bublanski omuzlarını silkti. Onun görevi suç araştırmasıydı, skandal temizliği değil.</p>

  <p>"Şu SÄPO'cu hergele, adı neydi... Gunnar Björck. Onun bu işteki rolü ne?"</p>

  <p>"Baş aktörlerden biri. Disk kayması nedeniyle rapor almış, Smådalarö'de yaşıyor."</p>

  <p>"İyi... Şimdilik SÄPO konusunda susuyoruz. Asıl işimiz polis cinayetini çözmek, başka bir şey değil. Kargaşa yaratmak bizim işimiz değil."</p>

  <p>"Bu konuyu örtbas etmek o kadar kolay değil."</p>

  <p>"Ne demek istiyorsun?"</p>

  <p>"Björck'ü sorgu için getirsin diye Curt Svensson'u görevlendirdim," diyen Bublanski saatine baktı. "Sanırım şimdi onun yanındadır."</p>

  <p>"Ne?"</p>

  <p>"Aslında bu şerefe nail olmak için Smådalarö'ye ben gitmek istiyordum ama araya şu polis cinayeti girdi."</p>

  <p>"Björck'ü gözaltına almanız için izin vermedim."</p>

  <p>"Doğru. Ama gözaltına alınmıyor. Yalnızca ifadesi alınacak."</p>

  <p>"Bu hiç hoşuma gitmedi."</p>

  <p>Bublanski masaya eğildi, sanki bir sır verir gibiydi.</p>

  <p>"Richard... Durum şu. Lisbeth Salander çocukluğundan beri, adaletin bir dizi haksızlığına maruz kalmış. Bunun böyle devam etmesine izin veremem. Canın istiyorsa beni bu görevden alabilirsin... Eğer alırsan bu konuda acımasız bir rapor yazacağımı da bilmelisin."</p>

  <p>Richard Ekström'ün yüzü sanki ağzına ekşi bir şey atmış gibi buruştu.</p>

  <p>&nbsp;</p>

  <p class="p17"><span class="t13">İ</span>stihbarat Teşkilatı Yabancılar Şubesi Şef Yardımcısı Gunnar Björck, Smådalarö'deki yazlık evinin kapısını açtığında, karşısında yapılı, sarışın, asker tıraşlı, siyah deri ceketli bir adam duruyordu.</p>

  <p>"Gunnar Björck'le görüşecektim."</p>

  <p>"Benim."</p>

  <p>"Curt Svensson, Cinayet Masası'ndan."</p>

  <p>Adam kimliğini çıkartıp gösterdi.</p>

  <p>"Evet?"</p>

  <p>"Lisbeth Salander'le ilgili yürütülen bir soruşturmada ifade vermek için Emniyet Genel Müdürlüğü'ne gelmeniz gerekiyor."</p>

  <p>"Şey... Bir yanlış anlama var sanırım."</p>

  <p>"Bir yanlış anlama yok," dedi Curt Svensson.</p>

  <p>"Anlamadınız. Ben de polisim. Bence amirinizi arayıp bu işi bir daha kontrol edin."</p>

  <p>"Bu görevi bana amirim verdi."</p>

  <p>"Telefon açıp kon... "</p>

  <p>"Telefonu Emniyet Müdürlüğü'nden açarsınız."</p>

  <p>Björck birden yazgısına teslim oldu. İşte korktuğum başıma geldi. Alçak Blomkvist. Kaltak Salander.</p>

  <p>"Tutuklu muyum?"</p>

  <p>"Henüz değil. Ama gerekirse bir tutuklama kararı çıkarırız."</p>

  <p>"Hayır... Hayır, elbette geleceğim. Meslektaşlarımın yaptığı bir soruşturmaya elbette katkıda bulunurum."</p>

  <p>"Çok iyi," dedi Curt Svensson, Björck'ün peşinden içeri girdi. Björck kahve makinesini kapatıp dışarı kıyafetlerini giyerken gözünü üzerinden ayırmadı.</p>

  <p>&nbsp;</p>

  <p class="p17"><span class="t13">S</span>aat on biri bulmuştu. Mikael Blomkvist'in aklına kiraladığı araba geldi. Gosseberga çiftliğine giden yolda, bir ahırın arkasına park etmişti. O kadar yorgundu ki, gidip almaya takati yoktu. Üstelik böylesi bir yorgunlukla kaza yapmadan araba kullanması da imkânsızdı. Durumu anlattığı Marcus Erlander incelik göstererek, hâlâ olay yerinde bulunan teknik ekipten arabayı getirmelerini rica etti.</p>

  <p>"Böylece dün gece sana yapılan muameleyi bir parça affettirmiş oluruz."</p>

  <p>Mikael gülümseyerek teşekkür etti. Bir taksiye atlayıp City Otel'e giderek bir gecelik oda tuttu. Hemen odasına çıkıp soyundu. Ceketinin iç cebinden Lisbeth Salander'in el bilgisayarını çıkarttı, yatağın kenarına oturup eliyle şöyle bir tarttı. Üzerini arayan Komiser Thomas Paulsson'un nasıl olup da bilgisayara el koymadığına hâlâ şaşıyordu, büyük ihtimalle Mikael'in olduğunu düşünmüştü. Bir süre düşündükten sonra el bilgisayarını, Lisbeth Salander'in DVD'sinin de durduğu, dizüstü bilgisayarının çantasına koydu. Paulsson, üzerinde Bjurman yazan bu DVD'yi de gözden kaçırmıştı. Mikael, yasal açıdan bakıldığında kanıt sakladığının farkındaydı. Ama bunlar büyük ihtimalle Lisbeth'in yanlış ellere düşmemesini istediği şeylerdi.</p>

  <p>Pin kodunu tuşlayıp cep telefonunu açtı. Pili bitmek üzereydi, şarj cihazına bağladı. Kız kardeşi, Avukat Annika Giannini'yi aradı.</p>

  <p>"Merhaba, kardeşim."</p>

  <p>"Bu gece işlenen polis cinayetiyle ne ilgin var?" diye sordu Annika selamsız sabahsız.</p>

  <p>Mikael kısaca yaşananları anlattı.</p>

  <p>"Peki. Salander şimdi yoğun bakımda yani."</p>

  <p>"Evet. Uyanmadan durumunun ciddiyetini bilemezlermiş, ama bir avukata ihtiyacı olacağı kesin."</p>

  <p>Annika bir süre düşündü.</p>

  <p>"Beni kabul eder mi dersin?"</p>

  <p>"Sanırım prensip olarak hiç bir avukatı istemez. Öyle yardım isteyecek bir tip değil."</p>

  <p>"Anladığım kadarıyla ceza avukatına ihtiyacı var. Elindeki belgeleri incelememe izin vermelisin."</p>

  <p>"Erika Berger'i arayıp bir kopya alabilirsin."</p>

  <p>Mikael, kız kardeşinden sonra Erika Berger'i aradı. Cep telefonundan ulaşamayınca, <span class="t15">Millennium</span>'un telefon numarasını tuşladı. Telefonu Henry Cortez açtı.</p>

  <p>"Erika dışarıda bir yerlerde," dedi Henry.</p>

  <p>Mikael olup biteni özetleyip, Millenium'un genel yayın yönetmenine aktarmasını rica etti.</p>

  <p>"Tamam. Ne yapacağız?" dedi Henry.</p>

  <p>"Bugün hiçbir şey yapmayacağız," dedi Mikael. "Uyumam gerekiyor. Eğer bir aksilik olmazsa yarın sabah Stockholm'e döneceğim. <span class="t15">Millennium</span> kendi yorumunu gelecek sayıda yapar, yani bir ay süre var önümüzde."</p>

  <p>Telefonu kapadı, yatağa uzandı ve uzanır uzanmaz da uyudu.</p>

  <p>&nbsp;</p>

  <p class="p17"><span class="t13">G</span>öteborg Emniyet Genel Müdür Yardımcısı Monica Spångberg kalemiyle maden suyu şişesinin kenarına vurarak sessizlik istedi. Emniyet Müdürlüğü'ndeki makam odasında, konferans masasının etrafında üçü kadın, altısı erkek dokuz kişi vardı. Cinayet Masası şefi, şef yardımcısı, içlerinde Marcus Erlander'in de olduğu üç cinayet masası komiseri ve Göteborg Emniyet Müdürlüğü'nün basın sözcüsü. Toplantıya Başsavcı Agneta Jervas, Stockholm Cinayet Masası memurlarından Sonja Modig ile Jerker Holmberg de katılmışlardı. Son iki isim, Göteborg polisinin başkentle iş birliği niyetinin bir göstergesi olarak toplantıya çağrılmışlardı. Belki biraz, gerçek bir polis soruşturmasının nasıl yürütüleceğini başkenttekilere gösterme niyeti de vardı.</p>

  <p>Etrafı erkeklerle çevrili yalnız bir kadın olan Spångberg, formaliteler ve boş nutuklara itibar etmemesiyle ünlüydü. Europol konferansı için şimdi Madrid'de olan emniyet müdürünün, bir polis memurunun öldürüldüğünü duyduktan sonra, seyahatini kısa kestiğini açıkladı. Ancak akşam geç bir saatte Göteborg'a dönebilecekti. Bu açıklamadan sonra, Cinayet Masası Şefi Anders Pehrzon'a döndü ve durumu özetlemesini istedi.</p>

  <p>"Yaklaşık on saat kadar önce meslektaşımız Gunnar Andersson, Nossebro yolunda bir cinayete kurban gitti. Katilin kimliğini tespit ettik, Ronald Niedermann diye biri, ama elimizde fotoğrafı yok."</p>

  <p>"Stockholm'de, bizim elimizde bir tane var, Paolo Roberto'dan aldık. Ama yirmi yıl önce çekilmiş, işe yarar bir şey değil," dedi Jerker Holmberg.</p>

  <p>"Çaldığı polis arabası bildiğiniz gibi bu sabah Alingsås'ta bulundu. Tren istasyonunun yaklaşık 350 metre uzağında bir sokağa park edilmiş. Bu sabah o bölgeden herhangi bir araba hırsızlığı raporu almadık."</p>

  <p>"Arama faaliyetleri ne durumda?"</p>

  <p>"Stockholm ile Malmö arasında çalışan trenleri göz hapsine aldık. Bütün polis teşkilatını alarma geçirdik, Norveç ve Danimarka polisini uyardık. Yaklaşık otuz polis doğrudan bu işin peşinde ama tabii teşkilatın tamamı uyanık olacak."</p>

  <p>"Bir iz?"</p>

  <p>"Henüz yok. Ama şu Niedermann denilen adamın, özel görünümünden dolayı, kalabalığın arasında erimesi pek kolay olmayacak."</p>

  <p>"Yaralı polis memuru Fredrik Torstensson'un durumundan haberdar olanınız var mı?"</p>

  <p>"Sahlgrenska Hastanesi'nde. Durumu ağır, sanki araba çarpmış gibi. Bir insan, Yalnızca ellerini kullanarak bir bedeni nasıl böylesine haşat edebilir, inanmakta zorlanıyorum. Bacak kemikleri, kaburga kemikleri kırılmış, ayrıca omur kemiğindeki zedelenme nedeniyle yarı felç olma riski var."</p>

  <p>Meslektaşlarının başına gelenleri düşünerek herkes sustu.</p>

  <p>Sessizliği Erlander'e dönen Spångberg bozdu.</p>

  <p>"Gosseberga'da neler oldu, Tanrı aşkına?"</p>

  <p>"Thomas Paulsson felaketi yaşandı."</p>

  <p>Toplantıya katılanlardan bir kısmı sıkıntıyla homurdandı.</p>

  <p>"Onu erken emekli edecek bir Tanrı kulu yok mu? Adam tam bir ayaklı felaket."</p>

  <p>"Paulsson'u çok iyi tanıyorum," diye araya girdi Spångberg. "Ama onun hakkında... Şey... İki yıldır bir şikâyet duymadım."</p>

  <p>"Emniyet amiri eski bir arkadaşı, bunu bir şikâyet gibi anlamayın ama koruyucu elini Paulsson'un üzerinden çekmiyor. Ayrıca birkaç meslektaşımız Paulsson'un bu gece çok tuhaf davrandığı rapor ettiler."</p>

  <p>"Nasıl tuhaf?"</p>

  <p>Marcus Erlander göz ucuyla Sonja Modig ile Jerker Holmberg'e baktı.</p>

  <p>Stockholm'den gelen meslektaşlarının yanında kendi teşkilatlarının zaaflarını açığa vurmaktan rahatsız olduğu ortadaydı.</p>

  <p>"Örneğin Zalachenko'yu bulduğumuz odunluğa teknik ekipten birini gönderip ne var ne yok ayrıntılı bir döküm yapmasını istemiş."</p>

  <p>"Odunluğun dökümü mü, nasıl yani?" diye hayretle sordu Spångberg.</p>

  <p>"Şey... Yani... Tam olarak odunlukta kaç odun olduğunu saymasını istemiş. Eksiksiz bir rapor tutmak için."</p>

  <p>Toplantı masasına anlamlı bir sessizlik çökerken, Erlander aceleyle devam etti.</p>

  <p>"Bu sabah Paulsson'un en az iki ayrı depresyon ilacı kullandığı ortaya çıktı. Aslına bakılırsa rapor alıp dinlenmesi gerekirdi ama durumunu meslektaşlarından saklıyor."</p>

  <p>"Hangi durumunu?"</p>

  <p>"Sorunu tam olarak ne bilmiyorum -biliyorsun doktorların susma yükümlülüğü var- aldığı depresyon ilaçlarının bir kısmı endişe giderici, bir kısmı da uyarıcı ilaçlar. Bu gece biraz uçuyormuş."</p>

  <p>"Aman Tanrım," dedi Spångberg telaşla. Sanki çok kötü bir haber almış gibiydi. "Paulssonla konuşmak istiyorum. Hemen şimdi."</p>

  <p>"Bu biraz imkânsız gibi. Bu sabah biraz çöktü, tükenmiş bir vaziyette hastaneye kaldırıldı. Kısacası, olaylar bizi çok şanssız bir günde yakaladı, gece Paulsson nöbetçiydi."</p>

  <p>"Bir soru sorabilir miyim? Paulsson... bu gece Mikael Blomkvist'i gözaltına mı aldı?"</p>

  <p>"Yazdığı raporda Mikael Blomkvist'i, polise hakaret, görevli memura şiddetli mukavemet ve ruhsatsız silah taşımakla itham ediyor."</p>

  <p>"Blomkvist ne diyor?"</p>

  <p>"Aşağıladığını inkâr etmiyor ama buna Paulsson'un yol açtığını iddia ediyor. Polis memurları Torstensson ile Andersson'u destek almadan Niedermann'ın yanına göndermesini engellemeye çalıştığını söylüyor."</p>

  <p>"Şahit var mı?"</p>

  <p>"Kendine gelebilirse Torstensson. Şiddetli mukavemet suçlamasına hiç inanmadığımı söylemeliyim. Blomkvist'in olası şikâyetini bertaraf edebilmek için Paulsson'un karşı önlem çabası diye düşünüyorum."</p>

  <p>"Peki, Blomkvist Niedermann'ı yalnızca güç kullanarak mı dize getirmiş?" dedi Savcı Agneta Jervas.</p>

  <p>"Silah tehdidiyle."</p>

  <p>"Yani silahı varmış. O zaman gözaltına alınmasının haklı bir nedeni var demektir. Silahı nereden bulmuş?"</p>

  <p>"Avukatı olmadan bu konuda konuşmak istemedi. Ama Paulsson onu, silahını polise <span class="t15">teslim etti</span><span class="t15">ğ</span><span class="t15">inde</span> gözaltına almış."</p>

  <p>"Gayriresmî bir öneride bulunabilir miyim?" dedi Sonja Modig dikkatli bir ifadeyle.</p>

  <p>Bütün gözler ona çevrildi.</p>

  <p>"Yürüttüğümüz soruşturma sırasında birkaç defa Blomkvist'le karşılaşma fırsatım oldu, benim kanaatim, gazeteci olmasına karşın, sağduyu sahibi biri olduğu yönünde. Sanırım ona karşı bir dava açılıp açılmayacağına sen karar vereceksin..." diyen Sonja, Başsavcı Agneta Jervas'a döndü. "Eğer öyleyse... Şu hakaret ve mukavemet gibi aptalca suçlamaların üzerini çizebilirsiniz sanırım."</p>

  <p>"Büyük ihtimalle öyle yaparım. Ama ruhsatsız silah taşımak ciddi bir durum."</p>

  <p>"Size biraz beklemenizi öneririm. Blomkvist bu öykünün parçalarını kendi başına bir araya getirdi, yani polisten kilometrelerce önde. Damarına basıp polis teşkilatını basının sehpasında ipe çekmeye kışkırtmaktansa, onunla aramızı iyi tutup iş birliği yapmalıyız."</p>

  <p>Birkaç saniye sonra Marcus Erlander öksürerek konuşmaya hazırlandı. Sonja Modig böylesi cesur bir çıkış yaparken, o geri kalmak istemiyordu.</p>

  <p>"Sonja'ya katılıyorum. Bana göre de Blomkvist sağduyu sahibi biri. Bu gece ona yapılan kötü muameleden dolayı özür diledim. Olanları unutmaya hazır. Dürüst bir adam. Lisbeth Salander'in saklandığı evi bulmuş ama bize adresi vermeyi reddediyor. Polisle açık bir tartışmaya girmekten de çekinmiyor... Ayrıca basındaki itibarı göz önüne alınırsa, sözü Paulsson'un sözünden daha ağır basacaktır."</p>

  <p>"Ama Lisbeth Salander hakkında bilgi vermekten kaçınıyor diyorsun?"</p>

  <p>"Bilmek istedilerimizi Lisbeth'e sormamızı söylüyor."</p>

  <p>"Şu silahın markası ne?"</p>

  <p>"Colt 1911 Government. Seri numarası bilinmiyor. Silahı adli tıbba gönderdim, İsveç'te bir suçta kullanıldı mı henüz bilmiyoruz. Eğer kullanıldıysa durum değişir tabii."</p>

  <p>Monica Spångberg kalemini havaya kaldırdı.</p>

  <p>"Agneta, Blomkvist hakkında soruşturma başlatıp başlatmayacağına sen karar vereceksin. Ben adli tıptan gelecek raporu beklemeni öneririm. Şimdi asıl konuya dönelim. Zalachenko denilen adam... Stockholm'den gelenler onun hakkında neler anlatacaklar?"</p>

  <p>"Aslına bakılırsa, dün öğle sonrasına kadar ne Zalachenko ne de Niedermann'ı adını duymuştuk," dedi Sonja Modig.</p>

  <p>"Sizin lezbiyen satanist bir çetenin peşinde olduğunuzu sanıyordum, yanılıyor muyum?" dedi Göteborg polislerinden biri. Diğerleri soruyu sorana öfkeyle baktı. Jerker Holmberg tırnaklarını inceliyordu. Soruyu Modig cevapladı.</p>

  <p>"Laf aramızda bizim de bir 'Thomas Paulsson'umuz var. Lezbiyen satanist çete onun bulduğu bir tür kamuflaj faaliyeti."</p>

  <p>Sonja Modig ile Jerker Holmberg yarım saat boyunca soruşturmada ne aşamada olduklarını anlattılar.</p>

  <p>Masaya ağır bir sessizlik çöktü.</p>

  <p>"Eğer şu Gunnar Björck hakkında anlatılanlar doğruysa, SÄPO'nun başı epeyce ağrıyacak demektir," dedi Spångberg.</p>

  <p>Diğerleri başlarını sallayarak onu onayladılar. Agneta Jervas elini kaldırdı.</p>

  <p>"Doğru anladıysam şüpheleriniz varsayımlar ve teferruatlara dayanıyor. Bir savcı olarak sağlam delillerin yokluğundan biraz rahatsızım."</p>

  <p>"Bu durumun farkındayız," dedi Jerker Holmberg. "Genel olarak neler döndüğünü anladığımız düşüncesindeyiz ama cevaplanması gereken birtakım sorular da var."</p>

  <p>"Nykvarn'da kazılar yapıyormuşsunuz," dedi Spångberg. "Bu öyküde kaç cinayet var, Tanrı aşkına?"</p>

  <p>Jerker Holmberg yorgun bir ifadeyle gözlerini kırpıştırdı.</p>

  <p>"İlk başta Stockholm'de işlenen üç cinayet vardı, Lisbeth Salander'in şüpheli sıfatıyla arandığı cinayetler: Avukat Bjurman, gazeteci Dag Svensson ile doktora öğrencisi Mia Bergman cinayetleri. Nykvarn'daki depoyla bağlantılı şimdiye kadar üç mezar bulduk. Mezardan çıkardıklarımızdan birinin kimliğini tespit edebildik. Tanınmış bir içki kaçakçısı ve küçük çaplı hırsız. Parçalara ayırarak gömmüşler. İkinci mezarda kimliğini henüz tespit edemediğimiz bir kadın bulduk. Üçüncünün kazı işlemi henüz bitmedi. Sanırım en eskisi de o. Ayrıca Mikael Blomkvist, Södertälje'de öldürülen hayat kadınının faillerinin de onlar olduğunu iddia ediyor."</p>

  <p>"Yani polis memuru Gunnar Andersson'u da sayarsak şimdilik ortada sekiz cinayet var... Korkunç bir rakam. Bunların hepsini Niedermann'ın öldürdüğünden mi şüpheleniyoruz? Eğer öyleyse, manyak bir seri katil bu adam."</p>

  <p>Sonja Modig ile Jerker Holmberg birbirlerine baktılar. Şimdi söz konusu olan iddialarını nereye kadar taşıyacaklarıydı. En sonunda Sonja söz aldı.</p>

  <p>"Her ne kadar yeterli kanıt yoksa da, ben ve amirim, yani Cinayet Masası Komiseri Jan Bublanski, Blomkvist'in ilk üç cinayeti Niedermann'ın işlediği tezine katılıyoruz. Bu Salander'in suçsuz olduğu anlamına gelir. Nykvarn'daki mezarlara gelince, Niedermann, Salander'in kız arkadaşı Miriam Wu'nun kaçırılması olayıyla bu mekâna bağlanıyor. Eğer kurtulmasaydı, Wu için dördüncü bir mezar açılacağı kesindi. Bahsi geçen depo Svavelsjö Motosiklet Kulübü liderinin bir akrabasına ait. Ama kesin bir sonuca varmadan önce bütün cesetleri teşhis etmemiz gerekiyor."</p>

  <p>"Şu teşhis ettiğiniz hırsız..."</p>

  <p>"Kenneth Gustafsson, 44 yaşında, tanınmış içki kaçakçısı, on yaşından beri sorunlu biri. Tahminen bir iç hesaplaşmaya kurban gitmiş. Svavelsjö MK'nin suç dosyası kabarık, metamfetamin kaçakçılığı da dâhil birçok suça imza atmışlar. Belli ki, Nykvarn'daki ormanlık araziyi Svavelsjö MK'yle sorun yaşayanlar için özel mezarlık olarak seçmişler. Ama..."</p>

  <p>"Evet?"</p>

  <p>"Södertälje'de öldürülen kız... Adı Irina Petrova, 22 yaşında."</p>

  <p>"Devam edin."</p>

  <p>"Otopsi raporlarına göre dövülerek öldürülmüş, beyzbol sopası ya da benzer bir şeyle öldürülenlerde meydan gelen kırıklar varmış bedeninde. Ama cesedi inceleyen patolog nasıl bir alet kullanıldığına bir türlü karar verememiş. Blomkvist gerçekten çok zekice bir tahminde bulundu; Irina Petrova'nın bedenindeki hasarın yalnızca elle yapılmış olabileceğini öne sürdü..."</p>

  <p>"Niedermann?"</p>

  <p>"Mantıklı bir tez. Ama hâlâ kanıt yok."</p>

  <p>"Nasıl yol alacağız?" dedi Spångberg.</p>

  <p>"Bublanski'yle konuşmam gerekir," dedi Modig. "Ama tabii, bir sonraki adım Zalachenko'yu sorgulamak olacaktır. Bizim açımızdan Stockholm'de işlenen cinayetler hakkında bildiklerini öğrenmek önemli, sizin açınızdan da Niedermann'ın ele geçirilmesine yardımcı olacak bilgiler."</p>

  <p>Göteborg polis teşkilatından bir komiser söz aldı.</p>

  <p>"Şu Gosseberga çiftliğinde ne bulduk?"</p>

  <p>"Çok bir şey değil. Dört tabanca. Bir Sig Sauer, temizlenmek için sökülüp mutfak masasının üzerine yayılmıştı. Yerde, mutfak kanepesinin hemen önünde, P-83 Wanad, bir Colt 1911 Government, bunu Blomkvist'in kendisi polise teslim etti ve bir de 22 kalibre Browning, diğerleriyle karşılaştırılırsa bir çeşit oyuncak silah. Salander beynine saplanan kurşuna rağmen hayatta kaldığına göre, bu silahla vurulmuş olmalı."</p>

  <p>"Başka ne var?"</p>

  <p>"İkinci katta, Niedermann'ın kaldığı odada bir çanta bulduk, içinde yaklaşık 200.000 kron var."</p>

  <p>"Odanın onun olduğundan emin misiniz?"</p>

  <p>"Odadaki elbiseler ekstra büyük beden, sanırım Zalachenko'nun elbiseleri orta boy."</p>

  <p>"Zalachenko'yu ya da Bodin'i, adı her neyse, bir suçla ilişkilendiriyor musunuz?" diye sordu Holmberg.</p>

  <p>"Bu biraz ateşli silahlar yasasının yorumuna bağlı. Silahları ve çiftlik evinin çok gelişmiş bir kamera sistemiyle korunduğunu bir yana bırakırsak, Zalachenko'nun çiftlik evinin, Gosseberga'daki emsallerinden bir farkı yok. Son derece sade döşenmiş."</p>

  <p>Saat öğlen on ikiye gelirken bir polis memuru kapıyı çalarak odaya girip Emniyet Genel Müdür Yardımcısı Monica Spångberg'ye bir kâğıt uzattı.</p>

  <p>"Alingsås'tan bir kayıp ihbarı," dedi Spångberg. "Anita Kaspersson adında 27 yaşında bir diş doktoru, sabah saat yedi otuzda evinden çıkıp çocuğunu yuvaya bırakmış. Sekizde işte olması gerekirken gitmemiş. Çalıntı polis arabasının bulunduğu yerin yüz elli metre kadar uzağında, özel bir muayenehanede çalışıyormuş."</p>

  <p>Erlander ve Sonja Modig aynı anda saatlerine baktılar.</p>

  <p>"Yani Niedermann dört saatlik bir zaman kazandı. Kadının arabası neymiş?"</p>

  <p>"Koyu mavi Renault, 91 model. Plakası şu."</p>

  <p>"Arabanın özelliklerini bütün teşkilata bildirin. Büyük ihtimalle şimdi Oslo, Malmö ve Stockholm arasında bir yerdedir."</p>

  <p>Bir süre daha tartışıldıktan sonra, Sonja Modig ile Marcus Erlander'in Zalachenko'yu birlikte sorgulamasına karar verilerek toplantı sona erdirildi.</p>

  <p>&nbsp;</p>

  <p class="p17"><span class="t13">M</span>utfaktan kahve alıp odasına dönen Erika Berger'e kaşlarını çatarak bakan Henry Cortez, bir şeyler döndüğünü seziyor ama ne olduğunu bir türlü kestiremiyordu. <span class="t15">Millennium</span>, çalışanların birbirleriyle yakınlaşabildiği küçük bir iş yeriydi. Cortez dört yıldır, yarım gün, bu dergide çalışıyordu. Bu süre boyunca olağanüstü fırtınalar atlatılmıştı; Mikael Blomkvist iftira atmak suçlamasıyla üç ay hapis cezasına çarptırılmış, dergi iflasın eşiğine gelmiş, iş arkadaşı Dag Svensson'la, Svensson'un kız arkadaşı öldürülmüşlerdi.</p>

  <p>Bütün bu fırtınalara, sarsılmaz bir kaya gibi karşı koyan Erika Berger'in sabahın erken saatinde telefon açıp kendini uyandırmasına ve Lottie Karim'le birlikte işe koşmasına şaşırmamıştı Cortez. Salander olayında derin bir çatlak belirmiş ve Mikael Blomkvist Göteborg'da bir polis cinayetine bulaşmıştı. Buraya kadar her şey tamamdı. Lottie Karim, akla uygun bir bilgi edinmek için Emniyet Müdürlüğü'ne demir atmıştı. Henry sağa sola telefon açıp toplayabildiği bilgi kırıntılarını bir araya getirerek, o gece neler yaşandığını anlamaya çalışıyordu. Blomkvist'in telefonu cevap vermiyordu ama Henry bir dizi kaynağı aracılığıyla, silik de olsa, olaylara dair bir fikir edinebilmişti.</p>

  <p>Ama Erika Berger'in aklı başka yerlerdeydi. Odasının kapısını kapattığı çok nadir görülmüştü. Bunu yalnızca ziyaretçileri geldiğinde ya da bir konunun üzerinde yoğun çalışması gerektiğinde yapardı. Ama bu sabah ne ziyaretçisi vardı, ne de çalışıyordu. Henry birkaç kez, yeni aldığı haberleri iletmek için kapısnı çalıp odasına girmiş, Erika'yı pencere kenarındaki koltukta düşüncelere dalmış vaziyette, Götgatan'daki kalabalığa bakarken bulmuştu. Henry'nin anlattıklarını yarım kulak dinlemişti.</p>

  <p>Yolunda gitmeyen bir şeyler vardı.</p>

  <p>Henry'nin düşünceleri çalan kapı ziliyle bölündü. Kapıyı açtığında karşısında Annika Giannini'yi gördü. Mikael Blomkvist'in kız kardeşiyle daha önce birkaç defa karşılaşmıştı ama o kadar yakından tanımıyordu.</p>

  <p>&nbsp;</p>

  <p class="p17"><span class="t16">"</span><span class="t13">M</span>erhaba, Annika," dedi. "Mikael bugün burada değil."</p>

  <p>"Biliyorum. Erika'yla görüşmeye geldim."</p>

  <p>Annika odasına girdiğinde, pencere kenarındaki koltukta oturan Erika toparlandı.</p>

  <p>"Merhaba," dedi. "Mikael bugün dergiye gelmedi."</p>

  <p>Annika gülümsedi.</p>

  <p>"Biliyorum. Buraya Björck'ün SÄPO için yazdığı raporu almaya geldim. Mikael belki Salander'in avukatlığını üstlenirim diye okumamı rica etti."</p>

  <p>Erika yazı masasına gidip dosyayı aldı.</p>

  <p>Annika odadan çıkarken birden durdu, birkaç saniyelik tereddütten sonra geçip Erika'nın karşısına oturdu.</p>

  <p>"Anlat bakalım, neyin var?"</p>

  <p>"<span class="t15">Millennium</span>'dan ayrılıyorum. Ve bunu hâlâ Mikael'e söyleyemedim. Salander olayına gömüldüğünden, fırsat bulamadım, ona anlatmadan önce diğer çalışanlara da anlatamıyorum, yani boktan bir durumdayım."</p>

  <p>Annika alt dudağını ısırdı.</p>

  <p>"İyi, bana anlat. Niye ayrılıyorsun?"</p>

  <p>"Svenska Morgon-Posten'in genel yayın yönetmeni olacağım."</p>

  <p>"Müthiş bir şey bu. Oturup dişlerini gıcırdatarak ağlayacağına şimdi senin tebrikleri kabul etmen gerekirdi."</p>

  <p>"Annika... <span class="t15">Millennium</span>'u böylesi bir hengâmenin ortasında bırakmayı düşünmemiştim. Böyle bir teklifi hiç beklemiyordum... Hayır diyemedim. Demek istediğim... İnsanın ayağına böyle bir şans her zaman gelmez. Dag ile Mia öldürülmeden hemen önce teklif aldım. Olaylar bu boyuta gelince, kimseye söyleyemedim. Şimdi de vicdan azabıyla kıvranıyorum işte."</p>

  <p>"Anlıyorum. Bu kadar zaman geçtikten sonra da Micke'ye anlatmaya çekmiyorsun."</p>

  <p>"Hiç kimseye anlatmadım. <span class="t15">SMP</span>'de işe yazdan sonra başlayacağını diye düşünüyordum... Yani anlatmaya zamanım olacaktı. Ama şimdi en kısa zamanda başlamamı istiyorlar."</p>

  <p>Susup Annika'ya baktı, gözleri dolmuştu.</p>

  <p>"Bu hafta <span class="t15">Millennium</span>'daki son haftam. Önümüzdeki hafta seyahate çıkacağım, sonra da... Bir hafta tatil yapıp güç toplamam gerek. 1 Mayıs'ta <span class="t15">SMP</span>'de işe başlayacağım."</p>

  <p>"Tamam, büyütme. Başına bir kaza da gelebilirdi, değil mi? O zaman da <span class="t15">Millennium</span> genel yayın yönetmensiz kalacaktı, hem de hazırlıksız yakalanacaklardı."</p>

  <p>Erika başını kaldırıp Annika'ya baktı.</p>

  <p>"Ama başıma bir kaza gelmedi. Birkaç haftadır bu haberi bile bile sakladım."</p>

  <p>"Zor bir durumda olduğunu anlıyorum. Ama Micke, Christer ve diğerleri bu işin altından kalkacaklardır. Bence onlara hemen şimdi anlatmalısın."</p>

  <p>"Tamam, ama senin lanet olası kardeşin Göteborg'da. Uyuyormuş, telefonlara cevap vermiyor."</p>

  <p>"Biliyorum. Telefonları cevaplamaktan kaçınma konusunda Mikael kadar becerikli çok az sayıda insan var. Ama bu iş yalnızca seninle Micke'yi ilgilendiren bir sorun değil. Yirmi yıldır birlikte çalıştınız, inişli çıkışlı bir ilişkiniz oldu. Şimdi Christer ve diğerlerini de düşünmeniz gerek."</p>

  <p>"Micke kesinlikle..."</p>

  <p>"Micke küplere binecek. Kesinlikle. Ama eğer tutup da yaşadığınız yirmi yılı bir kalemde silecekse, bu ona harcadığın zamana değmediği anlamına gelir."</p>

  <p>Erika iç çekti.</p>

  <p>"Hadi toparlan artık. Christer ve yazı işlerindeki diğer elemanları toplantıya çağır. Hemen şimdi."</p>

  <p>&nbsp;</p>

  <p class="p17">Erika Berger iş arkadaşlarını <span class="t15">Millennium</span>'un küçük odasında topladığında, işten biraz erken ayrılmayı düşünen Christer Malm şaşırıp kalmıştı. Henry Cortez ve Lottie Karim de en az Christer kadar şaşkındı. Yardımcı Editör Malin Eriksson, Monica Nilsson ve Pazarlama Şefi Sony Magnusson da öyle.</p>

  <p><span class="t15">Aman Tanr</span><span class="t15">ı</span><span class="t15">m. Mikael'in hiçbir</span> <span class="t15">ş</span><span class="t15">eyden haberi yok</span>, diye düşündü Malm. Kimbilir nasıl karşılayacak?</p>

  <p>Erika Berger sözlerini bitirdiğinde konferans odasına bir mezar sessizliği çökmüştü. Christer Malm başını sallayıp kendine geldikten sonra ayağa kalkıp Erika'yı kucaklayarak yanağından öptü.</p>

  <p>"Kutlarım, Ricky," dedi. "<span class="t15">SMP</span>'nin genel yayın yönetmenliği! Doğrusu bu küçük tekneden sonra sıkı bir adım."</p>

  <p>İçine düştüğü şaşkınlığı üzerinden atan Henry Cortez gayriihtiyari alkışlamaya başladı. Erika ellerini kaldırdı.</p>

  <p>"Yapma lütfen," dedi. "Alkışı hak etmiyorum."</p>

  <p>Sustu, gözlerini yazı işlerinde çalışan küçük grubun üzerinde dolaştırdı.</p>

  <p>"Ben... Şimdiye kadar sizi bilgilendirmediğim için çok üzgünüm. Birkaç hafta önce anlatmak istiyordum ama cinayetlerin yarattığı karmaşanın arasında kaynayıp gitti. Mikael ile Malin deliler gibi çalışıyordu... Yani bir türlü fırsat bulamadım. İşte bu yüzden şimdi damdan düşer gibi açıklamak zorunda kaldım."</p>

  <p>Malin Eriksson yayın yönetmensiz bir derginin ne demek olduğunu ve Erika'nın geride nasıl korkunç bir boşluk bırakacağını bütün açıklığıyla görebiliyordu. Ne olursa olsun ve ne tür problemler baş gösterirse göstersin, Erika, yıkılmaz bir kaya gibiydi, Malin sırtını hep ona dayamıştı. <span class="t15">Eh...</span> <span class="t15">İ</span><span class="t15">sveç'in en büyük gazetesinin onu ba</span><span class="t15">ş</span><span class="t15">tan ç</span><span class="t15">ı</span><span class="t15">karmas</span><span class="t15">ı</span><span class="t15">nda bir tuhafl</span><span class="t15">ı</span><span class="t15">k yok tabii. Ama</span> <span class="t15">ş</span><span class="t15">imdi ne olacak?</span> Erika <span class="t15">Millennium</span>'un can damarıydı.</p>

  <p>"Halletmemiz gereken bazı şeyler var. Bu durumun yazı işlerinde birtakım zorluklara yol açacağının gayet farkındayım. Böyle olsun istemezdim ama oldu işte. Birincisi, <span class="t15">Millennium</span>'u asla yüzüstü bırakmayacağım. Ortaklığım devam edecek ve yönetim kurulu toplantılarına katılacağım. Bununla birlikte tabii ki, yazı işlerine karışmayacağım."</p>

  <p>Christer Malm düşünceli bir ifadeyle başını salladı.</p>

  <p>"İkincisi, 1 Nisan'da işten resmen ayrılacağım. Ama pratikte, bugün benim son iş günüm. Biliyorsunuz gelecek hafta seyahate çıkıyorum, bunu çok önceden planlamıştım. Yönetmek için değil ama devir teslim için birkaç günlüğüne geri döneceğim."</p>

  <p>Bir süre sustuktan sonra devam etti.</p>

  <p>"Gelecek sayı hazır, bilgisayarda. Yapılması gereken birkaç küçük iş kaldı. Bu benim yayın yönetmenliğini yaptığım son sayı. Bundan sonra görevi başka biri devralacak. Bu akşam çalışma masamı toplayacağım."</p>

  <p>Odaya derin bir sessizlik çöktü.</p>

  <p>"Benden sonra genel yayın yönetmenliğine kimin getirileceği, yönetim kurulunda tartışılıp karara bağlanacak. Ama bunu yazı işlerinde siz de tartışmalısınız."</p>

  <p>"Mikael," dedi Christer Malm.</p>

  <p>"Hayır. Kesinlikle Mikael olmaz. Seçebileceğiniz en kötü yayın yönetmeni o olur. Sorumlu yazı işleri müdürlüğü için mükemmel biri. Yayınlanması en imkânsız görünen metinleri bile adam edip yayına hazırlama konusunda kimse eline su dökemez. O bir iş bitirici. Genel yayın yönetmeni inisiyatif üstlenebilmeli. Mikael'de kendi öykülerine gömülme eğilimi var, bazen haftalarca aklı hep başka yerlerde gezinir. Bir şey onu ateşlediğinde kafası mükemmel işler, ama rutin işlerde felaket kötüdür. Bunu hepiniz biliyorsunuz."</p>

  <p>"Zaten sen ve Mikael birbirinizi dengelediğiniz için <span class="t15">Millennium</span> ayakta kaldı ya," diye homurdandı Christer Malm.</p>

  <p>"Yalnızca bu yüzden değil," dedi Erika. "Mikael'in Hedestad'a gidip neredeyse bir yıl boyunca oralarda sürttüğünü hepiniz hatırlıyorsunuzdur. O zaman <span class="t15">Millennium</span> onsuz da pekâlâ yoluna devam etti, şimdi bensiz de devam edecektir."</p>

  <p>"Peki., senin önerin ne?"</p>

  <p>"Benim seçimim sensin, Christer... "</p>

  <p>"Hayatta olmaz," dedi Christer Malm iki elini havaya kaldırarak.</p>

  <p>"...Ama senin kesinlikle hayır diyeceğini bildiğimden, başka bir çözüm buldum. Malin. Bu günden itibaren genel yayın yönetmenliğini vekâleten sen üstleneceksin."</p>

  <p>"Ben mi?"</p>

  <p>"Evet sen. Çok harika bir yardımcı editördün."</p>

  <p>"Ama ben... "</p>

  <p>"Bir dene. Bu akşam çalışma masamı toplayacağım. Pazartesi sabahı benim odama taşınabilirsin. Mayıs sayısı neredeyse hazır; bunun için yeterince yorulduk. Haziranda iki sayı bir arada yayınlanacak, sonra bir ay tatildeyiz. Henry, sen tam gün çalışacak ve Malin'den boşalan yardımcı editörlük görevini üstleneceksin. Daha sonra yeni birilerini işe almanız gerekecek. Buna siz ve yönetim kurulu karar verecek."</p>

  <p>Erika düşünceli bir ifadeyle grubu inceledi.</p>

  <p>"Bir şey daha. Bir günlük gazetede işe başlıyorum. <span class="t15">SMP</span> ile <span class="t15">Millennium</span> pratikte birbirlerine rakip değiller. Ama yine de gelecek sayının içeriğine dair şu an bildiğimden daha fazlasını bilmek istemiyorum. Bundan sonra Malin'le birlikte iş sizin."</p>

  <p>"Şu Salander öyküsünü ne yapacağız?" diye merakla sordu Henry Cortez.</p>

  <p>"Bunu Mikael'le konuşun. Salander hakkında bildiklerimi burada bırakıyorum. <span class="t15">SMP</span>'ye taşımayacağım."</p>

  <p>Erika birden olağanüstü rahatlamıştı.</p>

  <p>"Hepsi bu," diyerek toplantıyı bitirdi. Başka bir açıklama yapmadan kalkıp odasına gitti.</p>

  <p><span class="t15">Millennium</span>'un yazı işleri personeli, bir süre hiç konuşmadan öylece oturdu. Bir saat sonra Malin Eriksson, Erika'nın odasının kapısını çaldı.</p>

  <p>"Bakar mısın?"</p>

  <p>"Evet?"</p>

  <p>"Personel bir şey söylemek istiyor."</p>

  <p>"Ne?"</p>

  <p>"Dışarıda."</p>

  <p>Erika koltuğundan kalkıp kapıya gitti. Salondaki masanın üzerinde pasta ve kahve fincanları vardı.</p>

  <p>"Daha sonra sıkı bir eğlence düzenleyip yeni işini kutlayacağız," dedi Christer Malm. "Ama o zamana kadar kahve ve pastayla idare edelim dedik."</p>

  <p>Erika Berger o gün ilk defa gülümsedi.</p>

  <p>&nbsp;</p>
</body>
</html>
