<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <h2 class="h21"><a id="ncx8082"></a><a id="a67"></a>28. BÖLÜM</h2>

  <p class="p16">15 TEMMUZ, CUMA -16 TEMMUZ, CUMARTESİ</p>

  <p class="p17"><span class="t13">H</span>âkim Jörgen Iversen elindeki kalemi masanın kenarına vurarak, Peter Teleborian salondan çıkarıldıktan sonra baş gösteren mırıltıya son verdi. Arkasından da uzun süre sustu. Davaya nasıl devam edeceği konusunda karar veremediği açıktı. Savcı Ekströrn'e dönerek, "Şu son saatlerde yaşananlar hakkında söyleyeceğiniz bir şey var mı?" dedi.</p>

  <p>Richard Ekström ne diyeceğini bilemiyordu. Ayağa kalktı, önce Iversen'e sonra Torsten Edklinth'e baktı. Başını Lisbeth Salander'e çevirdiğinde acımasız gözleriyle karşılaştı. Ekström kavganın kaybedildiğini anlamıştı. Gözü Mikael Blomkvist'e takıldığında <span class="t15">Millennium</span>'un diline dolanacağını anlayarak ürperdi...Bu felaket demekti.</p>

  <p>Hâlâ ne olduğunu anlayamamıştı. Bu davanın açılmasını talep ederken, bu olay hakkında her şeyi bildiğine inanıyordu.</p>

  <p>Georg Nyström'le yaptığı samimi toplantılardan sonra, ülke güvenliğini ilgilendiren hassas bir dava olduğuna ikna olmuştu. 1991 yılında tutulan Salander raporunun Blomkvist tarafından çarpıtıldığı kesin bir dille söylenmişti. Gereksindiği her türlü gizli bilgiye ulaşabilmişti. Yüzlerce soru sormuş ve hepsine cevap almıştı. Şu ülke güvenliği iddiaları bir palavramıydı? Edklinth'in söylediğine göre Nyström de tutuklanmıştı. Peter Teleborian'a güvenmişti, o... o kadar uzman, o kadar yetkin, o kadar ikna ediciydi ki.</p>

  <p><span class="t15">Tanr</span><span class="t15">ı</span><span class="t15">m nas</span><span class="t15">ı</span><span class="t15">l bir belaya bula</span><span class="t15">ş</span><span class="t15">t</span><span class="t15">ı</span><span class="t15">m?</span></p>

  <p>Sakalını sıvazladı, boğazını temizledi, yavaş hareketlerle gözlüğünü çıkardı.</p>

  <p><span class="t15">Bu beladan nas</span><span class="t15">ı</span><span class="t15">l kurtulaca</span><span class="t15">ğı</span><span class="t15">m?</span></p>

  <p>"Üzgünüm, ama Sanırım bu davanın önemli bölümleri hakkında yanlış bilgilendirilmişim."</p>

  <p>Bir süre polisi suçlamayı düşündü, ama Bublanski'yle göz göze gelince bundan vazgeçti. Bublanski onu asla desteklemezdi. Üstelik yanlış bir adım atarsa, hemen bir basın toplantısı düzenleyip onu yerin dibine batırırdı.</p>

  <p>Ekström, Salander'in bakışlarıyla karşılaştı, bu bakışlarda sabırlı bir merak ve intikam isteği vardı.</p>

  <p><span class="t15">Uzla</span><span class="t15">ş</span><span class="t15">ma yok.</span></p>

  <p>Onu hâlâ Stallarholmen'de yaptıklarından dolayı suçlayabilirdi. Hatta Gosseberga'da babasını öldürmeye çalıştığı için ceza almasını sağlayabilirdi, ama bunun için Teleborian'ın araştırması üzerine inşa ettiği stratejisini bütünüyle değiştirmesi gerekirdi. Teleborian'ın, Lisbeth'in psikopat olduğuna dair bütün iddiaları çökmüştü. Aksine, bütün bunlar Salander'in, yakalandığı günden 1991'e kadar geçen sürede olduğunu iddia ettiği her şeyi doğruluyordu. Şu gayri mümeyyiz kararı da artık varlığını sürdüremezdi...</p>

  <p><span class="t15">Bir de o lanet film...</span></p>

  <p>Birden tuhaf bir duyguya kapıldı.</p>

  <p><span class="t15">Tanr</span><span class="t15">ı</span><span class="t15">m! Bu k</span><span class="t15">ı</span><span class="t15">z masum!</span></p>

  <p>"Sayın Hâkim...Neler olduğunu bilemiyorum, ama Sanırım artık elimdeki belgelere güvenemem."</p>

  <p>"Aha," dedi Iversen kuru bir sesle.</p>

  <p>"Bu nedenle, mahkemeye ara verilmesini ya da neler olduğunu araştırmam için mahkemenin ertelenmesini istiyorum."</p>

  <p>"Bayan Giannini," dedi Iversen.</p>

  <p>"Ben müvekkilimin beraatını ve derhâl serbest bırakılmasını istiyorum. Ayrıca mahkemenin Bayan Salander hakkında verilen gayri mümeyyiz kararının kaldırılması için karar almasını da talep ediyorum. Ayrıca şimdiye kadar ona karşı yapılan hukuki haksızlıklar nedeniyle tazminat da almalı."</p>

  <p>Lisbeth Salander bakışlarını Hâkim Iversen'e çevirdi.</p>

  <p><span class="t15">Uzla</span><span class="t15">ş</span><span class="t15">ma yok.</span></p>

  <p>Iversen, Lisbeth Salander'in otobiyografisine şöyle bir göz attıktan sonra bakışlarını Ekström'e çevirdi.</p>

  <p>"Neler döndüğünün araştırılmasını ben de istiyorum," dedi, "ama korkarım ki siz bu iş için uygun birisi değilsiniz."</p>

  <p>Bir süre düşündü.</p>

  <p>"Onca yıllık meslek hayatım boyunca, böyle bir durumla karşılaştığımı hatırlamıyorum. Hukuki bir açmazın içine düştüğümü itiraf etmeliyim. Daha önce bir savcının baş tanığının mahkeme salonunda tutuklandığına hiç şahit olmadım. Bir savcının kesin diye öne sürdüğü belgelerin çoğunun sahte olduğuna da. Dürüst konuşmak gerekirse savcının iddialarından geriye ne kalıyor bilemiyorum."</p>

  <p>Holger Palmgren konuşmaya hazırlandı.</p>

  <p>"Buyurun?" dedi Iversen.</p>

  <p>"Savunmanın bir temsilcisi olarak, duygularınızı paylaşıyorum. İnsan bazen bir adım gerileyip sağduyuyu biçimsel kuralların üzerine çıkartmayı bilmeli. Hâkim olarak sizin, İsveç'in bütün kurumlarını sarsacak bir olayın çok küçük bir bölümüne şahit olduğunuzu söylemeliyim. SÄPO'nun içinden birçok polis tutuklandı. Bunların çoğu cinayet ve daha birçok suçtan yargılanacak. Dolayısıyla tam bir resme ulaşmak, oldukça uzun zaman alacak."</p>

  <p>"Sanırım bu mahkemeye bir süre ara vermeliyim."</p>

  <p>"Eğer mazur görürseniz, bunun talihsiz bir karar olacağını söylerim."</p>

  <p>"Sizi dinliyorum."</p>

  <p>Palmgren şimdi sözcükleri şekillendirmekte zorlanıyordu, ama yavaş yavaş konuşmaya devam etti.</p>

  <p>"Lisbeth Salander suçsuz. Ekström'ün hayal ürünü diyerek nefretle reddettiği otobiyografisi, satırı satırına doğru. Bunların hepsi ispat edilebilir. Skandal sayılacak bir hukuksuzluğa maruz kaldı. Mahkeme olarak biz, ya biçimsel kurallara bağlı kalır, onu özgürlüğüne kavuşturmadan bu mahkemeyi sürdürürüz ya da onu özgür bırakır, yeni bir soruşturmanın yapılmasını sağlarız. Zaten şu anda başsavcılık böyle bir soruşturmayı sürdürüyor."</p>

  <p>"Ne dediğinizi anladım."</p>

  <p>"Hâkim olarak bir seçim yapabilirsiniz. Bu durumda en akıllıca davranış savcının mahkemeye sunduğu iddianameyi reddetmek ve onu ev ödevini yeniden yapmaya davet etmek."</p>

  <p>Iversen düşünceli bir ifadeyle Ekström'e baktı.</p>

  <p>"Adil olan tek şey müvekkilimin hemen serbest bırakılmasıdır. Ayrıca bir özrü hak ediyor. Ama ona karşı yapılan bütün haksızlıkların düzeltilmesi, diğer soruşturmaların seyrine bağlı olarak zaman alabilir."</p>

  <p>"Çıkış noktanızı anlıyorum, Avukat Palmgren. Ama müvekkilinizi beraat ettirmeden önce, şu olayın bütününe vakıf olmak istiyorum. Bu da biraz zaman alır..."</p>

  <p>Tereddüt içinde kalmıştı.</p>

  <p>"Eğer mahkemeyi pazartesi gününe kadar erteler ve sizin isteklerinizle benimkiler arasında bir orta yol olarak, müvekkilinizin o güne kadar tutuklu kalması için bir neden olmadığını söylersem -bu onun mahkum edilmeyeceği, anlamına gelir- müvekkilinizin oturumlar başladığında burada bulunmasını garanti edebilir misiniz?"</p>

  <p>"Elbette," dedi Holger Palmgren aceleyle.</p>

  <p>"Hayır," dedi Lisbeth Salander keskin bir sesle. Bütün gözler ona çevrildi.</p>

  <p>"Ne demek istiyorsun?" dedi Hâkim Iversen.</p>

  <p>"Sen beni bırakır bırakmaz, buradan hemen uzaklaşırım. Bu mahkemeye artık bir dakika bile harcamayı düşünmüyorum."</p>

  <p>Iversen şaşkın gözlerle Lisbeth Salander'e baktı.</p>

  <p>"Yani mahkemeye gelmeyi ret mi ediyorsunuz?"</p>

  <p>"Kesinlikle. Eğer bana soracağın bir şey varsa tutukluluğumu kaldırma. Beni bıraktığın anda bu öykü benim, için kapanmış demektir. Yani ne sen, ne Ekström, ne de herhangi bir polis bir şey sormak için beni bulamaz."</p>

  <p>Hâkim Iversen iç çekti. Holger Palmgren şaşırıp kalmıştı.</p>

  <p>"Müvekkilime katılıyorum," dedi Annika Giannini. "Devlet ve makamlar ona karşı suç işledi, tersi değil. Bu kapıdan özgür bir şekilde çıkmaya ve artık bu öyküyü arkasında bırakmaya hakkı var."</p>

  <p><span class="t15">Uzla</span><span class="t15">ş</span><span class="t15">ma yok!</span></p>

  <p>Iversen kol saatine baktı.</p>

  <p>"Saat üçü geçiyor, yani beni müvekkilinizi tutuklu bırakmaya zorluyorsun."</p>

  <p>"Eğer kararınız buysa kabul ediyoruz. Ben Lisbeth Salander'in avukatı olarak Savcı Ekström'ün yönelttiği bütün suçlardan beraatini talep ediyorum. Müvekkilimi kayıtsız koşulsuz ve hemen serbest bırakmanızı istiyorum. Ayrıca hakkında verilen gayri mümeyyiz kararının kaldırılmasını ve bütün yasal haklarının iade edilmesini istiyorum."</p>

  <p>"Gayri mümeyyiz kararının kaldırılması, uzun zaman alır. Bunun için uzman raporu gerekir. Buna kendi başıma karar veremem."</p>

  <p>"Hayır," dedi Annika Giannini, "bunu kabul etmiyoruz."</p>

  <p>"Nasıl yani?"</p>

  <p>"Lisbeth Salander, her İsveç vatandaşı gibi yasal haklarına kavuşmalı. Ona karşı suç işlendi. Düzmece belgelere dayanılarak gayri mümeyyiz ilan edildi. Sahte belge kanıt olamaz. Vasinin bakımına bırakılmasının da hiçbir hukuki dayanağı yok. Bu nedenle bu iki karar koşulsuz kaldırılmalı. Müvekkilimin psikolojik muayeneye tabi tutulması için hiçbir neden yok. Bir suça maruz kalan hiç kimse deli olmadığını ispatlamak zorunda değil."</p>

  <p>Iversen bir süre durumu tarttı.</p>

  <p>"Bayan Giannini," dedi, "çok özel bir durumla karşı karşıyayız. Biraz bacaklarımızı uzatıp kendimizi toparlayabilmek için mahkemeye on beş dakika ara veriyorum. Eğer müvekkiliniz suçsuzsa onu bir gece bile cezaevinde tutmam. Yani bir karar verene kadar buradayız."</p>

  <p>"Tamam," dedi Annika Giannini.</p>

  <p>&nbsp;</p>

  <p class="p17"><span class="t13">M</span>ikael Blomkvist, kız kardeşini yanağından öptü.</p>

  <p>"Nasıl geçti?"</p>

  <p>"Mikael, Teleborian'a karşı müthiştim. Onu yerle bir ettim."</p>

  <p>"Senin bu mahkemede yenilmez olacağını söylemiştim. Her şeyden önce bu dava, ajanlar, devlet içerisindeki illegal yapılanmalarla değil, kadınlara karşı uygulanan şiddet ve bu şiddeti uygulayan erkeklerle ilgiliydi. Benim gördüğüm kadarıyla harikaydın. Onu bırakacaklar değil mi?"</p>

  <p>"Evet, artık hiçbir kuşkum yok."</p>

  <p>On beş dakikalık aradan sonra mahkeme başkanı Iversen oturumu açtı.</p>

  <p>"Şu öyküyü, lütfedip baştan sona bir daha anlatır mısınız? Neler olduğunu tam olarak bilmek istiyorum."</p>

  <p>"Memnuniyetle," dedi Annika Giannini. "SÄPO'nun içinden, kendilerine Servis adını veren bir grup, 1970'li yılların ortasında İsveç'e iltica eden eski bir Sovyet ajanını koruma altına aldı. Bu öykünün tamamı bugün çıkan Millenmum dergisinde yayınlandı. Tahminimce, akşam haberlerinin baş konusu da bu olacak... "</p>

  <p>&nbsp;</p>

  <p class="p17"><span class="t13">A</span>kşam altı civarında, Hâkim Iversen, Lisbeth Salander'in tutukluluğunun ve hakkındaki gayri mümeyyiz kararının kaldırılmasına karar verdi.</p>

  <p>Bu kararın tek bir koşulu vardı; Lisbeth Salander, Zalachenko olayıyla ilgili bilgilerini bir sorguda anlatacaktı. Lisbeth önce bunu kesinlikle reddetti. Bu bir sürü tartışmaya neden olduktan sonra, sesini yükselten Hâkim Iversen, Lisbeth Salander'e doğru eğilip kaşlarını çatarak, "Bayan Salander," dedi, "hakkınızdaki gayri mümeyyiz kararını kaldırdığımda diğer herkes gibi vatandaşlık haklarına sahip olacaksınız. Bu aynı zamanda birtakım yükümlülüklerinizin olacağı anlamına da gelir. Dolayısıyla mali durumunuzu yönetmek, vergi ödemek, yasalara saygı göstermek ve işlenen ağır bir suç hakkında polis soruşturmasına yardımcı olmak zorundasınız. Yani herhangi bir vatandaş gibi sorguya çağrılacak, bildiklerinizi soruşturma ekibine anlatacaksınız."</p>

  <p>Hâkimin mantığı Lisbeth'e çok ters gelmedi.Alt dudağını sarkıttı, hoşnutsuzluğunu belli etti, ama daha fazla direnmedi.</p>

  <p>"Polisler tanık olarak ifadenizi aldıktan sonra, soruşturmayı yürüten ekibin başkanı -bu durumda başsavcı- sizi açılacak mahkemeye çağırıp çağırmama konusunda karar verecek, siz de her İsveç vatandaşı gibi bu kararı reddetme hakkına sahipsiniz. Nasıl davranacağınız beni ilgilendirmez, ama başka bir şansınız yok. Eğer bunu reddederseniz tıpkı diğer İsveç vatandaşları gibi yasalara karşı gelmek ve iftiradan ceza alırsınız, hiç kimseye ayrıcalık yok."</p>

  <p>Lisbeth Salander'in yüzü iyice bulutlandı.</p>

  <p>"Ne diyorsunuz?" dedi Iversen.</p>

  <p>Bir dakikalık düşünme süresinden sonra, Lisbeth başını salladı.</p>

  <p><span class="t15">Tamam, bir parça uzla</span><span class="t15">ş</span><span class="t15">ma.</span></p>

  <p>O akşam Zalachenko olayı bir kez daha gözden geçirilirken, Annika Giannini, Savcı Ekström'e karşı ağır bir saldırıya geçti. Ekström her şeyin Annika Giannini'nin anlattığı gibi olduğunu kabullenmek zorunda kaldı. Ön hazırlık soruşturmasında Georg Nyström ile Peter Teleborian'dan destek almıştı, ama hiçbir komploya katılmamıştı. Servis'in ona verdiği bilgilere inanmıştı. Olayların kapsamını anladıktan sonra Lisbeth Salander'e karşı hazırladığı iddianameyi geri çekti. Bu, birtakım bürokratik formalitelerden kurtulmak anlamına geliyordu. Bu karar Iversen'i rahatlatmıştı.</p>

  <p>Holger Palmgren yıllar sonra ilk defa katıldığı mahkemede çok yorulmuştu, tekrar hastanedeki yatağına dönmek zorunda kaldı. Ona Milton Security'den bir güvenlik görevlisi eşlik edecekti. Salondan ayrılmadan önce, bir elini Lisbeth Salander'in omzuna koydu. Uzun süre birbirlerine baktıktan sonra, Lisbeth hafifçe gülümsedi.</p>

  <p>&nbsp;</p>

  <p class="p17"><span class="t13">S</span>aat yedide Mikael Biomkvist'i arayan Annika Giannini, Lisbeth Salander'in bütün suçlamalardan aklandığını ama bir sorgu için birkaç saat daha Emniyet Müdürlüğü'nde kalacağını bildirdi.</p>

  <p>Bu haber geldiğinde <span class="t15">Millennium</span>'un bütün çalışanları dergideydi. Dergi dağıtıma girdikten sonra, telefonları hiç susmamıştı. Öğleden sonra <span class="t15">TV4</span>, Zalachenko ve Servis hakkında ekstra yayınlar yapmaya başlamıştı. Medyanın bayramıydı.</p>

  <p>Yere oturan Blomkvist iki parmağını ağzına götürüp kısa bir ıslık çaldı.</p>

  <p>"Şimdi Lisbeth Salander'in bütün, suçlamalardan aklandığı haberini aldım."</p>

  <p>Bir alkış koptu, daha sonra da herkes sanki hiçbir şey olmamış gibi işlerinin başlarına dönerek telefonları cevaplamaya başladılar.</p>

  <p>Mikael'in gözü televizyondaydı, <span class="t15">TV4</span> 'ün haberleri yeni başlamıştı. Haberlerin anonsunda Jonas Sandberg'in Mikael'in dairesine kokain yerleştirirken alınmış görüntülerinden bir parça vardı.</p>

  <p><span class="t15">İ</span><span class="t15">ş</span><span class="t15">te bir SÄPO üyesi,</span> Millennium <span class="t15">dergisinden Mikael Blomkvist'in evine kokain yerle</span><span class="t15">ş</span><span class="t15">tiriyor.</span></p>

  <p>Daha sonra haberler başladı.</p>

  <p><span class="t15">Bugün ondan fazla SÄPO çal</span><span class="t15">ı</span><span class="t15">ş</span><span class="t15">an</span><span class="t15">ı</span><span class="t15">, cinayet dâhil bir dizi suç i</span><span class="t15">ş</span><span class="t15">ledikleri iddias</span><span class="t15">ı</span><span class="t15">yla tutukland</span><span class="t15">ı</span><span class="t15">klar</span><span class="t15">ı</span><span class="t15">ndan, haber saatimizi uzataca</span><span class="t15">ğı</span><span class="t15">z.</span></p>

  <p>Mikael Blomkvist, stüdyoda kendisiyle yapılan röportaja gelindiğinde televizyonu kapattı. Ne dediğini zaten biliyordu. Bakışlarını Dag Svensson <span class="t15">Millennium</span>'a geldiğinde ona verdikleri yazı masasına çevirdi. Masada Dag'a ait hiçbir iz kalmamış, üzeri hiç kimsenin ayırmaya vakit bulamadığı kâğıt ve gazetelerle dolmuştu.</p>

  <p>Mikael için Zalachenko olayı bu masada başlamıştı. Dag Svensson'un bugünleri görmesini çok isterdi. Onun yazdığı kitapla, Servis hakkında yazılmış kitap yan yana duruyordu.</p>

  <p><span class="t15">Bu çok ho</span><span class="t15">ş</span><span class="t15">una giderdi, Dag.</span></p>

  <p>Canı konuşmak istemediğinden, odasında çalan telefonu duymazlıktan geldi. Erika Berger'in odasına girip pencerenin yanındaki rahat koltuğa çöktü. Erika telefonla konuşuyordu. Mikael etrafına bakındı, Erika döneli bir ay olmuştu. Ama nisan ayında buradan ayrılırken yanına aldığı kişisel eşyalarını taşımaya vakit bulamadığından, kitaplıklar hâlâ boştu. Duvarlara eski tablolar asılmamıştı.</p>

  <p>"Kendini nasıl hissediyorsun?" dedi telefonu kapatan Erika.</p>

  <p>"Sanırım mutluyum."</p>

  <p>Erika bir kahkaha attı.</p>

  <p>"<span class="t15">Servis</span> kitabı patladı. Bütün gazeteler peşinde, saat dokuzda bir röportaj için <span class="t15">Aktuellt</span>'e gitmek ister misin?"</p>

  <p>"Uff."</p>

  <p>"Ben de öyle düşünmüştüm."</p>

  <p>"Bu konu daha birkaç ay konuşulur, aceleye gerek yok."</p>

  <p>Erika başını salladı.</p>

  <p>"Bu akşam ne yapacaksın?"</p>

  <p>"Bilemiyorum."</p>

  <p>Mikael alt dudağını ısırdı.</p>

  <p>"Erika... Ben."</p>

  <p>"Figuerola," diyen Erika gülümsedi. "Ciddi mi?"</p>

  <p>"Bilemiyorum."</p>

  <p>"Kız sana çok âşık."</p>

  <p>"Sanırım ben de ona âşığım."</p>

  <p>"Bundan emin olana kadar senden uzak duracağım."</p>

  <p>Mikael başını salladı.</p>

  <p>"Yani belki," dedi Erika.</p>

  <p>&nbsp;</p>

  <p class="p17"><span class="t13">S</span>aat sekizde Dragan Armansky ile Susanne Linder, <span class="t15">Millennium</span>'un kapısını çaldılar. Bu durumu şampanyayla kutlamak gerektiğini düşünerek yanlarına bir kasa şampanya almışlardı. Dragan Armansky, Mikael'in odasına otururken, Susanne Linder'i kucaklayan Erika Berger ona büroyu gezdirdi.</p>

  <p>Şampanya içtiler ve uzun süre konuşmadan oturdular. Sessizliği Armansky bozdu.</p>

  <p>"Biliyor musun, Blomkvist? İlk buluştuğumuzda, yalan yok, senden hoşlanmamıştım."</p>

  <p>"Bak sen!"</p>

  <p>"Lisbeth Salander'i araştırmacı olarak işe aldığında sözleşme imzalamaya gelmiştin."</p>

  <p>"Hatırlıyorum."</p>

  <p>"Sanırım seni kıskanmıştım. Onu birkaç saattir tanımana rağmen birlikte gülüyordunuz. Yıllarca Lisbeth'in arkadaşı olmaya çalışmış, ama gülümsetmeyi bile başaramamıştım."</p>

  <p>"Eh... Benim de çok başarılı olduğum söylenemez."</p>

  <p>Yine bir sessizlik çöktü.</p>

  <p>"Artık her şeyin geride kalması çok güzel," dedi Armansky.</p>

  <p>"Hem de nasıl!" dedi Mikael.</p>

  <p>&nbsp;</p>

  <p class="p17"><span class="t13">L</span>isbeth Salander'in tanık olarak ifadesini Cinayet Masası Komiseri Jan Bublanski'yle Sonja Modig aldı. Uzun ve yorucu bir çalışma gününden sonra evlerine gitmişler, gider gitmez de tekrar Emniyet Müdürlüğü'ne dönmek zorunda kalmışlardı.</p>

  <p>Salander'in yanında avukatı Giannini de vardı, ama onun müdahalesine gerek duyulan bir durum olmadı. Lisbeth Salander, bütün soruları açık bir dille yanıtladı.</p>

  <p>Yanızca iki konuda yalan söyledi. Birincisi Stallarholmen'de yaşanan olaylara ilişkindi. Karl Magnus Lundin'in, Lisbeth'in elektrik tabancasıyla etkisiz hâle getirmeye çalıştığı Sonny Nieminen tarafından kazayla vurulduğunu inatla savundu. Elektrik tabancasını nereden aldığı sorulduğunda, Magge Lundin'inkine el koyduğunu söyledi.</p>

  <p>Bublanski'yle Modig bu cevap karşısında şaşkınlıklarını gizlemediler, ama Lisbeth'in verdiği ifadeyi yalanlayacak ne bir kanıt ne de tanık vardı. Büyük ihtimalle, Sonny Nieminen bu ifadeye itiraz edebilirdi, ama o bu olayla ilgili konuşmayı reddediyordu. Aslına bakılırsa elektrik tabancasıyla devre dışı bırakıldıktan sonra neler olduğunu tam olarak hatırlamıyordu.</p>

  <p>Lisbeth Salander'in ikinci yalanı, Gosseberga'ya gidiş nedeni üzerineydi. Lisbeth oraya, polise teslim olsun diye babasını ikna etmeye gittiğini iddia ediyordu.</p>

  <p>Yani Lisbeth Salander bütünüyle suçsuzdu.</p>

  <p>Onun doğru ya da yalan söylediğine kimse karar veremezdi. Annika Giannini'nin de bu konuda bir bilgisi yoktu.</p>

  <p>Lisbeth Salander'in Gosseberga'ya babasıyla hesaplaşmaya gittiğini bilen tek kişi Mikael Blomkvist'ti. O da mahkeme başladıktan kısa bir süre sonra salondan dışarı çıkarılmıştı. Lisbeth Salander'in Sahlgrenska Hastanesindeki bir odadan geceleri internet aracılığıyla Mikael Blomkvist'le yazıştığını hiç kimse bilmiyordu.</p>

  <p>&nbsp;</p>

  <p class="p17"><span class="t13">B</span>asın Lisbeth Salander'in cezaevinden serbest bırakılmasını kaçırmıştı. Çünkü o saatlerde, Emniyet Müdürlüğü binasını kuşatmışlardı. <span class="t15">Millennium</span> yayınlandıktan ve SÄPO'dan bazı polisler, SÄPO'da çalışan başka polisler tarafından gözaltına alındıktan sonra ortaya çıkan karmaşada, basın zaten yeterince doymuştu.</p>

  <p>Öyküyü bütünüyle bilen tek muhabir <span class="t15">TV4</span> 'ün kadın muhabiriydi. Onun saatlerce süren haberi, birkaç ay sonra yılın en iyi televizyon haberi ödülünü alıp haber klasikleri arasına katılacaktı.</p>

  <p>Sonja Modig, Lisbeth Salander ve Annika Giannini'yi Emniyet Müdürlüğü'nün garajına indirip arabasıyla Giannini'nin avukatlık bürosuna götürdü. Giannini orada Lisbeth'le birlikte kendi arabasına bindi. Sonja Modig'in arabası gözden kaybolana kadar bekledikten sonra, motoru çalıştırarak Södermalm'e doğru yola çıktı.</p>

  <p>Parlamento binasının önünden geçerlerken Lisbeth'e dönüp, "Nereye?" dedi.</p>

  <p>Lisbeth bir süre düşündü.</p>

  <p>"Lundagatan'da bir yerde bırakabilirsin."</p>

  <p>"Miriam Wu orada değil."</p>

  <p>Lisbeth göz ucuyla Annika'ya baktı.</p>

  <p>"Hastaneden çıktıktan kısa bir süre sonra Fransa'ya gitti. Eğer ilişki kurmak istiyorsan, ailesinin yanında kalıyor."</p>

  <p>"Bunu daha önce niçin anlatmadın?"</p>

  <p>"Hiç sormadın ki."</p>

  <p>"Hımm."</p>

  <p>"Biraz uzaklaşmaya ihtiyacı vardı. Mikael ihtiyacın olur diye bu sabah bunları bana verdi."</p>

  <p>Lisbeth, Annika'nın uzattığı anahtar demetini hiçbir şey demeden aldı.</p>

  <p>"Teşekkürler. O zaman beni Folkungagatan civarında bir yerde bırakabilir misin?"</p>

  <p>"Nerede oturduğunu bana bile söylemek istemiyorsun, değil mi?"</p>

  <p>"Belki daha sonra, şimdi başımı dinlemek istiyorum."</p>

  <p>"Tamam."</p>

  <p>Annika Emniyet Müdürlüğü'nden ayrıldıktan sonra telefonunu açmıştı, Slussen'den geçerlerken çalmaya başlayan telefona bir göz attı.</p>

  <p>"Mikael," dedi. "Son birkaç saattir dakikada bir aradı."</p>

  <p>"Onunla konuşmak istemiyorum."</p>

  <p>"İyi. Sana özel bir soru sorabilir miyim?"</p>

  <p>"Evet."</p>

  <p>"Mikael... ondan bu kadar nefret etmene neden olacak ne yaptı? Demek istediğim, eğer o olmasaydı, büyük ihtimalle bu akşam kliniğe kapatılacaktın."</p>

  <p>"Mikael'den nefret etmiyorum. Bana bir şey yapmadı. Yalnızca şimdi onunla karşılaşmak istemiyorum."</p>

  <p>Annika müvekkiline baktı.</p>

  <p>"İlişkilerine karışmak istemem, ama ona âşık oldun, öyle değil mi?"</p>

  <p>Lisbeth cevap vermeden başını çevirip dışarı bakmaya başladı.</p>

  <p>"Benim kardeşim ilişkiler söz konusu olduğunda çok sorumsuz. Düzüşmekten başka bir şey düşünmez ve onu geçici bir ilişki olarak görmeyen kadınların duygularını anlayamaz."</p>

  <p>Lisbeth, Annika'yla göz göze geldi.</p>

  <p>"Seninle Mikael'i tartışmak istemiyorum."</p>

  <p>"Tamam," dedi Annika.</p>

  <p>Erstagatan'a geldiklerinde arabayı kenara çekip durdu.</p>

  <p>"Burası iyi mi?"</p>

  <p>"Evet."</p>

  <p>Lisbeth kapıyı açmak için herhangi bir girişimde bulunmadı. Bir süre sonra Annika motoru kapattı.</p>

  <p>"Şimdi ne olacak?" diye sordu Lisbeth.</p>

  <p>"Bugünden itibaren artık bir vasiye bağlı değilsin. İstediğini yapabilirsin. Mahkemeyi kazandık ama hâlâ birtakım bürokratik işlemler var. Sosyal İşler Müdürlüğü kendi içinde sorumluluk araştırması yapacaktır. Ayrıca tazminat falan gibi sorunlar da var. Birtakım suçlarla ilgili soruşturma da sürecektir."</p>

  <p>"Ben tazminat değil, beni rahat bırakmalarını istiyorum."</p>

  <p>"Anlıyorum, ama senin ne istediğinin pek bir önemi yok. Bu süreç senin dışında işler. Sana seni temsil edecek bir avukat bulmanı öneririm."</p>

  <p>"Benim avukatlığımı bırakacak mısın?"</p>

  <p>Annika gözlerini ovdu. Yorucu bir günden sonra içinin boşaldığını hissediyordu. Eve gitmek, duş almak ve kocasının sırtına masaj yapmasını istiyordu.</p>

  <p>"Bilemiyorum. Bana güvenmiyorsun. Ben de sana güvenmiyorum. Bir önerim, sorum ya da tartışmak istediğim bir şey olduğunda yalnızca öfkeli bir sessizlikle karşılaşacağım bir sürecin parçası olmak istemiyorum."</p>

  <p>Lisbeth uzun süre bir şey söylemedi.</p>

  <p>"Ben... Ben ilişkiler konusunda iyi değilim, ama sana güveniyorum."</p>

  <p>Bu sözler ağzından neredeyse bir özür gibi çıkmıştı.</p>

  <p>"İyi. İlişkilerde çok kötü olman beni igilendirmez. Ama seni temsil edersem, işte o zaman benim sorunum olur."</p>

  <p>Sessizlik.</p>

  <p>"Avukatın olarak kalmamı istiyor musun?"</p>

  <p>Lisbeth başını salladı. Annika iç çekti.</p>

  <p>"Fiskargatan 9 numarada oturuyorum. Mosebacke Meydanı'nın üzerinde. Beni oraya bırakabilir misin?"</p>

  <p>Müvekkiline göz ucuyla bakan Annika motoru çalıştırdı. Lisbeth ona yolu tarif etti, oturduğu Binanın biraz uzağında durdular.</p>

  <p>"Tamam," dedi Anrıika, "bir deneyelim. Benim koşullarım şunlar: Eğer seni temsil edeceksem, sorduğum sorulara cevap vereceksin. Benden nasıl davranmamı istediğini açık şekilde ifade edeceksin. Eğer kaçınılmaz olduğuna inanırsam seni arayıp bir polis, savcı ya da soruşturma ekibinden herhangi biriyle buluşmanı isteyebilirim. O zaman anlaştığımız yerde ve anlaştığımız saatte yaygara yapmadan bulunmalısın. Bununla yaşayabilir misin?"</p>

  <p>"Tamam."</p>

  <p>"Eğer cızırdamaya başlarsan, anlaşmamız bozulur. Anladın mı?"</p>

  <p>Lisbeth başını salladı.</p>

  <p>"Bir şey daha, kardeşimle senin aranda yaşanacak bir drama karışmak istemem, eğer onunla bir sorunun olursa kendin çözeceksin. Ama o senin düşmanın değil."</p>

  <p>"Biliyorum, bunu çözeceğim. Ama zamana ihtiyacım var."</p>

  <p>"Ne yapmayı düşünüyorsun?"</p>

  <p>"Bilemiyorum, bana e-postayla ulaşabilirsin, mümkün olan en kısa zamanda cevaplayacağıma söz veriyorum. Ama e-postalarımı belki her gün kontrol etmem... "</p>

  <p>"Sırf bir avukatın oldu diye köleye dönüşmüş değilsin. Tamam, şimdilik bu kadarı yeterli. Şimdi arabamdan defol. Yorgunluktan ölüyorum, eve gidip uyuyacağım."</p>

  <p>Lisbeth arabanın kapısını açıp dışarı çıktı, kapıyı kapatmadan önce bir süre durdu. Sanki bir şeyler söylemek istiyor da uygun söz bulamıyordu. Bir an Annika onun çok kırılgan göründüğünü düşündü.</p>

  <p>"Tamam," dedi Annika, "hadi evine git de yat ve bir süre kimseyle dalaşma."</p>

  <p>Lisbeth Salander kaldırımda durup Annika Giannini'nin arabası köşede kaybolana kadar ardından baktı.</p>

  <p>"Teşekkürler," dedi kendi kendine.</p>

  <p>&nbsp;</p>
</body>
</html>
