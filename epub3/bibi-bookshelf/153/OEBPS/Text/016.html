<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p><span class="t14">&nbsp;</span></p>

  <h2 class="h21"><a id="ncx2365"></a><a id="a47"></a>9. BÖLÜM</h2>

  <p class="p16">4 MAYIS, ÇARŞAMBA</p>

  <p>Erika Berger, genel yayın yönetmeni olarak <span class="t15">SMP</span>'de işe başladıktan üç gün sonra, yerini alacağı Håkan Morander iş yerinde, öğle üzeri öldü. Erika, yayın yönetmeni yardımcısı Peter Fredriksson'la birlikle, spor sayfası bölümü çalışanlarıyla tanışma toplantısı yaparken, Morander öğlene kadar cam kafesinde oturmuştu. 45 yaşındaki Fredriksson, <span class="t15">SMP</span>'de yeni sayılırdı, yalnızca dört yıldır çalışıyordu. Sessiz, yetenekli ve anlaşması kolay bir insandı. Erika yönetimi ele aldıktan sonra ona güvenebileceğini biliyordu. Zamanının büyük bir bölümünü personeli inceleyip kimlere güvenebileceğini belirlemeye vermişti. Hemen kendi kadrosunu kuracaktı. Fredriksson, kesinlikle bunlardan biriydi. Haber masasına yürürlerken Morander'in odasından çıkmaya çalıştığını görmüşlerdi.</p>

  <p>Şaşkın bir hâli vardı.</p>

  <p>Öne doğru eğilmiş, yere düşmeden önce bir koltuğun arkalığına tutunmaya çalışmışü.</p>

  <p>Ambulans geldiğinde çoktan ölmüştü.</p>

  <p>Yazı işlerinde büyük bir şaşkınlık yaşanıyordu. Saat iki civarında gazeteye gelen Yönetim Kurulu Başkanı Borgsjö, çalışanlarla kısa bir arana toplantısı düzenledi. Morander'in on beş yılını nasıl gazeteye adadığını ve nasıl örnek bir yönetici olduğunu anlattıktan sonra, çalışanları bir dakikalık saygı duruşuna davet etti. Saygı duruşundan sonra, nasıl devam edeceğini bilemeden etrafına baktı.</p>

  <p>Bir insanın iş yerinde ölmesi olağan bir şey değildi, hatta çok sıra dışı bir şeydi. Genellikle ölüm, insanları iş yerinin dışında yakalardı. Emekliye ayrılarak ya da hastaneye yatarak ortadan kaybolurlar ve bir gün yemekhanede ölüm haberleri yayılırdı. <span class="t15">Duydun mu, geçen cuma Karlsson ölmü</span><span class="t15">ş</span><span class="t15">. Evet ya, kalpten gitmi</span><span class="t15">ş</span>. Sendika cenazeye çelenk gönderirdi. İş yerinde, çalışanların gözlerinin önünde ölmek bambaşka bir şeydi. Erika, yazı işlerinde şok yaşandığını görebiliyordu. <span class="t15">SMP</span> yöneticisiz kalmıştı. Birden personelin göz ucuyla kendisine baktığını fark etti. Belirsiz kart.</p>

  <p>Ne söyleyeceğini bilemiyordu. Öksürerek boğazını temizleyip yarım adım öne çıkarak tok, kararlı bir sesle konuşmaya başladı.</p>

  <p>"Håkan Morander'i Yalnızca üç gündür tanıyordum. Çok kısa bir zaman, ama yaşadığım bu kısa zamanda onun, daha fazla tanımak isteyeceğim bir insan olduğuna karar vermiştim."</p>

  <p>Sustu, göz ucuyla kendisini izleyen Borgsjö'ye baktı.</p>

  <p>Erika'nın konuşmasına şaşırmış gibiydi. Bir adım daha ileri çıktı. <span class="t15">Gülümseme. Gülümsememelisin. Gülümsersen kendine güvenmiyormu</span><span class="t15">ş</span><span class="t15">sun gibi görünürsün.</span> Sesini biraz daha yükseltti.</p>

  <p>"Morander'in zamansız kaybı, yazı işlerinde birtakım sorunlara yol açacaktır. Ben onun yerine iki ay sonra geçecektim, tecrübelerinden faydalanacağımı umuyordum."</p>

  <p>Borgsjö'nün bir şey söylemeye hazırlandığını fark etti.</p>

  <p>"Maalesef bu olmadı, bir süre yeni duruma alışmaya çalışacağız. Morander günlük bir gazetenin yayın yönetmeniydi. Bu gazetenin yarın da çıkması gerekiyor, baskıya on saatimiz, başyazının yazılması için de dört saatimiz kaldı. Şimdi bir şeyi merak ediyorum... Morander'in en iyi arkadaşı, en çok güvendiği kimdi?"</p>

  <p>Bir süre sessizlik oldu, personel göz ucuyla birbirini süzdü. En sonunda, Erika'nın sol tarafından kararlı bir ses yükseldi.</p>

  <p>"Sanırım bendim."</p>

  <p>Bu 61 yaşındaki Gunnar Magnusson'du. <span class="t15">SMP</span>'de otuz beş yıldır çalışıyordu.</p>

  <p>"Birinin Morander'in hayat öyküsünü yazması gerekiyor. Bunu ben yapamam... Bunu yazmak benim haddim değil. Sen yazabilir misin?"</p>

  <p>Gunnar Magnusson bir süre tereddüt ettikten sonra, "Yazabilirim," dedi.</p>

  <p>"Bütün baş sayfa ona ayrılacak, diğer her şey iç sayfalara aktarılacak."</p>

  <p>Gunnar onayladı.</p>

  <p>"Fotoğraflara ihtiyacımız var..." Sağında duran fotoğraf bölümünün şefi Lennart Torkelsson'a baktı.</p>

  <p>"Hemen işe koyulmamız gerekiyor, birkaç saat karışıklık yaşayacağız. Sizin tavsiyelerinize, yeteneğinize ve tecrübelerinize ihtiyacım olacaktır. Henüz işi yeni öğreniyorum, bu gazetenin nasıl çıkarılacağını siz biliyorsunuz."</p>

  <p>Yayın Yönetmeni Yardımcısı Peter Fredriksson'a döndü.</p>

  <p>"Peter, anladığım kadarıyla Morander'in sana büyük güveni vardı, bize sen yol göstereceksin. Her zamankinden biraz daha fazla iş yükleneceksin. Danışmanım olmanı istiyorum. Umarım bir itirazın yoktur."</p>

  <p>Peter başını salladı. Başka ne yapabilirdi ki?</p>

  <p>"Bir şey daha... Bu sabah Morander başyazıyı yazıyordu. Gunnar, bilgisayarını kontrol edip bitirip bitirmediğine bakar mısın? Bitmemişse bile bu yazıyı yayınlayacağız. Bu onun son başyazısıydı, eğer yayınlamazsak ayıp olur. Bu gazete hâlâ onun gazetesi."</p>

  <p>Sessizlik.</p>

  <p>"Eğer içinizden birileri bir süre dinlenip kendini toparlamak istiyorsa çekinmesin ama vaktimizin sınırlı olduğunu da unutmayın."</p>

  <p>Erika birkaç kişinin başlarını şöyle bir eğerek kendisini onayladıklarını gördü.</p>

  <p>"<span class="t15">Go to work boys and girls,</span>" dedi alçak sesle.</p>

  <p>&nbsp;</p>

  <p class="p17"><span class="t13">J</span>erker Holmberg çaresiz bir ifadeyle iki elini yana açtı. Jan Bublanski ve Sonja Modig şaşkın görünüyorlardı. Curt Svensson'un tarafsız bir ifadesi vardı. Bu üç kişi Holmberg'in bu sabah teslim ettiği hazırlık araştırmasını incelemişlerdi.</p>

  <p>"Hiçbir şey yok mu?" dedi Sonja Modig, sesinde bir hayal kırıklığı vardı.</p>

  <p>"Hiçbir şey," diyen Holmberg başını iki yana salladı. Patologun raporu bu sabah geldi, intihar dışında bir şeyi düşündürecek hiçbir kanıt yok.</p>

  <p>Üçünün de bakışları Smådalarö'deki yazlığın oturma odasında çekilmiş fotoğrafa yöneldi. SÄPO'nun Yabancılar Şubesi Şef Yardımcısı Gunnar Björck, tavan lambasının çengeline bağladığı ipi boğazına geçirip üzerine çıktığı sehpayı tekmeleyerek intihar etmişti. Sehpa birkaç metre ileri fırlamıştı. Patolog kesin bir şey diyemiyordu ama intihar, büyük ihtimalle 12 Nisan'da öğleden sonra gerçekleşmişti. Yani Björck'ü defalarca arayıp cevap alamayan Bublanski'nin, öfkeden kudurarak Curt Svensson'u, onu almaya gönderdiği 17 Nisan'dan beş gün önce.</p>

  <p>Bu sürede çengel ağırlığa dayanamayıp yerinden çıkmış, Björck'ün cansız bedeni yere yuvarlanmıştı. Cesedi pencereden gören Svensson hemen alarm vermişti. Olay yerine gelen Bublanski ve diğer polislerin ilk izlenimi, Björck'ün birileri tarafından asılarak öldürüldüğü yönündeydi. Jerker Holmberg'e Björck'ün nasıl öldüğünü araştırma talimatı verilmişti.</p>

  <p>"Bunun bir cinayet olduğunu ya da Björck'ün yanında başkalarının bulunduğunu gösteren hiçbir işaret yok," dedi Holmberg.</p>

  <p>"Lamba... "</p>

  <p>"Tavan lambasında ev sahibinin ve Björck'ün parmak izleri bulundu. Ev sahibi lambayı iki yıl önce takmış. Teknik araştırmalar Björck'ün indirdiğini gösteriyor."</p>

  <p>"İp nereden gelmiş?"</p>

  <p>"Evin arkasındaki bayrak direğinden, iki metre kadar kesilmiş. Giriş kapısının yanındaki pencerenin pervazında bir Mora bıçak bulundu. Ev sahibi bu bıçağın kendisinin olduğunu söyledi. Bulaşıklığın altındaki alet edevat çantasında da Björck'ün parmak izlerine rastlandı."</p>

  <p>"Hımm," dedi Sonja Modig.</p>

  <p>"Nasıl bir düğüm atılmış?" dedi Curt Svensson.</p>

  <p>"Bildiğimiz kocakarı düğümü. Kement şeklinde, belki de dikkat edilmesi gereken küçük bir şey var. Björck yelkenciydi, yani gerçek bir düğümün nasıl atılacağını iyi bilmesi gerek. Ama kimbilir, intihar etmeyi düşünen bir insan düğümün şekliyle ilgilenmez herhâlde."</p>

  <p>"Uyuşturucu?"</p>

  <p>"Toksikolog raporuna göre Björck'ün kanında güçlü ağrı kesiciye rastlanmış. Bunların hepsi Björck'ün reçeteyle aldığı ilaçlarmış. Kanında önemsiz miktarda alkol varmış. Yani şu ya da bu biçimde ayıkmış."</p>

  <p>"Patolog deride sıyrığa rastlamış."</p>

  <p>"Sol dizinin dış tarafında, üç santimetre kadar bir sıyrık var.</p>

  <p>Bir çizik. Bunun üzerine düşündüm, birkaç neden olabilir... Örneğin bir yere çarpmış olabilir."</p>

  <p>Sonja Modig, Björck'ün deforme olmuş yüzünü gösteren fotoğrafı havaya kaldırdı. İp boğazına öylesine saplanmıştı ki neredeyse görünmüyordu. Yüzü tuhaf bir şekilde şişmişti.</p>

  <p>"Çengel ağırlığa dayanamayıp tavandan çıkmadan önce, birkaç saat asılı kaldığını düşünebiliriz, belki de bir gün. Boğazına iyice oturan ip kanın aşağı akmasını engellediğinden, kan başında kalmış. Çengel tavandan çıktığında düşerek göğsünü oturma odasındaki masanın kenarına vurmuş. Göğsünde ciddi kırıklar var, ama bunlar olduğunda o zaten çoktan ölmüş."</p>

  <p>"Ne iğrenç bir ölüm," dedi Curt Svensson.</p>

  <p>"Bilemiyorum, ip çok ince olduğundan boynunu iyice sıkmış ve kan akışını engellemiş. Birkaç saniyede bilincini kaybetmiş, bir iki dakika içinde de ölmüştür."</p>

  <p>Bublanski, ön araştırmadan hiç memnun kalmamıştı. Olanlar bir parça midesini bulandırıyor, Zalachenko cinayetiyle Björck'ün intiharının aynı güne rastlaması, ona biraz tuhaf geliyordu. Bir tanesi bir meczup tarafından öldürülmüş, diğeri de intihar etmişti. Ama dünyanın bütün spekülasyonlarım bir araya getirse de, olay yeri incelemesinin ortaya koyduğu gerçeği değiştiremezdi. Björck'ün öldürüldüğüne dair en küçük bir işaret yoktu.</p>

  <p>"Büyük bir baskı altındaydı," dedi Bublanski, "Zalachenko olayının patlayacağını biliyordu, parayla cinsel ilişkiye girmekten ceza alabilir ve basının diline düşerdi. Acaba onu en çok korkutan şey neydi? Hastaydı, uzun zamandır kronik ağrılarla boğuşuyordu... Bilemiyorum, keşke geride bir mektup bıraksaydı."</p>

  <p>"Veda mektubu bırakmadan intihar eden çok sayıda insan var."</p>

  <p>"Biliyorum. Tamam, ne yapalım. Björck dosyasım rafa kaldırmak zorundayız."</p>

  <p>Erika Berger'in içi Morander'in kişisel eşyalarını bir yana iterek masasına oturmaya elvermedi. Gunnar Magnusson'a, Morander'in ailesiyle konuşmasını, kendileri için uygun bir zamanda gelip kişisel eşyalarını alabileceklerini bildirmesi talimatını verdi.</p>

  <p>Erika Berger salonun ortasında, düzeltmenlerin çalıştığı masada boş bir yer bulup dizüstü bilgisayarıyla oraya yerleşti. Kaotik bir durum vardı, ama üç saat süren yoğun bir çabadan sonra dümeni ele almıştı ve <span class="t15">SMP</span>'in birinci sayfası baskıya girmişti. Gunnar Magnusson dört sütunda Håkan Morander'in hayatını anlatmıştı. Sayfanın ortasında Morander'in portresi vardı, sol tarafta yarım kalan başyazısı, alt tarafta da bir dizi resim. Mizanpajı bir parça düzensizdi ama duygular bu kadar yoğunken kabul edilebilir bir eksiklikti.</p>

  <p>Erika Berger, saat akşam altıya yaklaşırken birinci sayfadaki manşetleri kontrol etti ve metinleri baş düzeltmenle birlikte gözden geçirdi. Borgsjö, yanına gelip omzuna dokunana kadar işten başını kaldırmamıştı.</p>

  <p>"Biraz konuşabilir miyiz?" dedi Borgsjö.</p>

  <p>Yemekhanenin yanındaki kahve otomatına doğru yürüdüler.</p>

  <p>"Bugün yönetimi ele alma tarzından çok memnun olduğumu söylemeliyim. Sanırım hepimizi şaşırttın."</p>

  <p>"Başka bir seçeneğim yoktu, ama yeterince ısınana kadar biraz topallayacağım."</p>

  <p>"Bunu biliyoruz."</p>

  <p>"Biz?"</p>

  <p>"Demek istediğim, personel ve yönetim kurulu. En çok da yönetim kurulu. Ama bugün yaşananlardan sonra, çok iyi bir seçim yaptığımdan iyice emin oldum. Tam zamanında gelip çok karmaşık bir durumda yönetimi ele almak zorunda kaldın."</p>

  <p>Erika biraz kızardı. On dört yaşından beri ilk defa kızarıyordu.</p>

  <p>"Sana iyi bir tavsiyede bulunabilir miyim?"</p>

  <p>"Elbette."</p>

  <p>"Haber Müdürü Anders Holm'le manşet konusunda münakaşa ettiğinizi duydum."</p>

  <p>"Hükümetin vergi paketi konusunda nasıl bir tavır alacağımıza dair farklı düşünüyoruz. O, bu pakete haberler bölümünde yer vermemizi istiyor. Oraya alırsak tarafsız olmak zorundayız. Kendi düşüncelerimizi baş makalede yansıtmalıyız. Bunu zaman zaman ben yazacağım ama parti politikaları konusunda aktif bir tutum takınmayacağım. Baş makalenin editörünün kim olacağı konusunda anlaşmalıyız."</p>

  <p>"Şimdilik bu işi Magnusson yapabilir," dedi Borgsjö.</p>

  <p>Erika omuzlarım silkti.</p>

  <p>"Kimi atayacağınız sizin sorununuz, ama gazetenin fikirlerini savunan biri olması gerekir."</p>

  <p>"Anlıyorum. Herhâlde Holm'ü biraz kenara çekmek istiyorsun. <span class="t15">SMP</span>'de çok uzun süredir çalışıyor, on beş yıldır da haber müdürü. İşinin uzmanı. Biraz uğraştırır ama pratik açıdan vazgeçilmez biri."</p>

  <p>"Biliyorum. Morander anlatmıştı, ama haber politikası söz konusu olduğunda bütüne uymak zorunda. Nihayetinde beni buraya, gazeteyi yenilemem için aldınız."</p>

  <p>Borgsjö düşünceli bir şekilde başını salladı.</p>

  <p>"İyi. Sorunları ortaya çıktıkça çözeriz."</p>

  <p>&nbsp;</p>

  <p class="p17"><span class="t13">A</span>nnika Giannini, çarşamba akşamı Göteborg'dan Stockholm'e giden hızlı trene binerken yorgun ve huzursuzdu. Geçen ayı, neredeyse trende geçirmiş, ailesiyle zar zor görüşebilmişti. Restoran vagonundan kahve alarak yerine döndü. Not defterini açıp Lisbeth Salander'le son yaptıkları konuşmayı gözden geçirdi. Yorgunluğunun ve huzursuzluğunun bir nedeni de bu konuşmaydı.</p>

  <p><span class="t15">Bir</span> <span class="t15">ş</span><span class="t15">eyler sakl</span><span class="t15">ı</span><span class="t15">yor,</span> diye düşündü Annika Giannini. <span class="t15">Bu küçük aptal bana gerçe</span><span class="t15">ğ</span><span class="t15">i anlatm</span><span class="t15">ı</span><span class="t15">yor. Micke de baz</span><span class="t15">ı</span> <span class="t15">ş</span><span class="t15">eyleri sakl</span><span class="t15">ı</span><span class="t15">yor. Tanr</span><span class="t15">ı</span> <span class="t15">bilir neyin pe</span><span class="t15">ş</span><span class="t15">indeler.</span></p>

  <p>Kardeşi ve müvekkili birbirleriyle görüşemediklerine göre, entrika konusunda aralarında neredeyse doğalarından gelen gizli bir anlaşma olmalıydı. Ne olduğunu bilemiyordu ama Mikael'in önemli bir şeyi sakladığından emindi.</p>

  <p>Bunun ahlaki bir sorun olmasından korkuyordu, kardeşinin en zayıf tarafı buydu. Lisbeth Salander'in arkadaşıydı. Erika kardeşini iyi tanırdı, birine arkadaşım demeye görsün, ne kadar yanlış yaparlarsa yapsınlar aptallık sınırlarını zorlayacak kadar sadık kalırdı. Aynı zamanda Mikael'in, adını koymadığı sınırları aşılmadığı sürece, her türlü aptallığı kabul edeceğini de biliyordu. Mikael için, sınırın nerede başlayıp nerede bittiği insandan insana değişirdi. Daha önce ahlaki bulmadığı davranışları nedeniyle yakın arkadaşlarıyla ilişkilerini koparmıştı. Bu gibi durumlarda çok katı davranır, bütün ilişkisini keser, hiçbir tartışmaya girmez ve bir daha asla yüzlerine bakmazdı. Telefon açıp özür dilemeleri, diz çöküp yalvarmaları hiçbir şeyi değiştirmezdi.</p>

  <p>Mikael'in kafasının nasıl çalıştığını aşağı yukarı anlayabiliyordu, ama Lisbeth Salander'in kafasından neler geçirdiği hakkında hiçbir fikri yoktu. Bazen o kızın aklında hiçbir şey olmadığını düşünüyordu.</p>

  <p>Mikael'in anlattıklarından Lisbeth Salander'in huysuz ve içine kapanık biri olduğunu anlamıştı. Lisbeth Salander'le buluşana kadar, güvenini kazanabilmek için bir geçiş süreci yaşanması gerektiğini düşünüyordu. Ama bir aylık bir ilişkiden sonra -bunun iki haftası, Lisbeth Salander'in sağlık durumu nedeniyle boşa geçmiş kabul edilirse- onunla kontak kurmanın imkânsız olduğunu anlamıştı. Lisbeth'le konuşmak diyalog değil, monologdu.</p>

  <p>Lisbeth Salander'in zaman zaman derin bir depresyona girdiğini, içinde bulunduğu durumu ve geleceği düşünmediğini fark etmişti. Sanki Annika'nın onu hakkıyla savunabilmesi için gerçeği bilmek zorunda olduğunu anlayamıyor ya da buna boş veriyordu. Bu karanlıkta yol alması imkânsızdı. Salander asık suratlı ve sessizdi. Konuşurken uzun aralar veriyor, söylediklerini itinayla formüle ediyordu. Bazen hiç cevap vermiyor, bazen de birdenbire Annika'nın birkaç gün önce sorduğu bir sorunun cevabını veriyordu. Polis sorgusunda taş gibi susarak önüne bakmıştı. Yalnızca istisnai bir durumda, polislerle birkaç kelime konuşmuştu. Bu da Cinayet Masası Komiseri Marcus Erlander, Ronald Niedermann hakkında neler bildiğini sorduğundaydı. O zaman başını komisere çevirerek, her soruya somut cevaplar vermişti. Erlander konu değiştirdiğinde Lisbeth bütün ilgisini kaybetmiş ve tekrar önüne bakmaya başlamıştı.</p>

  <p>Annika onun polislere bir şey söylememesine hazırlıklıydı. Resmî makamlarla prensip olarak konuşmadığını biliyordu. Bu da aslında iyi bir şeydi. Arada bir müvekkilini polisin sorduğu soruları cevaplamaya davet etse de, suskunluğundan memnundu. Bunun basit bir nedeni vardı, kesin bir sessizlik kolayca açığa çıkarılabilecek yalanlar ya da mahkemenin kullanabileceği çelişkilerin önüne geçerdi.</p>

  <p>Tamam, onun sessizliğine hazırlıklıydı ama böylesine katı bir sessizlik karşısında şaşkınlığa uğramıştı. Yalnız kaldıklarında, polisin sorularını cevaplamayı göstere göstere reddetmesinin nedenini sormuştu Lisbeth'e.</p>

  <p>"Söylediklerimi çarpıtıp bana karşı kullanırlar."</p>

  <p>"Ama kendini ifade etmezsen mahkûm olacaksın."</p>

  <p>"Canları ne istiyorsa onu yapsınlar, bu pisliğin nedeni ben değilim. Eğer bütün bu olanlardan dolayı mahkûm edeceklerse bu onların sorunu."</p>

  <p>Annika arada bir sözcükleri ağzından kerpetenle çekmek zorunda kalsa da, Lisbeth, Stallarholmen'de yaşananları neredeyse eksiksiz anlatmıştı. Yalnızca bir şeyi cevaplamamıştı; Magge Lundin'in ayağına saplanan kurşunu. Annika ısrarla sormuş, başının etini yemiş ama Lisbeth ona utangaç bir ifadeyle bakmakla ve çarpık bir gülümsemeyle yetinmişti.</p>

  <p>Gosseberga'da olanları da anlatmıştı, ama babasının izini niçin sürdüğünü anlatmayı reddetmişti. Oraya, savcının iddia ettiği gibi babasını öldürmeye mi, yoksa aklını başına almasını söylemeye mi gitmişti? Hukuki açıdan ikisi arasında çok büyük fark vardı.</p>

  <p>Söz eski vasisi Avukat Nils Bjurman'a geldiğinde Lisbeth'in sessizliği daha da koyulaşıyordu. Bu konuda söylediği tek şey onu kendisinin vurmadığıydı. Zaten bu konuda ona karşı yöneltilmiş bir suçlama da yoktu.</p>

  <p>Annika bütün bu olaylar zincirinin başına, Doktor Peter Teleborian'ın 1991'de üstlendiği role geldiğinde, Lisbeth'in ağzını bıçak açmıyordu.</p>

  <p><span class="t15">Bu böyle gitmez</span>, diye düşündü Annika. <span class="t15">E</span><span class="t15">ğ</span><span class="t15">er Lisbeth bana güvenmezse mahkemeyi kaybederiz. Mikael'le konu</span><span class="t15">ş</span><span class="t15">mal</span><span class="t15">ı</span><span class="t15">y</span><span class="t15">ı</span><span class="t15">m.</span></p>

  <p>&nbsp;</p>

  <p class="p17"><span class="t13">L</span>isbeth Salander yatağın kenarına oturmuş pencereden dışarı, park alanının öteki tarafındaki binanın duvarına bakıyordu. Annika Giannini kapıyı öfkeyle çarpıp çıktığından beri, neredeyse iki saattir, hiç hareket etmemişti. Baş ağrısı geri gelmişti ama daha zayıf, daha uzaktı. Bununla birlikte morali çok bozuktu. Annika Giannini'ye sinir olmuştu. Pratik açıdan avukatının geçmişinin ayrıntılarını niçin deşmeye çalıştığını anlayabiliyordu. Annika'nın bütün gerçekleri öğrenmeye çalışmasının mantıklı bir nedeni vardı. Ama Lisbeth duyguları ve davranışları üzerine konuşmaya en küçük bir istek duymuyordu. Onun özel hayatı, onu ilgilendirirdi. Babasının hastalıklı, sadist bir katil olması da, kardeşinin bir seri katil olması da onun suçu değildi. Tanrı'ya şükür ki hiç kimse Niedermann'ın, Lisbeth'in kardeşi olduğunu bilmiyordu. Yoksa çok büyük ihtimalle, er ya da geç yapacakları psikiyatrik değerlendirmelerine bunu da katacaklardı.</p>

  <p>Dag Svensson ile Mia Bergman'ı o öldürmemişti. Bir domuzu, bir tecavüzcüyü, başına vasi atayan kendisi değildi.</p>

  <p>Bununla birlikte kendi hayatı altüst olmuştu. Üstelik kendini savunduğu için, açıklama yapmaya ve af dilemeye zorlanmıştı.</p>

  <p>Artık onu rahat bıraksınlar istiyordu. Bütün bunlar geçip gittikten sonra kendisiyle baş başa kalacak olan oydu. Kimsenin arkadaşlığını beklemiyordu. Annika Şıllık Giannini büyük ihtimalle onun safındaydı ama onunki, Lisbeth'in avukatı olduğundan profesyonel bir arkadaşlıktı. Kalle Hergele Blomkvist dışarıda bir yerlerdeydi; Annika kardeşi hakkında susuyor, Lisbeth de hiçbir şey sormuyordu. Dag Svensson cinayeti çözüldükten sonra istediği öyküyü tamamlayacak ve işi bitecekti.</p>

  <p>Bütün yaşananlardan sonra Dragan Armansky'nin kendisi hakkında ne düşündüğünü merak ediyordu.</p>

  <p>Acaba Holger Palmgren durumu nasıl değerlendiriyordu?</p>

  <p>Annika Giannini'ye göre, ikisi de ringde onun köşesinde yer almışlardı, ama bunların hepsi laftı. Onun özel sorunlarını çözmek ellerinden gelmezdi.</p>

  <p>Miriam Wu'nun ne hissettiğini de merak ediyordu.</p>

  <p>Peki ya o kendini nasıl hissediyordu? Hayatına karşı ilgisizdi.</p>

  <p>Güvenlik görevlisi kapıyı açıp Dr. Anders Jonasson'u içeri aldığında düşünceleri dağıldı.</p>

  <p>"İyi akşamlar, Bayan Salander, bugün nasılsın?"</p>

  <p>"İyi," dedi.</p>

  <p>Lisbeth'in hastalık çizelgesini inceleyen Dr. Jonasson, ateşinin düştüğünü gördü. Lisbeth onun kendisini haftada birkaç kez ziyaret etmesine alışmıştı. Onunla konuşan, ona dokunan insanların arasında bir parça güven duyduğu tek kişi Jonasson'du. Ona bir kez olsun tuhaf bir şekilde baktığını görmemişti. Odasına geliyor, biraz konuşuyor ve muayene ediyordu. Ne Ronald Niedermann'ı, ne Alexander Zalachenko'yu, ne deli olup olmadığını, ne de polislerin onu niçin kilit altında tuttuğunu soruyordu. İlgilendiği tek şey kaslarının nasıl çalıştığı, beynindeki yaranın iyileşip iyileşmediği ve kendisini nasıl hissettiğiydi.</p>

  <p>Bununla birlikte, kelimenin tam anlamıyla beynini deşmişti. Beynini deşen birine saygı göstermesi gerektiğini düşünüyordu Lisbeth. Sağına soluna dokunmasına ve ateşinin seyrini analiz etmesine rağmen, Anders Jonasson'un varlığından hoşlandığını fark ederek şaşırdı.</p>

  <p>"Şimdi seni biraz muayene edebilir miyim?"</p>

  <p>Her zamanki gibi göz bebeklerine baktı, nefesini dinledi, nabzını ölçtü, gırtlağını yokladı.</p>

  <p>"Nasılım?" diye sordu Lisbeth.</p>

  <p>"İyileşiyorsun, ama egzersizleri artırman gerekiyor. Başındaki yara kabuğunu da kaşıma."</p>

  <p>Bir süre sustu.</p>

  <p>"Kişisel bir şey sorabilir miyim?"</p>

  <p>Lisbeth göz ucuyla doktora baktı. Lisbeth başını sallayıp onay verene kadar bekledi Jonasson.</p>

  <p>"Şu ejderha dövmesi... Tamamını görmedim, ama çok büyük bir dövmeye benziyor, neredeyse bütün sırtını kaplamış. Bunu niçin yaptırdın?"</p>

  <p>"Tamamını görmedin mi?"</p>

  <p>Lisbeth birden gülümsedi.</p>

  <p>"Yani şöyle bir gördüm. Sen çıplakken, daha çok kanamalarını durdurmak ve kurşunu çıkartmakla uğraşıyordum."</p>

  <p>"Niçin soruyorsun?"</p>

  <p>"Yalnızca merak."</p>

  <p>Lisbeth Salander uzun bir süre düşündükten sonra gözlerinin içine baktı.</p>

  <p>"Anlatamayacağım özel bir nedenle yaptırdım."</p>

  <p>Anders Jonasson düşünceli bir şekilde başını salladı.</p>

  <p>"Anladım, sorduğum için özür dilerim."</p>

  <p>"Görmek istiyor musun?"</p>

  <p>Jonasson şaşırmıştı.</p>

  <p>"Evet, niçin olmasın."</p>

  <p>Lisbeth sırtını dönüp geceliğinin eteğini başına çekti. Ejderha dövmesi sırtının sağ tarafını boydan boya kaplıyordu. Omzunun başından başlıyor, kuyruğu kalçasına kadar uzanıyordu. Usta işi bir dövme, tam bir sanat eseriydi.</p>

  <p>Lisbeth başını Jonasson'a çevirdi.</p>

  <p>"Beğendin mi?"</p>

  <p>"Çok güzel, ama müthiş acı vermiş olmalı."</p>

  <p>"Evet," diye onayladı Lisbeth, "Çok acı verdi."</p>

  <p>&nbsp;</p>

  <p class="p17"><span class="t13">O</span>dadan çıkarken Anders Jonasson kafası biraz karışmış bir hâldeydi. Lisbeth'in sağlığının düzelmesinden memnundu ama bu tuhaf kızı bir türlü çözememişti. Ruhsal açıdan kendini iyi hissetmediğini anlamak için psikolog olmaya gerek yoktu. Doktora karşı nazik ama şüphe dolu bir dil kullanıyordu. Jonasson, Lisbeth'in diğer hastane çalışanlarına karşı da nazik davrandığını görmüştü ama polislere karşı çok farklıydı. Onlar yanındayken ağzını bıçak açmıyordu</p>

  <p>Kendini kalın bir kabuğun içine saklamıştı. Çevresiyle arasına kesin bir mesafe koyuyordu.</p>

  <p>Polisler onu bir odaya kapatmış, savcı cinayete teşebbüs ve ağır yaralamadan dava açmıştı. Jonasson böylesi küçücük bir kızın, kocaman adamları alt etmek için nereden güç bulduğunu bir türlü anlayamıyordu.</p>

  <p>Ejderha dövmesini sormasının tek nedeni onunla konuşabileceği kişisel bir konu bulmaktı. Yoksa niçin böyle abartılı bir dövme yaptırdığıyla hiç ilgilenmiyordu. Ama bu dövmenin onun için özel bir anlamı olduğunu fark etmişti. Kısacası, bir diyalog başlatabilmek için iyi bir konuydu.</p>

  <p>Lisbeth'i haftada birkaç kez ziyaret ediyordu. Aslına bakılırsa onun ziyaret listesinde Lisbeth yoktu. Lisbeth'in doktoru Helena Endrin'di. Anders Jonasson travma bölümünün şefiydi. Lisbeth Salander'in acile getirildiği o gece yaptığı şeylerden son derece memnundu. Kurşunu çıkarmaya karar vererek isabetli davranmıştı. Lisbeth'in bellek kaybına uğramamasına ve diğer bütün bedensel fonksiyonlarının yerinde olmasına seviniyordu. Eğer böyle giderse, Lisbeth hastaneyi Yalnızca başında bir delikle terk edecekti. Ama bu kızın ruhunda açılan yaraların nasıl iyileşeceğini bilemiyordu Jonasson.</p>

  <p>Odasına dönerken, kapının pervazına yaslanmış koyu takımlı bir adamın kendisini beklediğini gördü. İnce saçlı, sakalı bakımlı bir adamdı.</p>

  <p>"Dr. Jonasson?"</p>

  <p>"Evet."</p>

  <p>"Merhaba, ismim Peter Teleborian. Uppsala'daki St. Stefan Psikiyatri Kliniği'nin başhekimiyim."</p>

  <p>"Evet, isminizi hatırlıyorum."</p>

  <p>"Güzel. Vaktiniz varsa sizinle özel konuşmak istiyorum."</p>

  <p>Anders Jonasson odasının kapısını açtı.</p>

  <p>"Size nasıl yardımcı olabilirim?"</p>

  <p>"Hastalarınızdan biriyle ilgili, Lisbeth Salander. Onu ziyaret etmeme izin vermenizi istiyorum."</p>

  <p>"Bunun için savcıdan izin almanız gerekiyor. Tutuklu ve ziyaret yasağı var. Ayrıca bu tür ziyaretlerin avukatına da bildirilmesi gerekiyor... "</p>

  <p>"Bunları biliyorum. Bu tür bürokratik prosedürleri atlayabileceğinizi düşündüm. Ben de bir doktorum. Tıbbi nedenlerle onu görmeme müsaade edebilirsiniz."</p>

  <p>"Evet, bu bir neden olabilir... Ama nasıl bir tıbbi nedeniniz var anlamadım."</p>

  <p>"Lisbeth Salander St. Stefan'a yatırıldığında birkaç yıl onunla ben ilgilendim. 18 yaşına basana ve mahkeme bir vasinin gözetimi altında toplumun içine salana kadar sağlık durumunu takip ettim. Mahkemenin kararına karşı çıktığımı söylemeliyim. O günden sonra rüzgârın önünde savrulup bugünlere geldi."</p>

  <p>"Anlıyorum," dedi Anders Jonasson.</p>

  <p>"Hâlâ ona karşı kendimi sorumlu hissettiğimden, son on yılda durumunun ne kadar kötüleştiğini değerlendirmek istiyorum."</p>

  <p>"Kötüleşme?"</p>

  <p>"Yani çok iyi bir tedavi gördüğü çocukluk dönemiyle karşılaştırıldığında demek istiyorum. Her neyse, şimdi şu küçük ziyaret problemini çözmek için, doktor doktora uygun bir yol bulabileceğimizi düşünüyorum."</p>

  <p>"Unutmadan... Tam olarak anlayamadığım bir konuda beni belki aydınlatabilirsiniz. Tabii biz doktorlar arasında kalacak. Lisbeth hastaneye getirildikten sonra, hakkında tıbbi bir araştırma yaptım. Bir meslektaşım, Lisbeth Salander'in hakkında tutulmuş bir rapor buldu. Doktor Jesper H. Löderman imzalamış."</p>

  <p>"Tanıyorum, Jesper'in doktora hocasıydım."</p>

  <p>"Bu raporun çok zayıf olduğunu gördüm."</p>

  <p>"Öyle mi?"</p>

  <p>"Bu raporda bir teşhisten daha çok, susan bir hasta hakkında akademik bir gözlem yapılmış gibi."</p>

  <p>Peter Teleborian bir kahkaha attı.</p>

  <p>"Lisbeth'le kontak kurmak o kadar kolay değil. Bu rapor hazırlanırken Löderman'la konuşmayı kesin bir şekilde reddetti. Bu da Löderman'ın kendisini böyle zayıf ifade etmesine neden oldu, yani yanlış bir şey yapmadı."</p>

  <p>"Ama Lisbeth'in bir kuruma kapatılmasını önerebilmiş."</p>

  <p>"Bunu Lisbeth'in daha önceki öyküsü üzerine temellendirdi. Hastalığına dair uzun yıllar yaptığımız gözlemlere dayanan bir fikrimiz var."</p>

  <p>"Anlayamadığım bir şey daha var: Lisbeth buraya getirildikten sonra St. Stefan'dan dosyasını istedik ama henüz gönderilmedi."</p>

  <p>"Üzgünüm, ama mahkeme kararıyla o dosyanın üzerine gizlilik damgası vuruldu."</p>

  <p>"Arılıyorum ama dosyasını alamazsak ona iyi bir bakımı nasıl verebiliriz? Tıbbi olarak ondan biz sorumluyuz."</p>

  <p>"Ben onunla 12 yaşından beri ilgileniyorum. Sanırım İsveç'te, onun hastalığının seyrini benden daha iyi bilen başka bir doktor yok."</p>

  <p>"Hangi hastalık seyri..."</p>

  <p>"Lisbeth Salander'in ciddi psikolojik sorunları var. Sizin de bildiğiniz gibi psikiyatri kesin bir bilim dalı değil. Dolayısıyla kesin bir teşhiste bulunamam ama paranoid şizofren hezeyanlarının olduğu da ortada. Bazen manik depresif davranışlar gösteriyor ve empatiden yoksun."</p>

  <p>Anders Jonasson, Teleborian'a dikkatle baktıktan sonra ellerini iki yana açtı.</p>

  <p>"Sizin teşhisiniz konusunda bir şey diyemem, Doktor Teleborian, ama daha sade bir teşhiste bulunmayı hiç denediniz mi?"</p>

  <p>"Nasıl yani?"</p>

  <p>"Asperger sendromu gibi. Tabii ki, onun hakkında psikiyatrik bir değerlendirme yapmadım ama sorunlarının içine kapanıklığından kaynaklandığını kestirebiliyorum. Toplumsal kurallarla arasının bozuk olmasını bu açıklar sanırım."</p>

  <p>"Üzgünüm ama Asperger hastaları babalarını yakmazlar. İnanın daha önce böylesi bir sosyopatla hiç karşılaşmadım."</p>

  <p>"Bence paranoid bir sosyopat değil, yalnızca içine kapanık biri."</p>

  <p>"Manipülasyon konusunda inanılmaz bir yeteneği var," dedi Peter Teleborian. "Görmek istediğiniz neyse onu gösterir."</p>

  <p>Anders Jonasson belli belirsiz kaşlarını kaldırdı. Peter Teleborian, Lisbeth Salander hakkında kendi izlenimlerinin tam tersini söylüyordu. Şimdiye kadar Lisbeth'in manipülatif bir davranışını görmemişti. Aksine çevresiyle arasına mesafe koyuyordu. Hiçbir duygusal tepkisi de yoktu. Teleborian'ın çizdiği resimle Jonasson'un kafasındaki Lisbeth arasında dağlar kadar fark vardı.</p>

  <p>"Siz onu, aldığı yaralar nedeniyle pasif olmak zorunda kaldığı kısa bir zaman içinde gördünüz. Ben şiddet dolu patlamalarını ve hiçbir mantıkla açıklanamayacak nefretini gördüm. Ona yardım edebilmek için yıllarımı verdim. Bugün de bu nedenle buradayım. Sahlgrenska ile St. Stefan hastaneleri arasında iş birliği öneriyorum."</p>

  <p>"Ne tür bir iş birliği bu?"</p>

  <p>"Siz burada onun fiziksel problemleriyle uğraşıyorsunuz. Düşünülebilecek en iyi tedaviyi verdiğinizden eminim. Ben onun psikolojik durumuyla ilgileniyorum ve fazla vakit geçirrneden duruma el koymak istiyorum. Yapabileceğim her türlü yardımı yapmaya hazırım."</p>

  <p>"Anlıyorum."</p>

  <p>"Durumu hakkında bir fikir edinebilmek için ziyaret edebilmem gerekiyor."</p>

  <p>"Maalesef size yardımcı olamayacağım."</p>

  <p>"Efendim?"</p>

  <p>"Dediğim gibi, o tutuklu. Eğer psikiyatrik bir tedaviye başlamak istiyorsanız, önce Savcı Jervas'tan izin almalı, sonra da Avukat Giannini'nin onayına başvurmalısınız. Eğer hukuksal bir soruşturmayla ilgili bir şeyse, o zaman da mahkeme kararı gerekiyor."</p>

  <p>"İşte ben de bütün bu bürokratik işlemlerden kaçınmak istiyorum ya."</p>

  <p>"İsteyebilirsiniz ama ondan ben sorumluyum. Eğer kısa bir zaman sonra mahkemeye çıkarılacaksa, aldığımız bütün önlemleri beyan etmek durumundayız. Yani bütün bürokratik aşamalardan geçmek zorundayız."</p>

  <p>"Sizi anlıyorum, o zaman hukuki bir araştırma için Stockholm Başsavcısı Richard Ekström'den izin aldığımızı size bildirebilirim. Mahkeme sırasında bu açıklanacak."</p>

  <p>"İyi, o zaman bir ziyaret izni de kopartabilirsiniz."</p>

  <p>"Ama biz burada bürokratik işlerle uğraşırken onun durumu sürekli kötüleşiyor, ben yalnızca sağlık durumuyla ilgileniyorum."</p>

  <p>"Ben de," dedi Anders Jonasson. "Aramızda kalsın ama psikolojik sorunları olduğuna dair en küçük bir işaret almadım. Kötü bir muameleye maruz kalmış ve baskı altında ama şizofren ya da paranoid olduğuna kesinlikle inanmıyorum."</p>

  <p>Jonasson'u ikna edebilmek için bir süre daha dil döken Peter Teleborian, bunun çaresiz bir çaba olduğunu anlayarak ayağa kalktı ve hoşça kal demeden çıkıp gitti.</p>

  <p>Jonasson uzun bir süre, onun biraz önce oturduğu sandalyeye baktı. Bir doktorun tavsiye almak ya da kendi görüşlerini bildirmek için başka bir doktorla ilişkiye geçmesinde olağanüstü bir şey yoktu. Ama bu değişik zamanlarda, aynı hastanın tedavisini üstlenmiş iki doktor arasında olabilirdi. Şimdiye kadar bir psikiyatristin, uçan daire gibi ortaya çıkıp çok uzun yıllardır görmediği bir hastayı, bütün bürokratik işlemleri aşarak tedavi etmek istediğine ilk defa şahit oluyordu. Saatine baktı, akşamın yedisiydi. Sahlgrenska Hastanesi'nin hastalara yardım için başvurduğu Psikolog Martina Karlgren'i aradı.</p>

  <p>"Merhaba. Sanırım işte değilsin. Rahatsız etmiyorum ya?"</p>

  <p>"Önemli değil. Evdeyim, özel bir şey de yapmıyorum."</p>

  <p>"Bir sorunum var. Sen Lisbeth Salander'le konuştun. İzlenimlerini anlatır mısın?"</p>

  <p>"Eh... Onu üç defa ziyaret ederek konuşmaya çalıştım. Nazik ama kararlı bir şekilde reddetti."</p>

  <p>"Senin fikrin ne?"</p>

  <p>"Nasıl yani?"</p>

  <p>"Martina, senin psikiyatr olmadığını biliyorum, ama zeki bir insansın, onun hakkındaki izlenimin ne?"</p>

  <p>Martina Karlgren bir süre tereddüt etti.</p>

  <p>"Nasıl cevaplayacağımı bilemiyorum. Hastaneye getirildiği ilk günlerde onu iki defa ziyaret ettim ama durumu o kadar kötüydü ki doğru düzgün bir ilişki kuramadım. Daha sonra Helena Endrin'in isteğiyle, yaklaşık bir hafta önce bir kez daha ziyaret ettim."</p>

  <p>"Helena bunu senden niçin istedi?"</p>

  <p>"Lisbeth Salander iyileşme yolunda ama genellikle hiçbir şey yapmadan tavana bakıp duruyor. Endrin bir bakmamı istedi."</p>

  <p>"Ee?"</p>

  <p>"Kendimi tanıttım, birkaç dakika konuştum. Nasıl olduğunu, konuşmak için birine ihtiyaç duyup duymadığım sordum. İhtiyaç duymadığını söyledi. Herhangi bir şekilde yardım edebilir miyim, diye sorduğumda da, içeri bir paket sigara sokup sokamayacağımı bilmek istedi."</p>

  <p>"Öfkeli ya da düşmanca bir tutumu var mıydı?"</p>

  <p>Martina bir süre düşündü.</p>

  <p>"Hayır, böyle bir şey diyemem, sakin ama çok mesafeliydi. Sigara isteğini şaka olarak yorumladım. Okuyacak bir şey, kitap filan isteyip istemediğini sordum. Önce istemedi. Ama daha sonra genetik ve beyin araştırmaları üzerine bilimsel makaleler olup olmadığını sordu."</p>

  <p>"Ne üzerine, ne üzerine?"</p>

  <p>"Genetik."</p>

  <p>"Genetik mi?"</p>

  <p>"Evet. Kütüphanede bu konuda yazılmış popüler kitapların olduğunu söyledim, bunlarla ilgilenmedi. Daha önce bu konu üzerine biraz okumuş, şimdiye kadar adını duymadığım birkaç kitaptan bahsetti. Yani bu alanda yapılmış ciddi araştırmalara ilgi duyuyor."</p>

  <p>"Vay be!" dedi Anders Jonasson şaşkın bir ses tonuyla.</p>

  <p>"Hastaların kullandığı kütüphanede bu tür kitapların olmadığını ama bakacağımı söyledim."</p>

  <p>"Baktın mı?"</p>

  <p>"<span class="t15">Nature ve New England Journal of Medicine</span> dergilerinden birkaç örnek aldım. Zahmetlerim için teşekkür etti."</p>

  <p>"Ama bunlar çok ciddi makale ve araştırmaların yayınladığı ağır dergiler."</p>

  <p>"Büyük bir ilgiyle okuyor."</p>

  <p>Anders Jonasson'un dili tutulmuştu.</p>

  <p>"Sence onun psikolojik durumu nasıl?"</p>

  <p>"İçine kapanık. Benimle özel hiçbir şey konuşmadı."</p>

  <p>"Sence psikolojik açıdan hasta mı? Manik depresif ya da paranoyak mı?"</p>

  <p>"Hiç ilgisi yok. Öyle olsa hemen bildirirdim. Yalnızca kendine özgü biri, çok büyük sorunları var, bir de baskı altında. Ama sakin, ne yaptığım biliyor ve kendi durumunun üstesinden gelecek gibi."</p>

  <p>"Sağ ol."</p>

  <p>"Bunları niçin sordun, bir şey mi oldu?"</p>

  <p>"Hayır, hiçbir şey olmadı, yalnızca bu kızı çözemiyorum."</p>

  <p>&nbsp;</p>
</body>
</html>
