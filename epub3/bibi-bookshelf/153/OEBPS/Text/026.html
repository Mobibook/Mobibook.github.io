<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&#160;</p>

  <h2 class="h21"><a id="ncx4916"></a><a id="a57"></a>18. BÖLÜM</h2>

  <p class="p16">2 HAZİRAN, PERŞEMBE</p>

  <p class="p17"><span class="t13">E</span>rika Berger cep telefonunun sesine uyandığında saat dokuzu beş geçiyordu.</p>

  <p>"Günaydın, Bayan Berger. Ben Dragan Armansky. Bu gece tatsız bir şeyler olmuş."</p>

  <p>Erika Berger olanları anlatarak, Milton Security'nin NlP'in yerini alıp alamayacağını sordu.</p>

  <p>"En azından işleyen bir alarm sistemi kurarız," dedi Armansky. "Sorun şu ki, evinize en yakın gece aracımız Nacka'da. Yani sinyal aldığınıızda, oraya yaklaşık otuz dakikada ulaşırız. Eğer evinizi korumayı üstlenirsek oturduğunuz semte yakın bir şirketle anlaşmak zorundayız. O civarda yerel bir güvenlik şirketi olan Adam Güvenlik Şirketi'yle sözleşmemiz var. Size on dakikada yetişebilirler."</p>

  <p>"İyi, ne de olsa NIP hiç gelmiyor."</p>

  <p>"Bir aile şirketi; baba, iki oğlu ve birkaç tane de kuzen. Yunanistanlı iyi insanlar. Babayı uzun zamandır tanıyorum. Senede 320 gün hizmet verirler. Tatile çıkarlar ya da başka bir şey olursa bizi bilgilendirirler, o zaman devreye Nacka'daki arabamız girer."</p>

  <p>"Bana uyar."</p>

  <p>"Öğleden önce, David Rosin adında bir elemanımız güvenlik analizi yapmak için evinize gelecek. Yola çıktığını söyleyebilirim. Bodrumdan çatıya kadar bütün evi gözden geçirmesi için izninize ihtiyacı var. Evi, bahçeyi ve yakın çevreyi fotoğraflayacak."</p>

  <p>"Tamam."</p>

  <p>"Rosin tecrübeli biri. Güvenlik önlemleri için bize önerilerde bulunacak, birkaç güne kadar bir plan çıkartırız. Saldırı alarmı, yangın güvenliği, tahliye ve hırsızlara karşı önlem."</p>

  <p>"Güzel."</p>

  <p>"Eğer bir şey olursa yardım gelene kadar geçecek on dakikalık sürede neler yapmanız gerektiği de size anlatılacak. Öğleden sonra alarm sistemini kurarız. Sonra sözleşme imzalamamız gerekir."</p>

  <p>Dragan Armansky'yle konuştuktan hemen sonra, Erika işe geç kaldığını fark etti. Yayın Yönetmeni Yardımcısı Peter Fredriksson'u arayarak, saat ondaki toplantıyı iptal etmesini istedi.</p>

  <p>"Sen iyi misin?"</p>

  <p>"Ayağımı kestim," dedi Erika. "Düzelir düzelmez geleceğim."</p>

  <p>Yatak odasının yanındaki tuvalete gittikten sonra siyah bir pantolon giydi, yaralı ayağına kocasının terliğini geçirdi. Siyah bir bluz ve bir de ceket giydi. Kapının altındaki lastik takozu çıkarmadan önce eline göz yaşartıcı spreyi aldı.</p>

  <p>Etrafını kollayarak mutfağa gidip kahve suyu koydu. Mutfak masasında kahvaltı ederken etrafındaki her sese kulak kabarttı. İkinci kahvesini içerken kapı çalındı, Milton Security'den David Rosin gelmişti.</p>

  <p>&#160;</p>

  <p class="p17"><span class="t13">Y</span>ürüyerek Bergsgatan'a giden Monica Figuerola, dört çalışma arkadaşını sabah erkenden toplantıya çağırdı.</p>

  <p>"Önümüzde sınırlı bir süre var," dedi. "Lisbeth Salander'in 13 Temmuz'da başlayacak mahkemesinden önce işimizi bitirmek zorundayız. Yani yaklaşık bir ayımız var. Şimdi durum değerlendirmesi yapıp öncelikli işleri belirlemeliyiz. Kim başlamak istiyor?"</p>

  <p>Berglund boğazını temizledi.</p>

  <p>"Mårtensson'la buluşan şu sarışın adam... Kim bu?"</p>

  <p>"Elimizde fotoğrafları var, ama onu nasıl bulacağımızı bilemiyoruz. Arama kararı çıkaramayız."</p>

  <p>"Peki Gullberg? İzini sürebileceğimiz bir öyküsü vardır herhalde? 1950'nin başlarından 1964'te SÄPO kurulana kadar gizli poliste çalışmış. Sonra ortadan kaybolmuş."</p>

  <p>Figuerola başını salladı.</p>

  <p>"Bundan Zalachenko kulübünün 1964'te kurulduğu sonucunu çıkarabilir miyiz? Yani Zalachenko İsveç'e gelmeden çok önce."</p>

  <p>"Başka bir amaçları olmalı... Teşkilatın içinde gizli bir teşkilat."</p>

  <p>"Wennerström olayından sonra herkeste bir paranoya başlamıştı."</p>

  <p>"Bir çeşit gizli ajan yakalama polisi."</p>

  <p>"Yurt dışındaki paranoyayla paralel bir şeydi. 1960'ta ABD'de, CIA'in içinde ajan arayan özel bir grup kuruldu. Grubu yöneten James Jesus Angleton neredeyse CIA'yi dağıtıyordu. Angleton'ın çetesi fanatik paranoyaklardan oluşuyordu. Neredeyse CIA'de çalışan herkesi Rus ajanlığıyla suçladılar. CIA'yi faaliyet yürütemez hâle getirdiler."</p>

  <p>"Ama bunlar spekülasyon..."</p>

  <p>"Eski personel sözleşmeleri nerede saklanıyor."</p>

  <p>"Ben baktım, Gullberg'in sözleşmesi yok."</p>

  <p>"Peki bütçe? Bu tür faaliyetler finansal destek olmadan sürdürülemez..."</p>

  <p>Öğlene kadar tartıştılar. Figuerola özür dileyerek kalktı, sakin bir kafayla düşünebilmek için jimnastik salonuna gitti.</p>

  <p>&#160;</p>

  <p class="p17"><span class="t13">E</span>rika Berger, <span class="t15">SMP</span>'nin yazı işleri bürosuna girdiğinde öğle yemeği vaktiydi. Yaralı ayağı çok ağrıdığından üzerine ağırlık bindirmemeye özen gösteriyordu. Topallayarak cam kafesine gidip koltuğuna oturdu. Çalışma masasından kendisine bakan Peter Fredriksson'a el salladı.</p>

  <p>"Ne oldu?"</p>

  <p>"Bir cam parçasına bastım."</p>

  <p>"Tüh be."</p>

  <p>"Peter, o tuhaf e-postalardan başka birine de geldi mi?"</p>

  <p>"Şimdiye kadar bir şey duymadım."</p>

  <p>"Kulaklarını açık tut. <span class="t15">SMP</span>'nin etrafında tuhaf bir şeyler dönüyorsa bilmek istiyorum."</p>

  <p>"Ne gibi tuhaf şeyler?"</p>

  <p>"O zehirli e-postalar gönderen sapık her kimse, korkarım beni kurban seçti. Eğer bir şey duyarsan beni haberdar et."</p>

  <p>"Eva Carlsson'un aldığı türden e-postaları mı kastediyorsun?"</p>

  <p>"Tuhaf olan ne varsa. Beni birçok konuda suçlayan ve sapık tekliflerde bulunan bir sürü saçma e-posta aldım."</p>

  <p>Peter Fredriksson'un yüzü gölgelendi.</p>

  <p>"Ne zamandan beri?"</p>

  <p>"Birkaç haftadır. Neyse boş ver şimdi bunları. Bu sabah gazetede neler var?"</p>

  <p>"Şey... "</p>

  <p>"Ne demek şey?"</p>

  <p>"Holm ile hukuk sayfası editörü sana karşı kılıçlarını kuşandılar."</p>

  <p>"Öyle mi, niçin?"</p>

  <p>"Johannes Frisk yüzünden. Staj süresini uzatmış, ona özel bir görev vermişsin. Bu görevin ne olduğunu söylemiyor."</p>

  <p>"Söyleyemez, çünkü kimseye anlatmamasını emrettim."</p>

  <p>"O da böyle dedi. Bunun üzerine Holm ile hukuk editörü çıldırdı."</p>

  <p>"Anladım. Saat üçte hukuk redaksiyonunda bir toplantı düzenle, durumu açıklayacağım."</p>

  <p>"Holm çok öfkeli..."</p>

  <p>"Ben de ona öfkeliyim. Böylece hesaplaşırız."</p>

  <p>"Yönetim kuruluna şikâyet etti."</p>

  <p>Erika başını kaldırdı. <span class="t15">Lanet olsun, Borgsjö i</span><span class="t15">ş</span><span class="t15">ini halletmeliyim</span>.</p>

  <p>"Borgsjö öğleden sonra gelecek, seninle konuşmak istiyor, sanırım şu Holm işi."</p>

  <p>"İyi, saat kaçta?"</p>

  <p>"İki."</p>

  <p>&#160;</p>

  <p class="p17"><span class="t13">D</span>oktor Anders Jonasson öğle yemeği saatinde Lisbeth Salander'i ziyaret etti. Lisbeth Salander, önündeki türlü tabağını iterek muayeneye hazırlandı. Jonasson, Lisbeth'i periyodik olarak muayene ediyordu. Lisbeth bu muayenelerin, artık iş olsun kabilinden yapıldığım fark etmişti.</p>

  <p>"Sağlıklısın," dedi.</p>

  <p>"Hımm. Senin aslında yemekleri tedavi etmen gerekir."</p>

  <p>"Yemekleri mi?"</p>

  <p>"Pizza ya da buna benzer bir şeyler çıkaramaz mısınız?"</p>

  <p>"Üzgünüm, bütçemiz yetmiyor."</p>

  <p>"Hiç sanmam."</p>

  <p>"Lisbeth. Yarın senin sağlık durumunu ele alacağız.</p>

  <p>"Anlıyorum. İyileştim."</p>

  <p>"Stockholm'e, Kronoberg Hapishanesi'ne götürülecek kadar iyileştin."</p>

  <p>Lisbeth başını salladı.</p>

  <p>"Aslında bunu bir hafta daha geciktirebilirim ama meslektaşlarım pireleneceklerdir."</p>

  <p>"Geciktirme."</p>

  <p>"Emin misin?"</p>

  <p>"Hazırım. Er ya da geç götürecekler."</p>

  <p>"İyi o zaman," dedi Anders Jonasson. "Taburcu edilmene yeşil ışık yakacağım. Bu da en kısa zamanda götürüleceğin anlamına gelir."</p>

  <p>Lisbeth başını salladı.</p>

  <p>"Büyük ihtimalle hafta sonu. Hastane yönetimi seni burada istemiyor."</p>

  <p>"Anlıyorum."</p>

  <p>"Eh... O zaman şu oyuncağın..."</p>

  <p>"Yatağın arkasındaki panelin içinde bulacaksın."</p>

  <p>İşaret etti.</p>

  <p>"Tamam."</p>

  <p>Bir süre öylece sessizce oturduktan sonra Anders Jonasson kalktı.</p>

  <p>"Şimdi bana ihtiyacı olan, diğer hastalarımı ziyaret etmeliyim."</p>

  <p>"Her şey için teşekkürler. Sana bir hizmet borcum var."</p>

  <p>"Ben yalnızca işimi yaptım."</p>

  <p>"Hayır. Daha fazlasını yaptın. Bunu asla unutmayacağım."</p>

  <p>&#160;</p>

  <p class="p17"><span class="t13">P</span>olhemsgatan kapısından Emniyet Genel Müdürlüğü'ne giren Mikael Blomkvist'i, Monica Figuerola karşıladı. AKD'nin bürolarının olduğu kata çıkan asansöre bindiklerinde göz ucuyla birbirlerine baktılar.</p>

  <p>"Buraya gelmem sence akıllıca bir şey mi?" dedi Mikael. "Biri beni görüp neler olduğunu merak edebilir."</p>

  <p>"Bir daha burada toplanmayacağız. Fridhemsplan'da, yeni bir büro kiraladık. Yarından itibaren o büroyu kullanabiliriz. Ama burada da bir sorun yok. AKD küçük, kendi yağıyla kavrulan bir bölüm. SÄPO'dan hiç kimse bizimle ilgilenmez. Ayrıca SÄPO'nun diğer bölümlerinden ayrı bir kattayız."</p>

  <p>Mikael Blomkvist, Torsten Edklinth'i ve diğer iki meslektaşını ellerini sıkmadan başıyla selamladı. Edklinth, o iki kişiyi Stefan ve Anders diye tanıtırken, soyadı kullanmadıklarını kafasına not eden Mikael, "Nereden başlıyoruz?" dedi.</p>

  <p>"Kahveyle başlamaya ne dersiniz... Monica?" dedi Edklinth.</p>

  <p>"İyi olur," dedi Monica Figuerola.</p>

  <p>Mikael, Edklinth'in ayağa kalkıp kahve sürahisini getirmeden önce bir süre tereddüt ettiğini fark etti. Büyük ihtimalle bu işi Monica Figuerola'nın yapacağını düşünmüştü. Ayrıca Mikael, Edklinth'in kendi kendine gülümsediğini de gözden kaçırmamıştı, bunu iyiye yordu.</p>

  <p>"Dürüst konuşmak gerekirse, nasıl davranacağımı bilemiyorum," dedi Edklinth. "SÄPO'nun yaptığı toplantıya bir gazetecinin katılması alışıldık bir durum değil. Burada konuşacaklarımızın çoğu gizlilik derecesi yüksek şeyler."</p>

  <p>"Ben askerî sırlarla ilgilenmiyorum. İlgilendiğim tek şey Zalachenko kulübü."</p>

  <p>"Ama bir orta yol bulmalıyız. Her şeyden önce yazacağın şeylerde meslektaşlarımın adını kullanmamalısın."</p>

  <p>"Anlaştık."</p>

  <p>Edklinth şaşkın bir ifadeyle Mikael Blomkvist'e baktı.</p>

  <p>"İkincisi, benim ve Monica'nın dışında başka bir meslektaşımla konuşmayacaksın. Sana ne anlatacağımıza biz ikimiz karar vereceğiz."</p>

  <p>"Madem bu kadar uzun bir istek listen vardı, niçin dün konuşmadın ki?"</p>

  <p>"Dün bunları düşünmeye fırsatım olmadı."</p>

  <p>"O zaman ben de sana bir sır vereyim. Bütün meslek hayatım boyunca ilk defa, yayınlanmamış bir haberin içeriği hakkında polise bilgi veriyorum. Senin deyiminle... Dürüst konuşmak gerekirse nasıl davranacağımı bilemiyorum."</p>

  <p>Odaya bir sessizlik çöktü.</p>

  <p>"Belki biz... "</p>

  <p>"Eğer... "</p>

  <p>Edklinth ile Monica aynı anda konuşmaya başlamışlardı ve aynı anda da sustular.</p>

  <p>"Ben Zalachenko kulübünün peşindeyim. Siz de bu adamları yargı karşısına çıkarmak istiyorsunuz. Ortak çerçevemiz bu olsun," dedi Mikael.</p>

  <p>Edklinth başıyla onayladı.</p>

  <p>"Elinizde ne var?"</p>

  <p>Edklinth, Monica Figuerola ile arkadaşlarının neler bulduklarını anlattı. Evert Gullberg'in, Stig Wennerström'le çekilmiş fotoğrafını gösterdi.</p>

  <p>"İyi, bu fotoğrafın bir kopyasını istiyorum."</p>

  <p>"Åhlen&amp;Åkerlund'un arşivlerinde var," dedi Monica.</p>

  <p>"Önümdeki masada da var, hem de arkasında açıklamayla," dedi Mikael.</p>

  <p>"Tamam, ona bir kopyasını ver," dedi Edklinth.</p>

  <p>"Demek ki Zalachenko'yu Servis öldürttü."</p>

  <p>"Kanserden ölmek üzere olan bir adamın cinayeti ve intiharı. Gullberg hâlâ yaşıyor, ama doktorlara göre en fazla birkaç haftası varmış. İntihar girişiminde beyni ağır hasar görmüş. Pratikte bir sebzeden farklı değil."</p>

  <p>"İsveç'e iltica eden Zalachenko'nun baş sorumluluğunu o üstlendi."</p>

  <p>"Bunu nereden biliyorsun?"</p>

  <p>"Zalachenko iltica ettikten altı hafta sonra Gullberg, Başbakan Thorbjörn Fälldin'le buluştu."</p>

  <p>"Kanıtlayabilir misin?"</p>

  <p>"Elbette. Parlamento ziyaret defterinde kayıtlı. Gullberg'in yanında SÄPO'nun o zamanki başkanı da varmış."</p>

  <p>"Ve şimdi hayatta değil."</p>

  <p>"Ama Fälldin hayatta, üstelik bu konuda bilgi vermeye hazır."</p>

  <p>"Sen onunla... "</p>

  <p>"Hayır, ben konuşmadım. Ama başkası konuştu. Kim olduğunu açıklayamam, gizli kaynak."</p>

  <p>Mikael, Fälldin'in Zalachenko konusunda nasıl tepki gösterdiğini, kendisinin Hollanda'ya gidip Janeryd'le neler konuştuğunu anlattı.</p>

  <p>"Yani Zalachenko kulübü bu binada bir yerlerde," dedi Mikael, fotoğrafı göstererek.</p>

  <p>"Kısmen. Teşkilatın içinde bir teşkilat olduğunu düşünüyoruz. Zalachenko kulübü, bu binada anahtar konumunda olanbirinden yardımı almadan yaşayamaz. Ama bize göre, Özel Analiz Servisi denilen grup bu Binanın dışında"</p>

  <p>"Yani, SÄPO'nun işe aldığı, maaşını SÄPO'nun ödediği birinin başka bir patron hesabına çalıştığını mı düşünüyorsunuz?"</p>

  <p>"Yaklaşık öyle bir şey."</p>

  <p>"Peki, Zalachenko kulübüne içeriden yardım eden kim?"</p>

  <p>"Bunu henüz bilmiyoruz. Ama şüphelendiğimiz birkaç isim var."</p>

  <p>"Mårtensson?" dedi Mikael.</p>

  <p>"Mårtensson, SÄPO'da çalışıyor, Zalachenko kulübü ihtiyaç duyduğunda onu ödünç alıyor," dedi Monica Figuerola.</p>

  <p>"İyi de, bu pratikte nasıl yürüyor?"</p>

  <p>"Harika bir soru," diyen Edklinth, belli belirsiz gülümsedi. "Bizimle çalışmaya ne dersin?"</p>

  <p>"Tanrı yazdıysa bozsun," dedi Mikael.</p>

  <p>"Şaka yapıyorum, ama bizim cevaplamaya çalıştığımız soru da bu. Birinden şüpheleniyoruz, ama elimizde henüz bir kanıt yok."</p>

  <p>"Bırak tahmin edeyim... Yönetici pozisyonunda biri."</p>

  <p>"Özel Kalem Müdürü Albert Shenke'den şüpheleniyoruz," dedi Monica Figuerola.</p>

  <p>"Ve işte şimdi, o nazik soruna geldik," dedi Edklinth. "Sana bir isim verdik, ama elimizde kanıt yok. Bunu nasıl kullanmayı düşünüyorsun?"</p>

  <p>"Elimde belge olmadan isim yayınlayamam. Eğer Shenke suçsuzsa <span class="t15">Millennium</span>'a iftira davası açabilir."</p>

  <p>"Anlaştık o zaman. Bu iş birliğinin yürümesi için birbirimize güvenmemiz gerekir. Şimdi sıra sende. Elinde neler var?"</p>

  <p>"Üç isim," dedi Mikael. "Bunlardan ikisi 1980'li yıllarda Zalachenko kulübünün üyesiydiler."</p>

  <p>Edklinth ile Figuerola hemen kulak kabarttılar.</p>

  <p>"Hans von Rottinger ile Fredrik Clinton. Rottinger hayatta değil, Clinton da emekliye ayrılmış, ikisi de Zalachenko'nun yakın çevresinden."</p>

  <p>"Üçüncü isim?" dedi Edklinth.</p>

  <p>"Teleborian'ın Jonas adında biriyle bağlantısı var. Soy ismini bilmiyoruz ama 2005 yılından beri Zalachenko kulübünde olduğundan eminiz. Copacabana'nın önünde çekilen fotoğrafta Mårtensson'un yanındaki adam olabilir diye düşünüyoruz."</p>

  <p>"Bu isim nereden ortaya çıktı?"</p>

  <p><span class="t15">Lisbeth Salander, Peter Teleborian'</span><span class="t15">ı</span><span class="t15">n bilgisayar</span><span class="t15">ı</span><span class="t15">n</span><span class="t15">ı</span> hack<span class="t15">ledi. Aralar</span><span class="t15">ı</span><span class="t15">ndaki yaz</span><span class="t15">ı</span><span class="t15">ş</span><span class="t15">malar</span><span class="t15">ı</span> <span class="t15">izleyerek Teleborian'</span><span class="t15">ı</span><span class="t15">n 1991 y</span><span class="t15">ı</span><span class="t15">l</span><span class="t15">ı</span><span class="t15">nda Björck'le yapt</span><span class="t15">ığı</span> <span class="t15">türden bir dalaverenin pe</span><span class="t15">ş</span><span class="t15">inde oldu</span><span class="t15">ğ</span><span class="t15">unu anlad</span><span class="t15">ı</span><span class="t15">k. Jonas denilen adam, Teleborian’a talimatlar veriyor.</span></p>

  <p>"Şimdi ikinci nazik soruna geldik," dedi Mikael, Edklinth'e gülümseyerek. "İddialarımı belgeleyebilirim, ama bu belgelerin kaynağını açıklayamam. Sözlerimle yetinmek zorundasınız."</p>

  <p>Edklinth düşünceli görünüyordu.</p>

  <p>"Belki de Teleborian'ın Uppsala'dan bir meslektaşıdır," dedi.</p>

  <p>"Tamam, Clinton ve Rottinger'le başlayalım, neler biliyorsun?"</p>

  <p>&#160;</p>

  <p class="p17"><span class="t13">Y</span>önetim Kurulu Başkanı Magnus Borgsjö, Erika'yı toplantı odasının hemen yanındaki odasında kabul etti. Endişeli bir hâli vardı.</p>

  <p>"Yaralandığını duydum," dedi ayağını işaret ederek.</p>

  <p>"Önemli bir şey değil," diyen Erika, koltuk değneklerini masaya yaslayıp ziyaretçi koltuğuna oturdu.</p>

  <p>"Evet, Erika. Bir aydır buradasın, hep şöyle baş başa oturup konuşmak için fırsat aradım, kendini nasıl hissediyorsun?"</p>

  <p><span class="t15">Onunla Vitavara'y</span><span class="t15">ı</span> <span class="t15">konu</span><span class="t15">ş</span><span class="t15">mal</span><span class="t15">ı</span><span class="t15">y</span><span class="t15">ı</span><span class="t15">m. Ama nas</span><span class="t15">ı</span><span class="t15">l? Ne zaman?</span></p>

  <p>"Sanırım meseleyi anlamaya başladım. İki boyutu var: Birincisi, <span class="t15">SMP</span>'nin ekonomik problemleri; gazetenin bütçesi çok kısıtlı. Diğeri, yazı işlerinde bir sürü içi geçmiş adam var."</p>

  <p>"Olumlu bir şey yok mu?"</p>

  <p>"Elbette var, işinin ehli bir sürü profesyonel. Sorun, diğerlerinin onların işine taş koyması."</p>

  <p>"Holm benimle konuştu..."</p>

  <p>"Biliyorum."</p>

  <p>"Senin hakkında birtakım fikirleri var. Dinlediğim kadarıyla hepsi de negatif."</p>

  <p>"Mesele değil, benim de onun hakkında fikirlerim var."</p>

  <p>"Negatif? Birlikte çalışamamanız çok kötü..."</p>

  <p>"Benim onunla birlikte çalışmakla ilgili bir sorunum yok. Onun benimle sorunu var."</p>

  <p>Erika iç çekti.</p>

  <p>"Beni çıldırtıyor. Tecrübeli, hiç şüphesiz şimdiye kadar gördüğüm en yetenekli haber müdürü. Aynı zamanda tam bir pislik. Dalavereler çevirip insanları birbirine düşürüyor. 25 yıldır basındayım, şef pozisyonuna gelmiş onun gibi bir insanla daha önce hiç karşılaşmadım."</p>

  <p>"İşini yapabilmesi için sert olmak zorunda. Her taraftan baskı altında."</p>

  <p>"Sertliğine bir diyeceğim yok. Benim sorunum aptallığı. Tam bir felaket, onunla ekip çalışması yürütmek neredeyse imkânsız. Sanki bütün görevi bölmek ve yönetmekmiş gibi davranıyor."</p>

  <p>"Çok ağır sözler."</p>

  <p>"Holm'e aklını başına toplaması için bir ay veriyorum. Yoksa haber müdürlüğünden alacağım."</p>

  <p>"Bunu yapamazsın. Görevlerin arasında ekibi dağıtmak yok."</p>

  <p>Erika susup bir süre yönetim kurulu başkanını süzdü.</p>

  <p>"Hatırlattığım için özür dilerim, ama beni tam da bunun için işe aldın. Hatta imzaladığımız sözleşmede, yazı işlerinde gerek duyduğum değişiklikleri yapmam için açık çek verdin. Benim iş tanımım organizasyon ve çalışma tarzmda değişiklikler yaparak gazeteyi yenilemek."</p>

  <p>"Holm bu gazeteye hayatını adadı."</p>

  <p>"Doğru. 58 yaşında, altı sene sonra emekliye ayrılacak, ama bu kadar süre onu taşıyacak gücüm yok. Beni yanlış anlama Magnus, kendimi aşağıdaki cam kafese hapsettiğim günden itibaren hayatımı <span class="t15">SMP</span>'nin kalitesini ve baskı sayısını artırmaya adadım. Holm, ya benim tarzımı kabul edecek ya da başka bir şey yapacak. Koyduğumuz hedefe ulaşabilmek için önüme çıkacak her engeli ya da <span class="t15">SMP</span>'ye zarar verecek olan her şeyi çiğner geçerim."</p>

  <p><span class="t15">Lanet olsun...</span> <span class="t15">Ş</span><span class="t15">u Vitavara i</span><span class="t15">ş</span><span class="t15">ini konu</span><span class="t15">ş</span><span class="t15">mal</span><span class="t15">ı</span><span class="t15">y</span><span class="t15">ı</span><span class="t15">m. Borgsjö i</span><span class="t15">ş</span><span class="t15">inden olabilir.</span></p>

  <p>Borgsjö birden gülümsedi.</p>

  <p>"Görüyorum ki sen de az sert değilsin."</p>

  <p>"Öyle olmam gerekiyor, üzgünüm. Sertliğe gerek duymamalıydım. Benim işim iyi bir gazete çıkarmak, bunu ancak yönetim kurulu arkamda durur ve çalışanlar yaptıkları işten zevk alırlarsa başarabilirim."</p>

  <p>Borgsjö'yle yaptığı görüşmeden sonra Erika topallayarak cam kafesine döndü. Keyfi yerinde değildi, Borgsjö'yle kırk beş dakika görüşmüş ama Vitavara konusunda tek bir söz etmemişti. Başka bir deyişle ona karşı açık sözlü ve dürüst davranmamıştı.</p>

  <p>Bilgisayarım açtığında <span class="t15">nnkblom@millennium.nu</span> adresinden bir e-posta aldı. <span class="t15">Millennium</span>'da böyle bir e-posta adresinin olmadığını bildiğinden, sanal sapığının harekete geçtiğini anladı. E-postayı açtı.</p>

  <p>&#160;</p>

  <p class="p26">BORGSJÖ'NÜN SENİ KURTARACAĞINI MI SANDIN,</p>

  <p class="p26">ZAVALLI OROSPU? AYAĞIN NASIL?</p>

  <p>&#160;</p>

  <p>Gayriihtiyari başını kaldırıp redaksiyon salonuna baktı. Gözü Holm'e takıldı. Kendisine bakıyordu. Başını sallayarak gülümsedi.</p>

  <p>Bu mesajları <span class="t15">SMP</span> 'den biri gönderiyor, diye düşündü Erika.</p>

  <p>&#160;</p>

  <p class="p17"><span class="t13">A</span>KD'deki toplantı akşam saat beşte bitti. İkinci toplantıyı bir sonraki hafta yapmaya karar vermişlerdi. Eğer o güne kadar acil bir durum ortaya çıkarsa Mikael Blomkvist, Monica Figuerola'yla kontak kuracaktı. Mikael bilgisayar çantasını alıp ayağa kalktı. "Buradan nasıl çıkacağım?" dedi.</p>

  <p>"Buradan kendi başına çıkamazsın," dedi Edklinth.</p>

  <p>"Ben ona eşlik ederim," dedi Monica Figuerola. "Birkaç dakika bekle de odamı toplayayım."</p>

  <p>Fridhelmsplan'a kadar birlikte yürüdüler.</p>

  <p>"Şimdi ne olacak?" dedi Mikael.</p>

  <p>"Bağlantıyı kesmeyeceğiz."</p>

  <p>"SÄPO'yla ilişkimden hoşlanmaya başladım," dedi Mikael gülümseyerek.</p>

  <p>"Birkaç saat sonra yemeğe ne dersin?"</p>

  <p>"Yine Bosna lokantasında mı?"</p>

  <p>"Hayır. Her akşam dışarıda yemek yemeye benim bütçem elvermez. Ben de basit bir şeyler atıştırırız diye düşünmüştüm."</p>

  <p>Monica durup Mikael'e bakarak gülümsedi.</p>

  <p>"Aklımdan ne geçiyor biliyor musun?"</p>

  <p>"Hayır."</p>

  <p>"Seni eve atıp soymak."</p>

  <p>"Biraz tuhaf olmaz mı?"</p>

  <p>"Biliyorum, şefime anlatmayı düşünmüyorum."</p>

  <p>"Bu öykü nasıl gelişir bilemeyiz. Belki de barikatın iki ayrı tarafına düşeriz."</p>

  <p>"Bu riski alırım. Gönüllü gelecek misin, yoksa kelepçeleyip mi götüreyim?"</p>

  <p>Monica, Mikael'in koluna girip onu Pontonjargatan'a sürükledi. Kapıdan girdikten otuz saniye sonra çırılçıplak kalmışlardı.</p>

  <p>&#160;</p>

  <p class="p17"><span class="t13">E</span>rika Berger, akşam saat yedide eve döndüğünde Milton Security'den David Rosin onu bekliyordu. Ayağı sızlayan Erika, topallayarak mutfağa girip bulduğu ilk sandalyeye çöktü. David ona kahve yaptı.</p>

  <p>"Teşekkürler. Milton'la yapacağım sözleşmeye kahve servisi de dâhil mi?"</p>

  <p>David nezaketle gülümsedi. 50 yaşlarında, topluca, kırmızı sakallı biriydi.</p>

  <p>"Mutfağınızı kullanmama izin verdiğiniz için ben teşekkür ederim."</p>

  <p>"Önemli değil. Durum nasıl?"</p>

  <p>"Teknisyenlerimiz gerçek bir alarm sistemi kurdular, birazdan size nasıl çalıştığını gösteririm. Villayı köşe bucak inceledim. Milton'daki meslektaşlarımızla konuşup, neler yapabiliriz karar vereceğiz. Birkaç güne kadar vardığımız sonuçları sizinle gözden geçiririz. Ama bu sürede konuşmamız gereken bazı şeyler var."</p>

  <p>"Buyurun."</p>

  <p>"Önce, geçici bir sözleşme imzalayacağız. Ana sözleşmeyi önereceğimiz hizmetler konusunda anlaştığımızda yaparız. Geçici sözleşmede Milton Security'ye alarm sistemi kurması için izin verdiğiniz yazıyor. Standart bir sözleşme. Milton'ın sizden isteklerini, ne tür işler yapacağımızı, susma yükümlülüğünü filan içeriyor."</p>

  <p>"Benden istekleriniz de mi var?"</p>

  <p>"Evet, alarm sistemi Yalnızca alarm sistemidir. Eğer oturma odanıza elinde otomatik silahla biri girerse buna bir şey yapamaz. Güvenlik denilen şeyin bir işe yaraması için sizin ve kocanızın bazı şeylere dikkat etmeniz, rutin bazı önlemler almanız gerekiyor. Bunları size anlatacağım.</p>

  <p>"Peki."</p>

  <p>"Daha tam bir analiz yapmadım, ama anladığım kadarıyla durum şu: Bir villada oturuyorsunuz, evin arka tarafı kumsala bakıyor ve çevrenizde birkaç büyük villa var. Gördüğüm kadarıda, komşularınız sizin villayı pek iyi görmüyorlar, yani biraz gözlerden uzaksınız."</p>

  <p>"Doğru."</p>

  <p>"Bu da bir saldırganın kimseye görünmeden evinize yaklaşması için uygun bir durum."</p>

  <p>"Sağ tarafimızdaki komşular yılın yarısında seyahat ederler, sol tarafimızdaki yaşlı çift de çok erken yatıyor."</p>

  <p>"Bakın işte. Üstelik binalar cephe cepheye değil, yan yana. Yani az sayıda pencere birbirine bakıyor. Bahçenize giren bir saldırganın, evin arkasına geçip bütün gözlerden uzaklaşması yalmzca beş saniyesini alır. Arka tarafta bahçeyi çeviren büyük bir çit var, bir garaj bir de başka bir kulübe."</p>

  <p>"Kocamın atölyesi."</p>

  <p>"Anladığım kadarıyla sanatçı."</p>

  <p>"Doğru, devam edin."</p>

  <p>"Pencerenizi kıran saldırgan, duvarınıza da rahatça yazı yazmış. Aldığı tek risk, kırılan camın çıkarttığı ses olabilirdi ama çıkıntılı duvarlar sesi yutmuştur."</p>

  <p>"Öyle mi?"</p>

  <p>"Eviniz 250 metrekare, çatı katı ve bodrumu var, iki katta on bir oda."</p>

  <p>"Devasa bir ev. Greger'in ailesinden kaldı."</p>

  <p>"Bu eve girmenin bir sürü yolu var. Ön kapıdan, arka balkon kapısmdan, üst kattaki verandadan, garajdan girilebilir. Zemin katta pencereler var, altı pencere de bodrumda. Bunlara alarm sistemi bağlanmamış. Son olarak arka taraftaki yangın merdiveninden çatıya çıkıp oradan tavan arasına geçer, yalnızca bir sürgüyle tutturulmuş tavan kapağını açıp içeri girebilirim."</p>

  <p>"Çizdiğiniz tabloya göre, villa tam bir döner kapı. Ne yapacağız?"</p>

  <p>"Bugün geçici bir alarm sistemi kurduk. Önümüzdeki hafta adamakıllı bir alarm sistemi kuracağız. Bodrumdan tavana kadar her pencereye alarm takacağız. Ayrıca sizin ve kocanızın evde olmayacağınız günleri hesaplayarak hırsız alarmı döşeyeceğiz."</p>

  <p>"Tamam."</p>

  <p>"Ama içinde bulunduğumuz durumda, kimliğini bilmediğimiz bir şahsın tehdidi altındasınız. Bu ciddi bir durum. Bu şahıs kim, bunların yapmasının nedeni ne, işi nereye kadar götürür bilmiyoruz. Ama yine de birtakım sonuçlar çıkarabiliriz. Eğer iş sadece anonim nefret mektuplarıyla kalsaydı, bunu düşük düzeyde tehdit olarak değerlendirirdik, ama adam saldırmak için buraya kadar gelmiş. Saltsjöbaden yakın bir yer değil. Bu bizi endişelendiriyor."</p>

  <p>"Size katılıyorum."</p>

  <p>"Bugün Armansky'yle bu konuyu tartışarak açık bir tehdit olduğu sonucuna vardık."</p>

  <p>"Ah!"</p>

  <p>"Bu tehdidin içeriği hakkında daha fazla bilgi edinene kadar eşeğimizi sağlam kazığa bağlamalıyız."</p>

  <p>"Yani... "</p>

  <p>"İlk olarak, bugün iki ayrı alarm sistemi kurduk. Biri hırsız alarmı, bu daha çok siz evde yokken işe yarar. İkincisi, alt kata kurduğumuz hareket dedektörü alarmı, bunu geceleri üst kata çıktığınızda çalıştıracaksınız."</p>

  <p>"Tamam."</p>

  <p>"Bu biraz sıkıntılı bir şey, alt kata indiğiniz her seferde alarmı kapatmak zorundasınız."</p>

  <p>"Anladım."</p>

  <p>"İkinci olarak, yatak odanızın kapısını değiştirdik."</p>

  <p>"Değiştirdiniz mi?"</p>

  <p>"Evet, çelik güvenlik kapısı taktık. Ama endişelenmeyin, beyaza boyalı ve sıradan bir yatak odası kapısı gibi görünüyor. Tek fark, kapıyı içeriden kapattığınızda otomatik olarak kilitleniyor. İçeriden başka kapıları nasıl açıyorsanız öyle açacaksınız. Ama kapıyı dışarıdan açmak için, kolun üzerine yerleştirdiğimiz panele üç haneli kodu tuşlamak zorundasınız."</p>

  <p>"İyi, ne yapalım."</p>

  <p>"Eğer evde saldırıya uğrarsanız, gizleneceğiniz güvenli bir yer olacak. Saldırganın, elinde aletler olsa bile, kapıyı açması uzun zaman alacaktır. Üçüncü olarak, evin etrafına kameralar yerleştireceğiz. Yatak odasından arka bahçeyi ve alt katı izleyebileceksiniz. Önümüzdeki hafta evin dışına da hareket dedektörleri yerleştireceğiz."</p>

  <p>"Yeni yatak odam bundan sonra o kadar romantik bir yer olmayacak."</p>

  <p>"Küçük bir monitör. Gardırobun ya da herhangi bir dolabın içine yerleştirebiliriz."</p>

  <p>"Tamam."</p>

  <p>"Önümüzdeki hafta çalışma odanızın ve alt kattaki bir odanın kapısını da değiştireceğiz. Bir tehlike sezdiğinizde bu odalara girip yardım gelene kadar bekleyebilirsiniz."</p>

  <p>"Tamam."</p>

  <p>"Eğer yanlışlıkla hırsız alarmını çalıştırırsanız, Milton'ın alarm merkezini arayıp hemen devre dışı bırakabilirsiniz. Bunun için bizde kayıtlı şifreyi söylemek zorundasınız. Eğer bu şifreyi unutursanız, alarm yine de kapatılır, ama sizden bir miktar para alınır."</p>

  <p>"Anlıyorum."</p>

  <p>"Dördüncü olarak evin dört yerinde saldırı alarmı var. Biri mutfakta, biri holde, biri üst kattaki çalışma odanızda, biri de yatak odanızda. Bu alarmın iki düğmesi var, çalıştırmak için ikisine birden üç saniye basmanız gerekir. Tek elinizle basabilirsiniz ama iki düğmeye birden yanlışlıkla basma ihtimaliniz çok zayıf."</p>

  <p>"Güzel."</p>

  <p>"Saldırı alarmı çalıştığmda üç şey olur. Birinci olarak Milton'dan buraya doğru hemen bir araba yola çıkar. Ama ilk önce Adam Güvenlik Şirketi'nden bir araba gelir. On, bilemediniz on iki dakikada iki tane izbandut kapınızda olur. Bir araba da Naçka'dan hareket eder, bunların gelmesi, en iyi ihtimalle, yirmi, yirmi beş dakikayı bulur. Tabii bu arada polis de harekete geçer. Yani evinizin çevresi, kısa aralıklarla gelen birkaç arabayla sarılır."</p>

  <p>"Peki."</p>

  <p>"Saldırı alarmını, hırsız alarmını devre dışı bıraktığınız gibi bırakamazsınız. Telefon açıp bir yanlışlık olduğunu söylemeniz bir şey değiştirmez. Hatta gelen polisleri kapıda karşılayıp açıklama yapmanız da bir şey değiştirmez. Polisler her halükârda içeri girer. Birinin kocanızın başına silah dayayıp sizi her şeyin yolunda olduğunu söylemeye zorlamadığından emin olmamız gerekir. Bu alarma gerçek bir tehlike anında basmalısınız."</p>

  <p>"Anladım."</p>

  <p>"Tabii, bunun için fiziksel bir saldırıya uğramanız gerekmiyor. Birinin eve girmeye çalıştığını ya da arka bahçede dolaştığını görmeniz yeter. Eğer kendinizi en küçük bir tehdit altında hissederseniz, alarmı çalıştırın, ama muhakeme yeteneğinizi kullanın."</p>

  <p>"Tamam, söz veriyorum."</p>

  <p>"Evin değişik yerlerine golf sopaları yerleştirdiğinizi gördüm."</p>

  <p>"Dün geceyi yalnız geçirdim."</p>

  <p>"Yerinizde olsam bir otele giderim. Kendi güvenliğinizi sağlamanıza karşı değilim ama golf sopasının saldırganı rahatlıkla öldürebileceğini biliyorsunuzdur umarım?"</p>

  <p>"Hımm."</p>

  <p>"Bu durumda cinayetten yargılanırsınız. Hele bir de sopaları kendinizi korumak için hazır tuttuğunuzu söylerseniz kasti cinayete girer."</p>

  <p>"Eğer biri bana saldırırsa elbette kafasını parçalarım."</p>

  <p>"Sizi anlıyorum, ama Milton Security'ye başvurmanızın nedeni başka bir seçenek edinmeniz. Yardım çağırabilirsiniz. En önemlisi de birinin kafasını parçalayacak duruma düşmemeniz."</p>

  <p>"Tamam."</p>

  <p>"Ayrıca adam silahla gelirse golf sopasının ne faydası olur ki? Güvenlik, size saldırmayı düşünen kişiden bir adım önde olmak demektir."</p>

  <p>"Eğer peşimde bir sapık varsa ne yapacağım?"</p>

  <p>"Her şeyden önce, yanınıza yaklaşmamasına dikkat etmeniz gerekiyor. Şimdiki durumda her türlü önlemi ancak birkaç günde alabileceğiz. Daha sonra kocanızla konuşacağız. Güvenlik önlemleri konusunda onun da bilgilendirilmesi gerekiyor."</p>

  <p>"Öyle mi?"</p>

  <p>"Biz bütün önlemleri alana kadar burada kalmamanızı istiyoruz."</p>

  <p>"Başka bir yere taşınamam. Kocam birkaç güne kadar döner. Ama ben de, o da sık sık seyahate çıktığımızdan birimiz evde yalnız kalır."</p>

  <p>"Sizi anlıyorum. Ama bütün önlemleri almamız yalnızca birkaç gün sürer. Hiç tanıdığınız yok mu?"</p>

  <p>Erika bir süre Mikael Blomkvist'in dairesini düşündü, ama bunun iyi bir fikir olmadığını hatırladı.</p>

  <p>"Teşekkürler... Ama ben evde kalacağım."</p>

  <p>"Bu beni endişelendiriyor. Hiç olmazsa yanınıza birini alın."</p>

  <p>"Hımm."</p>

  <p>"Yanınızda kalabilecek bir tanıdığınız yok mu?"</p>

  <p>"Elbette var. Ama evin arka bahçesinde manyak bir katil dolaşırken, akşamın saat yedi buçuğunda gelecek biri yok."</p>

  <p>David Rosin bir süre düşündü.</p>

  <p>"Peki, Milton'dan birinin size eşlik etmesine ne dersiniz? Susanne Linder isimli bir çalışanımız var. Telefon açıp bu akşam uygun olup olmadığını sorabilirim. Sanırım ekstra birkaç yüz krona itiraz etmez."</p>

  <p>"Bu bana kaça patlar?"</p>

  <p>"Onunla konuşursunuz. Tabii resmî sözleşmenin dışında bir şey. Ama bu gece yalnız kalmanızı istemiyorum."</p>

  <p>"Karanlık korkum yok."</p>

  <p>"Ben de böyle bir şey demedim. Yoksa dün gece burada uyuyamazdınız. Susanne Linder eski bir polis. Geçici olarak size eşlik edecek. Eğer bir koruma tahsis edersek, epeyce pahalıya patlar."</p>

  <p>David Rosin'in ısrarı Erika'yı etkiledi. Birdenbire hayatına yönelik ciddi bir tehdit hakkında konuştuklarının farkına vardı. Abartıyorlar mıydı? Adamın profesyonel endişesini hiçe mi saymalıydı? O zaman Milton'ı arayıp alarm kurmalarını niçin istemişti?</p>

  <p>"Tamam, onu arayın. Misafir odasını hazırlayacağım."</p>

  <p>&#160;</p>

  <p class="p17"><span class="t13">A</span>kşam saat dokuzda Monica Figuerola ile Mikael Blomkvist çarşaflara sarınıp mutfağa geçtiler. Ton balıklı makarna salatası hazırladılar. Su eşliğinde akşam yemeklerini yediler. Monica birden kıkırdadı.</p>

  <p>"Ne?"</p>

  <p>"Edklinth bizi böyle görse ne derdi acaba? Herhâlde seni yakın markaja almamı isterken, sevişmemizi kastetmemişti."</p>

  <p>"Bunu sen başlattın. Kelepçelenmekle gönüllü gelmek arasında iki seçenek sundun."</p>

  <p>"Biliyorum. Ama sen de pek nazlanmadın."</p>

  <p>"Farkında mısın bilmiyorum ama felaket bir dişisin. Sana hangi erkek karşı koyabilir?"</p>

  <p>"Teşekkürler. Ama abarttığın kadar seksi değilim. Ayrıca o kadar sık da seks yapmam."</p>

  <p>"Dalga mı geçiyorsun?"</p>

  <p>"Ciddiyim. O kadar kolay yatağa girmem. Biriyle yarım yamalak bir ilişkim oldu, ama çabuk bitti."</p>

  <p>"Niçin?"</p>

  <p>"Tatlı biriydi, ama ilişkimiz bir çeşit bilek güreşine döndü. Ondan güçlü olmama tahammül edemedi."</p>

  <p>"Anladım."</p>

  <p>"Sen de benimle bilek güreşi yapmak isteyen erkeklerden misin?"</p>

  <p>"Yani antrenmanlı ve benden daha güçlü olmam sorun eden erkeklerden mi demek istiyorsun? Hayır, öyle değilim."</p>

  <p>"Dürüst konuşmak gerekirse, bir sürü ilginç erkekle karşılaştım. Bir süre sonra benimle aşık atmaya kalktılar. Üzerimde baskı kurmak için değişik yöntemlere başvurdular. Özellikle de aynasız olduğumu anladıktan sonra."</p>

  <p>"Seninle aşık atmayı düşünmüyorum. Ben kendi yaptığım işte senden iyiyim, sen de kendi yaptığın işte benden iyisin."</p>

  <p>"İşte bu kadar. Bu tutumla yaşayabilirim."</p>

  <p>"Peki, beni niçin tavladın?"</p>

  <p>"İçgüdülerimi dinlerim. Bu da öyle bir içgüdüydü."</p>

  <p>"İyi. Ama kadere bak ki dünyadaki milyonlarca işin arasında tutup SÄPO'da çalışmayı seçmişsin, bu da yetmezmiş gibi içinde benim de rol aldığını bir soruşturmayı yürütüyorsun..."</p>

  <p>"Eğer profesyonel davranmadığımı söylüyorsan, haklısın. Bunu yapmamalıydım. Açığa çıkarsa başım belaya girer. Edklinth de küplere biner."</p>

  <p>"Dedikodu yapacak değilim."</p>

  <p>"Teşekkürler."</p>

  <p>Bir süre sustular.</p>

  <p>"Bu nereye gider bilmiyorum. Anladığım kadarıyla hercai birisin, doğru mu?"</p>

  <p>"Evet, daha da kötüsü sanırım sürekli bir ilişki aramıyorum."</p>

  <p>"Tamam, mesaj alındı. Sanırım ben de sürekli birlikte olacağım bir erkeğin peşinde değilim. Bunu arkadaşlık düzeyinde tutabilir miyiz?"</p>

  <p>"Öylesi daha iyi olur. Monica, birlikte olduğumuzu başkasına anlatacak değilim. Ama dikkatli davranmazsak ve bu duyulursa, meslektaşlarınla külahları değişiriz."</p>

  <p>"Hiç sanmıyorum, Edklinth dürüst bir adam. Zalachenko kulübünü kapatmayı gerçekten istiyoruz, yani aynı saftayız."</p>

  <p>"Göreceğiz."</p>

  <p>"Lisbeth Salander'le de ilişkin oldu mu?"</p>

  <p>Mikael kaşlarını çattı.</p>

  <p>"Bak... Herkesin okuyacağı açık bir kitap değilim, Lisbeth'le ilişkim kimseyi ilgilendirmez."</p>

  <p>"Zalachenko'nun kızı."</p>

  <p>"Evet öyle. Ve bununla yaşamak zorunda. Ama o Zalachenko değil. Aralarında uçurum var."</p>

  <p>"Onu demek istemedim, senin bu olaya gösterdiğin ilginin nedenini anlamaya çalışıyorum."</p>

  <p>"Lisbeth benim arkadaşım. Bu yeterli bir açıklama."</p>

  <p>&#160;</p>

  <p class="p17"><span class="t13">M</span>ilton Security'den Susanne Linder, David Rosin'in talimatıyla akşam dokuzda Saltsjöbaden'e geldi. Kot pantolon, siyah deri ceket ve spor ayakkabılar giymişti. İçinde dizüstü bilgisayarı, cop, göz yaşartıcı sprey, kelepçe ve bir de diş fırçasının olduğu yeşil bir asker çantası almıştı yanına. Rosin ile birlikte evin etrafında bir tur attılar. Misafir odasına yerleştikten sonra, Erika ona kahve ikram etti.</p>

  <p>"Kahve için teşekkürler. Şimdi benim ihtimam bekleyen bir misafir olduğumu düşüneceksin. Doğrusu misafir değilim, birkaç günlüğüne de olsa, zorla hayatına girmiş bir sıkıntıyım. Altı yıl polis memurluğu yaptım. Dört yıldır da Milton'da çalışıyorum. Koruma eğitimi aldım."</p>

  <p>"Öyle mi?"</p>

  <p>"Sana yönelik bir tehdit var. Benim burada bulunmamın nedeni sakin bir şekilde uyumanı, çalışmanı, kitap okumanı ya da canın ne istiyorsa yapmanı sağlamak. Eğer konuşmak istersen severek dinlerim, istemezsen yanımda getirdiğim kitabı okurum."</p>

  <p>"Tamam."</p>

  <p>"Demek istediğim, her gün ne yapıyorsan onu yap. Beni ağırlamak gibi bir zorunluluk hissetme. Ayak bağı olmak istemiyorum. Beni geçici bir iş arkadaşı gibi görmeye çalış."</p>

  <p>"Bu duruma alışık olmadığımı söylemeliyim, <span class="t15">Millennium</span>'un yayın yönetmenliğini yaparken bir sürü tehdit aldım. Ama bunlar mesleğimle ilgili şeylerdi. Şimdiyse özel bir durum söz konusu, lanet bir adam... "</p>

  <p>"Seni kafasına takmış."</p>

  <p>"Öyle bir şey."</p>

  <p>"Eğer gerçek bir koruma ayarlarsak, epeyce tuzluya patlar ve bunu Dragan'la konuşman gerekir. Buna değmesi için açık bir tehdit olmalı. Benim açımdan şu an yaptığım, cep harçlığı çıkartacağım ekstra bir iş. Evimde uyuyacağıma, hafta sonuna kadar senin yanında uyuyacağım ve bunun için geceliğine 500 papel alacağım. Çok ucuz, eğer bu görevi bana Milton verseydi, çok daha fazlasını alırdım, anlaştık mı?"</p>

  <p>"Kesinlikle."</p>

  <p>"Eğer bir şey olursa, kendini yatak odasına kilitle, gerisini bana bırak. Senin tek görevin saldırı alarmına basmak."</p>

  <p>"Anlıyorum."</p>

  <p>"Bak, bu konuda çok ciddiyim. Eğer bir kavga patlarsa seni ayakaltında istemiyorum."</p>

  <p>&#160;</p>

  <p class="p17"><span class="t13">E</span>rika Berger gece saat on birde odasına çıktı. Kapıyı kapattığında kilitlenme sesini duydu. Soyunup yatağa uzandı.</p>

  <p>Kendisine misafirmiş gibi davranmaması çağrısına rağmen Susanne Linder'le mutfak masanın başında iki saat oturmuştu. Üstelik bunun zorunlu bir arkadaşlık olmadığını, çok iyi anlaştıklarını fark etmişti. Birtakım adamların nasıl bir psikolojiyle kadınları taciz ettiklerini tartışmışlardı. Susanne Linder, kendi deyimiyle "psikolojik gevezeliklere" yüz vermiyordu. Önemli olan kadınları taciz eden manyakların engellenmesiydi. Milton Security'deki işinden hoşlanmasının nedeni de buydu. İşinin önemli bir bölümü bu tür sapıklara karşı önlem almaktı.</p>

  <p>"Polisliği neden bıraktın?" diye sormuştu Erika Berger.</p>

  <p>"Sen asıl neden polis olduğumu sor."</p>

  <p>"Tamam, neden polis oldun?"</p>

  <p>"On yedi yaşındayken üç pislik bir arkadaşıma tecavüz edip onu soydular. Kafamdaki ideal polis imajına göre polislerin görevi bu tür şeyleri engellemekti, bunun için polislik mesleğini seçtim."</p>

  <p>"Evet."</p>

  <p>"Hiçbir boku engelleyemedik. Hep suç işlendikten sonra olay yerine gidiyorduk, ayrıca polislerin iğrenç jargonuna da katlanamıyordum. Birtakım suçların yüzüne bile bakmadıklarını fark ettim. Örneğin sen, polisi aramayı denedin mi?"</p>

  <p>"Evet."</p>

  <p>"Ne yaptılar, önlem aldılar mı?"</p>

  <p>"Pek sayılmaz, en yakın polis karakoluna başvurmamı söylediler."</p>

  <p>"İşte görüyorsun. Şimdi Armansky'nin yanında çalışıyorum ve resme, suç işlenmeden dâhil oluyorum."</p>

  <p>"Tehdit edilen kadınlar mı?"</p>

  <p>"Her işi yapıyorum. Güvenlik analizi, koruma, izleme buna benzer şeyler. Genellikle tehdit altındaki insanları koruyoruz. Milton'da poliste olduğumdan çok daha mutluyum."</p>

  <p>"İyi."</p>

  <p>"Tabii kötü tarafları da var."</p>

  <p>"Nasıl yani?"</p>

  <p>"Yalnızca parası olanlara yardım edebiliyoruz."</p>

  <p>Erika Berger uzanırken Susanne Linder'in söylediklerini düşündü, insanların önemli bir kısmı güvenlik için para ödeyecek imkânlardan yoksundu. Kendisi David Rosin'in kapıları değiştirme, çift alarm sistemi kurma ve diğer önerilerim gözü kapalı kabul etmişti. Bütün bunlar 50.000 krona patlayabilirdi. Buna gücü vardı.</p>

  <p>Bir süre kendisine yöneltilen tehditle <span class="t15">SMP</span> arasında bir bağ olup olmadığını düşündü. Tacizci her kimdiyse ayağını yaraladığını biliyordu. Anders Holm'ü düşündü. Ondan hoşlanmıyordu, bu nedenle şüpheleniyordu da. Ama redaksiyona koltuk değnelderiyle girdiği andan itibaren, ayağını yaraladığı her tarafa yayılmış demekti.</p>

  <p>Ayrıca şu Borgsjö sorununu çözmek zorundaydı.</p>

  <p>Birden yatakta doğruldu, kaşlarını çatarak etrafına baktı. Henry Cortez'in Borgsjö ve Vitavara AB hakkında hazırladığı dosyayı nereye koymuştu?</p>

  <p>Hemen ayağa kalkıp sabahlığını giydi. Koltuk değneklerinden birinden destek alarak yatak odasından çıktı, çalışma odasına geçti, ışıkları yakıp bakındı. Hayır, çalışma odasına hiç girmemişti. Dün akşam dosyayı banyo küvetinde uzanarak okumuş, sonra da pencerenin kenarına koymuştu.</p>

  <p>Banyoya girdi, dosya orada da yoktu.</p>

  <p>Bir süre durup düşündü.</p>

  <p><span class="t15">Banyodan ç</span><span class="t15">ı</span><span class="t15">kt</span><span class="t15">ı</span><span class="t15">m, kahve suyu koymaya giderken cam parças</span><span class="t15">ı</span><span class="t15">na bast</span><span class="t15">ı</span><span class="t15">m, ondan sonra ba</span><span class="t15">ş</span><span class="t15">ka bir</span> <span class="t15">ş</span><span class="t15">ey dü</span><span class="t15">ş</span><span class="t15">ünmedim.</span></p>

  <p>Dosyayı sabah görüp görmediğini hatırlayamadı. Başka bir yere kaldırmamıştı.</p>

  <p>Birden buz gibi oldu. Beş dakika boyunca banyoyu ve yatak odasını köşe bucak aradı, mutfaktaki kâğıt yığınları ve gazetelerin altını üstüne getirdi ve nihayet dosyanın kaybolduğunu kabul etmek zorunda kaldı.</p>

  <p>Cam parçasına bastıktan sonra ve David Rosin sabah erkenden gelmeden önce, biri evine girerek <span class="t15">Millennium</span>'un Vitavara hakkında hazırladığı dosyayı almıştı.</p>

  <p>Birden evinde, gizlediği başka şeylerin de olduğu kafasına dank etti. Topallayarak yatak odasına döndü. Yatağın yanındaki komodinin üst çekmecesini açtı, kalbine taş gibi bir ağırlık çöktü. Her insan gibi Erika'nın da sırları vardı ve sırlarını bu çekmecede saklıyordu. Düzenli günlük tutan biri değildi ama bir dönem tutmuştu işte. Onlu yaşlarında aldığı aşk mektupları da bu çekmecedeydi.</p>

  <p>Çekildiği zaman eğlenceli olduğunu düşündüğü, bir zarf dolusu fotoğrafı vardı, ama bunlar gün yüzüne çıkarılacak şeyler değildi. Yirmi beş yaşındayken, deri giysiler giyenler için özel tanışma toplantıları düzenleyen Club Xtreme'in üyesiydi. Ayık zamanlarında pek de akıllıca bulmadığı, çeşitli partilerde çekilmiş, o zamandan kalma fotoğraflar da vardı. Asıl felaket, 1990'ların başında cam sanatçısı Torkel Bollinger'in Costa del Sol'daki yazlığında çektikleri video kasetti. O tatilde Erika, kocasının biseksüel eğilimlerini fark etmiş, Torkel'le birlikte yatağa girmişlerdi. Harika bir tatildi. Video kameraları o tarihlerde yeni bir fenomendi. Kaydettikleri şeyler çocukların seyredebileceği türden değildi.</p>

  <p>Çekmece boştu.</p>

  <p><span class="t15">Nas</span><span class="t15">ı</span><span class="t15">l bu kadar aptal olabildim!</span></p>

  <p>Çekmecenin dibine o tanıdık altı harf yazılmıştı.</p>

  <p>&#160;</p>
</body>
</html>
