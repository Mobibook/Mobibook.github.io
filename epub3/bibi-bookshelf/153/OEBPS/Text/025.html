<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&#160;</p>

  <h2 class="h21"><a id="ncx4590"></a><a id="a56"></a>17. BÖLÜM</h2>

  <p class="p16">1 HAZİRAN, ÇARŞAMBA</p>

  <p class="p17"><span class="t13">M</span>ikael. Blomkvist, evinin merdivenlerini tırmanırken kendisini bekleyen sürprizden habersizdi. Saat akşamın yedisiydi. Merdivenlerin başında oturan kısa, kıvırcık saçlı kadını görünce birden durdu. Kadını hemen tanımıştı. Lottie Karim'in pasaport fotoğrafını bulduğu, SÄPO'dan Monica Figuerola'ydı.</p>

  <p>"Merhaba, Blomkvist," diye neşeyle selam vererek elindeki kitabı kapattı. Mikael göz ucuyla kitaba baktı. Antik dönemde tanrı tasavvurunu anlatan İngilizce bir kitaptı. Başını kaldırıp davetsiz ziyaretçisini inceledi Mikael. Monica ayağa kalkmıştı. Üzerinde kısa kollu, yazlık bir elbise vardı. Tuğla kırmızısı deri ceketini tırabzanın üzerine koymuştu.</p>

  <p>"Seninle konuşmak istiyoruz," dedi.</p>

  <p>Mikael'den uzundu. Ondan iki basamak yukarıda durduğundan çok daha uzun görünüyordu. Ayrıca daha kaslıydı.</p>

  <p>"Haftada birkaç saatini spor salonunda geçiriyorsun, değil mi?" dedi Mikael.</p>

  <p>Gülümseyen Monica kimliğini çıkardı.</p>

  <p>"Adım... "</p>

  <p>"Adın Monica Figuerola, 1969 doğumlusun, Pantonjägatan'da oturuyorsun. Borlänge'lisin, daha önce Uppsala polis teşkilatında çalıştın. Üç yıldır da SÄPO'nun Anayasa Korama Dairesi'nde çalışıyorsun. Tam bir antrenman manyağısın. Bir zamanlar atlettin. İsveç olimpiyat takımına seçildin. Benden ne istiyorsun?"</p>

  <p>Şaşıran Monica, kendini çabuk topladı.</p>

  <p>"Çok iyi," dedi yumuşak bir sesle. "Kim olduğumu bildiğine göre korkmana gerek yok."</p>

  <p>"Yok mu?"</p>

  <p>"Seninle sakin bir ortamda konuşmak isteyen birileri var. Dairen ve cep telefonun dinlendiğine göre bunu gizli yapmalıyız. Beni bunun için buraya gönderdiler."</p>

  <p>"SÄPO'da çalışan biriyle niçin bir yere gideyim ki?"</p>

  <p>"Sen bilirsin... Ya davete uslu uslu icabet edersin ya da kollarına kelepçe takıp seni ben götürürüm."</p>

  <p>Tatlı bir ifadeyle gülümsedi.</p>

  <p>"Bak Blomkvist, SÄPO'ya güvenmemeni haklı kılan çok neden olduğunu biliyorum ama SÄPO'da çalışan herkes düşmanın değil. Bana seni getirme görevi verenlerle konuşmanda fayda var."</p>

  <p>Mikael durumu tarttı.</p>

  <p>"Evet, karar ver. Kelepçeli mi kelepçesiz mi?"</p>

  <p>"Bu sene elime bir kez kelepçe takıldı, yani kotamı doldurdum. Nereye gideceğiz?"</p>

  <p>Monica, Saab'ını Pryssgränd'in köşesine park etmişti. Arabaya bindiklerinde cep telefonunu çıkarıp bir numara aradı.</p>

  <p>"On beş dakikaya kadar geliyoruz," dedi.</p>

  <p>Mikael'e kemerini takmasını söyledikten sonra arabayı çalıştırdı, Slussen'den aşağı inip arabasını Östermalm'de birsokağa park etti. Başını çevirip bir süre Mikael'e baktı.</p>

  <p>"Blomkvist... Bu arkadaşça bir davet. Başına bir iş gelmeyecek."</p>

  <p>Mikael Blomkvist bir şey demedi. Bu işin nasıl sonuçlanacağını merak ediyordu. Monica bir kapının şifresini tuşladı, dördüncü katta bir daireye çıktılar. Kapının üzerinde Martinsson yazıyordu.</p>

  <p>"Bu daireyi bu akşam için ödünç aldık," diyen Monica kapıyı açtı. "Sağa, oturma odasına."</p>

  <p>Mikael'in ilk gördüğü kişi Torsten Edklinth'ti. SÄPO bu işe en üst düzeyde karıştığından buna şaşırmadı. Anayasa Koruma Dairesi'nin şefi onunla görüşmek istediğine göre kıçları tutuşmuş demekti.</p>

  <p>Pencerenin önünde sırtı dönük bir adam vardı. Yüzünü Mikael'e çevirdi; adalet bakanı. İşte bu sürprizdi.</p>

  <p>Mikael sağ tarafından duyduğu bir sese döndü, koltuktan tanıdık bir yüz kalkmıştı. Monica'nın onu, başbakanın da katıldığı gizli bir toplantıya getireceğini tahmin edemezdi.</p>

  <p>"İyi akşamlar, Bay Blomkvist," dedi başbakan. "Önceden haber vermeden, seni böylesi bir toplantıya çağırdığımız için özür dilerim. Durumu tarttık ve seninle buluşmaya karar verdik. Kahve ya da çay ister misin?"</p>

  <p>Mikael etrafına baktı. odanın ortasındaki üzeri camlı siyah ahşap bir masanın üzerinde kahve fincanları ve bir parça cheesecake vardı. Demek ki birkaç saattir buradaydılar.</p>

  <p>"Maden suyu," dedi Blomkvist.</p>

  <p>Monica Figuerola, ona bir maden suyu verdi. Koltuklara oturdular.</p>

  <p>"Adımı, nerede oturduğumu, nerede çalıştığımı hatta antrenman bağımlısı olduğumu bile biliyor," dedi Monica.</p>

  <p>Başbakan önce Torsten Edklinth'e sonra da Mikael Blomkvist'e hızlı bir bakış fırlattı. Mikael sağlam bir pozisyonda olduğunu hemen anladı. Belli ki başbakan Mikael'den bir şey isteyecekti ve Mikael'in ne kadar şey bildiği hakkında bir fikri yoktu.</p>

  <p>"Bu çorbanın içinde kimler var anlamaya çalışıyorum," dedi Mikael alçak bir sesle.</p>

  <p><span class="t15">İ</span><span class="t15">ş</span><span class="t15">e bak, adam ba</span><span class="t15">ş</span><span class="t15">bakana blöf yap</span><span class="t15">ı</span><span class="t15">yor.</span></p>

  <p>"Monica Figuerola'nın adını nereden biliyorsun?" diye merakla sordu Edklinth.</p>

  <p>Mikael göz ucuyla Edklinth'e baktı. Başbakanı Östermalm'deki bir dairede onunla gizli görüşmeye zorlayan şeyin ne olduğunu bilmiyordu, ama heyecanlanmıştı. Bütün bunların bir tek açıklaması olabilirdi. Dragan Armansky güvendiği birine bilgi aktararak topu yuvarlamıştı. Bu güvenilir kişi ya Edklinth ya da onun yakınlarından biriydi. Mikael şansını denedi.</p>

  <p>"Ortak bir tanıdığımız seninle konuşmuş," dedi Edklinth'e. "SÄPO'dan birtakım adamların beni yasa dışı yollardan dinlediklerini ve evime girdiklerini öğrendikten sonra neler döndüğünü araştırsın diye Figuerola'ya görev verdin. Bu da Zalachenko kulübünün varlığını kabul ettiğin anlamına gelir. Bütün bunlar seni endişelendirdi, durumu bir yerlere iletmen gerekiyordu. Odanda oturup kime yönelmen gerektiğini düşündükten sonra adalet bakanına başvurdun. O da başbakana...ve işte buradayız. Ne istiyorsunuz?"</p>

  <p>Mikael sanki Edklinth'in attığı her adımı izliyormuş gibi konuşuyordu. Edklinth'in gözlerinin büyüdüğünü görünce blöfünü yuttuğuna karar vererek devam etti.</p>

  <p>"Zalachenko kulübü beni izliyor, ben onları izliyorum, sen de Zalachenko kulübünü izliyorsun. Başbakan da endişeden kıvranıyor. Şimdi yapacağınız konuşmanın altından, belki de hükümetin sonunu getirecek bir skandalın çıkacağını biliyor."</p>

  <p>Monica elindeki bardağı yüzüne kaldırarak gülümsemesini; gizledi. Blomkvist'in blöf yaptığını biliyordu. Adını ve diğer birtakım şeyleri söyleyerek hakkında ayakkabı numarasına kadar her şeyi biliyormuş havasını vermeye çalışmıştı.</p>

  <p><span class="t15">Bellmansgatan'da araban</span><span class="t15">ı</span><span class="t15">n içinde otururken beni gördü, çok dikkatli. Araban</span><span class="t15">ı</span><span class="t15">n plakas</span><span class="t15">ı</span><span class="t15">n</span><span class="t15">ı</span> <span class="t15">al</span><span class="t15">ı</span><span class="t15">p kim oldu</span><span class="t15">ğ</span><span class="t15">umu ö</span><span class="t15">ğ</span><span class="t15">rendi. Gerisini de tahmin ediyor.</span></p>

  <p>Başbakan çok endişeli görünüyordu.</p>

  <p>"Bu işin altından ne çıkacak?" diye merakla sordu. "Hükümeti yıkacak bir skandal mı?"</p>

  <p>"Hükümet benim sorunum değil," dedi Mikael. "Benim görevim Zalachenko kulübünün karıştırdığı haltları açığa çıkarmak."</p>

  <p>"Benim görevim de anayasaya göre ülkeyi yönetmek."</p>

  <p>"O zaman," dedi Mikael Blomkvist, "benim sorunum hükümetin de sorunu, ama tersi değil."</p>

  <p>"Şu kısır konuşmayı bırakabilir miyiz? Sence bu toplantıyı niçin yaptık?"</p>

  <p>"Benim neler bildiğimi ve neler yapmak istediğimi öğrenmek için."</p>

  <p>"Kısmen doğru, ama anayasal bir sorunla karşı karşıyayız. Bu işle hükümetimin en küçük bir ilişkisinin olmadığını açıklamama izin ver. Hazırlıksız yakalandık. Daha önce... Şu Zalachenko kulübü dediğin şeyden hiç haberim yoktu. Adalet bakanı da hiçbir şey duymamış. Torsten Edklinth SÄPO'nun üst düzey görevlilerinden biri. Yıllardır SÄPO'da çalışıyor o da hiçbir şey duymamış."</p>

  <p>"Bunlar benim sorunum değil."</p>

  <p>"Biliyorum, benim öğrenmek istediğim, bu öyküyü ne zaman yayınlayacağın. Ayrıca içeriği hakkında beni bilgilendirirsen sevinirim. Sorularım bunlar. Bu bir zarar azaltma operasyonu değil."</p>

  <p>"Değil mi?"</p>

  <p>"Blomkvist, bu durumda yapacağım en aptalca davranış, herhâlde senin öyküne müdahale etmem olur. Ben Yalnızca bir iş birliği öneriyorum."</p>

  <p>"İyi. Ben de dinliyorum."</p>

  <p>"Devlet yönetiminin çok hassas bir kurumunda bir komplonun olduğunu öğrendikten sonra, hemen araştırılması talimatını verdim."</p>

  <p>Başbakan, adalet bakanına döndü.</p>

  <p>"Hükümetin talimatının ne olduğunu açıklar mısın?"</p>

  <p>"Çok basit. Torsten Edklinth konuyu araştırmakla görevlendirildi. Gerekli bilgileri toplayıp başsavcıya iletecek, başsavcı da dava açılıp açılmayacağına karar verecek. Yani çok açık bir talimat."</p>

  <p>Mikael başını salladı.</p>

  <p>"Edklinth bu akşam, yaptığı araştırmaların sonuçlarını anlattı. Anayasal açıdan neler yapabileceğimizi konuştuk, her şeyin hukuka uygun olmasını istiyoruz."</p>

  <p>"Tabii ya," dedi Mikael, başbakanın sözlerine zerre kadar inanmadığını gösteren bir ifadeyle.</p>

  <p>"Araştırma hassas bir aşamada. Bu işe kimlerin karıştığını tam olarak tespit edemedik. Bunun için zamana ihtiyacımız var. Seni bu toplantıya davet etmesi için Monica'yı göndermemizin nedeni de buydu."</p>

  <p>"Doğrusu görevini hakkıyla yerine getirdi, bana hiçbir seçenek bırakmadı."</p>

  <p>Kaşlarını kaldıran başbakan göz ucuyla Monica'ya baktı.</p>

  <p>"Unutun gitsin," dedi Mikael, "o örnek bir davranış gösterdi. Siz ne istiyorsunuz?"</p>

  <p>"Bu işin öyküsünü ne zaman yayınlayacağını öğrenmek istiyoruz. Soruşturma büyük bir gizlilikle yürütülüyor. Eğer Edklinth'ten önce davranırsan her şey boşa gider."</p>

  <p>"Peki, ne zaman yayınlamamı istiyorsunuz? Önümüzdeki seçimlerden sonra mı?"</p>

  <p>"Buna sen karar vereceksin. İşine karışamam, ben yalnızca ne zaman yayınlayacağını bilmek istiyorum. Yani elimizi ne kadar çabuk tutmamız gerektiğini."</p>

  <p>"Anlıyorum. İş birliğinden bahsediyordunuz..."</p>

  <p>Başbakan başını salladı.</p>

  <p>"Her şeyden önce, normal bir durumda bir gazeteciyi böyle olağanüstü bir toplantıya çağırmayı aklımın ucundan bile geçirmezdim."</p>

  <p>"Normal bir durumda, gazetecileri böyle bir toplantıdan uzak tutmak için sanırım elinizden geleni yapardınız."</p>

  <p>"Evet, öyle yapardım. Ama seni yöneten değişik faktörler var. Gazeteci olarak hiçbir sahtekârlığa göz yummamak, rüşvete bulaşmamak gibi bir ünün var. Bu özelliklerinle bir sorunumuz yok."</p>

  <p>"Yok mu?"</p>

  <p>"Hayır. En küçük bir sorunumuz yok. Daha doğrusu... Belki işin hukuki boyutuyla ilgili bir çelişki olabilir. Ama amaçta anlaşıyoruz. Eğer senin dediğin gibi Zalachenko kulübü diye bir şey varsa bu yalnızca bir suç örgütü değil aynı zamanda ülke güvenliği için de bir tehdit. Faaliyetlerine son verilmeli ve sorumlular mahkemeye çıkartılmalı. Sanırım bu konuda anlaşıyoruz."</p>

  <p>Mikael başını salladı.</p>

  <p>"Anladığım kadarıyla bu konuda hepimizden daha fazla bilgiye sahipsin. Bildiklerini bizimle paylaşmanı öneriyoruz. Eğer bu sıradan bir suç hakkında yürütülen normal bir polis soruşturması olsaydı, ön soruşturma savcısı seni sorguya çağırırdı. Ama şimdi olağanüstü bir durum yaşıyoruz."</p>

  <p>Mikael bir süre susup durumu tarttı.</p>

  <p>"Benim bu iş birliğinden çıkarım ne?"</p>

  <p>"Hiçbir şey. Seni satın almıyorum. Eğer elindeki bilgileri hemen yarın sabah yayınlamak istiyorsan yayınla. Seninle pazarlık yapmıyorum, ülkenin çıkarları için iş birliği öneriyorum."</p>

  <p>"İçinde bulunduğumuz durumda 'hiçbir şey' de bir şey," dedi Mikael. " Bir konuyu açıklamama izin verin... Öfkeden kuduruyorum. Devlete, hükümete, SÄPO'ya, 12 yaşındaki bir kızı hiçbir yasal dayanağı olmadan akıl hastanesine kapattırmak ve gayri mümeyyiz ilan ettirmek için bir araya gelen bir sürü siktiri boktan adama karşı çok öfkeliyim."</p>

  <p>"Lisbeth Salander bir hükümet sorunu oldu," dedi başbakan gülümseyerek. "Mikael, onun başına gelenler beni gerçekten rahatsız ediyor. İnan bana bu durumun sorumluları hesap verecekler. Ama önce bu adamları açığa çıkarmalıyız."</p>

  <p>"Sizin sorunlarınız sizi ilgilendirir. Benim derdim, Lisbeth'in beraat etmesi ve hakkındaki gayri mümeyyiz kararının kaldırılması."</p>

  <p>"Bu konuda sana yardımcı olamam. Yasaların üzerinde değilim. Savcıların ve mahkemenin kararlarını sorgulayamam. Beraat edecekse bu kararı yargı verecektir."</p>

  <p>"İyi," dedi Mikael Blomkvist. "İş birliği istiyorsunuz. Edklinth'in araştırması hakkında bana bilgi verin, ben de içeriği ve ne zaman yayınlayacağımı söyleyeyim."</p>

  <p>"Sana böyle bir bilgi veremem, eğer bunu yaparsam seninle ilişkimi eski adalet bakanının yardımcısı Ebbe Carlsson'un pozisyonuna sokarım."</p>

  <p>"Ben Ebbe Carlsson değilim," dedi Mikael.</p>

  <p>"Bunu biliyorum. Ama sana ne tür bilgiler vereceğine ancak Torsten Edklinth'in kendisi karar verebilir."</p>

  <p>"İyi," dedi Mikael Blomkvist. "Evert Gullberg'in kim olduğunu öğrenmek istiyorum."</p>

  <p>Odaya bir sessizlik çöktü.</p>

  <p>"Büyük ihtimalle senin Zalachenko kulübü dediğin grubun SÄPO içindeki şefi, dedi Edklinth.</p>

  <p>Başbakan, Edklinth'e sert bir bakış fırlattı.</p>

  <p>"Sanırım o bunları biliyor," dedi Edklinth özür diler bir ifadeyle.</p>

  <p>"Doğru," dedi Mikael. "Gullberg 1950'li yıllarda SÄPO'da işe başladı. 1960'lı yıllarda da Özel Analiz Servisi denilen bir grubun başına geçti. Zalachenko operasyonunu yöneten de oydu."</p>

  <p>"Bilmen gerekenden fazlasını biliyorsun," dedi başbakan. "Bu bilgilere nasıl ulaştığını bilmeyi çok isterdim. Ama sormayacağım."</p>

  <p>"Benim öykümde bir gedik var," dedi Mikael. "Bunu kapatmak istiyorum. Eğer bana bilgi verirseniz ayağınıza çelme takmam."</p>

  <p>"Başbakan olarak sana bilgi veremem. Bu bilgiyi ince bir ipin üzerinde dengede durmaya çalışan Torsten Edklinth de veremez."</p>

  <p>"Bırakın bu numaraları," dedi Mikael. "Ben sizin ne istediğinizi biliyorum. Siz de benim ne istediğimi biliyorsunuz. Eğer bana bilgi verirseniz, size gizli kaynak muamelesi yapacağım ve kimliğinizi hiçbir zaman açıklamayacağım. Beni yanlış anlamayın ama haberimde gerçeği anladığım gibi yansıtacağım. Eğer bu işe siz de bulaştıysanız, sizin de ipliğinizi pazara çıkarıp bir daha asla seçilmemenizi sağlayacağım. Ama şu an buna inanmam için bir neden yok."</p>

  <p>Başbakan göz ucuyla Edklinth'e baktı. Bir süre düşündükten sonra başını salladı. Mikael bunu başbakanın yasaların çiğnenmesine işaret verdiği anlamında yorumladı. Başka bir ifadeyle, devlet sırlarının Mikael'e verilmesini sessizce onaylamıştı.</p>

  <p>"Bu sorunu çözebiliriz," dedi Edklinth. " Soruşturmayı tek başına ben yürütüyorum, istediğim yardımcıyı seçmeye hakkım var. Seni resmen işe alamayız çünkü o zaman susacağına dair belge imzalamak zorundasın. Seni dışarıdan danışman olarak işe alabilirim."</p>

  <p>&#160;</p>

  <p class="p17"><span class="t13">E</span>rika Berger, merhum yayın yönetmeni Håkan Morander'in yerini aldıktan sonra, hayatı bitip tükenmeyen toplantılarla cehenneme dönmüştü.</p>

  <p>Mikael Blomkvist, Yönetim Kurulu Başkanı Magnus Borgsjö'yle ilgili Henry Cortez'in yaptığı araştırma dosyasını verdikten ancak iki hafta sonra, çarşamba akşamı dosyaya bakabildi. Bu kadar geç kalmasının nedeni bu durumla yüzleşmekten kaçınmasıydı. Bunu nasıl ele alacağını ve nasıl bir felaketle sonuçlanacağını biliyordu.</p>

  <p>Saltsjöbaden'deki villasına çok erken sayılacak bir saatte, akşam yedide geldi. Holdeki alarmı kapattı. Kocası Greger Backman'ın evde olmamasına şaştı. Greger'in bir seminer için Paris'e gittiğini, o sabah onunla öpüşerek vedalaştığını hatırlaması için biraz zaman geçmesi gerekti. Nerede seminer vereceğine, vereceği seminerin konusunun ne olduğuna dair hiçbir fikri yoktu.</p>

  <p><span class="t15">Özür dilerim, ama seni unuttum, Greger.</span> Kendini Doktor Richard Schwartz'ın kitabındaki karakterlerden biri gibi hissetti. Acaba bir terapiste mi görünseydi.</p>

  <p>İkinci kata çıktı. Banyoya girip küvete su doldurdu. Soyundu, araştırma dosyasını alıp küvete uzanarak yarım saat boyunca okudu. Dosyayı bitirdiğinde Henry Cortez'in harika bir gazeteci olacağına karar verdi. 26 yaşındaki Cortez gazetecilik okulunu bitirdikten sonra <span class="t15">Millennium</span> 'da işe başlamıştı, dört yıldır çalışıyordu. Erika, Cortez'in yaptığı işten kendisine pay çıkararak gurur duydu. Cortez'in klozetler hakkındaki haberi <span class="t15">Millennium</span>'un imzasını atabileceği türden, çok iyi belgelenmiş bir haberdi. Ama morali de bozulmuştu. Borgsjö iyi bir insandı, ondan hoşlanıyordu. Sessiz, keskin zekâlı, çekiciydi ve kariyer düşkünü değildi. Üstelik şefiydi. <span class="t15">Lanet adam, nas</span><span class="t15">ı</span><span class="t15">l bu kadar aptal olabildin.</span></p>

  <p>Bir süre hafifletici nedenler bulmaya çalıştı ama olmadığını biliyordu.</p>

  <p>Araştırma dosyasını, pencerenin kenarına koydu, küvete uzanıp düşünmeye başladı. <span class="t15">Millennium</span>'un bu haberi yayınlaması kaçınılmazdı. Eğer derginin yayın yönetmeni kendisi olsaydı hiç tereddüt etmeden yayınlardı. <span class="t15">Millennium</span>'un haberi ona sızdırması büyük bir jestti. Erika'ya gelecek zararları yumuşatmaya çalışıyorlardı. Eğer durum tersine olsaydı -<span class="t15">SMP</span>'nin eline <span class="t15">Millennium</span>'un yönetim kurulu başkanı hakkında böyle bir haber geçseydi (ki yönetim kurulu başkanı hâlâ kendisiydi)- saniye beklemez yayınlardı.</p>

  <p>Bu haber Magnus Borgsjö'yü ciddi anlamda sarsardı. Şirketi Vitavara AB, çocuk emeği sömürdüğü için Birleşmiş Milletler'in kara listesine kayıtlı, Vietnam'daki bir şirketten klozet satın alıyordu. Ayrıca bu şirket mahkûmların emeğini de sömürüyordu. Mahkûmların çoğu da politik mahkûmlardı. Daha da kötüsü Magnus Borgsjö bütün bunları bilmesine rağmen Fong Soo Endüstri'den klozet almaya devam etmişti. Gangster kapitalistlerin dümen suyuna kapılmış açgözlü biriydi o. Tıpkı Skandia'nın istifa etmek zorunda kalan CEO'sunu kabul etmediği gibi, İsveç halkı onu da kabullenmeyecekti.</p>

  <p>Fong Soo'nun faaliyetlerinden haberi olmadığını söyleyerek kıvırmaya çalışabilirdi Magnus Borgsjö. Ama Henry Cortez, Borgsjö'nün bu şirketin içini dışını bildiğini belgelediğinden, yalancı durumuna düşerdi. 1977 Haziranı'nda Vietnam'a giderek bu şirketle sözleşme imzalamıştı. Vietnam'da on gün kalmış, şirketin fabrikalarını gezmişti. Fabrikada 12-13 yaşlarındaki çocukların çalıştığını fark etmediğini iddia ederse kargaları bile güldürürdü.</p>

  <p>Birleşmiş Milletler'in, Fong Soo şirketini, çocuk emeğini sömürdüğü için 1999 yılında kara listeye aldığını bilmediğini söyleyemezdi Borgsjö. Bu şirket hakkında bir sürü makale yayınlanmış, çocuk emeğinin kullanılmasına karşı mücadele eden saygın örgütlerden Londra'daki <span class="t15">Joint Effort Against Child Labour</span>, Fong Soo'dan mal alan şirketleri bir dizi mektup yazarak uyarmıştı. Vitavara AB'ye de yediden fazla mektup gönderilmişti. Bu mektuplardan ikisi doğrudan Magnus Borgsjö'ye yazılmıştı. Londra'daki örgüt çalışanları bu belgeleri Henry Cortez'e verirken, Vitavara AB'nin mektuplarına hiç cevap vermediğini söylemeyi de unutmamışlardı.</p>

  <p>Buna karşılık Magnus Borgsjö sözleşmelerim yenilemek için biri 2001'de, biri 2004'te olmak üzere iki defa Vietnam'a gitmişti. Bütün bunlar Borgsjö'nün çocuk ve mahkûm emeğinin sömürüldüğünden haberdar olmayabileceği tezine ölümcül bir darbe indiriyordu.</p>

  <p>Bu haberler basında çıktıktan sonra Borgsjö için yapabilecek tek bir şey kalıyordu. Eğer aklı varsa özür dileyip görevinden istifa ederdi, yok eğer inkâra kalkarsa işi biterdi.</p>

  <p>Borgsjö'nün Vitavara şirketinin yönetim kurulu başkanlığı Erika Berger'i hiç ilgilendirmiyordu. Onu endişelendiren Borgsjö'nün, <span class="t15">SMP</span>'nin yönetim kurulu başkanlığıydı. Bu haber Borgsjö'yü istifaya zorlayacaktı. Ayaklarının üzerinde durmaya çalıştığı bir zamanda <span class="t15">SMP</span>, şüpheli işlere bulaşan bir yönetim kurulu başkanını kaldıramazdı. Gazete ağır yara alır, arkasından da Borgsjö, <span class="t15">SMP</span>'den atılırdı.</p>

  <p>Bu durumda Berger'in iki alternatifi vardı; ya Borgsjö'nün masasına kartları açar, belgeleri gösterip, haber yayınlanmadan önce yönetim kurulundan istifa etmesini önerirdi.</p>

  <p>Ya da, eğer Borgsjö inat ederse, yönetim kurulunu acil bir toplantıya çağırır, üyeleri bilgilendirerek Borgsjö'yü yönetim kurulundan atmaları için zorlardı. Yönetim kurulu buna yanaşmazsa, o zaman Erika <span class="t15">SMP</span>'nin yayın yönetmenliğinden ayrılırdı.</p>

  <p>Erika bunları düşünürken küvetteki su soğumuştu. Duş aldı, kurulandı, yatak odasına gidip sabahlığını giydi. Arkasından Blomkvist'i aradı, cevap alamadı. Alt kata inip kahve suyu koydu, <span class="t15">SMP</span>'ye başladıktan sonra ilk defa, izlemeye değer bir film var mı diye televizyona bakmaya karar verdi.</p>

  <p>Oturma odasına geçerken ayağında keskin bir acı duydu. Eğilip baktı, ayağı kanıyordu. Birkaç adım daha attığında acı bütün ayağına yayıldı. Tek ayağının üzerinde zıplayarak gidip holdeki bir koltuğa oturdu. Ayağını kaldırdı topuğuna bir cam parçasının saplandığını görerek dehşete kapıldı. Önce bayılır gibi oldu ama kendisini toparlayıp cam parçasını topuğundan çıkardı. Müthiş bir acıyla birlikte ayağından kan boşaldı.</p>

  <p>Komodini karıştırdı, bir eşarp bulup ayağına sararak sertçe düğümledi. Kanı durduramadığından bir eşarp daha sardı. Şimdi daha az kan geliyordu.</p>

  <p>Şaşkınlıkla kanlı cam parçasına baktı. Buraya nereden gelmiş? Holde başka cam parçaları vardı. <span class="t15">Neler oluyor...</span> Ayağa kalkıp oturma odasına göz attı. Göle bakan pencerenin camı kırılmıştı, her yerde cam parçaları vardı.</p>

  <p>Dış kapıya doğru geriledi, eve geldiğinde ayağından fırlatarak çıkarttığı ayakkabılarım giydi, daha doğrusu birini giyip diğerine yaralı ayağının parmaklarını geçirdi. Tek ayağımn üzerinde sekerek, oturma odasına girip hasarı kontrol etti.</p>

  <p>Oturma odasındaki masanın yanında bir tuğla vardı. Balkon kapısını açıp arka bahçeye çıktı. Duvara, bir metre boyunda harflerle bir sözcük yazılmıştı.</p>

  <p>&#160;</p>

  <p class="p4">OROSPU</p>

  <p>&#160;</p>

  <p class="p17"><span class="t13">M</span>ikael'e arabanın kapısını tutan Monica Figuerola, arabanın arkasından dolaşıp şoför koltuğuna oturdu. Saat akşamın dokuzunu bulmuştu.</p>

  <p>"Evine mi bırakayım, yoksa başka bir yerde inmek ister misin?"</p>

  <p>Mikael Blomkvist boş gözlerle önüne baktı.</p>

  <p>"Doğrusunu söylemek gerekirse... Nerede olduğumuzu bilmiyorum. Daha önce hiç başbakan bunaltmamıştım."</p>

  <p>Monica Figuerola bir kahkaha attı.</p>

  <p>"Elindeki kartları iyi kullandın," dedi. "Senin iyi bir blöfçü olduğunu bilmiyordum."</p>

  <p>"Söylediğim her şeyde ciddiydim," dedi Mikael.</p>

  <p>"Demek istediğim, elindekilerden daha fazlasını biliyormuş numarasına yattın. Benim kimliğimi nasıl ortaya çıkardığını iyi biliyorum."</p>

  <p>Mikael başını ona çevirdi.</p>

  <p>"Oturduğun binaya inen yokuşun başında beklerken, arabamın plakasını aldın."</p>

  <p>Mikael başını salladı.</p>

  <p>"Bir de sanki başbakanın makamında neler konuşulduğunu bile biliyormuşsun numarası yaptın."</p>

  <p>"Niçin bir şey demedin?"</p>

  <p>Monica, ona şöyle bir göz attıktan sonra Grev Turegatan'a döndü.</p>

  <p>"Oyunun kuralları bu. Oraya park etmemeliydim. Ama başka yer yoktu. Etrafını hep gözlüyorsun, değil mi?"</p>

  <p>"Önüne bir harita açmış, telefonla konuşuyordun. Arabanın plakasını aldım. Dikkatimi çeken tüm arabaların plakasını alıyorum. Çoğu bir işe yaramıyor, ama senin SÄPO'da çalıştığını öğrendim."</p>

  <p>"Mårtensson'u izliyordum, sonra senin de Milton Security'den Susanne Linder aracılığıyla aynı işi yaptığını fark ettim."</p>

  <p>"Armansky oturduğum binanın etrafında olanları belgelemek için onu görevlendirdi."</p>

  <p>"Kızın binaya girdiğine bakılırsa Armansky, dairene gizli kamera yerleştirmiş."</p>

  <p>"Doğru, içeride harika bir kamera var. Daireme nasıl girdiklerini, kâğıtlarımı nasıl karıştırdıklarını hep izliyoruz. Mårtensson yanına taşınabilir fotokopi makinesi almıştı. Yeri gelmişken, yanındaki adamı teşhis edebildiniz mi?"</p>

  <p>"Önemli biri değil. Eski hırsız, yeni çilingir. Büyük ihtimalle kapını açsın diye onu parayla tutmuşlardır."</p>

  <p>"İsmi?"</p>

  <p>"Aramızda kalacak."</p>

  <p>"Elbette."</p>

  <p>"Lars Faulsson. 47 yaşında. Falun diyorlar. 1980 yılında kasa patlatmaktan ceza almış ve bir sürü küçük işi var. Şimdi Norrtull'da çilingirlik yapıyor."</p>

  <p>"Teşekkürler."</p>

  <p>"Neyse, müsaade et de, yarınki toplantıya biraz sır kalsın."</p>

  <p>Toplantıda, Mikael Blomkvist'in yarın yapacakları AKD'nin toplantısına katılmasına karar vermişlerdi.</p>

  <p>"Biliyor musun? Ben açlıktan ölüyorum. Öğlen saat ikiden beri hiçbir şey yemedim. Sen gelip beni evimin kapısından aldığında bir şeyler yemeyi düşünüyordum. Sen bir şey yedin mi?"</p>

  <p>"Eh, işte."</p>

  <p>"O zaman adamakıllı yemek yiyeceğimiz bir yere sür."</p>

  <p>"Bütün yemekler adamakıllı."</p>

  <p>"Ben de sen sağlıklı yemek fanatiğisindir diye düşünüyordum."</p>

  <p>"Hayır, Yalnızca spor fanatiğiyim. İnsan spor yapıyorsa önüne geleni yiyor. Tabii makul ölçülerde demek istiyorum."</p>

  <p>Monica frene bastı, alternatifleri tarttıktan sonra Kungsholmen'e doğru sürdü.</p>

  <p>"Söder'deki lokantalar nasıl bilmiyorum, ama Fridhemsplan'da bildiğim çok iyi bir Bosna lokantası var, börekleri harika."</p>

  <p>"Çok iyi," dedi Mikael Blomkvist.</p>

  <p>&#160;</p>

  <p class="p17"><span class="t13">L</span>isbeth Salander, harf harf ifadesini yazıyordu. Günde ortalama beş saat çalışıyor, kendini çok açık ifade ediyordu. Aleyhine kullanılabileceğini düşündüğü ayrıntıları gizlemeye özen gösteriyordu.</p>

  <p>Bir yere kapatılmış olması Tanrı'nın bir lütfuydu. Odada yalnız kalır kalmaz çalışmaya başlıyor, anahtar sesini duyar duymaz el bilgisayarını saklıyordu.</p>

  <p>&#160;</p>

  <p class="p24"><span class="t22">Bjurman'</span><span class="t22">ı</span><span class="t22">n kulübesinin kap</span><span class="t22">ı</span><span class="t22">s</span><span class="t22">ı</span><span class="t22">n</span><span class="t22">ı</span> <span class="t22">kapatmak için döndü</span><span class="t22">ğ</span><span class="t22">ümde motosikletleriyle gelen Carl Magge Lundin ve Sonny Nieminen'le kar</span><span class="t22">ş</span><span class="t22">ı</span><span class="t22">la</span><span class="t22">ş</span><span class="t22">t</span><span class="t22">ı</span><span class="t22">m. Zalachenko/Niedermann'dan ald</span><span class="t22">ı</span><span class="t22">klar</span><span class="t22">ı</span> <span class="t22">talimatla, beni bo</span><span class="t22">ş</span> <span class="t22">yere aray</span><span class="t22">ı</span><span class="t22">p durduklar</span><span class="t22">ı</span><span class="t22">ndan, kar</span><span class="t22">ş</span><span class="t22">ı</span><span class="t22">la</span><span class="t22">ş</span><span class="t22">t</span><span class="t22">ığı</span><span class="t22">m</span><span class="t22">ı</span><span class="t22">zda çok</span> <span class="t22">ş</span><span class="t22">a</span><span class="t22">ş</span><span class="t22">ı</span><span class="t22">rd</span><span class="t22">ı</span><span class="t22">lar. Motosikletten inen Magge Lundin,</span> "<span class="t22">Bu amc</span><span class="t22">ı</span><span class="t22">k yarak istiyor,</span>" <span class="t22">diyerek üzerime geldi.</span> <span class="t22">İ</span><span class="t22">kisi de tehditkâr davrand</span><span class="t22">ı</span><span class="t22">klar</span><span class="t22">ı</span> <span class="t22">için kendimi korumak zorunda kald</span><span class="t22">ı</span><span class="t22">m. Lundin'in motosikletini alarak olay yerinden ayr</span><span class="t22">ı</span><span class="t22">ld</span><span class="t22">ı</span><span class="t22">m. Motosikleti Älvsjö'deki fuar binas</span><span class="t22">ı</span><span class="t22">n</span><span class="t22">ı</span><span class="t22">n önünde terk ettim.</span></p>

  <p>&#160;</p>

  <p>Lisbeth yazdığı paragrafı okuyup başını sallayarak onayladı. Sonny Nieminen'in silahını alıp kendisine orospu diyen Lundin'i ayağından vurarak cezalandırdığını anlatmaya gerek duymadı. Büyük ihtimalle polisler işin böyle geliştiğini akıl edebilirlerdi ama ispatlayabiliyorlarsa kendileri ispatlasınlardı. Herhangi bir şeyi kabul ederek işlerini kolaylaştırmak istemiyordu.</p>

  <p>Otuz sayfa kadar yazmıştı, neredeyse bitirmek üzereydi. Bazı bölümlerde ayrıntılar üzerine dikkatle düşünmüş, hakkındaki bir sürü iddiadan herhangi birini doğrulayacak bir kanıt vermemeye özen göstermişti. Hatta işi biraz abartıp çok açık kanıtları bile karartmaya çalışmış, yalnızca olayların akışını anlatmıştı.</p>

  <p>Bir süre düşündükten sonra, Avukat Nils Bjurman'ın sadist tecavüzünü anlattığı bölüme döndü. En çok zamanı bu bölüme vermiş, sonuçtan memnun olana kadar birçok şeyi defalarca yeniden formüle etmişti. On dokuz satırlık bir bölümdü. Bjurman'ın kendisine nasıl vurduğunu, nasıl yüzüstü yatağa yatırdığını, bileklerini nasıl kelepçelediğini, ağzını nasıl bantladığını anlatmıştı. Ona gece boyunca tecavüz etmişti. Boğazına Lisbeth'in üzerinden çıkarttığı tişörtünü dolamış, bilincini kaybedene kadar sıkmıştı. Lisbeth birkaç satır da Bjurman'ın tecavüz sırasında kullandığı aletlere ayırmıştı. Bunlar kısa bir kırbaç, vibratör ve göğüs uçlarına taktığı kıskaçlardı. Lisbeth bu satırları alnını kırıştırarak okudu, dijital kalemi alarak birkaç satır daha yazdı.</p>

  <p>&#160;</p>

  <p class="p24"><span class="t22">A</span><span class="t22">ğ</span><span class="t22">z</span><span class="t22">ı</span><span class="t22">mda hâlâ bant varken Bjurman, dövmelerim, piercinglerim ve sol gö</span><span class="t22">ğ</span><span class="t22">sümün ucundaki halka hakk</span><span class="t22">ı</span><span class="t22">nda konu</span><span class="t22">ş</span><span class="t22">maya ba</span><span class="t22">ş</span><span class="t22">lad</span><span class="t22">ı</span><span class="t22">. Piercingden ho</span><span class="t22">ş</span><span class="t22">lan</span><span class="t22">ı</span><span class="t22">p ho</span><span class="t22">ş</span><span class="t22">lanmad</span><span class="t22">ığı</span><span class="t22">m</span><span class="t22">ı</span> <span class="t22">sorduktan sonra odadan ç</span><span class="t22">ı</span><span class="t22">kt</span><span class="t22">ı</span><span class="t22">. Bir süre sonra geri dönerek sa</span><span class="t22">ğ</span> <span class="t22">gö</span><span class="t22">ğ</span><span class="t22">sümün ucuna bir çengelli i</span><span class="t22">ğ</span><span class="t22">ne takt</span><span class="t22">ı</span><span class="t22">.</span></p>

  <p>&#160;</p>

  <p>Lisbeth yazdıklarını okuduktan sonra yeterli olduğuna karar verdi. Kullandığı resmî ton metne gerçek dışı bir hava veriyor, anlattıkları sanki akıl dışı bir fanteziymiş gibi görünüyordu.</p>

  <p>Öyküsü inanılır gibi değildi.</p>

  <p>Zaten Lisbeth'in istediği de buydu.</p>

  <p>Kapıda bir anahtar sesi duydu. El bilgisayarını hemen yatağın arkasındaki panele, radyodan geriye kalan deliğe soktu. Gelen Annika Giannini'ydi. Lisbeth şaşkınlıkla kaşlarını kaldırdı, saat akşamın dokuzunu geçiyordu. Giannini daha önce hiç bu saatte gelmemişti.</p>

  <p>"Merhaba, Lisbeth."</p>

  <p>"Merhaba."</p>

  <p>"Nasılsın?"</p>

  <p>"Henüz bitirmedim."</p>

  <p>Annika Giannini iç çekti.</p>

  <p>"Lisbeth... 13 Temmuz'da mahkemeye çıkacaksın."</p>

  <p>"Sorun değil."</p>

  <p>"Hayır, sorun. Zaman geçiyor ve sen bana güvenmiyorsun. Avukatlığını üstlenmekle büyük bir yanlış yapıp yapmadığımı düşünmeye başladım. Eğer bir şansımız olsun istiyorsan, bana güvenmelisin. İş birliği yapmalıyız."</p>

  <p>Lisbeth, uzun bir süre Annika Giannini'yi süzdükten sonra başını geriye atıp tavana bakmaya başladı.</p>

  <p>"Şimdi ne yapacağımızı biliyorum," dedi. "Mikael'in planını anladım. Doğru yolda."</p>

  <p>"Ben hiç emin değilim," dedi Annika.</p>

  <p>"Ben eminim."</p>

  <p>"Polisler seni yeniden sorgulamak istiyorlar. Biri Hans Faste."</p>

  <p>"Bırak sorgulasın, tek kelime bile söylemeyeceğim."</p>

  <p>"Bir ifade vermek zorundasın."</p>

  <p>Lisbeth kaşlarını çatarak Annika'ya baktı.</p>

  <p>"Tekrar ediyorum: Polise tek bir söz bile etmeyeceğiz. Mahkeme salonuna girdiğimizde, savcının başvurabileceği, bizim ağzımızdan çıkmış tek bir hece bile olmayacak. Şimdi yazmaya çalıştığım öykümün önemli bir kısmı insanlara inanılmaz gelecek. Bunu ancak mahkemeden birkaç gün önce ellerine vereceğim."</p>

  <p>"Peki, ne zaman kalemi eline alıp şu öyküyü yazacaksın?"</p>

  <p>"Birkaç gün sonra sana vereceğim. Ama mahkemeden önce savcıya verilmeyecek."</p>

  <p>Annika Giannini inanmış görünmüyordu. Lisbeth'in yüzüne çarpık bir gülümseme yerleşti.</p>

  <p>"Güvenden bahsedip duruyorsun. Peki, ben sana güvenebilir miyim?"</p>

  <p>"Elbette."</p>

  <p>"Peki, o zaman, internet aracılığıyla başkalarıyla ilişkiye geçebilmem için içeri bir el bilgisayarı sokabilir misin?"</p>

  <p>"Hayır, kesinlikle olmaz. Eğer fark ederlerse avukatlık lisansımı kaybederim."</p>

  <p>"Eğer başka birileri bunu yaparsa polise bildirir misin?"</p>

  <p>Annika kaşlarını kaldırdı.</p>

  <p>"Eğer bundan haberim yoksa..."</p>

  <p>"Haberin var diyelim, ne yaparsın?"</p>

  <p>Annika bir süre düşündü.</p>

  <p>"Göz yumarım. Ne demek istiyorsun?"</p>

  <p>"Varsayalım bu bilgisayardan sana çok geçmeden bir e-posta gelecek. Okuduktan sonra beni tekrar ziyaret etmeni istiyorum."</p>

  <p>"Lisbeth... "</p>

  <p>"Bir dakika. Durum şu. Savcının elindeki kartlar işaretli, ne yaparsam yapayım bu mahkemenin amacı beni bir psikiyatri kliniğine kapatmak."</p>

  <p>"Biliyorum."</p>

  <p>"Eğer hayatta kalmak istiyorsam, onların yöntemiyle savaşmak zorundayım."</p>

  <p>Annika bir süre düşündükten sonra başını salladı.</p>

  <p>"Beni görmeye geldiğin ilk gün, Mikael'den bir mesaj getirmiştin. Sana birtakım şeyler dışında her şeyi anlattığını söylemişti. Bunlardan biri Hedestad'dayken bende keşfettiği bazı özelliklerdi."</p>

  <p>"Evet."</p>

  <p>"Kastettiği şey bilgisayarlar konusundaki müthiş yeteneğim. O kadar yetenekliyim ki Savcı Ekström'ün bilgisayarındaki her şeyi okuyup kopyalayabilirim."</p>

  <p>Annika sarardı.</p>

  <p>"Sen bu işe bulaşmayacaksın. Bu belgeyi mahkemede kullanamazsın."</p>

  <p>"Hiç sanmam."</p>

  <p>"Yani bundan haberin yok."</p>

  <p>"Tamam."</p>

  <p>"Ama başkası kullanabilir, diyelim kardeşin, bu belgeden seçilmiş parçalar yayınlayabilir. Mahkemede izleyeceğimiz stratejiyi planlarken bunu hesaba katmalısın."</p>

  <p>"Anlıyorum."</p>

  <p>"Annika, bu mahkemede söz konusu olan, en iyi yöntemi kimin kullanacağı."</p>

  <p>"Biliyorum."</p>

  <p>"Avukatım olman beni mutlu ediyor. Sana güveniyorum ve yardımına ihtiyacım var."</p>

  <p>"Hımm."</p>

  <p>"Eğer onların kullandığı şık olmayan yöntemleri, benim kullanmama karşı koyarsan, bu davayı kaybederiz."</p>

  <p>"Doğru."</p>

  <p>"Öyleyse tavrını şimdi belirle. İtirazın varsa seni azledip başka bir avukat bulurum."</p>

  <p>"Lisbeth, ben yasaları çiğneyemem."</p>

  <p>"Sen yasaları çiğnemeyeceksin. Yalnızca benim çiğnememe göz yumacaksın. Yapabilir misin?"</p>

  <p>Lisbeth Salander, Annika başını sallayana kadar bir dakika sabırla bekledi.</p>

  <p>"İyi. O zaman müsaade et de ifademde neler yazacağımın ana hatlarını anlatayım."</p>

  <p>İki saat boyunca konuştular.</p>

  <p>&#160;</p>

  <p class="p17"><span class="t13">M</span>onica Figuerola'nın dediği gibi Bosna lokantasının börekleri harikaydı. Mikael göz ucuyla, tuvaletten dönen Monika'ya baktı. Bir balerin gibi zarif hareket ediyordu ama öyle bir vücudu vardı ki... Mikael etkilenmekten kendini alamıyordu. Elini uzatıp bacak kaslarına dokunma isteğini zor bastırmıştı.</p>

  <p>"Ne kadar zamandır spor yapıyorsun?"</p>

  <p>"10 yaşından beri."</p>

  <p>"Haftada kaç gün antrenman yapıyorsun?"</p>

  <p>"Günde iki saat, bazen üç."</p>

  <p>"Niçin? Demek istediğim spor yapmayı anlıyorum da..."</p>

  <p>"Abarttığımı mı düşünüyorsun?"</p>

  <p>"Kastettiğim bu mu, emin değilim."</p>

  <p>Monica gülümsedi, Mikael'in sorularından rahatsız olmuşa benzemiyordu.</p>

  <p>"Belki de kaslı kadınları görmekten hoşlanmıyorsun, belki de sana itici ve erkeksi geliyor."</p>

  <p>"Hayır, öyle değil. Sana yakışmış. Çok seksisin."</p>

  <p>Monica bir kahkaha attı.</p>

  <p>"Bugünlerde çok fazla spor yapmıyorum. On yıl önce vücut geliştiriyordum. Eğlenceliydi. Şimdi de kaslarını yağa dönüşüp sarkmasın diye uğraşıyorum. Haftada bir kez ağırlık çalışıyorum, koşuyorum, badminton oynuyorum, yüzüyor ya da buna benzer şeyler yapıyorum."</p>

  <p>"İyi."</p>

  <p>"Kendimi iyi hissetmeme neden olduğu için antrenman yapıyorum. Ağır antrenman yapanlarda sık görülen bir şey. Vücut sakinleştirici hormonlar salgılıyor ve buna bağımlı oluyorsun. Bir süre sonra, her gün koşmazsan bağımlılık krizine yakalanıyorsun. Bütün enerjim harcaman rahatlamanı sağlıyor. Yani iyi bir sevişme gibi."</p>

  <p>Bu defa Mikael bir kahkaha attı.</p>

  <p>"Bence sen de spor yapmaya başlamalısın, göbeğin çıkmış."</p>

  <p>"Biliyorum. Bunun için vicdan azabı çekmiyor değilim. Bazen aklıma esiyor, koşmaya başlıyorum, birkaç kilo kaybettikten sonra bırakıyorum. Bir ya da iki ay boyunca tekrar koşmaya vaktim olmuyor."</p>

  <p>"Son aylarda çok meşguldün."</p>

  <p>Mikael birden ciddileşti.</p>

  <p>"Son iki haftada hakkında çok şey okudum. Zalachenko olayını araştırırken polisten at başı öndeydin. Niedermann'ın kimliğini de açığa çıkarttın."</p>

  <p>"Lisbeth Salander benden daha hızlıydı."</p>

  <p>"Gosseberga'yı nasıl buldun?"</p>

  <p>Mikael omuzlarını silkti.</p>

  <p>"Sıradan bir araştırma. Orayı ben değil, eski yayın yönetmeni yardımcısı, şimdiki genel yayın yönetmenimiz Malin Eriksson şirket kayıtlarını izleyerek buldu. Niedermann, Zalachenko'nun şirketi KAB'ın yönetim kurulunda."</p>

  <p>"Anlıyorum."</p>

  <p>"Peki, sen SÄPO'da niçin çalışıyorsun?"</p>

  <p>"İnan ya da inanma, ben artık, şu dinozor denilen demokratlardanım. Demek istediğim, polislik mesleği gerekli bir meslek ve demokrasinin de politik bir korunma kalkanına ihtiyacı var. Bu nedenle Anayasa Koruma Dairesi'nde çalıştığım için gurur duyuyorum."</p>

  <p>"Hmım."</p>

  <p>"SÄPO'dan hoşlanmıyorsun değil mi?"</p>

  <p>"Parlamentonun denetiminde olmayan hiçbir kurumdan hoşlanmıyorum. Niyetleri ne kadar iyi olursa olsun, iktidarı kötüye kullanabilirler. Antik dönemin Tanrı tasavvuruyla niçin ilgileniyorsun?"</p>

  <p>Monica kaşlarını kaldırdı.</p>

  <p>"Merdivenlerde öyle bir kitap okuyordun."</p>

  <p>"Tabii ya. Konu beni çekiyor."</p>

  <p>"Vay be."</p>

  <p>"Çok şeyle ilgiliyim: Polislik yaparken hukuk ve siyasal bilimler okudum, Ondan önce de düşünce tarihi ve felsefe okuyordum."</p>

  <p>"Hiç zayıf tarafın yok mu?"</p>

  <p>"Edebiyat okumam, asla sinemaya gitmem, televizyonda yalnızca haberleri izlerim. Sen niçin gazeteci oldun?"</p>

  <p>"Parlamentonun denetiminden uzak, SÄPO gibi kurumlar olduğundan. Arada bir ipliklerinin pazara çıkarılması gerekiyor," diyen Mikael gülümseyerek devam etti. "Dürüst olmak gerekirse, bilmiyorum. Sanırım benim de seninkine benzer bir nedenim var. Anayasal demokrasiye inanıyorum ve arada bir savunulması gerektiğini düşünüyorum."</p>

  <p>"Hans Erik Wennerström olayında yaptığın gibi mi?"</p>

  <p>"Öyle de denilebilir."</p>

  <p>"Bekârsın. Erika Berger'le mi takılıyorsun?"</p>

  <p>"Erika Berger evli."</p>

  <p>"Yani hakkınızdaki dedikodular yalan, öyle mi? Kız arkadaşın var mı?"</p>

  <p>"Sürekli değil."</p>

  <p>"Yani hakkında anlatılanlar doğru."</p>

  <p>Mikael omuzlarını silkti.</p>

  <p>&#160;</p>

  <p class="p17"><span class="t13">G</span>enel Yayın Yönetmeni Malin Eriksson, gecenin önemli bir bölümünü Årsta'daki evinin mutfak masasında geçirdi. <span class="t15">Millennium</span>'un yıllık bütçe hesaplarına gömülmüştü. Bu işle o kadar meşguldü ki arkadaşı Anton onunla normal bir konuşma yürütülemeyeceğini anlayarak pes etti. Bulaşıkları yıkadı, kahve hazırlayıp sandviç yaptı. Daha sonra Malin'i kendi başına bırakıp televizyonun başına geçti.</p>

  <p>Malin Eriksson daha önce, ev bütçesi denilebilecek şeylerden daha kapsamlı bütçe hesaplarıyla uğraşmamış, ama Erika Berger'den işin inceliklerini öğrenmişti. Şimdi bütçe sorumluluğuna bir de yayın yönetmenliği eklenmişti. Gece yarısına doğru neye patlarsa patlasın bir yardımcı alması gerektiğine karar verdi. Haftada bir gün muhasebe işlerine bakan Ingela Oscarsson bütçeden sorumlu değildi. Bu nedenle ne kadar serbest gazeteci çalıştırılacağı ya da teknik harcamalar için belirledikleri bütçenin dışına çıkıp yeni bir lazer yazıcı alıp alamayacakları gibi konularla ilgilenmiyordu. Gülünç bir durumdu; Erika Berger'in bütçe dengesini korumak için izlediği sıkı ekonomi politikası kazanmalarını bile sağlamıştı. Bu politika çok basitti 45.000 kronluk renkli yazıcı yerine 8.000 kronluk siyah beyaz yazıcı alınıyordu.</p>

  <p>Bir süre Erika Berger'e imrendi. <span class="t15">SMP</span>'de bu miktarda harcamalar herhalde kahve parasıydı.</p>

  <p>Son yıllık toplantıda <span class="t15">Millennium</span>'un ekonomik durumu iyiydi ama bütçe fazlasının temel nedeni Mikael Blomkvist'in, Wennerström olayı hakkında yazdığı kitabın gelirleriydi. Yatırım için bir kenara ayrılan paralar hızla suyunu çekmeye başlamıştı. Bunun en büyük nedenlerinden biri Salander olayıyla ilgili Mikael'in harcamalarıydı. Açık uçlu bir bütçeyle <span class="t15">Millennium</span>'un yeni bir eleman almaya gücü yoktu. Otomobiller kiralanıyor, otel odaları tutuluyor, taksilere biniliyor, cep telefonu ve araştırma aletleri alınıyordu</p>

  <p>Daniel Olofsson'un Göteborg'dan gönderdiği faturayı onaylarken iç çekti Malin. Mikael Blomkvist, sonuçları yayınlanmayacak bir haftalık bir araştırma için 14.000 krona anlaşmıştı. İdris Ghidi'ye verilen para, adı belirtilmeyen bir kaynağa ödenmiş gibi gösteriliyordu. Bu harcamanın faturası yoktu, muhasebeci homurdanacak ve harcamanın yönetim kurulu tarafından onaylanması gerekecekti. <span class="t15">Millennium</span> Annika Giannini'ye de ödeme yapmıştı. Annika avukatlık ücretini büyük ihtimalle devletten alacaktı, ama tren bileti ve buna benzer birtakım harcamalar için nakde ihtiyacı vardı.</p>

  <p>Elindeki kalemi bir tarafa bırakan Malin, ortaya çıkan hesaba baktı. Mikael Blomkvist, Salander öyküsü için gözünü kırpmadan, bütçe dışı 150.000 kron harcamıştı. Bu böyle gidemezdi.</p>

  <p>Onunla bu konuyu mutlaka konuşmalıydı.</p>

  <p>&#160;</p>

  <p class="p17"><span class="t13">E</span>rika Berger o akşamı evinde, televizyonun karşısındaki koltukta geçirmek yerine Nacka Hastanesinin acilinde geçirdi. Ayağında o kadar derin bir yara açılmıştı ki kanı durduramamıştı. Ayrıca cam parçası hâlâ topuğundaydı ve ancak küçük bir ameliyatla çıkartılabildi. Yaraya üç dikiş atılıp ayağı iyice sarıldı.</p>

  <p>Kendi kendine küfürler yağdıran Erika Berger, bazen Greger Backman'ı, bazen de Mikael Blomkvist'i arayıp durdu. Ne kocası ne de sevgilisinden bir cevap alabildi. Akşam saat on civarında, hastaneden ödünç aldığı koltuk değnekleriyle dışarı çıktı. Bir taksi tutup evine gitti.</p>

  <p>Yaralı ayağının parmak uçlarına basıp topallayarak oturma odasındaki camları temizlemekle uğraştı bir süre. Daha sonra Acil Cam şirketini arayarak, kırılan camını takmalarını istedi. Önce şansı yaver gitti, yirmi dakikada geldiler. Ama şansı buraya kadardı. Şirketin deposunda odasındaki pencerenin büyüklüğünde hazır cam yoktu. Pencereyi geçici olarak kontrplakla kapatmayı önerdiler. Erika'nın bu öneriyi kabul etmekten başka çaresi yoktu.</p>

  <p>Pencereye kontrplak çakılırken, özel güvenlik şirketi NIP'i aradı. En büyük penceresine bir tuğla atılmışken, etek dolusu para ödeyerek taktırdığı hırsız alarmının niçin çalışmadığını sordu.</p>

  <p>NlP'ten gelen uzman, alarm sistemini gözden geçirdikten sonra, yıllar önce sistemi kuran teknisyenin oturma odasının penceresinden sisteme kablo çekmeyi unutmuş olduğunu tespit etti.</p>

  <p>Erika Berger öfkeden köpürüyordu.</p>

  <p>NIP ertesi sabah gelip bu durumu düzeltmeyi önerdi. Erika zahmet etmemelerini söyleyerek bu öneriyi geri çevirdi. Milton Security'nin gece nöbetçisini arayarak durumu anlattı ve en kısa zamanda bir koruma paketi istediğini söyledi. <span class="t15">Evet, evet. Sözle</span><span class="t15">ş</span><span class="t15">me imzalanmas</span><span class="t15">ı</span> <span class="t15">gerekti</span><span class="t15">ğ</span><span class="t15">ini biliyorum, ama Dragan Armansky'ye Erika Berger'in arad</span><span class="t15">ığı</span><span class="t15">n</span><span class="t15">ı</span> <span class="t15">söyle. Alarm sisteminin hemen yar</span><span class="t15">ı</span><span class="t15">n tak</span><span class="t15">ı</span><span class="t15">lmas</span><span class="t15">ı</span><span class="t15">n</span><span class="t15">ı</span> <span class="t15">istiyorum.</span></p>

  <p>En sonunda polisi aradı. O an, tutanak tutmaya memur göndermek için ellerinin altında araba olmadığını öğrendi. Ertesi gün semt polis karakoluna başvurmasını önerdiler.</p>

  <p><span class="t15">Te</span><span class="t15">ş</span><span class="t15">ekkürler. Siktirin.</span></p>

  <p>Oturup adrenalini düşene kadar sinirden köpürerek bekledi. Ona orospu diyen ve şiddete başvurabileceğini gösteren biri etrafında dolaşırken, korumasız bir evde yalnız başına kalacaktı.</p>

  <p>Bir süre şehre inip bir otelde gecelemeyi düşündü ama Erika Berger tehditlere pabuç bırakacak bir kadın değildi. <span class="t15">Bu piçin beni evimden uzakla</span><span class="t15">ş</span><span class="t15">t</span><span class="t15">ı</span><span class="t15">rmas</span><span class="t15">ı</span><span class="t15">na izin vermeyece</span><span class="t15">ğ</span><span class="t15">im.</span></p>

  <p>Birtakım basit güvenlik önlemleri aldı.</p>

  <p>Mikael Blomkvist, Lisbeth Salander'in bir golf sopasıyla seri katil Martin Vanger'in hakkından nasıl geldiğini anlatmıştı. Garaja inip on dakika boyunca, on beş yıldır görmediği golf çantasını aradı. En sağlamından bir sopayı seçip yatağının yanına, kolaylıkla ulaşabileceği bir mesafeye koydu. Bir sopa hole, bir sopa da mutfağa koymuştu. Bodrumdaki alet edevat çantasından bir çekiç alıp onu da yatak odasının hemen yanındaki banyoya yerleştirdi.</p>

  <p>Çantasından çıkardığı göz yaşartıcı spreyi de yatağın yanındaki komodinin üzerine koydu. Daha sonra lastik bir takoz bulup yatak odasının kapısının altına sıkıştırdı. Penceresini kıran ve duvarına "orospu" sözcüğünü yazan manyağın gece kendisini ziyaret etmemesini ummaktan başka yapabileceği bir şey yoktu.</p>

  <p>Gerekli önlemleri aldığını düşündüğünde saat gecenin birini bulmuştu. Yarın sabah sekizde <span class="t15">SMP</span>'de olması gerekiyordu. Randevu defterini inceledi, saat ona kadar dört toplantısı vardı. Ayağı sızlıyor, yaralı ayağının parmaklarının üzerinde sekerek yürüyordu. Soyunup yatağa girdi. Geceliği yoktu, bir ara bir tişört ya da benzer bir şey giymeyi düşündü ama on yaşından beri çıplak uyurdu. Bir tuğlanın özel alışkanlıklarını değiştirmesine müsaade etmemeye karar verdi.</p>

  <p>Bir süre uyanık kalıp düşüncelere daldı.</p>

  <p><span class="t15">Orospu.</span></p>

  <p>Şimdiye kadar bu sözcüğün geçtiği dokuz e-posta almıştı. Hepsi de basın organlarına ait adresler üzerinden gönderilmişti. İlk e-posta kendi yazı işlerinden gelmişti, sahte bir adresti. Yatağından kalktı, <span class="t15">SMP</span>'de işe başladıktan sonra ona verilen Dell marka dizüstü bilgisayarı açtı.</p>

  <p>İlk e-posta, on gün önce 16 Mayıs'ta gelmişti; en kabası da buydu. Tehditlerin yanı sıra bir tornavidayla kıçını düzdürmesini öneren, en adisinden küfürlerle doluydu.</p>

  <p>İkinci e-posta, bundan iki gün sonra 18 Mayıs'ta gelmişti.</p>

  <p>Daha sonra haftada bir bu tür e-postalar almış, şimdi de 24 saatte bir almaya başlamıştı. Arkasından evine saldırılmış, duvarına "orospu" sözcüğü yazılmıştı.</p>

  <p>Ayrıca Eva Carlsson'a, Erika'nın adresi kullanılarak aptal bir e-posta gönderilmişti. Bu işi yapan her kimse, pekâlâ başka insanlar üzerinde de çalışıyor olabilirdi. Belki de Erika'nın tanımadığı başkaları da "ondan" e-posta almıştı.</p>

  <p>Çok rahatsız edici bir durumdu.</p>

  <p>Onu en çok endişelendiren evine yapılan saldırıydı. Biri ta Saltsjöbaden'e kadar gelme zahmetine katlanmış, evini bulmuş ve penceresine bir tuğla atmıştı. Bu planlanmış bir saldırıydı. Saldırgan evine gelirken yanına sprey boya almıştı. Erika Berger aslında bunlara bir saldırı daha eklemesi gerektiğini düşündüğünde buz gibi oldu. Mikael Blomkvist'le Hilton'da kaldığı gece arabasının dört tekerinin havası indirilmişti.</p>

  <p>Arkasında bir sapığın olduğu kesindi.</p>

  <p>Dışarılarda bir yerde, bir nedenle Erika Berger'i taciz etmeyi kafasına koymuş biri vardı.</p>

  <p>Evine saldırılması kolaydı, evi bir yere saklayamazdı. Ama arabasını Södermalm'de tesadüfen bulduğu boş bir sokağa park etmişti. Demek ki sapık onu yakından takip ediyordu.</p>

  <p>&#160;</p>
</body>
</html>
