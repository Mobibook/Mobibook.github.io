<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <h2 class="h21"><a id="ncx6663"></a><a id="a62"></a>23. BÖLÜM</h2>

  <p class="p16">1 TEMMUZ, CUMA - 10 TEMMUZ, PAZAR</p>

  <p class="p17"><span class="t13">L</span>isbeth Salander'in mahkemesi başlamadan iki hafta önce, Christer Malm, 364 sayfalık kitabın mizanpajını tamamlamıştı. Kitaba verdikleri isim kısa ve özdü: <span class="t15">Servis</span>. Kapağı mavi, kapak yazısı sarıydı. Kapağın alt kısmına, İsveç başbakanlarının pul büyüklüğünde siyah beyaz portreleri yerleştirilmişti. Zalachenko'nun pasaport fotoğrafı, bazı bölgeleri kontrast ayarıyla koyulaştırılarak, bir gölge gibi tüm kapağa yayılmıştı. Çok iyi bir tasarım sayılmazdı, ama oldukça etkiliydi. Üç yazarı vardı: Mikael Blomkvist, Henry Cortez ve Malin Eriksson.</p>

  <p>Saat sabahın beş buçuğuydu, Christer Malm bütün gece çalışmıştı. Biraz midesi bulanıyor, hemen eve gidip uyumaya can atıyordu. Malin Eriksson geceyi onunla birlikte geçirmiş, Christer'in mizanpajını yaptığı sayfaların çıktısını alıp satır satır okuyarak son düzeltmeleri yapmıştı. Şimdi yazı işlerindeki kanepeye uzanmış uyuyordu.</p>

  <p>Christer Malm, fotoğraf ve metinleri bir dosyada topladı. Toast programını çalıştırarak iki CD'ye yükledi. Bunlardan birini derginin güvenlik dolabına koydu, diğerini Blomkvist'e verdi. Dergiye saat yedi civarında gelen Blomkvist'in gözlerinden uyku akıyordu.</p>

  <p>"Hadi, sen eve gidip uyu," dedi Blomkvist.</p>

  <p>"Öyle yapacağım," dedi Christer.</p>

  <p>Malin Eriksson'u uyandırmadan, kapı alarmını kurarak çıktılar. Henry Cortez nöbeti devralmak için saat sekizde gelecekti. Mikael'le Christer binanın çıkışında beşlik çakıp ayrıldılar.</p>

  <p>&nbsp;</p>

  <p class="p17"><span class="t13">M</span>ikael Blomkvist, Lundagatan'a yürüyerek Lisbeth Salander'ın sokağa terk edilmiş Honda'sını bir kez daha izinsiz ödünç aldı. Kitabın CD'sini, Hallvigs matbaasının yöneticisi Jan Köbin'e elden vermek istiyordu. Bu CD'yi kuryeye güvenip gönderemezdi. Hallvigs matbaası Morgongåva'da, demir yolunun yakınında, küçük, tuğla bir binaydı.</p>

  <p>Mikael matbaaya gelirken hiç acele etmemiş, arabayı yavaş sürmüştü. CD'nin çalışıp çalışmadığı kontrol edilene kadar matbaada bekledi. Kitabın mahkeme başladığı gün dağıtıma hazır olmasını garanti altına almak istiyordu. Asıl sorun baskı değil, daha fazla zaman alan ciltlemeydi. Köbin 10.000 basılacak kitaptan 500 tanesini belirtilen tarihte hazırlayacağına söz vermişti. Cep kitabı formatında basılacaktı.</p>

  <p>Mikael, matbaadakilerin bu işin çok gizli tutulması gerektiğini bildiklerinden emin olmakla birlikte, bir kez daha hatırlatma gereği duydu. Aslında bu hatırlatma gereksizdi. Hallvigs iki yıl önce, Mikael'in Hans Erik Wennerström hakkında yazdığı kitabı benzer koşullar altında basmıştı. Matbaadakiler küçük <span class="t15">Millennium</span> yayınevinden gelen kitapların çok şey vadettiğini iyi biliyorlardı.</p>

  <p>Mikael, kitabın CD'sini teslim ettikten sonra hiç acele etmeden Stockholm'e döndü. Arabayı Bellmansgatan'da oturduğu binanın önüne park edip dairesine çıktı. Bir çantaya birkaç giysi, tıraş malzemeleri, diş fırçası koyup tekrar aşağı indi. Arabaya atlayıp Vårmdö'deki Stavnäs iskelesine gitti. Arabayı oraya park edip Sandhamn'a giden feribota bindi.</p>

  <p>Yılbaşı tatilinden beri Sandhamn'daki kulübesine ilk defa geliyordu. Panjurları açarak kulübeyi havalandırdı, bir maden suyu içti. Yazacaklarını yazıp matbaaya verdiği her seferde olduğu gibi içinde bir boşluk hissediyordu.</p>

  <p>Bir saat boyunca kulübeyi temizledi. Süpürüp tozunu aldı, banyoyu fırçalayarak temizledi, buzdolabını fişe taktı, muslukları kontrol etti, asma kattaki yatağın örtülerini değiştirdi. Arkasından markete gidip alışveriş yaptı. Marketten döndükten sonra bir kahve yapıp verandaya çıktı. Hiçbir şey düşünmeden sigara içti.</p>

  <p>Saat beşe gelirken buharlı gemi iskelesine giderek Monica Figuerola'yı karşıladı.</p>

  <p>"İzin alabileceğini sanmıyordum," diyerek onu yanağından öptü.</p>

  <p>"Ben de," dedi Figuerola, "ama Edklinth'e durumumu anlattım. Son haftalarda uyanık kaldığını her saati çalışarak geçirdiğimi, artık yeterince verimli olamadığımı, enerjimi toplamak için iki gün tatile ihtiyacım olduğunu söyledim."</p>

  <p>"Sandhamn'da mı?"</p>

  <p>"Nereye gideceğimi söylemedim."</p>

  <p>Monica Figuerola, Mikael'in yirmi beş metrekarelik kulübesini dolaştı. Mutfağı, odanın hijyenini, asma kattaki yatağı eleştirel gözlerle inceledikten sonra başını sallayarak onayladığını gösterdi.</p>

  <p>Mikael kırmızı şarap sosuyla kuzu pirzolalarını pişirip verandada masayı hazırlarken, Monica duş alıp üzerine ince bir yaz elbisesi giydi. Yemeklerini iskeleye yanaşan yelkenlileri seyrederek bir şişe şarap eşliğinde sessizce yediler.</p>

  <p>"Harika bir kulübe! Tanıdığın bütün kadınları buraya mı getiriyorsun?" dedi Monica birdenbire.</p>

  <p>"Hepsini değil, önem verdiklerimi."</p>

  <p>"Erika Berger de geldi mi?"</p>

  <p>"Birkaç kez."</p>

  <p>"Lisbeth Salander?"</p>

  <p>"Wennerström'ün kitabını yazarken birkaç hafta burada kaldı. İki yıl önce de yılbaşı tatilini burada birlikte geçirdik."</p>

  <p>"Yani Berger ile Salander'in senin hayatında önemli bir yeri var."</p>

  <p>"Erika en iyi arkadaşım. Yaklaşık yirmi beş yıldır arkadaşız. Lisbeth başka bir öykü. Şimdiye kadar karşılaştığım, en ilginç, en asosyal insan. İlk karşılaştığımız günden beri beni çok etkilediğini söyleyebilirim. Ondan hoşlanıyorum. İyi bir arkadaş."</p>

  <p>"Ona acımıyor musun?"</p>

  <p>"Hayır, acımıyorum. Başına gelen belaların birçoğunda kendi payı da var. Ama ona büyük bir sempati ve yakınlık duyuyorum."</p>

  <p>"Erika'ya da, Salander'e de âşık değilsin, öyle mi?"</p>

  <p>Mikael omuzlarım silkti. Monica, seyir lambasını yakmış süzülerek limana yaklaşan, geç kalmış bir yelkenliyi izlemeye başladı.</p>

  <p>"Eğer aşk, birinden çok hoşlanmaksa sanırım birçok kişiye âşığım," dedi Mikael.</p>

  <p>"Şimdi de bana mı âşıksın?"</p>

  <p>Mikael başını salladı. Monica kaşlarını çatarak, Mikael'e baktı.</p>

  <p>"Bu seni rahatsız ediyor mu?" dedi Mikael.</p>

  <p>"Buraya daha önce kadınların gelmesi mi? Hayır. Ama aramızda ne olduğunu tam olarak bilememekten rahatsızım. Önüne gelenle düzüşen biriyle ilişki sürdürebileceğimi hiç sanmıyorum..."</p>

  <p>"Yaptıklarım için özür dileyecek değilim."</p>

  <p>"Ve sanırım seni, sen olduğun için seviyorum. Laf kalabalığı yapmadan sevişebiliyoruz. Yanında kendimi güvende hissediyorum. Bu ilişki delice bir içgüdüye teslim olduğumdan başladı, bu başıma sık gelmez. Üstelik böyle bir şeyi de planlamamıştım. Şimdi de buraya davet edilen kadınlardan biri oldum."</p>

  <p>Mikael bir süre sustu.</p>

  <p>"Gelmek zorunda değildin."</p>

  <p>"Hayır. Gelmek zorundaydım. Lanet olsun, Mikael..."</p>

  <p>"Biliyorum."</p>

  <p>"Mutsuzum. Sana âşık olmak istemiyorum. Bittiğinde canım çok acır."</p>

  <p>"Babam ölüp annem Norrland'a taşındıktan sonra bu kulübe bana kaldı. Kız kardeşim de Stockholm'deki daireyi aldı. 25 yıl oldu."</p>

  <p>"Uzun zaman."</p>

  <p>"1980'lerin başında buraya gelen birkaç tanıdığı saymazsak, senden önce buraya beş kadın geldi. Erika, Lisbeth ve eski karım. 1990'lı yılların sonunda ciddi bir ilişki sürdürdüğüm bir kız, iki yıl önce tanıdığım ve hâlâ arada bir görüştüğüm, benden biraz daha yaşlı başka bir kadın. Yani biraz değişik durumlar... "</p>

  <p>"Öyle mi?"</p>

  <p>"Şehirden uzaklaşıp kafamı dinlemek istediğimde bu kulübeye geliyorum. Genellikle yalnız başıma. Okuyorum, yazıyorum, dinleniyorum, iskeleye oturup yelkenlilere bakıyorum. Yani burası gizli bir aşk yuvası değil."</p>

  <p>Ayağa kalkıp verandanın bir köşesine koyduğu şarap şişesini getirdi.</p>

  <p>"Sana söz veremem. Erika'yla birbirimizden uzak kalamadığımız için evliliğim bozuldu. <span class="t15">Been there, done that, got the t-shirt.</span>"</p>

  <p>Şarap bardaklarını doldurdu.</p>

  <p>"Ama sen uzun süredir karşılaştığım en ilginç insansın. İlk günden sonra ilişkimiz müthiş bir hız kazandı. Sanırım beni kapımın önünden aldığın o ilk günden beri, çekim alanına girdim. Evinde kaldığım o ilk geceden sonra, gece yarıları uyanıp seni özlüyorum. Düzenli bir ilişki istiyor muyum bilmiyorum, ama seni kaybedeceğim diye ödüm kopuyor." Mikael Monica'ya baktı. "İşte böyle, sence ne yapmalıyız?"</p>

  <p>"Bırak biraz düşünelim," dedi Figuerola. "Ben de seni fazlasıyla çekici buluyorum."</p>

  <p>"Bu iş ciddileşmeye başladı," dedi Mikael.</p>

  <p>Başını sallayan Monica'nın içini hüzün kaplamıştı. Uzun süre sustular. Hava karardığında masayı temizleyip kulübeye girdiler.</p>

  <p>&nbsp;</p>

  <p class="p17"><span class="t13">M</span>ikael Blomkvist, mahkemeden bir hafta önceki cuma, bir gazete bayisinin önünde durarak gazete afişlerini inceledi. <span class="t15">SMP</span>'nin CEO'su ve Yönetim Kurulu Başkanı Magnus Borgsjö direnmeyi bırakıp istifa etmişti. Bir gazete alan Blomkvist, Hornsgatan'daki Java kafeye oturup kahvaltı etti. Borgsjö ani istifasının ailevi nedenlerden kaynaklandığını söylemişti. Erika Berger'in <span class="t15">SMP</span>'den Vitavara AB dosyasını hasıraltı etmeye zorlandığı için istifa ettiği yönündeki iddialara ilişkin bir açıklama yapmamıştı. Bununla birlikte İsveç Sanayiciler Birliği'nin başkanı, İsveç şirketlerinin Güney Asya'da çocuk emeği kullanan şirketlere karşı tavrını araştırmak üzere bir etik komisyonu kurmuştu.</p>

  <p>Mikael birden ağız dolusu bir kahkaha attı.</p>

  <p>Gazeteyi katlayıp bir kenara koyarak kontörlü cep telefonuyla <span class="t15">TV4</span>'ün muhabirini aradı.</p>

  <p>"Merhaba, sevgilim," dedi Mikael Blomkvist. "Sanırım benim gibi biriyle bir akşam yemeği yemeyi hâlâ reddediyorsundur."</p>

  <p><span class="t15">TV4</span>'ün kadın muhabiri, "Merhaba, Mikael," diyerek güldü. "Üzgünüm, benim tipim değilsin. Ama yine de hoş bir çocuksun."</p>

  <p>"Öyleyse bu akşam benimle yemek yiyip iş konuşmayı hiç değilse düşünebilir misin?"</p>

  <p>"Kafanda neler var?"</p>

  <p>"İki yıl önce Wennerström olayı konusunda Erika'yla bir anlaşma yapmıştınız, iyi işlemişti. Şimdi ben de, benzer bir anlaşma yapmak istiyorum."</p>

  <p>"Anlat."</p>

  <p>"Koşullar konusunda anlaşmadan olmaz. Tıpkı Wennerström olayında olduğu gibi, tema sayısıyla birlikte bir kitap yayınlamak istiyoruz. Sıkı bir öykü. Biz bu öyküyü yayınlamadan önce dışarı bilgi sızdırmaman kaydıyla, sana birtakım belgeler vererek özel bir ayrıcalık tanımak istiyoruz. Bu defa her şey özel bir günde yayınlanacağından, durum biraz daha karışık."</p>

  <p>"Bu öykü ne kadar sıkı?"</p>

  <p>"Wennerström olayı yanında çocuk oyuncağı kalır," dedi Mikael. "İlgileniyor musun?"</p>

  <p>"Şaka mı yapıyorsun? Nerede buluşuyoruz?"</p>

  <p>"Samir'in Kazanı'na ne dersin? Erika Berger de gelecek."</p>

  <p>"Berger hakkında bir haber mi? <span class="t15">SMP</span>'den atıldıktan sonra <span class="t15">Millennium</span>'a mı döndü?"</p>

  <p>"Atılmadı. Borgsjö'yle kavga ettikten sonra istifasını verdi."</p>

  <p>"O adam tam bir aşağılık."</p>

  <p>"Öyle," dedi Mikael Blomkvist.</p>

  <p>&nbsp;</p>

  <p class="p17"><span class="t13">F</span>redrik Clinton, kulaklıklarla Verdi dinliyordu. Artık hayatında kalan tek şey müzikti, diyaliz makinesinden, sırtındaki her gün artan ağrılardan ancak müzikle uzaklaşıyordu. Mırıldanmıyordu. Gözlerini kapamış, sağ koluyla melodiye tempo tutarak, çökmüş bedeninin geride bıraktığı hayatı düşünüyordu.</p>

  <p><span class="t15">İ</span><span class="t15">ş</span><span class="t15">te böyle. Do</span><span class="t15">ğ</span><span class="t15">duk, büyüdük, ya</span><span class="t15">ş</span><span class="t15">land</span><span class="t15">ı</span><span class="t15">k, ölüyoruz.</span></p>

  <p>Üzerine düşeni yapmıştı. Geriye bir yıkıntı kalmıştı.</p>

  <p>Tuhaf bir şekilde hayatından memnundu.</p>

  <p>Şimdi arkadaşı Evert Gullberg için oynuyordu.</p>

  <p>Günlerden 9 Temmuz, Cumartesi'ydi. Mahkemeye bir haftadan az bir zaman kalmıştı. Servis bu rezil öyküyü artık geride bırakacaktı. Haberi bu sabah almıştı. Gullberg, tanıdığı insanların en gözüpekiydi. İnsan dokuz milimetrelik, çelik kaplamalı bir kurşunu şakağına ölmek için sıkardı. Ama Gullberg'in bedeni, hemen teslim olmamış, üç ay direnmişti. Belki bunun nedeni şanstan çok, Doktor Anders Jonasson'un inatla yenilgiyi reddetmesiydi. Ve nihayet, Gullberg'i öldüren, kurşun değil kanserdi.</p>

  <p>Clinton'ı üzen şey, acılı bir ölüm olmasıydı. Gullberg, dış dünyayla ilişki kuramıyordu ama arada bir bilinci yarı açılır gibi oluyor, çevresinde olup bitenleri algılıyordu. Hasta bakıcılar, yüzü okşandığında gülümsediğini, ağrısı olduğunda yüzünü buruşturduğunu kaydetmişlerdi. Bazen anlaşılması zor cümlelerle bir şeyler söylemeye çalışıyordu.</p>

  <p>Akrabası yoktu ve arkadaşlarının hiçbiri onu hastanede ziyaret etmemişti. Bu hayatta gördüğü en son şey, Sara Kitama adındaki Eritreli bir hemşirenin, yatağının başında elini tuttuğuydu.</p>

  <p>Clinton, çok yakında eski silah arkadaşının yanına gideceğinin farkındaydı. Bundan hiçbir kuşkusu yoktu. Nakil için bir böbrek bulunacağına dair umudunu her geçen gün daha fazla yitiriyordu. Bedeni hızla çöküyordu. Her yeni muayenede ciğer ve bağırsaklarının daha da kötüleştiği ortaya çıkıyordu.</p>

  <p>Tek umudu Noel'e kadar yaşayabilmekti.</p>

  <p>Ama mutluydu. Son günlerinde, birden bir sürprizle Servis'e dönebildiği için duyduğu manevi mutluluktan başı dönüyordu.</p>

  <p>Bu hiç beklemediği bir lütuftu.</p>

  <p>Birger Wadensjöö, Servis'in Artillerigatan'daki komuta merkezinin küçük dinlenme odasına girdiğinde, Verdi'nin müziği Clinton'ın kulağında solmaya başlamıştı.</p>

  <p>Gözlerini açtı.</p>

  <p>Wadensjöö'nün artık bir yük olduğunu düşünüyordu. İsveç savunma cephesinin en önemli mevzii olan Servis'in şefliğine uygun değildi. Bir zamanlar, Hans von Rottinger ile kendisinin Wadensjöö'yü bu göreve uygun görmelerinin nasıl bir gaflet olduğunu düşünüyor, bu kanıya nasıl vardıklarını bir türlü anlayamıyordu.</p>

  <p>Wadensjöö her zaman arkasından iteklenmesi gereken bir savaşçıydı. Kriz anlarında zayıflık gösteriyor, gerekli kararları alamıyordu. O bir hafif rüzgâr yelkencisi, omurgasız bir ödlekti. Eğer kararlar ona bırakılırsa Servis çökerdi.</p>

  <p>Bu kadar basitti. Bazıları her zorluğa dayanır, bazıları da zor durumlarda tökezlerlerdi.</p>

  <p>"Benimle konuşmak istemişsin," dedi Wadensjöö.</p>

  <p>"Otur."</p>

  <p>Wadensjöö oturdu.</p>

  <p>"Artık gereksiz vakit harcayamayacağım bir yaşa geldim. Doğrudan konuya gireceğim, senin Servis'in yönetiminden ayrılmanı istiyorum."</p>

  <p>"Nedenmiş?"</p>

  <p>Clinton sesinin tonunu yumuşattı.</p>

  <p>"Sen iyi bir insansın, Wadensjöö. Ama ne yazık ki Gullberg'den sonra sorumluluk yüklenecek biri değilsin. Aslında bu sorumluluğu hiçbir zaman almamalıydın. Hasta olmadan önce, Rottinger'le birlikte, tacı kimin giyeceğine karar vermemekle yanlış yaptık."</p>

  <p>"Benden hiç hoşlanmadın."</p>

  <p>"Bunda yanılıyorsun. Servis'in başında ben ve Rottinger varken, iyi bir yöneticiydin. Sensiz bir şey yapamazdık. Vatanseverliğine büyük güvenim var. Ama karar alma yeteneğinden şüpheleniyorum."</p>

  <p>Wadensjöö'nün dudaklarında acı bir gülümseme belirdi.</p>

  <p>"Bu söylediklerinden sonra Servis'te kalır mıyım, bilmiyorum."</p>

  <p>"Gullberg ile Rottinger artık yok. Bundan sonra kararları yalnız ben vereceğim. Son aylarda aldığım kararın uygulanmasını hep engelledin."</p>

  <p>"Bir kez daha mantıksız kararlar aldığını belirtmeliyim. Aldığın kararlar bir felaketle sonuçlanabilir."</p>

  <p>"Bu bir ihtimal. Ama senin karar alma konusundaki eksikliğin, çöküşü garantiliyor. Şimdi hiç değilse bir şansımız var ve işler yolunda görünüyor. <span class="t15">Millennium</span> ne yapacağını bilemiyor. Bizim bir yerlerde olduğumuzu hissediyor, ama ellerinde hiçbir belge yok. Ne böyle bir belgeye ne de bize ulaşabilecekler. Attıkları her adımdan haberdarız."</p>

  <p>Wadensjöö pencereden dışarı, komşu binaların çatılarına baktı.</p>

  <p>"Geriye bir tek Zalachenko'nun kızı kaldı. Eğer biri onun geçmişini deşer ve söylediklerini dikkate alırsa her şey olabilir. Neyse ki mahkeme birkaç güne kadar başlıyor. Sonra her şey bitecek. Bu defa onu öyle bir derine gömeceğiz ki bir daha hayaletiyle bizi rahatsız edemeyecek."</p>

  <p>"Senin davranışlarını anlayamıyorum," dedi Clinton.</p>

  <p>"Evet, anlayamıyorsun. 68'ini doldurdun. Ölmek üzeresin, aldığın kararlar akılcı değil. Ama Georg Nyström ile Jonas Sandberg'i büyülemeyi başarmışsın. Seni bir mafya babasını dinlermiş gibi dinliyorlar."</p>

  <p>"Eğer Servis'in çıkarları söz konusuysa mafya babasıyım. Bir planımız var. Servis'in tek şansı karar alma yeteneği. Ancak büyük bir kararlılıkla konumumuzu koruyabiliriz. Servis'in bir daha asla bu duruma düşmeyeceğini büyük bir güvenle söyleyebilirim. Bu işi atlattığımızda her şey kontrolümüz altına girecek."</p>

  <p>"Anlıyorum."</p>

  <p>"Yeni patron Georg Nyström olacak. Bu iş için çok yaşlı, ama işin üstesinden gelebilecek tek insan da o. En az altı yıl bu işi yürüteceğine söz verdi. Sandberg çok genç, senin yönetim anlayışın nedeniyle de bir türlü tecrübe kazanamadı. Şimdiye kadar tam bir profesyonel olması gerekiyordu."</p>

  <p>"Clinton, sen ne yaptığının farkında mısın? Birini öldürttün. Servis'te 35 yıldır çalışan Björck'ün ölüm emrini verdin, sanıyor musun ki..."</p>

  <p>"Bunun zorunlu olduğunu çok iyi biliyorsun. Bize ihanet etti, polisin baskısına asla dayanamazdı."</p>

  <p>"Henüz söyleyeceklerim bitmedi."</p>

  <p>"Sonra söylersin, sen burada yatmış, her şeye kadir adam rolünü oynarken benim yapacak işlerim var."</p>

  <p>Wadensjöö kapıya doğru gitti.</p>

  <p>"Eğer vicdanın bu kadar rahatsızsa, niçin Bublanski'ye gidip suçlarını itiraf etmiyorsun?"</p>

  <p>Wadensjöö, hasta adama döndü.</p>

  <p>"Bunu düşünmedim değil, ama sen ne düşünürsen düşün, Servis'i bütün gücümle destekleyeceğim."</p>

  <p>Sandberg'le karşı karşıya geldi.</p>

  <p>"Merhaba, Clinton," dedi Nyström. "Konuşmamız gereken bir şeyler var."</p>

  <p>"İçeri gelin. Wadensjöö şimdi gidiyordu."</p>

  <p>Nyström kapı kapanana kadar bekledi.</p>

  <p>"Fredrik, çok endişeleniyorum," dedi Nyström.</p>

  <p>"Niçin?"</p>

  <p>"Sandberg'le düşündük, anlayamadığımız şeyler oluyor. Bu sabah Salander'in avukatı, savcıya Salander'in otobiyografik ifadesini verdi."</p>

  <p>"Ne?"</p>

  <p>&nbsp;</p>

  <p class="p17"><span class="t13">R</span>ichard Ekström fincanlara kahve koyarken Hans Faste, Annika Giannini'yi inceliyordu. Ekström sabah işe geldiğinde önüne konulan metin karşısında şaşkınlığa düşmüştü. Faste'yle birlikte Lsibeth Salander'in yazdığı 40 sayfayı okumuşlardı. Uzun süre üzerinde tartışmış ve en sonunda Annika Giannini'yi resmî olmayan bir toplantıya davet etmişlerdi.</p>

  <p>Ekström'ün odasının yanındaki küçük konferans salonundaydılar.</p>

  <p>"Geldiğin için teşekkür ederim," dedi Ekström. "Bunu okudum... Bu sabah bıraktığın ifadeyi. Birtakım sorular sorma ihtiyacı hissettim..."</p>

  <p>"Evet?" dedi Giannini.</p>

  <p>"Neresinden başlayacağınıı bilemiyorum, belki de Faste'yle benim çok şaşırdığımızı söyleyerek başlamalıyım."</p>

  <p>"Niye şaşırdınız ki?"</p>

  <p>"Niyetinizi anlamaya çalışıyorum."</p>

  <p>"Ne demek bu şimdi?"</p>

  <p>"Şu otobiyografi ya da her ne diyorsanız, bunun amacı ne?"</p>

  <p>"Çok açık, müvekkilim olaylar hakkında kendi görüşlerini yazdı."</p>

  <p>Ekström babacan bir ifadeyle güldü, keçisakalını sıvazladı. Annika bunu onun huzursuzluğuna yorumladı.</p>

  <p>"Evet, ama müvekkilinin kendini ifade etmesi için üç aylık bir zamanı vardı. Faste onu sorgulamaya çalışırken tek bir söz etmedi."</p>

  <p>"Bildiğim kadarıyla, onu Faste'ye ifade vermeye zorlayan bir yasa yok."</p>

  <p>"Elbette, ama benim demek istediğim... İki gün sonra mahkeme başlayacak ve son anda bunu önümüze koyuyorsunuz. Savcılığımın ötesinde, bu konuda kişisel bir sorumluluk hissediyorum."</p>

  <p>"Öyle mi?"</p>

  <p>"Hiçbir koşul altında söyleyeceklerimi bir küçümseme olarak yorumlamanızı istemem, böyle bir niyetim yok. Bu ülkede bir mahkeme düzeni var, ama Bayan Giannini, siz kadın hakları avukatısınız. Daha önce hiçbir ceza davasına katılmadınız. Ben Lisbeth Salander'in kadın olduğu için değil, ağır suçlar işlediği için yargılanmasını istiyorum. Sanırım onun ciddi anlamda psikiyatrik sorunları bulunduğunu ve tedaviye muhtaç olduğunu siz de anlamışsınızdır."</p>

  <p>"İzin verin de size yardımcı olayım," dedi Annika Giannini yumuşak bir sesle. "Lisbeth Salander'i hakkıyla savunamayacağımdan korkuyorsunuz."</p>

  <p>"Lütfen bunu kötüye yormayın," dedi Ekström. "Sizin yeteneğinizi sorgulamıyorum, Yalnızca tecrübesiz olduğunuza işaret ediyorum."</p>

  <p>"Anlıyorum, bu konuda sizinle aynı fikirdeyim, ceza davalarında oldukça tecrübesizim."</p>

  <p>"Ama yine de sizden çok daha tecrübeli avukatların yardımını reddediyorsunuz... "</p>

  <p>"Müvekkilim böyle karar verdi. Kendisini benim savunmamı istiyor ve iki gün sonra mahkemede onu ben savunacağım."</p>

  <p>Annika nazik bir şekilde gülümsedi.</p>

  <p>"İyi, ne yapalım. Merak ettiğim bir şey var, şu kompozisyonu, mahkemeye sunmayı ciddi ciddi düşünüyor musunuz?"</p>

  <p>"Elbette. Lisbeth Salander'in öyküsü bu."</p>

  <p>Ekström ile Faste birbirlerine baktılar. Faste kaşlarını çattı. Ekström'ün neler saçmaladığını anlayamıyordu. Eğer Giannini, müvekkilini felakete sürüklediğini fark edemiyorsa bundan savcıya neydi? Bu işten memnun olup yoluna devam etmesi gerekmiyor muydu?</p>

  <p>Salander'in kaçık bir fahişe olduğu konusunda hiçbir şüphesi yoktu. Bütün çabalarına rağmen ona, nerede oturduğunu bile söylettirememişti. Bu lanet kız, her sorguda bir taş gibi susmuş, hiç kımıldamadan Faste'nin arkasındaki duvara bakmıştı. Kendisine uzatılan sigarayı, kahve ya da soğuk bir içecek teklifini susarak geri çevirmişti. Ona yalvardığında ya da arada bir sesini yükselttiğinde bile hiçbir sonuç alamamıştı.</p>

  <p>Şimdiye kadar hiçbir sorguda bu kadar sinirlenmemişti.</p>

  <p>Hans Faste iç çekti.</p>

  <p>"Giannini," dedi Ekström en sonunda. "Bence müvekkilinin yargılanmaması gerekiyor, o hasta. Elimde psikiyatrların verdiği kapsamlı bir rapor var. Bence yıllardır gerek duyduğu psikiyatrik bakımı almalı."</p>

  <p>"Eğer böyle düşünüyorsamz, bunu mahkemede savunabilirsiniz."</p>

  <p>"Elbette yapacağım. Sizin müvekkilinizi nasıl savunacağınıza karışamam. Ama bu hattı izleyecekseniz gerçekten gülünç duruma düşeceksiniz. Bu otobiyografi bir dizi insana karşı akıl dışı ve mesnetsiz iddialarla dolu... Özellikle eski vasisi Avukat Bjurman ile Doktor Teleborian'a karşı. Umarım siz bunları ciddiye almıyorsunuzdur. Mahkeme elinizde bir kanıt olmadan, Teleborian'a yönelteceğiniz bu tür suçlamaları hiç hoş karşılamayacaktır. Benzetmeyi mazur görün ama bu belgeyle müvekkilinizin tabutuna son çiviyi çakarsınız."</p>

  <p>"Sizi dinliyorum."</p>

  <p>"Mahkemede müvekkilinizin hasta olduğunu inkâr ederek, yeni bir psikiyatrik rapor talep edebilirsiniz. O zaman bu görev adli tıbba verilir. Ama doğruyu söylemek gerekirse Salander'in şu yazdıklarına bakarak, hangi psikiyatr olursa olsun, hiç şüphesiz, Peter Teleborian'la aynı görüşü paylaşacaktır. Kendi yazdıklarıyla da, paranoyak bir şizofren olduğunun altını çiziyor."</p>

  <p>Annika gülümseyerek, "Bir ihtimal daha var," dedi.</p>

  <p>"Neymiş o?"</p>

  <p>"Salander'in anlattıklarının hepsi doğrudur ve mahkeme ona inanır."</p>

  <p>Ekström iyice şaşırmıştı, bir kez daha sakalını sıvazladı.</p>

  <p>&nbsp;</p>

  <p class="p17"><span class="t13">F</span>redrik Clinton, pencerenin yanındaki küçük masanın başında oturmuş, Georg Nyström ile Jonas Sandberg'in anlattıklarını dikkatle dinliyordu. Yüzü karmakarışıktı, gözlerini masadaki bir biber tanesine dikmişti.</p>

  <p>"Nisan ayından beri <span class="t15">Millennium</span>'un önemli elemanlarının telefonlarını dinleyip elektronik postalarını okuyoruz," dedi Clinton. "Blomkvist, Malin Eriksson ve şu Henry Cortez denilen adam tükenmiş durumda. <span class="t15">Millennium</span>'un gelecek sayısının mizanpajı bitmiş versiyonunu okuduk. Görüldüğü kadarıyla Blomkvist eski tutumundan gerilemiş. O da artık Salander'in bir deli olduğunu düşünüyor. Okuduğumuz metinlerde Salander'i savunmak için toplumsal argümanlara sığınacaklar. Blomkvist, Salander'in toplumdan gereken desteği almadığını, babasını bu yüzden öldürmeye çalıştığını iddia ediyor... Bu yaklaşımın en küçük bir değeri yok. Evinden ya da Göteborg'da kız kardeşinden çalınan dosyalara ilişkin tek bir söz etmiyor. Çünkü hiçbir şey iddia edemeyeceğini biliyor."</p>

  <p>"İşte sorun da bu ya," dedi Jonas Sandberg. "Blomkvist'in bir şeyler döndüğünü anlaması gerekirdi. Ama buna dair en küçük bir işaret yok. Beni mazur görün ama bu <span class="t15">Millennium</span> 'un tarzına uymuyor. Üstelik Erika Berger tekrar <span class="t15">Millennium</span>'a döndü. <span class="t15">Millennium</span>'un bu sayısı bomboş. Şaka gibi, her türlü içerikten yoksun."</p>

  <p>"Peki, ne demek istiyorsun... Bu bir tuzak mı?"</p>

  <p>Jonas Sandberg başını salladı.</p>

  <p>"<span class="t15">Millennium</span>'un yaz sayısının, haziran ayının son haftasında çıkması gerekiyordu. Malin Eriksson'un e-postalarından anladığımız kadarıyla Blomkvist bu sayıyı Södertälje'de bir matbaada bastıracakmış. Bu sabah matbaayı yokladık. Bir ay önce matbaadan teklif alınmasına karşın, hâlâ baskıya hazır metin gönderilmemiş."</p>

  <p>"Hımm. Daha önce nerede bastırmışlar?"</p>

  <p>"Morgongåva'daki Hallvig matbaasında. Sanki <span class="t15">Millennium</span>'un bir çalışanıymış gibi matbaayı arayıp ne kadarını bastıklarını sordum. Hallvig'in patronu tek bir kelime söylemeye yanaşmadı. Bu akşam oraya gidip durumu araştıracağım."</p>

  <p>"Anlıyorum. Georg?"</p>

  <p>"Son hafta ulaşabildiğimiz bütün telefonları dinledim," dedi Georg Nyström. "Tuhaf bir şey var. <span class="t15">Millennium</span>'dakiler ne mahkemeyi ne de Zalachenko olayını konuşuyorlar."</p>

  <p>"Hiçbir şey mi?"</p>

  <p>"Hayır, yalnızca <span class="t15">Millennium</span> dışından soru gelirse bir şeyler geveliyorlar. Örneğin şunu bir dinleyin: <span class="t15">Aftonbladet'</span>ten bir gazeteci Mikael Blomkvist'i arayıp mahkemeyle ilgili yorumunu soruyor."</p>

  <p>Bir kayıt cihazı çıkartıp düğmesine bastı.</p>

  <p>"<span class="t15">Üzgünüm ama yorum yok.</span>"</p>

  <p><span class="t15">"Bu öykünün baş</span><span class="t15">ı</span><span class="t15">ndan beri içindesin. Salander'i Gosseberga'da sen buldun, ama</span> <span class="t15">ş</span><span class="t15">imdiye kadar bu konuda tek bir sat</span><span class="t15">ı</span><span class="t15">r yay</span><span class="t15">ı</span><span class="t15">nlamad</span><span class="t15">ı</span><span class="t15">n</span><span class="t15">ı</span><span class="t15">z. Ne zaman yay</span><span class="t15">ı</span><span class="t15">nlamay</span><span class="t15">ı</span> <span class="t15">dü</span><span class="t15">ş</span><span class="t15">ünüyorsunuz?"</span></p>

  <p><span class="t15">"Ne zaman uygun olursa. Diyelim ki, yay</span><span class="t15">ı</span><span class="t15">nlayacak bir</span> <span class="t15">ş</span><span class="t15">eyler var. "</span></p>

  <p><span class="t15">"Var m</span><span class="t15">ı</span><span class="t15">?"</span></p>

  <p><span class="t15">"</span>Millennium<span class="t15">'u al</span><span class="t15">ı</span><span class="t15">p bakabilirsin. "</span></p>

  <p>Georg kayıt cihazını kapattı.</p>

  <p>"Bunu daha önce hiç düşünmedik. Geriye dönüp rastgele dinledim. Bütün konuşmalar böyle. Çok genel şeylerin dışında, Zalachenko olayı hakkında neredeyse hiç konuşmuyorlar. Mikael bu konuyu Salander'in avukatıyla, yani kız kardeşiyle bile konuşmuyor."</p>

  <p>"Belki de gerçekten söyleyecek bir şeyleri yoktur."</p>

  <p>"Bu konuda spekülasyon yapmayı ısrarla reddediyor. Görüldüğü kadarıyla dergide yatıp kalkıyor. Bellmansgatan'daki evine neredeyse hiç uğramıyor. Yirmi dört saat çalıştığına göre, <span class="t15">Millennium</span>'un gelecek sayısında, elimizdekilerden çok daha fazlasının olması gerekmez miydi?"</p>

  <p>"Hâlâ dergiyi dinleme imkânımız yok mu?"</p>

  <p>"Hayır," diyerek araya girdi Jonas Sandberg. "Dergide yirmi dört saat birileri var. Bu da bana çok anlamlı geliyor."</p>

  <p>"Hımm."</p>

  <p>"Biz Blomkvist'in evine girdiğimiz günden beri, dergide hep birileri oluyor. Blomkvist dergi bürosuna girdikten sonra bir daha çıkmıyor. Odasının ışıkları hiç sönmüyor. Eğer o yoksa bile Cortez, Malin Eriksson ya da şu ibne... Christer Malm orada oluyor."</p>

  <p>Çenesini sıvazlayan Clinton, bir süre düşündü.</p>

  <p>"Peki. Yorumlarınız?"</p>

  <p>Georg Nyström bir süre tereddüt ettikten sonra, "Şey," dedi.</p>

  <p>"Sanırım bize bir tiyatro oynuyorlar."</p>

  <p>Clinton ürperdi.</p>

  <p>"Bunu daha önce niçin fark etmedik?"</p>

  <p>"Yalnızca ne söylediklerini dinledik, söylemediklerini değil. Onların şaşkınlıklarını duymak ya da e-postalarında okumak bizi memnun etti. Blomkvist, Salander raporunu evinden ve kız kardeşinden kimlerin çaldığını mutlaka anlamıştır. Ama buna karşı ne yapabilirdi ki?"</p>

  <p>"Polise başvurmadılar."</p>

  <p>Nyström başını salladı.</p>

  <p>"Giannini, sorguda Salander'in yanındaydı. Nazik davranıyor ama dişe dokunur bir şey söylemiyor. Salander de konuşmayı kesinlikle reddediyor."</p>

  <p>"Bizim değirmenimize su taşıyorlar. Ne kadar susarlarsa o kadar iyi. Ekström ne diyor?"</p>

  <p>"Onunla iki saat önce buluştum. Salander'in ifadesinin bir kopyasını verdi."</p>

  <p>Clinton'ın dizlerinin üzerinde duran kâğıtları işaret etti.</p>

  <p>"Ekström şaşkın. Şansımıza, Salander kendini ifade etmekten aciz. Yazdıkları akıl almaz komplo teorileri ve pornografik saçmalıklarla dolu ama hedefe yakın ateş etmiş. St. Stefan'a nasıl kapatıldığını bütün ayrıntılarıyla biliyor. Zalachenko'nun SÄPO adına çalıştığını ve buna benzer şeyleri. SÄPO'nun içinde küçük bir grubun varlığını iddia ediyor. İma ettiklerine bakılırsa, Servis'e benzer bir şeyden şüpheleniyor. Bu açıdan bizi çok iyi tarif ediyor, ama dediğim gibi inandırıcı değil. Ekström, Giannini'nin bunları mahkemede savunacak olmasına çok şaşırmış."</p>

  <p>"Lanet olsun!" diye patladı Clinton. Başını eline yaslayıp birkaç dakika düşündükten sonra, "Jonas," dedi. "Bu akşam Morgongåva'ya gidip şu matbaada neler var bak. Eğer <span class="t15">Millennium</span>'u basıyorlarsa bir kopyasını al."</p>

  <p>"Falun'u da yanıma alacağım."</p>

  <p>"İyi. Georg, Ekström'e gidip nabzını yoklamanı istiyorum. Şimdiye kadar her şey yolunda gitti, ama sizin değerlendirmelerinizi de yok sayamam."</p>

  <p>"Tamam."</p>

  <p>Clinton bir süre daha sustuktan sonra, "Aslında en iyisi bu mahkemenin olmaması..." diyerek gözlerini Nyström'ün gözlerine dikti. Nyström ve Sandberg aynı anda başlarını salladılar. Aralarında sessiz bir anlaşma olmuştu.</p>

  <p>"Nyström, bu işin imkânlarını araştır."</p>

  <p>&nbsp;</p>

  <p class="p17"><span class="t13">J</span>onas Sandberg ile Falun adıyla bilinen çilingir Lars Faulsson, arabalarını demiryolunun yakınlarına park ettiler. Saat akşamın sekiz buçuğuydu. Morgongåva'da şöyle bir yürüyüşe çıktılar. Hava çok aydınlıktı ve bir şey yapmak için çok erkendi. Önce bir keşif yapacaklardı.</p>

  <p>"Eğer alarm varsa bu işe girmem," dedi Falun. "En iyisi, önce pencereden kontrol etmek. Eğer dergiler pencereye yakın bir yerdeyse, büyük bir taş atıp camları aşağı indirir sonra da bir dergi kapıp tabanları yağlarsın."</p>

  <p>"İyi fikir," dedi Sandberg.</p>

  <p>"Eğer yalnızca derginin bir örneğini istiyorsanız, arka taraftaki çöp konteynerlerine bakabiliriz. Örnek baskılardan atmış olabilirler."</p>

  <p>Hallvig matbaası tek katlı tuğla bir binaydı. Binaya güneyden yaklaştılar. Sandberg tam sokağın karşı tarafına geçecekken Falun onun kolunu tuttu.</p>

  <p>"Yürümeye devam et," dedi.</p>

  <p>"Ne?"</p>

  <p>"Akşam gezisine çıkmışız gibi davran."</p>

  <p>Hallvig'i geçerek çevrede bir tur attılar.</p>

  <p>"Sorun ne?" dedi Sandberg.</p>

  <p>"Gözün görmüyor mu? Binada alarm var, yan tarafta da bir araba duruyor."</p>

  <p>"Yani binada biri mi var?"</p>

  <p>"Milton Security'nin arabası. Binayı koruyorlar."</p>

  <p>&nbsp;</p>

  <p class="p17"><span class="t13">"M</span>ilton Security mi?" diye bağırdı Fredrik Clinton. Yüreği sıkışmıştı.</p>

  <p>"Eğer Falun olmasaydı, doğrudan kucaklarına düşüyordum," dedi Jonas Sandberg.</p>

  <p>"Bir şeyler dönüyor," dedi Georg Nyström. "Küçük bir matbaa Milton Security'den niçin koruma istesin ki?"</p>

  <p>Clinton başını salladı, dudakları gerilmişti. Saat akşamın on biriydi, dinlenmeye ihtiyacı vardı.</p>

  <p>"Demek ki <span class="t15">Millennium</span> bir haltlar karıştırıyor," dedi Sandberg.</p>

  <p>"Bunu anladık," dedi Clinton. "İyi. Şimdi bir durum analizi yapalım. En kötü senaryo ne olabilir? Ne biliyorlardır?"</p>

  <p>Soran gözlerini Nyström'e dikti.</p>

  <p>"1991'de hazırlanan Salander raporu..." dedi Nyström.</p>

  <p>"Kopyaları çaldıktan sonra güvenlik önlemlerini artırdılar, izlendiklerini tahmin ediyorlardır. En kötü ihtimale ellerinde bir kopya daha var."</p>

  <p>"Blomkvist bu raporu kaybettikleri için çok şaşkındı."</p>

  <p>"Biliyorum. Ama belki de blöf yapıyordur. Bu ihtimali yok sayamayız."</p>

  <p>Clinton başını salladı.</p>

  <p>"Tamam, bu ihtimalden hareket edelim. Sandberg?"</p>

  <p>"Artık Salander'in savunmasını nasıl yapacağını biliyoruz. Bildiklerini anlatacak. Şu otobiyografi dedikleri şeyi okudum. Bizim elimizi güçlendiriyorlar, kızın yazdığı metin tecavüz, hukuki haklarının çiğnenmesi gibi ağır iddialar içeriyor. Büyük ihtimalle, yazdıkları yalan söyleme hastalığına yakalanan birinin paranoyak fantezileri gibi görülecektir."</p>

  <p>Nyström başını salladı.</p>

  <p>"Üstelik bu iddiaların birini bile kanıtlayamazlar. Ekström bu metni Salander'e karşı kullanarak güvenilirliğini yerle bir edebilir."</p>

  <p>"Teleborian'ın yeni raporu mükemmel. Bir ihtimal, Giannini mahkemeye başka bir psikiyatr getirip Salander'in deli olmadığını iddia edebilir. O zaman iş adli tıbba kalır. Şunu bir kez daha belirteyim, eğer Salander taktik değiştirmeyip konuşmayı reddetmeye devam ederse, mahkeme bundan, Teleborian'ın iddia etliği gibi, Salander'in deli olduğu sonucunu çıkarır. Yani Salander'in en büyük düşmanı kendisi."</p>

  <p>"Hâlâ en iyi çözümün, bu mahkemeden kurtulmak olduğunu düşünüyorum."</p>

  <p>"Bu neredeyse imkânsız," dedi Nyström. "Kronoberg Hapishanesi'nin bir hücresinde kalıyor. Diğer mahkûmlarla hiçbir bağlantısı yok. Binanın tepesindeki küçük bir alanda her gün egzersiz yapıyor ama orada ona ulaşamayız. Ayrıca gardiyanların arasında adamımız da yok."</p>

  <p>"Anlıyorum."</p>

  <p>"Aslında onun işini Sahlgrenska Hastanesi'nde bitirmeliydik. Şimdi bir şey yapacaksak açıktan yapmak zorundayız. Katilin yakayı ele vereceği yüzde yüz. Ayrca bu işi üstlenecek keskin bir nişancıyı nereden bulacağız? Bugünden yarına bir kaza ya da intihar da düzenleyemeyiz."</p>

  <p>"Hayır. Ayrıca bunun iyi bir fikir olduğundan da emin değilim. Beklenmeyen bir ölüm bir sürü soruna yol açar. Tamam, bakalım mahkemenin seyri ne olacak. Bence hiçbir şey değişmedi. Zaten karşı bir hamle bekliyorduk, bu da büyük ihtimalle şu otobiyografi dedikleri şey."</p>

  <p>"Sorun, <span class="t15">Millennium</span>," dedi Jonas Sandberg.</p>

  <p>"<span class="t15">Millennium</span> ve Milton Security," dedi Clinton düşünceli bir ifadeyle. "Salander, Armansky'nin hesabına çalışıyordu, Blomkvist'le de yakın ilişkisi vardı. Bundan güçlerini birleştirdikleri sonucunu çıkarabilir miyiz?"</p>

  <p>"Milton Security'nin <span class="t15">Millennium</span>'un basıldığı matbaayı koruduğunu düşünürsek hiç de mantıksız değil. Bu bir tesadüf olamaz."</p>

  <p>"Dergiyi ne zaman yayınlamayı düşünüyorlar? Sandberg, iki hafta geciktirdiklerini söylemiştin. Ama Milton Security'nin matbaayı koruduğunu dikkate alırsak, bu dergiyi çoktan bastılar. Ve <span class="t15">Millennium</span> 'da, hesapladıkları bir zamandan önce açığa çıkmasını istemedikleri bir şey var."</p>

  <p>"Mahkemeyle birlikte piyasaya çıkartacaklar," dedi Jonas Sandberg, "mantıklı tek açıklama bu."</p>

  <p>"Bu dergide neler olabilir? En kötü ihtimal nedir?" dedi Clinton.</p>

  <p>Üçü birden susup düşündü, sessizliği Nyström bozdu.</p>

  <p>"En kötü ihtimalle, 1991'de hazırlanan raporun bir kopyası daha vardır."</p>

  <p>Clinton ile Sandberg de böyle düşünüyorlardı.</p>

  <p>"Sorun bununla ne yapabilecekleri," dedi Sandberg. "Bu rapor Björck ile Teleborian arasındaki ilişkiyi açığa çıkarıyor. Björck öldü. Ancak Teleborian'ın başı ağrıyabilir. O da yalnızca psikiyatrik bir araştırma yaptığını iddia eder; söze karşı söz. Teleborian bütün bu suçlamalar karşısında şaşırmış ayaklarına yatabilir."</p>

  <p>"Eğer bu rapor yayınlanırsa bizim tepkimiz ne olacak?" dedi Nyström.</p>

  <p>"Sanırım elimizde bir koz var," dedi Clinton. "Eğer bu raporun etrafında bir yaygara kopartılırsa gözler Servis'e değil SÄPO'ya çevrilecektir. Gazeteciler SÄPO'yu sıkıştırdıklarında, SÄPO da arşivden bu raporu çıkaracaktır."</p>

  <p>"Tabii bu aynı rapor olmayacak," dedi Sandberg.</p>

  <p>"Shenke arşive değiştirilmiş raporu koydu, yani Savcı Ekström'ün elindeki raporu. Üstelik bir de hazırlık numarası verdi. Bu nedenle basına bir sürü çarpıtılmış bilgi sızdırabiliriz... Bizim elimizde raporun orijinali var, <span class="t15">Millennium</span>'un elindeyse Yalnızca kopyası. Hatta bu raporu Blomkvist'in çarpıttığı söylentisini de yayabiliriz."</p>

  <p>"Güzel, <span class="t15">Millennium</span>'un elinde başka ne bilgiler olabilir?"</p>

  <p>"Servis hakkında bir şey bilemezler. Bu imkânsız, bütün dikkatlerini SÄPO'ya yöneltecek, böylece sıradan bir komplo teorisyeni gibi görüneceklerdir."</p>

  <p>"Ama Blomkvist ünlü biri," dedi Clinton, "ayrıca Wennerström olayı güvenilirliğini artırdı."</p>

  <p>"Bu güvenilirliği sarsacak bir şey yapamaz mıyız?" dedi Sandberg.</p>

  <p>Göz göze gelen Nyström ile Clinton, başlarını salladılar.</p>

  <p>"Sence bir parça... 50 gram kokaine ne dersin?</p>

  <p>"Belki Yugoslavlardan bulabiliriz."</p>

  <p>"Güzel, bir dene. Ama acele et, mahkeme iki gün sonra başlıyor."</p>

  <p>"Ben anlayamadım," dedi Sandberg.</p>

  <p>"Mesleğin kendisi kadar eski bir numara ama hâlâ çok etkili."</p>

  <p>&nbsp;</p>

  <p class="p17"><span class="t13">"M</span>orgongåva mı?" dedi Edklinth kaşlarını kaldırarak. Monica Figuerola telefon açtığında, üzerinde sabahlık, evindeki kanepede oturmuş üçüncü defadır Salander'in otobiyografisini okuyordu. Gece yarısını geçtiği için kötü bir şeylerin olduğunu düşünmüştü.</p>

  <p>"Morgongåva," diye tekrarladı Monica Figuerola. "Sandberg ile Falun bu akşam yedi civarında oraya gittiler. Bublanski'nin adamlarından Curt Svensson onları izledi. Arabalarına bir verici yerleştirdiğimizden zor olmadı. Eski demiryolunun yakınlarına park ettiler, sonra Morgongåva'nın etrafında bir tur atıp tekrar arabalarına döndüler."</p>

  <p>"Anladım, biriyle buluştular mı ya da?.. "</p>

  <p>"Hayır. Tuhaf olan da bu. Arabadan indiler, matbaanın etrafında şöyle bir tur atıktan sonra tekrar Stockholm'e döndüler."</p>

  <p>"Peki, gecenin bir yarısı sırf bunu söylemek için mi aradın beni?"</p>

  <p>"Kafamıza sonradan dank etti. Etrafında dolaştıkları matbaa, Hallvig matbaası diye bir yer. Mikael Blomkvist'le konuştum. <span class="t15">Millennium</span> burada basılıyormuş."</p>

  <p>"Vay be!" diyen Edklinth, bağlantıyı hemen anlamıştı.</p>

  <p>"Falun'u da yanlarına aldıklarına göre, demek ki matbaaya bir gece ziyareti yapacaklardı. Ama şöyle bir göz attıktan sonra vazgeçtiler," dedi Monica Figuerola.</p>

  <p>"Niçin?"</p>

  <p>"Mikael Blomkvist dergi dağıtılana kadar Dragan Armansky'den matbaayı korumasını rica etmiş. Büyük ihtimalle Milton'ın arabasını görmüşlerdir. Ben de bunu hemen sana bildirmem gerektiğini düşündüm."</p>

  <p>"İyi yaptın. Demek ki bir bityeniği olduğunu anladılar..."</p>

  <p>"Öyle değilse bile, Milton'ın arabasını gördükten sonra alarm zilleri çalmaya başlamıştır. Sandberg, Falun'u şehir merkezinde bırakıp Artillerigatan'a gitti. Fredrik Clinton'ın orada olduğunu biliyoruz, Sandberg'den hemen sonra Georg Nyström de geldi. Şimdi sorun, ne yapmayı düşündükleri."</p>

  <p>"Mahkeme salı günü başlıyor... Blomkvist'i arayıp <span class="t15">Millennium</span>'da güvenliği artırmalarını söyleyebilir misin? Ne olur ne olmaz."</p>

  <p>"Zaten iyi korunuyorlar. Dinlenen telefonların etrafında profesyonellerin yapacağı türden bir yalan bulutu oluşturmuşlar. Doğrusu şu paranoyak Blomkvist bize taş çıkartacak taktikler geliştiriyor."</p>

  <p>"Güzel. Sen yine de ara."</p>

  <p>&nbsp;</p>

  <p class="p17"><span class="t13">M</span>onica Figuerola, cep telefonunu kapatıp yatağın yanındaki komodinin üzerine koydu, kaşlarını kaldırarak, yatağın ayak ucunda çırılçıplak dikilen Blomkvist'e baktı.</p>

  <p>"Seni arayıp <span class="t15">Millennium</span> 'daki güvenliği artırmanızı isteyecekmişim," dedi.</p>

  <p>"Önerileriniz için teşekkürler," dedi Blomkvist kuru bir ifadeyle.</p>

  <p>"Çok ciddiyim. Eğer bir bityeniği olduğunu anladılarsa akılsızca davranmaya başlayabilirler. Belki de sırada bir hırsızlık daha vardır."</p>

  <p>"Bugün dergide Henry Cortez geceliyor. Ayrıca dergiye yalnızca üç dakika uzaklıktaki Milton Security'ye bağlı bir saldırı alarmı var."</p>

  <p>Bir süre susan Mikael, "Paranoyakmış..." diye homurdandı.</p>

  <p>&nbsp;</p>
</body>
</html>
