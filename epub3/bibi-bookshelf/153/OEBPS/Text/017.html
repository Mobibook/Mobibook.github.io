<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <h2 class="h21"><a id="ncx2602"></a><a id="a48"></a>10. BÖLÜM</h2>

  <p class="p16">7 MAYIS, CUMARTESİ -12 MAYIS, PERŞEMBE</p>

  <p class="p17"><span class="t13">M</span>ikael Blomkvist, serbest gazeteci Daniel Olofsson'un Göteborg'dan gönderdiği araştırma dosyasını bir kenara bırakıp düşünceli bir ifadeyle caddedeki kalabalığa bakmaya başladı. Bu odada en çok sevdiği şey buydu. Götgatan bütün gün insanlarla doluydu, pencerenin kenarında durup kalabalığa bakarken yalnızlığını hissetmiyordu.</p>

  <p>Acil bir işi olmamasına rağmen stresliydi. <span class="t15">Millennium</span> 'un yaz sayısı için düşündüğü metinleri gözden geçirmiş ve elindeki belgelerin bir tema sayısına sığmayacak kadar kapsamlı olduğuna karar vermişti. Benzer bir durumu Wennerström olayında da yaşamıştı. O zaman olduğu gibi, şimdi elinde bulunan belgeleri de kitap formunda yayınlayacaktı. Yaklaşık 150 sayfalık belge vardı, demek ki ortaya yaklaşık 300-350 sayfalık bir kitap çıkacaktı.</p>

  <p>İşin basit kısmı hazırdı. Dag Svensson ile Mia Bergman cinayetlerini, onların cesetlerini nasıl bulduğunu, Lisbeth Salander'in nasıl suçlu ilan edildiğini yazıp bitirmişti. Otuz yedi sayfalık bir bölümün tamamını, Lisbeth Salander hakkında basında çıkan yazıları, Savcı Richard Ekström'ün tutumunu ve polis soruşturmasını yerden yere vurmaya ayırmıştı. Olayı iyice tarttıktan sonra, Bublanski ve meslektaşlarına yönelttiği eleştiriyi bir parça yumuşatmıştı. Ekström'ün yaptığı basın toplantısının kasetini izledikten sonra vermişti bu kararı. Huzursuzluğu yüzünden okunan Bublanski'nin, Ekström'ün hızlı çıkarsamalarından rahatsız olduğu çok açıktı.</p>

  <p>Bütün bu dramatik olayları anlattıktan sonra geriye dönmüş; Zalachenko'nun İsveç'e nasıl geldiğini, Lisbeth Salander'in çocukluğunu ve onu Uppsala'daki St. Stefan Hastanesi'ne götüren olayları anlatmıştı. Doktor Peter Teleborian ile onu yönlendiren Gunnar Björck'ü tarumar etmek için özel bir çaba göstermişti. 1991 yılında yapılan psikiyatrik araştırmadan bahsetmiş, taraf değiştirmiş bir Rus ajanının kimliğini koruyabilmek için Lisbeth Salander'in nasıl bir tehdit olarak görüldüğünü anlatmıştı. Teleborian ile Björck arasındaki yazışmalara geniş yer ayırmıştı.</p>

  <p>Zalachenko'ya verilen yeni kimliği ve onun tam gün çalışan bir gangster olarak faaliyet gösterdiği alanları sayıp dökmüştü. Ronald Niedermann'ı, Miriam Wu'nun kaçırılmasını ve Paolo Roberto'nun olaya nasıl dâhil olduğunu yazmış, son olarak da Gosseberga'da yaşananları, Lisbeth Salander'in vurulup gömülmesini, Niedermann etkisiz kılınmışken, polisin aptalca davranışlarının bir polisin öldürülmesine nasıl yol açtığım özetlemişti.</p>

  <p>Öykü son derece inandırıcıydı. Tek sorunu hâlâ birtakım boşlukların olmasıydı. Gunnar Björck tek başına hareket etmiş olamazdı. Bütün bu olayların arkasında çok geniş imkânlara ve etkiye sahip, büyük bir grubun olması gerekiyordu. Başka türlüsü düşünülemezdi. Bununla birlikte Mikael Blomkvist, Lisbeth Salander'e karşı yapılan hukuksuz davranışların, hükümetin ve SÄPO'yu yönetenlerin bilgisi dâhilinde yapılmış olacağına ihtimal vermiyordu. Bu çıkarsamasının gerisinde, makamlara duyduğu güven değil, insan doğasına duyduğu inanç yatıyordu. Eğer bu çapta bir operasyonun arkasında politik bir gerekçe olsaydı, bu kadar gizli tutulamazdı. Bir yerden gaz kaçağı olur, birileri gevezelik eder ve basın bundan haberdar olurdu.</p>

  <p>Zalachenko kulübünün küçük, gizli faaliyet yürüten bir grup aktivistten ibaret olduğunu düşünüyordu. Sorun, bunlardan hiçbirinin kimliğine ulaşamamasıydı. Belki de bunlardan biri Mikael Blomkvist'i takip eden Göran Mårtensson'du.</p>

  <p>Kitabı, Lisbeth Salander'in mahkemesinin başladığı gün piyasaya çıkarmak üzere hazırlık yapıyorlardı. Christer Malm'le, fiyatını biraz yüksek tutacakları <span class="t15">Millennium</span>'un yaz sayısıyla birlikte vermek üzere, bir de cep kitabı hazırlamaya karar vermişlerdi. Görev dağılımı yapılmıştı, Henry Cortez ile Malin Eriksson SÄPO'nun tarihi ve skandalları konusunda bir makale hazırlayacaklardı.</p>

  <p>Lisbeth Salander'in yargılanacağı artık belliydi.</p>

  <p>Savcı Richard Ekström, Magge Lundin'i ağır yaralamak ve Karl Axel Bodin'i -namıdiğer Zalachenko'yu- öldürmeye teşebbüsten Lisbeth Salander'e karşı dava açacaktı.</p>

  <p>Mahkeme günü belli değildi ama Mikael meslektaşlarından, Ekström'ün davayı temmuzda açmayı planladığım öğrenmişti. Tabii bu biraz da Lisbeth Salander'in sağlık durumuna bağlıydı. Mikael davanın temmuz ayında açılmasının gerisinde ne yattığını kestirebiliyordu, yaz ortasında açılacak bir dava çok fazla ilgi çekmezdi.</p>

  <p>Alnını kırıştırarak <span class="t15">Millennium</span> 'daki odasının penceresinden dışarıdaki kalabalığa baktı.</p>

  <p><span class="t15">Bu i</span><span class="t15">ş</span><span class="t15">in pe</span><span class="t15">ş</span><span class="t15">ini b</span><span class="t15">ı</span><span class="t15">rakmad</span><span class="t15">ı</span><span class="t15">lar. Lisbeth Salander'e kar</span><span class="t15">ş</span><span class="t15">ı</span> <span class="t15">komploya devam ediyorlar. Telefonlar</span><span class="t15">ı</span><span class="t15">n dinlenmesinin, Annika Giannini'ye sald</span><span class="t15">ı</span><span class="t15">r</span><span class="t15">ı</span><span class="t15">lmas</span><span class="t15">ı</span><span class="t15">n</span><span class="t15">ı</span><span class="t15">n ve 1991 y</span><span class="t15">ı</span><span class="t15">l</span><span class="t15">ı</span><span class="t15">nda haz</span><span class="t15">ı</span><span class="t15">rlanan Salander raporunun çal</span><span class="t15">ı</span><span class="t15">nmas</span><span class="t15">ı</span><span class="t15">n</span><span class="t15">ı</span><span class="t15">n ba</span><span class="t15">ş</span><span class="t15">ka bir izah</span><span class="t15">ı</span> <span class="t15">olamaz. Belki Zalachenko cinayeti de bu i</span><span class="t15">ş</span><span class="t15">in bir parças</span><span class="t15">ı</span><span class="t15">.</span></p>

  <p>Ama elinde kanıt yoktu.</p>

  <p>Malin Eriksson ve Christer Malm'le, Dag Svensson'un kadın ticareti hakkında yaptığı araştırmayı da, mahkeme öncesi, <span class="t15">Millennium</span> yayınevinden çıkartmaya karar vermişlerdi. Bütün kartları aynı anda açmaları iyi olurdu. Ayrıca bu kitabın baskısını geciktirmeleri için hiçbir neden yoktu. Aksine, başka bir zamanda yayınlandığında aynı ölçüde ilgi çekmezdi. Dag Svensson'un kitabını baskıya hazırlama işinden Malin Eriksson sorumluydu. Henry Cortez, Mikael'in Salander olayını anlatan kitabına yardımcı olacaktı. Lottie Karim ve kendi isteği dışında Christer Malm, <span class="t15">Millennium</span>'un geçici redaksiyon yardımcıları olmuşlardı. Ellerindeki tek muhabir Monica Nilsson'du. Artan iş yükü <span class="t15">Millennium</span>'un elemanlarının iflahını kestiğinden, Malin Eriksson haber hazırlamaları için birkaç bağımsız gazeteciyle ilişkiye geçmişti. Bu onlara pahalıya patlayacaktı ama başka çareleri yoktu.</p>

  <p>Mikael sarı bir not kâğıdına kitabın telifi için Dag Svensson'un ailesiyle ilişkiye geçmeyi not etti. Örebro'da oturan aile Svensson'un tek varisiydi. Aslında kitabı Dag Svensson'un adıyla yayınlamalarının önünde hukuki bir engel yoktu ama yine de Örebro'ya gidip ailenin onayını almak istiyordu. Bunu şimdi vakti olmadığından ileri bir tarihe erteledi.</p>

  <p>&nbsp;</p>

  <p class="p17"><span class="t13">D</span>aha çözülmesi gereken yüzlerce ayrıntı vardı. Bir kısmı Lisbeth Salander konusunu nasıl ele alacağıyla ilgiliydi. Bu konuda karar verebilmesi için Lisbeth'le yüz yüze konuşması gerekiyordu. Gerçeği, hiç değilse gerçeğin bir kısmını yazmak için onun onayını almalıydı. Ama şimdi Lisbeth Salander tutukluydu ve ziyaret yasağı vardı. Yani görüşmek imkânsızdı.</p>

  <p>Annika Giannini ona yardımcı olamazdı. Kız kardeşi yasanın belirlediği kurallara kölece bağlı kalıyor ve Mikael Blomkvist'in gizli mesajlarını taşıyıp ayak işlerine bakmak istemiyordu. Müvekkiliyle neler konuştuğunu Mikael'e anlatmamıştı. Yalnızca, Salander'e karşı düzenlenen komployu anlayabilmek için Mikael'den yardım istemişti. Mikael'in anlattıkları korkunçtu ama hepsi de doğruydu. Lisbeth Salander'in, vasisinin tecavüzüne uğradığını ve kendisinin de intikam olsun diye bu alçak adamın karnına bir mesaj yazdığını Annika'ya anlatıp anlatmadığından emin değildi Mikael.</p>

  <p>Ama her şeyden önce Lisbeth Salander'in izole edilmiş olması ciddi bir sorundu. O bir bilgisayar uzmanı <span class="t15">hacker</span>dı. Annika bunu bilmiyordu. Mikael, Lisbeth'e sırlarını hiçbir zaman açıklamayacağına söz vermiş ve bu sözünü tutmuştu. Ama Mikael'in Lisbeth'in yeteneklerine ihtiyacı vardı.</p>

  <p>Yani Lisbeth Salander'le bir biçimde kontak kurmalıydı.</p>

  <p>İç çekip Daniel Olofsson'un gönderdiği rapora döndü. İçinden iki sayfayı aldı, bunlardan biri 1950 doğumlu İdris Ghidi'nin iltica başvurusu sırasında pasaportundan alınan fotokopiydi. Bıyıklı, esmer, siyah saçlı bir adamdı, şakaklarına aklar düşmüştü.</p>

  <p>İkinci sayfada Daniel Olofsson'un İdris Ghidi'nin yaşam öyküsü hakkında yaptığı özet vardı.</p>

  <p>Ghidi, Kürt kökenli Irak'lı bir mülteciydi. Daniel Olofsson, Ghidi hakkında Sahlgrenska'da çalışan diğerlerinden daha fazla bilgi toplamıştı. Bunun nedeni Ghidi'nin bir zamanlar basının ilgisini çekmesi ve basın arşivinde ona ait bir sürü bilgi olmasıydı.</p>

  <p>Ghidi, 1950 yılında Irak'ın kuzeyindeki Musul kentinde doğmuştu. Büyük ekonomik atılım yılları denilen 1970'lerden payına düşeni alarak, mühendislik fakültesinde okumuştu. 1984 yılında Musul İnşaat Mühendisliği Fakültesi'nde öğretim üyesi olan Ghidi'nin aktif politikayla ilgisi yoktu ama Kürt'tü ve Saddam Hüseyin'in Irak'ında, her Kürt potansiyel bir tehlikeydi. Ghidi'nin babası, 1987 Ekimi'nde, Kürt hareketini desteklediği iddiasıyla tutuklanmışta. Ortada somut bir kanıt yoktu ama 1988 Ocak ayında vatana ihanet suçlamasıyla idam edilmişti. İki ay sonra İdris Ghidi, Irak gizli polisi tarafından evinden alınmıştı. Musul dışında bir cezaevine götürülmüştü. 11 ay boyunca işkence görmüştü. Ghidi, kendisinden neyi kabul etmesini istediklerini bilmiyordu. İşkenceler devam etmişti. 1989 yılında amcası BAAS Partisi'nin bölge liderine 10.000 dolar rüşvet ödeyerek Ghidi'yi kurtarmışta. BAAS Partisi'nin yöneticisi bu parayı Ghidi'nin Irak devletine verdiği zarara karşılık olarak almıştı. Ghidi, amcasının gözetimine bırakılmıştı. 39 kiloya düşmüştü, yürüyemiyordu. Serbest bırakılırken ayakaltında dolaşıp herhangi bir hınzırlık yapmasın diye balyozla vurularak bir kalça kemiği kırılmıştı.</p>

  <p>İdris Ghidi birkaç hafta yaşamla ölüm arasında gidip gelmiş, biraz kendini toparladıktan sonra amcası onu Musul'un 60 km uzağındaki bir köye götürmüştü. Yaz geldiğinde Ghidi, koltuk değneklerinden yardım alarak yürüyebilecek kadar düzelmişti. Eski hâline dönmesi imkânsızdı, gelecekte neler yapabileceğini bilemiyordu. Ağustos ayında gizli polisin aldığı iki kardeşini, bir daha asla göremeyecekti. Büyük ihtimalle, Musul'un dışındaki kum tepelerinden birinin altına gömülmüşlerdi. Eylül ayında amcası Ghidi'nin tekrar arandığı haberini almıştı. Bölgede tanınan bir kaçakçıya 3.000 dolar ödeyerek Ghidi'yi sınırdan Türkiye'ye geçirtmişti. Daha sonra Ghidi, sahte bir pasaportla Türkiye'den İsveç'e geçmişti.</p>

  <p>19 Ekim 1989'da Stockholm'deki Arlanda Havaalanı'na inmişti. Tek kelime dahi İsveççe bilmiyordu. Hemen havaalanında iltica talebinde bulunması talimatı verilmişti. Kırık dökük İngilizcesiyle denileni yaptı. İki yıl, Upplands-Väsby'deki mülteci kampında kaldıktan sonra, Göçmen Bakanlığı, İdris Ghidi'nin İsveç'ten oturum almak için yeterli nedenlere sahip olmadığına karar vermişti.</p>

  <p>Ghidi bu sürede İsveççe öğrenmiş, geçirdiği iki ameliyattan sonra koltuk değneksiz yürüyebilir hâle gelmişti. O zamanlar İsveç'te, göçmen kamplarına yapılan saldırılar ve Bert Karlsson'un kurduğu Yeni Demokrasi Partisi'nin ırkçı düşünceleri tartışılıyordu.</p>

  <p>İdris Ghidi'nin adının basının arşivlerine kaydedilmesinin nedeni, avukatının Ghidi hakkında verilen kararı basına taşımış olmasıydı. İsveç'te yaşayan Kürtler, İdris Ghidi'ye arka çıkmıştı. Bunlardan biri de Baksi ailesiydi. Protesto gösterileri yapılmış, Ghidi hakkında verilen kararın düzeltilmesi için Göçmen Bakanı Birgit Friggebo'ya toplu dilekçeler gönderilmişti. Bütün bunlar basında geniş yankı yaratmış, bakanlık geri adım atarak, Ghidi'ye oturma izni vermişti.</p>

  <p>1992 yılında mülteci kampından ayrılan Ghidi için yeni bir süreç başlıyordu. Bir yandan fizik tedavi görürken, bir yandan da iş aramaya koyulmuştu. Parlak akademik kariyerinin ve tecrübeli bir inşaat mühendisi olmasının hiçbir işe yaramadığını anlaması uzun sürmeyecek, gazete dağıtıcısı, bulaşıkçı ve taksi şoförü olarak çalışacaktı. Merdivenleri çıkamadığından, gazete dağıtıcılığına çok çabuk son vermek zorunda kalmıştı. Taksi şoförlüğünden hoşlanmıştı ama bir türlü İsveç trafiğine adapte olamadığı gibi, kalçasındaki ağrılar da bir saatten daha fazla oturmasına müsaade etmediğinden bu işi de bırakmıştı.</p>

  <p>1998 yılında Göteborg'a taşınmış, uzak akrabalarından biri ona acıyarak bir temizlik şirketinde iş bulmuştu. Sahlgrenska Hastanesi'nde yarım gün çalışacakta. Rutin bir işti. Haftanın altı günü içlerinde C ll'in de olduğu birkaç koridorun paspasını yapacaktı.</p>

  <p>Mikael Blomkvist, Daniel Olofsson'un yaptığı özeti okuduktan sonra, İdris Ghidi'nin fotoğrafını incelemeye başladı. Arkasından da basın arşivinden, Olofsson'un özet olarak aktardığı makaleleri indirdi. Dikkatle okuyup uzun bir süre düşündü. Bir sigara yaktı. Erika Berger dergiyi terk ettikten sonra sigara yasağı gevşetilmişti, hatta Henry Cortez masasının üzerine alenen bir kül tablası bile koymuştu.</p>

  <p>Mikael son olarak Olafsson'un Anders Jonasson hakkında yazdıklarını ele aldı. Metni okurken alnında derin kırışıklar belirmişti.</p>

  <p>Mikael Blomkvist, KAB plakalı arabayı göremiyordu ve içinde izlendiğine dair bir his de yoktu, ama tedbiri elden bırakmayıp Akademi Kitabevi'nin yan kapısından NK mağazasına girdi ve doğrudan ana giriş kapısına yöneldi. Mağazanın içinde birini göz hapsinde tutmak imkânsızdı. İki cep telefonunu da kapatıp eski şehirdeki parlamento binasının önünden geçti. Küçük dar sokaklarda dolaşarak izlenip izlenmediğini kontrol ettikten sonra, <span class="t15">Svartvitt</span> Yayınevi'nin kapısına geldi.</p>

  <p>Saat 14.30'du. Mikael habersiz gelmişti ama yayın yönetmeni Kurdo Baksi bürodaydı. Mikael'i gördüğünde yüzü ışıdı.</p>

  <p>"Merhabalar," dedi Kurdo Baksi sıcak bir ifadeyle. "Artık bize uğradığın yok."</p>

  <p>"Şimdi geldim ya," dedi Mikael.</p>

  <p>"Üç yıl sonra," dedi Kurdo.</p>

  <p>El sıkıştılar.</p>

  <p>Mikael, Kurdo Baksi'yi 1980'li yıllardan beri tanıyordu. Kurdo, <span class="t15">Svartvitt</span> gazetesini çıkartırken ona yardımcı olanlardan biri de Mikael'di. İlk başlarda gazete, İsveç İşçi Sendikaları Birliği'nin (LO) merkez binasında geceleri, gizlice basılıyordu. O tarihlerde LO'nun araştırma sekreterliğini yapan, sonraları, Çocukları Kurtarın örgütünün sübyancı avcısı namıyla ünlenecek Per-Erik Åström'den destek alıyordu Kurdo. Geceleri fotokopi odasına girdiğinde <span class="t15">Svartvitt</span>'in birikmiş sayfaları ve rahatlamış bir Kurdo'yla karşılaşan Åström'e göre, mizanpajı berbat olan <span class="t15">Svartvitt</span>, gazeteden başka her şeye benziyordu. Ayrıca 15 yıl sonra iflas edip yayınevine dönüşecek gazetenin logosunu da Åström hazırlamıştı. LO'da danışmanlık yaptığı o yıllan en iğrenç yılları diye hatırlıyordu Mikael ve bir daha böylesi bir işte hiç çalışmayacaktı. Per-Erik Åström, Mikael'den, <span class="t15">Svartvitt</span> gazetesini okuyup redaksiyonuna yardımcı olmasını rica etmişti. O günden sonra Kurdo ile Mikael arkadaş olmuşlardı.</p>

  <p>Mikael kanepeye otururken Kurdo Baksi kahve getirdi. Bir süre, uzun bir aradan sonra karşılaşan iki arkadaş ne konuşursa onu konuştular. Konuşmaları Kurdo'ya gelen telefonlarla sık sık kesiliyordu. Kurdo, Mikael'in anlamadığı Kürtçe, Türkçe ya da Arapça bir şeyler söylüyordu. <span class="t15">Svartvitt</span> Yayınevi'ni daha önce ziyaret ettiğinde de benzer bir durumla karşılaşmıştı. Dünyanın her tarafından telefon geliyordu Kurdo'ya.</p>

  <p>"Sanki biraz sıkıntılı gibisin," dedi Kurdo. "Derdin ne?"</p>

  <p>"Şu telefonu beş dakika kapatabilir misin?"</p>

  <p>Kurdo telefonu kapattı.</p>

  <p>"Şimdi... Yardımına ihtiyacım var. Önemli ve acilen yapılması gereken bir şey. Bir de bu odanın dışına asla çıkmamalı."</p>

  <p>"Anlat."</p>

  <p>"1989 yılında Irak'tan İsveç'e, İdris Ghidi adlı bir Kürt mülteci gelmiş. Onu geri göndermek isterlerken, senin ailenin de yardımıyla oturma izni almış. Baban mı yoksa başkası mı yardım etti bilemiyorum."</p>

  <p>"Amcam, Mahmut Baksi. İdris'i tanıyorum. Sorun ne?"</p>

  <p>"Şimdi Göteborg'da çalışıyor. Basit bir iş için onun yardımına ihtiyacım var."</p>

  <p>"Nasıl bir iş?"</p>

  <p>"Bana güveniyor musun, Kurdo?"</p>

  <p>"Elbette, biz arkadaşız."</p>

  <p>"Bu işin gizlice yapılmasını istiyorum, çok gizli. Ne olduğunu sana anlatamam ama yasa dışı bir şey olmadığına, senin ve arkadaşın İdris için sorun yaratmayacağına güvence verebilirim."</p>

  <p>Kurdo Baksi, Mikael Blomkvist'e dikkatle baktı.</p>

  <p>"Anlıyorum. Gizli kalsın istiyorsun."</p>

  <p>"Ne kadar az şey bilirsen o kadar iyi. Senden beni İdris'le görüştürmeni istiyorum."</p>

  <p>Kurdo bir süre düşündükten sonra, çalışma masasına gidip telefon defterini açtı. İdris Ghidi'nin numarasını bulana kadar bir dakika aradı. Sonra telefonun ahizesini kaldırıp numarayı tuşladı. Kürtçe konuştular. Mikael, Kurdo'nun yüz ifadesinden selam sabah kısmında olduklarını anladı. Konuşma bir süre sonra ciddiyet kazandı. Ahizeyi kulağından uzaklaştıran Kurdo, Mikael'e dönüp, "Onunla ne zaman buluşmak istiyorsun?" diye sordu.</p>

  <p>"Eğer mümkünse cuma öğleden sonra, evinde ziyaret edip edemeyeceğimi sorar mısın?"</p>

  <p>Kurdo kısa bir süre daha konuştuktan sonra telefonu kapattı.</p>

  <p>"İdris Ghidi, Angered'de oturuyor," dedi Kurdo Baksi. "Adresi var mı?"</p>

  <p>Mikael başını salladı.</p>

  <p>"Cuma öğleden sonra beşte evde olacak."</p>

  <p>"Teşekkürler, Kurdo," dedi Mikael.</p>

  <p>"Sahlgrenska Hastanesi'nde temizlikçi olarak çalışıyor."</p>

  <p>"Biliyorum," dedi Mikael.</p>

  <p>"Gazetelerde... senin şu Salander olayına karıştığın gözüme çarptı."</p>

  <p>"Doğru."</p>

  <p>"Vurulmuş."</p>

  <p>"Evet."</p>

  <p>"Sanırım Sahlgrenska Hastanesi'nde yatıyor."</p>

  <p>"Bu da doğru."</p>

  <p>Kurdo dünkü çocuk değildi.</p>

  <p>Mikael Blomkvist'in çetin bir işin üstesinden gelmeye çalıştığını anlamıştı. Blomkvist'in bu konuda sicili kabarıktı. Mikael'i 1980'li yıllardan beri tanıyordu, hiçbir zaman yakın arkadaş olmamışlardı ama düşman da değillerdi. Ne zaman istese Mikael ona yardımcı olmuştu. Geçen yıllarda bir iki defa bira içmişler, arada bir de bir partide ya da meyhanede karşılaşmışlardı.</p>

  <p>"Bu işe dâhil olmam, değil mi?" dedi Kurdo.</p>

  <p>"Hayır, olmayacaksın. Sen sadece beni arkadaşınla tanıştırdın. Tekrar ediyorum... İdris Ghidi'yi yasa dışı bir şeye bulaştırmayacağım."</p>

  <p>Kurdo başını salladı, verilen güvenceden tatmin olmuştu. Mikael ayağa kalktı.</p>

  <p>"Şimdi sana bir hizmet borcum var."</p>

  <p>"Birbirimizin hizmetine hep ihtiyacımız var," dedi Kurdo.</p>

  <p>&nbsp;</p>

  <p class="p17"><span class="t13">H</span>enry Cortez, telefonu kapattıktan sonra masanın kenarında parmaklarıyla trampet çalarken, sesten rahatsız olan Monika Nilsson kaşlarını çatarak ona baktı. Cortez, düşüncelere dalmıştı. Monika'nın son günlerde cinleri tepesindeydi, işlerin böyle gitmesine müsaade edemezdi.</p>

  <p>Blomkvist, Cortez, Malin Eriksson ve Christer Malm'le Salander olayı hakkında fısıldaşıp dururken, Lottie Karim ile kendisinden, yalnızca gelecek sayının kaba işlerini yapmaları bekleniyordu. Erika'dan sonra dergi, gerçek bir yöneticiden yoksun kalmıştı. Tamam, Malin iyi biriydi ama dağınıktı ve Erika Berger'in ağırlığı onda yoktu. Cortez de çok çocuksuydu.</p>

  <p>Monika'nın öfkesinin nedeni, bir kenara itildiği ya da onların işinde gözü olduğundan değildi. Herhâlde en son isteyeceği şey <span class="t15">Millennium</span>'un yayın yönetmenliğiydi. Onun işi <span class="t15">Millennium</span> adına hükümeti, parlamentoyu ve devlet kurumlarını izlemekti ve işinden hoşlanıyordu. Ayrıca başka işlerle de meşguldü, her hafta bir sendika gazetesine yazıyor, Af Örgütü ve benzer organizasyonlarda gönüllü olarak çalışıyordu. <span class="t15">Millennium</span>'un genel yayın yönetmenliğini üstlenmek, bütün bu işlere veda edip iş günü tatil günü demeden günde en az on iki saat çalışmak demekti. Yoo... Tanrı yazdıysa bozsundu.</p>

  <p>Ancak <span class="t15">Millennium</span> 'da bir şeylerin değiştiğini fark ediyordu. Dergi birden ona yabancılaşmıştı. Bir yanlış vardı ama adını koyamıyordu.</p>

  <p>Mikael Blomkvist sorumsuzun tekiydi. Gizemli seyahatlere çıkıyor, canı istediği zaman geri geliyordu. Tamam, <span class="t15">Millennium</span>'un ortaklarındandı, keyfine göre davranırdı ama yine de, bir parça olsun sorumluluk hissetmesi gerekmez miydi?</p>

  <p>Christer Malm de ortaklardan biriydi ama sanki tatildeydi, hiçbir boka yaramıyordu. Şüphesiz yetenekli biriydi. Eskiden, Erika Berger'in tatile gittiği ya da çok meşgul olduğu zamanlarda, redaksiyon işine el atıyordu ama karar alamama gibi bir sorunu vardı. Grafik ve sunum işlerinde dâhiydi, ancak derginin planlanması söz konusu olduğunda tam bir cahildi.</p>

  <p>Düşündükçe öfkesi daha da artıyordu Monika'nın.</p>

  <p>Hayır, haksızlık yapmıyordu. Dergide onu huzursuz eden bir şeyler dönüyordu. Mikael, diğerlerini dışlayıp Malin ve Henry'yle çalışıyordu. Erika'nın... Malin'in odasına girip fısıldaşıyorlar ve sonra da sessizce dışarı çıkıyorlardı. Erika zamanında her şey kolektif yapılırdı. Monika neler döndüğünü bilmiyordu, ama dışlandığı kesindi.</p>

  <p>Salander öyküsüne gömülen Mikael kimseye bir şey sızdırmıyordu. Aslına bakılırsa, bunda olağanüstü bir şey yoktu. Wennerström olayında da böyle davranmış, Erika'ya bile bir şey söylememişti. Ama bu defa Henry ve Malinle sır ortaklığı yapıyordu.</p>

  <p>Kısacası, Monika çok öfkeliydi, tatile, bir süre uzaklaşmaya ihtiyacı vardı. Kadife ceketini giyen Henry Cortez'e baktı.</p>

  <p>"Şöyle biraz dolaşacağım," dedi Cortez. "Malin'e iki saat sonra geleceğimi söyler misin?"</p>

  <p>"Ne oluyor, Tanrı aşkına?"</p>

  <p>"Sanırım iyi bir öykü yakaladım, tuvalet klozetleri hakkında harika bir öykü. Birkaç konuyu araştırmam gerekiyor. Eğer olgunlaştırabilirsem, haziran sayısında bomba gibi patlatırız"</p>

  <p>"Klozetler mi?" dedi Monika, uzaklaşan Cortez'in arkasından bakarak.</p>

  <p>&nbsp;</p>

  <p class="p17"><span class="t13">D</span>udaklarını ısıran Erika Berger, Lisbeth Salander'e karşı açılacak davaya ilişkin haber metnini bir kenara koydu. İki sütunluk kısa bir metindi. İç haberlerin olduğu beşinci sayfaya konulması planlanmıştı. Bir dakika kadar metne baktı, dudaklarını büzdü. Perşembe günü saat 15.30'du. <span class="t15">SMP</span>'de on ikinci günüydü. Telefonun ahizesini kaldırıp Haber Müdürü Anders Holm'ü aradı.</p>

  <p>"Merhaba, ben Berger. Muhabir Johannes Frisk'i alıp hemen odama gelir misin?"</p>

  <p>Telefonu kapattıktan sonra, Holm arkasında Johannes Frisk'le sallanarak gelene kadar sabırla bekledi. Saatine baktı.</p>

  <p>"22 dakika," dedi.</p>

  <p>"Ne?" dedi Holm.</p>

  <p>"22 dakika. Düzeltmen masasından kalkıp beş metre ötedeki Johannes Frisk'i alıp buraya gelmen tam 22 dakika sürdü."</p>

  <p>"Acil olduğunu söylemedin. Üstelik çok meşgulüm."</p>

  <p>"Acil demedim, Johannes Frisk'i alıp odama gelmeni söyledim. Hemen dedim, bunun anlamı, bu akşam, gelecek hafta ya da kıçını oturduğun koltuktan ne zaman kaldırabilirsen o zaman değil."</p>

  <p>"Ama ben sandım ki..."</p>

  <p>"Kapıyı kapat."</p>

  <p>Erika Berger, Holm kapıyı kapatana kadar bekledi. Gözlerini dikip bir süre sessizce izledi. Göründüğü kadarıyla yetenekli bir haber müdürüydü. <span class="t15">SMP</span> 'nin sayfalarını her gün doğru metinlerle doldurmak, konu bütünlüğü sağlamak ve sabah yaptıkları toplantılarda bunu Erika'nın görüşüne sunmak onun göreviydi. Anders Holm üstlendiği ağır görevlerin altından kalkabilmek için, her gün hokkabazlık yapmak zorunda kalıyor ve hiçbir topu da elinden düşürmüyordu.</p>

  <p>Tek sorun, Erika Berger'in aldığı kararlara inatla aldırmamasıydı. Erika on iki gündür, onunla anlaşabilmenin bir yolunu bulmaya çalışmıştı. Mantıklı açıklamalar yapmış, emir vermeyi denemiş, inisiyatif alması için cesaretlendirmiş, tek amacı nın gazetenin en iyi şekilde çıkması olduğunu sezdirmeye çalışmış ama hiç fayda etmemişti. Öğlen çöpe attığı bir metin, o akşam eve gittikten sonra, tekrar gazetenin sayfalarının arasına giriyordu.</p>

  <p><span class="t15">Ortaya ç</span><span class="t15">ı</span><span class="t15">kan bo</span><span class="t15">ş</span><span class="t15">lu</span><span class="t15">ğ</span><span class="t15">u doldurmam</span><span class="t15">ı</span><span class="t15">z için bir</span> <span class="t15">ş</span><span class="t15">eye ihtiyac</span><span class="t15">ı</span><span class="t15">m</span><span class="t15">ı</span><span class="t15">z vard</span><span class="t15">ı</span><span class="t15">.</span></p>

  <p>Erika'nın manşete çıkarılmasını istediği şeyler birdenbire geri çekilip yerine başka manşetler atılıyordu. Bazen bu gerekiyordu da ama ona danışılmadan, meydan okur gibi göstere göstere yapılıyordu.</p>

  <p>Her zaman birtakım küçük sorunlar çıkıyordu. Saat 14.00'te yapılacak toplantı, ona haber verilmeden 13.50'ye alınıyor, Erika toplantıya geldiğinde neredeyse her şey bitmiş oluyordu.</p>

  <p><span class="t15">Özür dilerim... Aceleden sana haber vermeyi unuttum.</span></p>

  <p>Anders Holm'ün kendisine karşı niçin böyle davrandığını bir türlü, anlayamıyordu Erika Berger. Tatlı dille konuşmuş, arkadaşça davranmış ama hiçbir şey değişmemişti. Şimdiye kadar yazı işlerindeki insanların önünde tartışmamaya özen göstermiş, öfkesini kontrol altına alarak samimi bir konuşmayla işleri halletmeye çalışmış, yine bir sonuç alamamıştı. Artık kendisini daha açık ifade etmesinin zamanı gelmişti, johannes Frisk'i de, söyleyeceklerinin yazı işlerinde duyulmasını garanti altına almak için çağırmıştı.</p>

  <p>"Buraya geldiğimde söylediğim ilk şey Salander'le ilgili her şeyin beni çok ilgilendirdiğiydi. Onun hakkında yazılan her şeyi önceden görmek istediğimi, yayınlanıp yayınlanmayacağına benim karar vereceğimi söyledim. En son cuma günü yaptığımız yazı işleri toplantısında olmak üzere, bunu sana defalarca hatırlattım. Verdiğim talimatların neresini anlamıyorsun?"</p>

  <p>"Yayınlanması düşünülen ya da yayına hazır bütün metinler gazetenin dâhili bilgisayar ağında var. Ayrıca senin bilgisayarına da gönderiliyor. Yani sürekli haberdar ediliyorsun."</p>

  <p>"Boş laf. Bu sabah bana gönderilen <span class="t15">SMP</span> taslağında Salander ve Stallarholrnen'de yaşananlar üç sütunda, haber sayfasının en iyi yerindeydi."</p>

  <p>"Margareta Orring'in haberiydi, bize dışarıdan çalışıyor. Dün akşam 19.00 civarında işten ayrıldı."</p>

  <p>"Margareta Orring dün bana telefon açıp bu konuyu haber yapmayı önerdiğinde saat 11'di. Sen de bu haberi 11.30'da onayladın. Saat 14.00'te yaptığımız toplantıda tek kelime etmedin."</p>

  <p>"İç yazışmalarımızda var."</p>

  <p>"Aman ne güzel... Bakalım iç yazışmalarımızda ne varmış, aynen okuyorum: Margareta Orring, Savcı Martina Fransson'la röportaj yapacak. Konu, polisin Södertälje'de gerçekleştirdiği uyuşturucu operasyonu."</p>

  <p>"Röportajın amacı Martına Fransson'la el konulan uyarıcı hapları konuşmaktı. Hapları ülkeye soktukları için Svavelsjö MK üyelerinden bazıları tutuklanmış," dedi Holm.</p>

  <p>"İşte tam da bunu soruyorum. Bugünkü iç yazışmada, buna dair hiçbir şey yok. Ne Svavelsjö MK, ne Magge Lundin'i konu edinen söyleşi ne de Stallarholmen'de yaşananlardan sonra Lisbeth Salander hakkında açılan dava var."</p>

  <p>"Sanırım bütün bunlar söyleşide konuş..."</p>

  <p>"Anders, nedendir bilmiyorum ama şimdi karşıma dikilmiş yüzüme karşı yalan söylüyorsun. Haberi yazan Margareta Orring'le konuştum. Söyleşide neyin üzerine yoğunlaşacağını açık bir dille anlatmış sana."</p>

  <p>"Üzgünüm, ama herhâlde asıl konunun Salander olduğunu anlamamışım. Metni akşamın geç saatinde aldım. Ne yapacaktım, haberi çöpe mi atacaktım? Orring güzel bir metin yazmış."</p>

  <p>"Bak bu konuda anlaşıyoruz. Harika bir metin. Bununla birlikte, bir dakika içinde üçüncü yalanını söyledin. Orring metni sana 15.20'de teslim etmiş, yani evine gitmeden çok önce."</p>

  <p>"Berger, ifade tarzından hoşlanmıyorum."</p>

  <p>"Harika. O zaman ben de senin tonuna bayılmadığım gibi, yalanlarını da yutmadığımı söylemeliyim."</p>

  <p>"Sanki arkandan bir şeyler çeviriyormuşum gibi davranıyorsun."</p>

  <p>"Hâlâ sorumu cevaplamadın. İkinci sorun: Bugün birdenbire, Johannes Frisk'in metnini masamda buluyorum. Saat 14.00' teki toplantıda bu konuyu konuştuğumuzu hatırlamıyorum. Nasıl oluyor da muhabirlerimizden biri, benden habersiz, Salander hakkında bir araştırma yapıyor?"</p>

  <p>Şöyle bir kıvranan Johannes Frisk, en iyisinin susmak olduğuna karar verdi.</p>

  <p>"Yani... Biz bir gazete çıkarıyoruz, senin haberinin olmadığı yüzlerce metin geliyor. <span class="t15">SMP</span>'de hepimizin uyması gereken birtakım kurallar var. Bazı haberlere ayrıcalıklı davranabilecek zamanım yok."</p>

  <p>"Ben senden bazı haberlere ayrıcalıklı davranmanı istemedim. Yalnızca Salander'le ilgili haberleri yayınlanmadan önce görmek istediğimi söyledim. İkinci olarak da neyin yayınlanacağına benim karar vereceğimi söyledim. Bir kez daha soruyorum, bu talimata neresini anlamıyorsun."</p>

  <p>İç çeken Anders Holm'ün yüzüne acılı bir ifade yerleşti.</p>

  <p>"Tamam," dedi Erika Berger, "Şimdi kendimi, son bir defa, açık bir dille ifade edeyim. Anlayabilecek misin göreceğiz. Eğer bu davranışını bir kez daha tekrarlarsan, seni haber şefliğinden alırım. Gözünün yaşına bakmadan yaparım bunu. Ondan sonra oturup derdine yana yana, aile sayfaları ya da Karikatür sayfalarını düzeltmek zorunda kalırsın. Güvenmediğim, benim kararlarımı hasıraltı eden bir haber müdürüyle çalışmak istemem. Anladın mı?"</p>

  <p>Anders Holm, Erika Berger'in suçlamalarının saçma olduğunu gösteren bir jestle ellerini açtı.</p>

  <p>"Anladın mı? Evet ya da hayır."</p>

  <p>"Ne dediğini duydum."</p>

  <p>"Ben sana anlayıp anlamadığım sordum, evet ya da hayır."</p>

  <p>"Bu işten yakanı sıyırabileceğini mi düşünüyorsun? Bu gazetenin çarkları, ben ve arkadaşlarım kıçımızdan ter damlayana kadar çalıştığımız için dönüyor. Yönetim kurulu, bu..."</p>

  <p>"Yönetim kurulu ben ne diyorsam onu yapacak. Ben buraya bu gazeteyi yenilemeye geldim. Yetkilerim açık bir şekilde tanımlandı, yönetici düzeyinde istediğim değişikliği yapabilirim. Eğer canım isterse çürük yumurtaları atıp dışarıdan yeni kan taşıyabilirim. Ve sen Holm, benim gözümde gittikçe çürümeye başladın."</p>

  <p>Erika sustu, Anders Holm'le göz göze geldiler. Holm'ün gözünden ateşler fışkırıyordu.</p>

  <p>"Hepsi bu," dedi Erika Berger. "Sana konuştuklarımı dikkatle düşünmeni öneririm."</p>

  <p>"Ben bunu hiç..."</p>

  <p>"Top sende. Hepsi bu. Git şimdi."</p>

  <p>Holm topuklarının üzerinde dönüp dışarı çıktı. Erika, redaksiyon salonunun ortasından geçip kahve odasına gidene kadar Holm'ün arkasından baktı. Ayağa kalkıp onun peşinden gitmeye davranan Johannes Frisk'e, "Sen dur, Johannes," dedi. "Otur yerine."</p>

  <p>Johannes'in yazdığı metni alıp bir kez daha gözden geçirdi.</p>

  <p>"Anladığım kadarıyla stajyersin."</p>

  <p>"Evet, beş aydır buradayım ve bu son haftam."</p>

  <p>"Kaç yaşındasın."</p>

  <p>"27 "</p>

  <p>"İki ateş arasında kaldığın için üzgünüm. Şu öykünü anlat."</p>

  <p>"Bu sabah bir tüyo alıp Holm'e bildirdim. İzleyebileceğimi söyledi."</p>

  <p>"Tamam. Uyarıcı hap kaçakçılığına bulaştığından şüphelenilen Lisbeth Salander hakkında bir araştırma başlattığını yazıyorsun. Bu haberin dün Södertälje'de ele geçirilen haplarla bir ilgisi var mı?"</p>

  <p>"Bilemiyorum, ama olabilir. Anabolik steroidler onun boksörlerle, Paolo Roberto ve çevresiyle ilişkisini açıklıyor."</p>

  <p>"Paolo Roberto doping hapı mı satıyor?"</p>

  <p>"Ne... Hayır, tabii ki öyle değil. Bu daha çok boksörlerin ortamıyla ilgili bir şey. Salander güneydeki bir kulüpte birtakım karanlık adamlarla antrenman yapıyormuş. Yani polisin dediğine göre... Benim görüşüm değil. Bundan, uyarıcı hapların satış işine bulaşmış olabileceğini çıkarmışlardır."</p>

  <p>"Yani yazdığın haber, söylentilerin dışında hiçbir kanıta dayanmıyor."</p>

  <p>"Polislerin bu ihtimalin üzerine gittikleri bir söylenti değil. Doğru mu yanlış mı ben bilemem."</p>

  <p>"Peki, Johannes... Öncelikle, şimdi söyleyeceklerimin, Anders Holm ve benim aramdaki ilişkiyle bir alakasının olmadığını belirtmeliyim. Senin harika bir muhabir olduğunu düşünüyorum. İyi yazıyorsun, ayrıntıları seçebiliyorsun. Kısaca haberi iyi formüle etmişsin. Tek sorun içeriğine inanmamam."</p>

  <p>"Size her satırının doğru olduğunu garanti ederim."</p>

  <p>"Ben de sana bu haberdeki temel hatayı açıklayabilirim. Bu tüyoyu kimden aldın?"</p>

  <p>"Polisteki bir kaynaktan."</p>

  <p>Johannes Frisk tereddüt etti. Bu otomatik bir refleksti. Dünyadaki bütün gazeteciler gibi o da kaynağının ismini vermek istemezdi. Bununla birlikte Erika Berger de genel yayın yönetmeniydi, yani ondan bu kaynağının ismini açıklamasını isteyecek ender kişilerden biriydi.</p>

  <p>"Cinayet Masası'ndan Hans Faste adında bir polis."</p>

  <p>"Onu sen mi aradın, yoksa o mu seni aradı."</p>

  <p>"O beni aradı."</p>

  <p>Erika Berger başını salladı.</p>

  <p>"Sence bunu niçin yapmıştır?"</p>

  <p>"Salander aranırken onunla birkaç kez görüşmüştüm, kim olduğumu biliyor."</p>

  <p>"Ve 27 yaşında bir stajyer olduğunu da biliyor. Yani savcının sızdırmak istediği bilgileri yaymak için iyi bir aday olduğunu."</p>

  <p>"Tamam, bunları anlıyorum. Ama ben polis soruşturması hakkında bir tüyo aldım, gidip Faste'yle bir kahve içtim, o da bana bunları anlattı. Anlattıklarını satırı satırına yazdım. Başka ne yapabilirdim ki?"</p>

  <p>"Anlattıklarımı çarpıtmadan yazdığından eminim. Olması gereken, sen aldığın tüyoyu Anders Holm'e bildirdiğinde onun kapımı çalıp bunları bana anlatması ve ne yapacağınııza birlikte karar vermemizdi."</p>

  <p>"Anlıyorum. Ama ben... "</p>

  <p>"Sen elindeki bilgileri haber müdürümüze bıraktın, yani senin tutumunda bir sorun yok. Sorun Holm'ün davranışında. Neyse, bunu bir tarafa bırakıp haberini inceleyelim. Birinci olarak, Faste niçin bu haberi dışarı sızdırdı?"</p>

  <p>Johannes Frisk omuzlarını silkti</p>

  <p>"Bu bilmediğin anlamına mı geliyor, yoksa aldırmadığın mı?"</p>

  <p>"Bilmiyorum."</p>

  <p>"İyi. Eğer sana bu haberin yalan olduğunu, Salander'in anabola steroidlerle hiçbir ilişkisinin olmadığını söylersem ne dersin?"</p>

  <p>"Aksini kanıtlayamam."</p>

  <p>"İşte, işin püf noktası bu. Yani Yalnızca aksini ispatlayamadığımız için, belki de yalan olan bir haberi yayınlayabileceğimizi düşünüyorsun."</p>

  <p>"Hayır, elbette gazetecilik sorumluluklarımız var. Ama bu ipte yürümek gibi bir şey. Kaynağımız sözlü olarak bir şeyi iddia ediyorsa bunu yayınlamaktan kaçınamayız."</p>

  <p>"Felsefe, Johannes, felsefe. Her zaman, kaynağımızın bir bilgiyi niçin sızdırmak istediğini kendi kendimize sormalıyız. Bırak da sana Lisbeth Salander hakkındaki her haberi, yayınlanmadan önce niçin görmek istediğimi açıklayayım. Bu konuda <span class="t15">SMP</span>'de çalışan hiç kimsenin olmadığı kadar bilgi sahibiyim. Hukuk sayfası redaksiyonu bu bilgilere sahip olduğundan da, bunu onlarla tartışmayacağımdan da haberdar. <span class="t15">Millennium</span>, onlarla yaptığım sözleşmeye göre, <span class="t15">SMP</span>'de açıklayamayacağım bir haber yayınlayacak. Benim yayın yönetmenliğim sırasında hazırlanmaya başladı bu haber ve şimdi iki sandalye arasındayım. Ne demek istediğimi anlıyor musun?"</p>

  <p>"Evet."</p>

  <p>"Ve <span class="t15">Millennium</span>'da edindiğim bilgilerin ışığında, haberinde anlatılanların tepeden tırnağa yalan olduğunu, açılacak davada Lisbeth Salander'i zor duruma düşürmeyi hedeflediğini, hiç kuşkusuz söyleyebilirim."</p>

  <p>"Ama daha önce onun hakkında yazılıp çizilenlere bakılırsa bu haberin Salander'i zor duruma düşürmesi..."</p>

  <p>"Bütün o yazılanlar yalan ve çarpıtmalarla doluydu. Lisbeth Salander'in paranoyak, şiddet eğilimli bir lezbiyen, satanist ve sado-mazoşist seks kulüplerinin müdavimi olduğu yolundaki haberlerin önemli bir kısmının arkasında Hans Faste var. Ve basın, bir yandan onu ciddi bir kaynak gibi gördüklerinden bir yandan da seks hakkında yazılan yazılar iç gıcıklayıcı olduğundan Faste'nin açtığı kampanyaya gönüllü katıldı. Ve bu adam şimdi, Salander'i insanların vicdanında mahkûm etmek için yeni bir cephe açtı, yalanlarının yayılmasına <span class="t15">SMP</span>'nin de yardımcı olmasını arzuluyor. Özür dilerim, ama ben buna müsaade edemem."</p>

  <p>"Anlıyorum."</p>

  <p>"Anlıyor musun? İyi. O zaman kendimi bir cümleyle özetleyeyim. Bir gazeteci olarak senin görevin şüphe duymak, her şeye eleştirel bir gözle yaklaşmaktır. Ne kadar yüksek katlarda olurlarsa olsunlar, bürokratlardan gelen hiçbir bilgiyi, enine boyuna araştırmadan yazmayacaksın. Bu kulağına küpe olsun. İyi bir muhabirsin ama bunları unutursan yeteneklerinin hiçbir önemi kalmaz."</p>

  <p>"Evet."</p>

  <p>"Bu haberi yayınlamayacağız."</p>

  <p>"Tamam."</p>

  <p>"Doğru değil. İçeriğine katılmıyorum."</p>

  <p>"Anlıyorum."</p>

  <p>"Bu sana güvenmediğim anlamına gelmiyor."</p>

  <p>"Teşekkür ederim."</p>

  <p>"Bu nedenle yeni bir haber önerisiyle seni tekrar masanın başına göndereceğim."</p>

  <p>"Öyle mi?"</p>

  <p>"<span class="t15">Millennium</span>'la yaptığım sözleşme nedeniyle, Salander hakkında bildiğim hiçbir şeyi açıklayamam. Bununla birlikte yayın yönetmenliğini yaptığım bir gazetenin, bendeki bilgilere sahip olmadığından patinaj yapmasına da izin veremem. Buna hakkımız yok. Bu yalnız Salander'le ilgili özel bir durum. Bu nedenle, <span class="t15">Millennium</span> öyküsünü yayınladıktan sonra apışıp kalmamak için, bir muhabiri seçip doğru yönlendirmeye karar verdim."</p>

  <p>"<span class="t15">Millennium</span>'un Salander hakkında çok önemli bir şey yayınlayacağını mı düşünüyorsunuz?"</p>

  <p>"Düşünmüyorum, biliyorum. <span class="t15">Millennium</span>'un elinde Salander hakkında yazılanları tepetaklak edecek bomba gibi bilgiler var ve bunları yayınlayamıyor olmak beni çıldırtıyor ama ne yapalım ki imkânsız."</p>

  <p>"Yani benim haberimi gerçeklere uymadığı için mi yayınlamak istemiyorsunuz... Yani diğer bütün gazetecilerin atladığı başka bir öykü mü var?"</p>

  <p>"Kesinlikle."</p>

  <p>"Özür dilerim ama İsveç basınının tamamı kül yutmuş ol..."</p>

  <p>"Lisbeth Salander basının kapıldığı delilik nöbetlerinin malzemesi oldu. Bu durumda gazetecilik ilkeleri havaya savrulur ve dikkat çekmek için hiçbir saçmalığı manşete çıkarmaktan kaçınılmaz."</p>

  <p>"Yani Salander bilindiği gibi biri değil diyorsun."</p>

  <p>"Ona yöneltilen suçlamaların asılsız olduğunu düşünmeye gayret et. Hakkında yazılan her şeyin yalan olduğunu ve bunların arkasında şimdiye kadar bilinmeyen bir gücün durduğunu hayal et."</p>

  <p>"Böyle olduğunu mu iddia ediyorsun?"</p>

  <p>Erika Berger başını salladı.</p>

  <p>"Ve benim yayınlatmaya çalıştığım haberin de bu kampanyanın bir parçası olduğunu söylüyorsun."</p>

  <p>"Kesinlikle."</p>

  <p>"Ve bunun ne olduğunu anlatamıyorsun?"</p>

  <p>Johannes Friskbir süre başını kaşıyarak düşündü. Erika Berger bekledi.</p>

  <p>"Tamam... Ne yapmamı istiyorsun?"</p>

  <p>"Şimdi masanın başına dön ve başka öykü düşünmeye başla. Stres yapmana gerek yok, ama mahkeme başlamadan hemen önce Lisbeth Salander hakkındaki bütün iddiaları araştırıp vardığın sonuçları yazmanı istiyorum. İşe şimdiye kadar çıkan haberleri okuyarak başla. Onun hakkında neler söylenmiş, bu söylentilerin kaynağı kim, araştır."</p>

  <p>"Tamam."</p>

  <p>"Bir muhabir gibi düşün, bu haberleri kim yayıyor, niçin yayıyor, arkasında ne var?"</p>

  <p>"Ama sanırım mahkeme başlayana kadar <span class="t15">SMP</span>'de kalamayacağım. Bu benim son haftam."</p>

  <p>Erika yazı masasının çekmecesinden bir dosya çıkartarak Johannes Frisk'in önüne koydu.</p>

  <p>"Senin stajını üç ay uzattım. Elindeki işi bu hafta bitir. Pazartesi günü benim verdiğim işin peşine takıl."</p>

  <p>"Tamam."</p>

  <p>"Tabii eğer <span class="t15">SMP</span>'de çalışmayı istiyorsan."</p>

  <p>"Tabii ki istiyorum."</p>

  <p>"Bir araştırma yapman için kontratın uzatıldı. Doğrudan bana bağlı çalışacaksın. <span class="t15">SMP</span> adına Salander'in mahkemesini de sen izleyeceksin."</p>

  <p>"Haber müdürü bundan... "</p>

  <p>"Holm için endişelenme. Hukuk bölümünün şefiyle konuştum, bu konuda hiçbir sorun yaşanmayacak. Ama sen işin geri planını araştıracaksın, yani haber muhabirliği yapmayacaksın. Ne dersin?"</p>

  <p>"Harika!"</p>

  <p>"İyi... Anlaştık o zaman. Pazartesi görüşürüz."</p>

  <p>Erika, odanın dışına kadar Frisk'e eşlik etti. Salonun ortasındaki yazı işleri masasının arkasından onları izleyen Anders Holm, bakışlarım kaçırarak Erika'yı görmezlikten geldi.</p>

  <p>&nbsp;</p>
</body>
</html>
