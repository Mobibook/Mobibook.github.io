<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&#160;</p>

  <h2 class="h21"><a id="ncx6413"></a><a id="a61"></a>22. BÖLÜM</h2>

  <p class="p16">6 HAZİRAN, PAZARTESİ</p>

  <p class="p17"><span class="t13">E</span>rika Berger pazartesi sabahı saat altıda uyandı. Yalnızca bir saat uyumuştu ama tuhaf bir şekilde kendini dinlenmiş hissediyordu. Bunun bir çeşit fiziksel reaksiyon olduğunu düşündü. Aylardır ilk defa koşu kıyafetlerini giydi, buharlı gemi iskelesine doğru deliler gibi koşmaya başladı. Yüz metre kadar koştuktan sonra topuğunda hissettiği ağrıyla temposunu yavaşlattı. Attığı her adımda topuğundan yükselen acıdan memnundu.</p>

  <p>Sanki yeniden doğmuş gibiydi. Azrail kapısına kadar gelmiş, sonra birden karar değiştirip başka kapıya yönelmişti. Peter Fredriksson'un geçen dört günde fotoğraflarını internette yayınlamamış olmasına akıl erdiremiyordu. Fotoğrafları taramış olması, buna hazırlandığını ama fırsat bulamadan yakayı ele verdiğini gösteriyordu.</p>

  <p>Ne olursa olsun, bu yılbaşı Susanne Linder'e pahalı ve çok şaşıracağı bir hediye vermeliydi. Ama henüz aklında bir şey yoktu.</p>

  <p>Saat yedi buçukta, Greger'i uyandırmadan dışarı çıktı. Arabasına binip <span class="t15">SMP</span>'ye gitti. Arabasını park ettikten sonra asansörle yukarı çıkıp cam kafesine yerleşti.</p>

  <p>İlk iş olarak güvenlik görevlisini aradı.</p>

  <p>"Peter Fredriksson, <span class="t15">SMP</span>'den istifa etti," dedi. "Bir daha gelmeyecek. Kişisel eşyalarını karton bir kutuya koyup evine yolla."</p>

  <p>Haber editörlerinin oturduğu masaya doğru baktı, Anders Holm yeni gelmişti. Berger'le göz göze gelince başıyla selamladı.</p>

  <p>Erika da ona karşılık verdi.</p>

  <p>Holm tam bir pislikti, ama birkaç hafta önce yaptıkları kavgadan sonra yakınmayı bırakmıştı. Eğer bu uysal tutumunu devam ettirirse haber müdürü olarak kalmasına müsaade ederdi... Yani belki.</p>

  <p>Artık gemiyi kurtarabileceğine inanıyordu.</p>

  <p>Saat 08.45'te Borgsjö'nün asansörün kapısından çıkıp bir kat yukarıdaki odasının merdivenlerine yöneldiğini gördü. <span class="t15">Onunla bugün konu</span><span class="t15">ş</span><span class="t15">mal</span><span class="t15">ı</span><span class="t15">y</span><span class="t15">ı</span><span class="t15">m.</span></p>

  <p>Bir kahve alıp sabah yazışmalarını okumaya başladı, haber açısından yoksul bir gündü. Dişe dokunur tek haber, Lisbeth Salander'in pazar günü Stockholm'e getirilerek hapishaneye konulduğuydu. Erika haberleri onaylayarak Anders Holm'e postaladı.</p>

  <p>Saat 08.59'da Borgsjö aradı.</p>

  <p>"Berger, hemen odama gel," deyip telefonu kapattı.</p>

  <p>Erika Berger odaya girdiğinde Borgsjö'nün yüzü kireç gibiydi. Masanın üzerine bir deste kâğıt atarak, "Bu da ne demek oluyor?" diye bağırdı.</p>

  <p>Erika Berger'in kalp atışları hızlandı, masadakilerin Borgsjö dosyası olduğunu anlaması için bir göz atması yetti.</p>

  <p>Fredriksson resimleri yayınlamaya vakit bulamamış, ama Borgsjö'ye, Henry Cortez'in yaptığı araştırmanın bir kopyasını göndermişti.</p>

  <p>Erika sakin bir şekilde karşısına oturdu.</p>

  <p>"Bu Henry Cortez'in yaptığı bir araştırma, <span class="t15">Millennium</span> bunu bir hafta önceki sayısında yayınlamayı düşünüyordu."</p>

  <p>Borgsjö öfkeden kuduruyordu.</p>

  <p>"Buna nasıl cesaret edebildin? Seni <span class="t15">SMP</span>'ye ben getirdim ve sen gelir gelmez dalavere çevirmeye başladın. Sen nasıl bir medya orospususun?"</p>

  <p>Erika Berger'in gözleri kısıldı, buz kesmişti. Artık bu orospu sözcüğünden gına gelmişti.</p>

  <p>"Sanıyor musun ki insanlar bununla ilgilenecekler? Boş bir araştırmayla beni tuzağa mı düşüreceksin? Üstelik bunu bana isimsiz göndermen de ne demek oluyor?"</p>

  <p>"Düşündüğün gibi değil, Borgsjö."</p>

  <p>"O zaman anlat, nasılmış öğrenelim."</p>

  <p>"Sana bu metni isimsiz gönderen Peter Fredriksson, dün <span class="t15">SMP</span>'yle ilişkisi kesildi,"</p>

  <p>"Neden bahsediyorsun sen?"</p>

  <p>"Uzun bir öykü, ama bu dosya benim elime iki hafta önce geçti ve bunu sana nasıl anlatacağımı düşünüp durdum."</p>

  <p>"Bunun arkasında sen varsın."</p>

  <p>"Hayır, bunu Henry Cortez araştırıp yazdı. Benim hiç haberim yoktu."</p>

  <p>"Yani sana inanmamı bekliyorsun."</p>

  <p>"<span class="t15">Millennium</span>'daki meslektaşlarım senin adına rastlar rastlamaz, Mikael Blomkvist dosyanın yayınlanmasını engelledi. Beni arayıp bir kopyasını verdi. Beni düşündüğü için yaptı bunu. Sonra, Fredriksson benden çaldı ve sana yolladı. <span class="t15">Millennium</span>, yayınlamadan önce seninle konuşmam için bana bir şans verdi. Ağustos sayısında yayınlamayı düşünüyorlar."</p>

  <p>"Daha önce senin kadar vicdansız bir gazeteciyle hiç karşılaşmadım. Haddini aşıyorsun!"</p>

  <p>"Tamam, şimdi bu dosyayı okudun. Araştırma bölümüne de göz attın sanırım. Cortez, bütün iddialarını belgelemiş, bunu biliyorsun."</p>

  <p>"Lanet olsun, bu ne anlama geliyor şimdi?"</p>

  <p>"Eğer yönetim kurulu başkanlığına devam edersen, <span class="t15">Millennium</span> bunu yayınlayacak ve <span class="t15">SMP</span> bu işten zarar görecek. Bu işe çok kafa yorarak bir çıkış yolu aradım, ama bir çözüm bulamadım."</p>

  <p>"Ne demek istiyorsun?"</p>

  <p>"İstifa etmek zorundasın."</p>

  <p>"Şaka mı yapıyorsun? Ben yasaları çiğneyecek bir şey yapmadım."</p>

  <p>"Magnus, bunun ne demek olduğunu anlamıyorsun herhâlde? Beni yönetim kurulunu toplamak zorunda bırakma. Bu bir sürü sıkıntılı duruma yol açar."</p>

  <p>"Sen hiçbir şey toplayamayacaksın. <span class="t15">SMP</span>'de işin bitti."</p>

  <p>"Üzgünüm, beni Yalnızca yönetim kurulu işten çıkarabilir. Yönetim kurulunu olağanüstü toplantıya çağırabilirsin. Bunu hemen bu öğlen yapmanı öneririm."</p>

  <p>Borgsjö masanın etrafından dolaşarak Erika Berger'in önüne dikildi. Berger onun nefesini yüzünde hissediyordu.</p>

  <p>"Berger... Bu işten kurtulmanın tek bir yolu var. <span class="t15">Millennium</span>' daki o aşağılık arkadaşlarına gideceksin ve bu öykünün yayınlanmamasını sağlayacaksın. Eğer sen işini iyi yaparsan, ben de yaptıklarını unutabilirim."</p>

  <p>Erika Berger iç çekti.</p>

  <p>"Magnus, sen işin ciddiyetini anlamıyorsun. <span class="t15">Millennium</span>'un neyi yayınlayıp neyi yayınlamayacağına karar veremem. Ne dersem diyeyim, bunu yayınlayacaklardır. Beni ilgilendiren tek şey <span class="t15">SMP</span>'nin bundan zarar görmemesi. Bunun için istifa etmek zorundasın."</p>

  <p>Borgsjö ellerini Erika'nın oturduğu koltuğun kolçaklarına dayayarak ona doğru eğildi.</p>

  <p>"<span class="t15">Millennium</span>'daki meslektaşların bu palavraların dışarıya sızması hâlinde işten atılacağını öğrenirlerse belki bir daha düşünürler."</p>

  <p>Doğruldu.</p>

  <p>"Bugün bir toplantıya katılmak için Norrköping'e gideceğim." Gözlerini Erika'ya dikip kelimelerin üstüne basa basa, "SveaBygg şirketinin toplantısı," dedi.</p>

  <p>"İyi."</p>

  <p>"Yarın sabah geldiğimde, bana bu işin çözüldüğünü rapor edeceksin. Anladın mı?"</p>

  <p>Ceketini giydi, Erika Berger ona yarı kapalı gözlerle baktı.</p>

  <p>"Bu işi iyi kotar, belki o zaman <span class="t15">SMP</span>'de kalabilirsin. Şimdi odamdan defol!"</p>

  <p>Erika ayağa kalkıp cam kafesine döndü. Yirmi dakika boyunca hiç hareket etmeden oturdu, daha sonra telefon açıp Anders Holm'den odasına gelmesini rica etti. Artık dersini almış olan Holm bir dakika içinde geldi.</p>

  <p>"Otur."</p>

  <p>Anders Holm şaşırarak oturdu.</p>

  <p>"Peki, şimdi ne yanlış yaptım?" dedi alaycı bir ifadeyle.</p>

  <p>"Anders, bugün benim <span class="t15">SMP</span>'deki son günüm. Hemen istifa ediyorum. Yönetim kurulu başkan yardımcısı ve üyelerini öğlen toplantıya çağıracağım."</p>

  <p>Holm şaşkın gözlerle ona baktı.</p>

  <p>"Seni geçici yayın yönetmenliğine önereceğim."</p>

  <p>"Ne?"</p>

  <p>"Sana uyar mı?"</p>

  <p>Anders Holm geriye yaslanıp Erika'ya dikkatle baktı.</p>

  <p>"Ben hiçbir zaman yayın yönetmeni olmayı düşünmedim," dedi.</p>

  <p>"Biliyorum. Ama bunu yapabilecek kadar otoritersin. İyi bir haber için, kimsenin gözünün yaşına bakmazsın. Keşke biraz daha sağduyulu olabilseydin."</p>

  <p>"Ne oldu peki?"</p>

  <p>"Benim tarzım senden farklı. Haberlerin nasıl bir bakış açısıyla verileceği konusunda durmadan kavga ettik ve bu konuda hiçbir zaman anlaşamayız."</p>

  <p>"Evet," dedi Holm, "hiçbir zaman anlaşamayız. Belki de ben biraz eski kafalıyımdır."</p>

  <p>"Eski kafalı doğru sözcük mü bilmiyorum. Çok iyi bir haber müdürüsün, ama tam bir pislik gibi davranıyorsun. Hem de gereksiz yere. Anlaşmazlığımızın temel nedeni, haber müdürü olarak senin, başkalarını nasıl etkileyeceğine bakılmaksızın her haberin yayınlanabileceği yönündeki inatçı ısrarın."</p>

  <p>Erika Berger heyn bir ifadeyle gülümsedi, çantasını açıp Borgsjö raporunun orijinalini çıkarttı.</p>

  <p>"Şimdi haber değerlendirme kriterini bir test edelim. <span class="t15">Millennium</span>'da çalışan meslektaşım Henry Cortez'den aldığım bir dosya var. Bu sabah, günün bomba haberi olarak yayınlamaya karar verdim."</p>

  <p>Dosyayı Holm'ün dizine koydu.</p>

  <p>"Sen haber müdürüsün. Benimle aynı görüşü paylaşacak mısın, merak ediyorum?"</p>

  <p>Anders Holm dosyayı açıp okumaya başladı. Daha sunum yazısını okurken gözleri büyüdü. Sandalyede doğrulup gözlerini Erika'ya dikti. Daha sonra dosyayı baştan sona okudu. On dakikasını aldı. Dosyayı yavaşça bir kenara koydu.</p>

  <p>"Bu, ortalığı cehenneme çevirir," dedi.</p>

  <p>"Biliyorum. İşte bunun için <span class="t15">SMP</span>'deki son günüm. <span class="t15">Millennium</span> bunu haziran sayısında yayınlayacaktı, ama Blomkvist engelledi. Yayınlamadan önce Borgsjö'yle konuşayım diye dosyayı bana verdi."</p>

  <p>"Ee?"</p>

  <p>"Borgsjö bu dosyayı hasıraltı etmemi istedi."</p>

  <p>"Anladım. Sen de ona gününü göstermek için <span class="t15">SMP</span>'de yayınlayacaksın."</p>

  <p>"Hayır. Gününü göstermek için değil. Başka çaresi yok. Bu işin altından şerefimizle kalkma şansımız ancak <span class="t15">SMP</span> bunu yayınlarsa var. Borgsjö istifa etmek zorunda. Ama bundan sonra ben de bu gazetede kalamam."</p>

  <p>Holm iki dakika düşündü.</p>

  <p>"Vay be, Berger... Senin bu kadar gözü pek olduğunu bilmiyordum. Sana bunu söyleyeceğimi asla düşünmezdim ama eğer bu kadar yürekliysen buradan ayrılmana üzülürüm."</p>

  <p>"Bunun yayınlanmasını ancak sen engelleyebilirsin, ama eğer ikimiz de onaylarsak... Ne diyorsun?"</p>

  <p>"Ne demek ne diyorsun, elbette yayınlayacağız. Zaten biz yayınlamasak da mutlaka duyulacaktır."</p>

  <p>"Kesinlikle."</p>

  <p>Ayağa kalkan Anders Holm, Erika'nın masasımn önünde bir süre tereddütle dikildi.</p>

  <p>"Hadi işe koyul," dedi Erika Berger.</p>

  <p>&#160;</p>

  <p class="p17"><span class="t13">H</span>olm odasından çıktıktan beş dakika sonra <span class="t15">Millennium</span> 'dan Malin Eriksson'u aradı Erika.</p>

  <p>"Merhaba, Malin. Henry Cortez yakınlarda mı?"</p>

  <p>"Evet, masasında çalışıyor."</p>

  <p>"Odana çağırıp telefonun sesini hoparlöre bağlar mısın? Konuşmamız gerekiyor."</p>

  <p>Henry Cortez on beş saniye içerisinde odaya geldi.</p>

  <p>"Ne oluyor?"</p>

  <p>"Henry bugün ahlak dışı bir şey yaptım."</p>

  <p>"Öyle mi?"</p>

  <p>"Senin Vitavara hakkında hazırladığın dosyayı <span class="t15">SMP</span>'nin haber müdürü Anders Holm'e verdim."</p>

  <p>"Ee... "</p>

  <p>"Haberi yarın sabah <span class="t15">SMP</span>'de yayınlamasını emrettim. Senin imzanla. Tabii, telif alacaksın. Miktarı sen belirle."</p>

  <p>"Erika... Neler oluyor, Tanrı aşkına?"</p>

  <p>Erika birkaç haftadır gazetede yaşadıklarını ve Peter Fredriksson'un onu nasıl yok etmeye çalıştığını özetledi.</p>

  <p>"Siktir!" dedi Henry Cortez.</p>

  <p>"Bunun senin haberin olduğunu biliyorum, Henry, ama başka bir seçeneğim yok. Onaylıyor musun?"</p>

  <p>Henry Cortez birkaç saniye düşündü.</p>

  <p>"Aradığın için teşekkürler, Erika. Öyküyü benim adımla yayınlayabilirsin, tabii Malin de onaylıyorsa."</p>

  <p>"Benim için sorun yok," dedi Malin.</p>

  <p>"Güzel," dedi Erika. "Mikael'e de haber verir misiniz, sanırım henüz gelemedi."</p>

  <p>"Mikael'le konuşurum," dedi Malin Eriksson. "Ama Erika, bu senin bugünden itibaren işsiz kaldığın anlamına mı geliyor?"</p>

  <p>Erika güldü.</p>

  <p>"Yıl sonuna kadar tatile çıkacağım, inan bana <span class="t15">SMP</span>'de birkaç hafta çalışmak yetti."</p>

  <p>"Bence sen tatil planlarını ertele," dedi Malin.</p>

  <p>"Niçin erteleyecekmişim?"</p>

  <p>"Öğleden sonra <span class="t15">Millennium</span>'a gelebilir misin?"</p>

  <p>"Niçin?"</p>

  <p>"Yardıma ihtiyacım var. Eğer tekrar yayın yönetmeni olmak istersen hemen yarın başlayabilirsin."</p>

  <p>"Malin, bunun lafı bile edilemez, <span class="t15">Millennium</span>'un yayın yönetmeni sensin."</p>

  <p>"Tamam. O zaman sen de yayın yönetmeni yardımcısı olarak işe başlarsın," diye güldü Malin.</p>

  <p>"Ciddi misin?"</p>

  <p>"Lanet olsun, Erika, seni o kadar çok özledim ki, neredeyse öleceğim. Ben <span class="t15">Milennium</span>'a seninle birlikte çalışma şansına sahip olmak için geldim. Sen de tuttun yanlış bir gazetede işe başladın."</p>

  <p>Erika Berger bir dakika sustu. <span class="t15">Millennium</span> 'a tekrar dönmeyi aklından bile geçirmemişti.</p>

  <p>"Beni tekrar kabul edecek misiniz?" diye sordu yavaşça.</p>

  <p>"Ne sanıyorsun? İşe bir kutlamayla başlayabiliriz, bunu ben örgütleyeceğim. Ayrıca tam zamanında geliyorsun, ne yayınlayacağımızı biliyorsun."</p>

  <p>Erika masadaki saate baktı, ona beş vardı. Bir saat içinde dünyası altüst olmuştu. Birden <span class="t15">Millennium</span>'un merdivenlerini tırmanmayı ne kadar çok özlediğini fark etti.</p>

  <p>"<span class="t15">SMP</span>'de birkaç saatlik işim var. Saat dört civarında uğramama ne dersin?"</p>

  <p>&#160;</p>

  <p class="p17"><span class="t13">S</span>usanne Linder, Dragan Armansky'nin gözlerinin içine bakarak önceki gece yaşananları anlattı. Anlatmadığı tek şey Fredriksson'un bilgisayarını, Lisbeth Salander'in <span class="t15">hack</span>lediğini düşündüğüydü. Bundan iki nedenle kaçınmıştı: Birincisi hiç inanılacak gibi değildi. İkincisi, Dragan Armansky'nin Mikael Blomkvist'le birlikte Salander olayına gösterdiği derin ilgiydi.</p>

  <p>Armansky onu dikkatle dinledi.</p>

  <p>Susanne Linder anlattıklarını bitirdikten sonra susup Armansky'nin ne diyeceğini bekledi.</p>

  <p>"Bir saat önce Greger Backman aradı," dedi Armansky.</p>

  <p>"Öyle mi?"</p>

  <p>"Hafta sonu Erika Berger'le birlikte buraya gelip sözleşme imzalayacaklarmış. Milton'ın, daha çok da senin katkıların için teşekkür etmek istiyorlar."</p>

  <p>"Müşteri memnuniyeti güzel bir şey."</p>

  <p>"Ayrıca evlerine bir güvenlik kasası istiyorlar. Bu hafta içinde, evlerine kurduğumuz güvenlik paketini de bitireceğiz."</p>

  <p>"Güzel."</p>

  <p>"Ayrıca hafta sonu yaptıklarından dolayı senin için bir fatura kesmemi istediler."</p>

  <p>"Hımm."</p>

  <p>"Yani onlara, sıkı bir fatura çıkaracağız."</p>

  <p>"Bu da güzel."</p>

  <p>Armansky iç çekti.</p>

  <p>"Susanne, Fredriksson'un polise gidip senin hakkında suç duyurusunda bulunabileceğini biliyorsun, değil mi?"</p>

  <p>Susanne başını salladı.</p>

  <p>"Bunu yaparsa kendi başını da belaya sokar, ama göze alabilir."</p>

  <p>"Polise gidecek kadar cesur olduğunu düşünmüyorum."</p>

  <p>"Umarım haklısındır, ama sana verdiğim bütün talimatların dışına çıktın."</p>

  <p>"Biliyorum."</p>

  <p>"Peki, ne yapmamı bekliyorsun?"</p>

  <p>"Buna sen karar vereceksin."</p>

  <p>"Sence ne yapmam gerekir?"</p>

  <p>"Benim ne düşündüğümün önemi yok. İşten atabilirsin."</p>

  <p>"Daha neler. Senin çapında birini kaybetme lüksüm yok."</p>

  <p>"Teşekkürler."</p>

  <p>"Ama bunu bir daha tekrarlarsan tepemi attırırsın. Sabit diski ne yaptın?"</p>

  <p>"Yok ettim, bu sabah mengeneye sıkıştırıp parçalara ayırdım."</p>

  <p>"İyi. O zaman yaptıklarının üzerine bir çizgi çekiyoruz."</p>

  <p>&#160;</p>

  <p class="p17"><span class="t13">E</span>rika Berger öğleden sonrasını <span class="t15">SMP</span>'nin yönetim kurulu üyelerini arayarak geçirdi. Başkan yardımcısını Vaxholm'deki villasında buldu. Hemen arabaya atlayıp gazeteye gelmesini istedi. Yemekten sonra, onu bekleyen çok az sayıda yönetim kurulu üyesi vardı. Cortez dosyasının nasıl ortaya çıktığını ve daha şimdiden yol açtığı sonuçları bir saat boyunca anlattı.</p>

  <p>Sözlerini bitirdikten sonra beklediği tepki geldi; başka bir çözüm yolu bulamazlar mıydı? Erika, haberi yarın <span class="t15">SMP</span>'de yayınlamayı düşündüğünü söyledi. Ayrıca gazeteden istifa ediyordu ve bu kararından dönmeyecekti.</p>

  <p>Yönetim kurulunun iki kararı onaylamasını sağladı: Magnus Borgsjö hemen görevini bırakmaya davet edilecek, Anders Holm geçici yayın yönetmenliğine atanacaktı. Daha sonra özür dileyerek, durumu aralarında tartışsınlar diye odadan çıktı.</p>

  <p>Saat 14.00'te personel bölümüne inip bir sözleşme hazırlattı. Arkasından da kültür bölümüne geçerek, Kültür Şefi Sebastian Strandlund ve muhabir Eva Carlsson'la konuştu.</p>

  <p>"Anladığım kadarıyla Eva Carlsson'un yetenekli bir muhabir olduğunu düşünüyorsun," dedi Strandlund'a.</p>

  <p>"Doğru."</p>

  <p>"Bölüme en az iki personel daha alabilmek için başvuruda bulundunuz."</p>

  <p>"Evet."</p>

  <p>"Eva, aldığın e-posta nedeniyle belki bu rahatsız edici söylentilere yol açacaktır, ama seni işe alıyorum. Hâlâ ilgileniyor musun?"</p>

  <p>"Elbette."</p>

  <p>"O zaman <span class="t15">SMP</span>'deki son işim olarak bu sözleşmeyi imzalıyorum."</p>

  <p>"Son mu?"</p>

  <p>"Uzun öykü. Bugün işten ayrılıyorum. Bu, bir saat aranızda kalabilir mi?"</p>

  <p>"Ne..."</p>

  <p>"Bir süre sonra hepinize bir mesaj göndereceğim."</p>

  <p>Erika Berger, sözleşmeyi imzalayıp Eva Carlsson'un önüne koydu.</p>

  <p>Gülümseyerek, "Başarılar," dedi.</p>

  <p>&#160;</p>

  <p class="p17"><span class="t16">"</span><span class="t13">C</span>uma günü Ekström'le toplantı yapan yaşlı meçhul adamın adı Georg Nyström, komiser," dedi Monica Figuerola ve Torsten Edklinth'in önüne takip faaliyetlerinde çekilen bir kaç fotoğraf koydu.</p>

  <p>"Komiser," diye mırıldandı Edklinth.</p>

  <p>"Kimliğini, dün akşam Stefan tespit etti. Artillerigatan'ı ziyaret etmiş, arabayla."</p>

  <p>"Hakkında neler biliyoruz?"</p>

  <p>"Adli polisten gelme. 1983'ten sonra SÄPO'da çalışmaya başlamış. 1996 yılında bağımsız araştırmacı olmuş. SÄPO'nun bitirdiği işleri kontrol ediyor ve teşkilat içi araştırma yapıyormuş."</p>

  <p>"Evet."</p>

  <p>"Cumartesiden beri Artillerigatan'daki Binanın kapısından altı kişi girdi, Jonas Sandberg ve Georg Nyström'ün dışında, Fredrik Clinton da binada. Bu sabah diyaliz makinesine bağlanması için ambulansla hastaneye götürdüler."</p>

  <p>"Diğer üç kişi kim?"</p>

  <p>"Biri Otto Hallberg. 1980'li yıllarda SÄPO'da çalışmış, ama Savunma Bakanlığı'yla bağlantılı. Denizci, Askerî İstihbarat'tan."</p>

  <p>"Vay be! Buna niçin şaşırmadım dersin?"</p>

  <p>Monica Figuerola, masaya bir fotoğraf daha koydu.</p>

  <p>"Onun kimliğini henüz tespit edemedik, Hallberg'le birlikte öğle yemeği yediler. Bakalım bu akşam evine gittiğinde kimliğini tespit edebilecek miyiz?"</p>

  <p>"Başka?"</p>

  <p>"Ama sanırım en ilginci şu adam."</p>

  <p>Masaya bir fotoğraf daha koydu.</p>

  <p>"Bunu tanıyorum," dedi Edklinth.</p>

  <p>"Wadensjö."</p>

  <p>"Tabii ya, 15 yıl önce terör bölümünde çalıştı. Masa başı generali, teşkilatın tepelerine gelmeyi düşünüyordu. Daha sonra ne oldu bilmiyorum."</p>

  <p>"1991'de istifa etmiş. Tahmin et birkaç saat önce kimlerle yemek yiyordu?"</p>

  <p>Monica son fotoğrafı da çıkardı.</p>

  <p>"Özel Kalem Müdürü Albert Shenke ve Finans Müdürü Gustav Atterbom. Bu adamları yirmi dört saat izlemenizi istiyorum. Kimlerle buluşuyorlar öğrenin."</p>

  <p>"Bu imkânsız, yalnızca dört adamım var. Bunların bir ya da ikisi belgelerle uğraşıyor."</p>

  <p>Edklinth alt dudağını ısırarak bir süre düşündükten sonra başını kaldırdı.</p>

  <p>"Daha fazla adama ihtiyacımız var," dedi. "Cinayet Masası Komiseri Bublanski'ye gizli bir görüşme yapıp bugün işten sonra benimle akşam yemeği yiyip yiyemeyeceğini sorar mısın? Saat yedide."</p>

  <p>Edklinth telefon ahizesine uzandı ve kafasına kayıtlı telefon numarasını tuşladı.</p>

  <p>"Merhaba, Armansky. Ben Edklinth. Geçenlerde bana sunduğun harika akşam yemeğine karşılık verebilir miyim? Hayır, ısrar ediyorum. Saat yedi diyelim mi?"</p>

  <p>&#160;</p>

  <p class="p17"><span class="t13">L</span>isbeth Salander o geceyi Kronoberg Hapishanesi'nde, yaklaşık sekiz metrekarelik bir hücrede geçirdi. İçeride sözü edilecek bir mobilya yoktu. Hücreye kapatıldıktan beş dakika sonra uyudu. Pazartesi sabahı erkenden uyanarak fizyoterapistin önerdiği egzersizleri yaptı. Kahvaltıdan sonra, sessizce oturup önündeki boşluğa bakmaya başladı.</p>

  <p>Saat dokuz buçukta, koridorun öteki tarafındaki sorgu odasına götürüldü. Ona eşlik eden kısa boylu, kel kafalı, yuvarlak yüzlü, kemik çerçeveli gözlükler takan yaşlı bir gardiyan, Lisbeth'e karşı ölçülü ve babacandı.</p>

  <p>Annika Giannini, Lisbeth'i sıcak bir selamla karşıladı. Lisbeth, odadaki Hans Faste'yi görmezlikten geldi. Savcı Richard Ekström'le de ilk defa karşılaşıyordu. Odada bulundukları yarım saat boyunca Ekström'ün başının üzerinden duvardaki bir lekeye gözünü dikerek oturdu. Ne tek bir söz etti ne de hareket.</p>

  <p>Saat onda Ekström başarısız sorguya ara verdi. Lisbeth'in ağzından tek bir sözcük dahi almayı başaramadığı için sinirlenmişti. Bununla birlikte, zayıf, oyuncak bebeğe benzeyen Lisbeth'e bakarken ilk defa şüpheye düşmüştü. Bu kız nasıl olur da Magge Lundin ile Sonny Nieminen'i pataklayabilirdi? Elinde ikna edici kanıtlar olsa da mahkeme Ekström'ün iddialarına inanacak mıydı?</p>

  <p>Saat on ikide öğle yemeğini yiyen Lisbeth, sonraki saatleri kafasından denklemler çözmeye harcadı. İki yıl önce okuduğu sferik astronomiden bir bölüme odaklandı.</p>

  <p>14.30'da tekrar sorgu odasına götürüldü. Bu defa ona eşlik eden gardiyan, genç bir kadındı. Sorgu odası boştu. Bir sandalyeye oturarak çok karmaşık bir denkleme kafa yordu.</p>

  <p>On dakika sonra kapı açıldı.</p>

  <p>"Merhaba, Lisbeth," dedi Teleborian, yüzünde bir gülümsemeyle.</p>

  <p>Lisbeth Salander donup kaldı. Boşluğa kurduğu denklem dağıldı. Sanki fiziksel bir biçimleri varmış gibi, yere düşen rakam ve işaretlerin seslerini duydu.</p>

  <p>Peter Teleborian bir dakika kadar Lisbeth Salander'i inceledikten sonra karşısına oturdu. Lisbeth gözlerini duvara dikmişti.</p>

  <p>Bir süre sonra bakışlarını Teleborian'ın gözlerine çevirdi.</p>

  <p>"Bu duruma düşmene üzüldüm," dedi Peter Teleborian. "Sana her şekilde yardımcı olmaya çalışacağım. Umarım aramızda bir güven ilişkisi kurabiliriz."</p>

  <p>Lisbeth, Teleborian'ı tepeden tırnağa inceledi. Dağınık saçlar. Sakal. Aralıklı ön dişler. İnce dudaklar. Kahverengi bir ceket. Yakası açık bir gömlek. Lisbeth onun yumuşak, hain sesini duydu.</p>

  <p>"Umarım, sana önceki karşılaşmamızdan daha fazla yardımcı olabilirim."</p>

  <p>Küçük bir not defteri ve kalem çıkarıp masaya koydu. Lisbeth gözlerini indirip kaleme baktı. Sivri, gümüş renkli bir kalemdi.</p>

  <p><span class="t15">Durum analizi.</span></p>

  <p>Kalemi alıp Teleborian'ın boğazına saplama isteğini bastırdı.</p>

  <p>Gözleri Teleborian'ın sol küçük parmağını aradı. On beş yıl önce ısırdığı yerde silik beyaz bir iz vardı. Dişlerini onun parmağına öylesine geçirmişti ki neredeyse koparacaktı. İki hasta bakıcı onu sıkıca tutarak Teleborian'ın parmağını Lisbeth'in dişlerinden zorlukla kurtarmışlardı.</p>

  <p><span class="t15">O zamanlar onlu ya</span><span class="t15">ş</span><span class="t15">lar</span><span class="t15">ı</span><span class="t15">n</span><span class="t15">ı</span><span class="t15">n henüz ba</span><span class="t15">ş</span><span class="t15">ı</span><span class="t15">nda, küçük, çaresiz bir k</span><span class="t15">ı</span><span class="t15">zd</span><span class="t15">ı</span><span class="t15">m.</span> <span class="t15">Ş</span><span class="t15">imdi büyüdüm, seni istedi</span><span class="t15">ğ</span><span class="t15">im zaman öldürebilirim.</span></p>

  <p>Bakışlarını Teleborian'ın arkasındaki davardaki bir noktaya kilitledi. Yere düşen rakam ve işaretleri toplayıp yeni bir denklem kurdu.</p>

  <p>Doktor Peter Teleborian, Lisbeth'i ifadesiz bir yüzle inceliyordu. İnsanlar hakkında içgüdüden yoksun olsaydı, uluslararası üne sahip saygın bir psikiyatr olamazdı. Duyguları ve ruh hâllerini okuyabilme yeteneği vardı. Odadan soğuk bir gölgenin geçtiğini hissetti, bunu hastasının o soğukkanlı davranışının altında korku ve utançla kıvrandığına yordu. Lisbeth'in onun varlığın, karşı gösterdiği tepkiyi pozitif bir işaret olarak yorumladı. Ayrıca Lisbeth'in davranışlarını değiştirmemesinden de memnun olmuştu. Bu davranışlarıyla mahkemede kendi sonunu getirecekti.</p>

  <p>&#160;</p>

  <p class="p17"><span class="t13">E</span>rika Berger'in <span class="t15">SMP</span>'deki son işi, cam kafesine geçip çalışanlara bilgi notu göndermek oldu. Öfkeli bir ruh hâliyle iki sayfalık bir metin yazarak, <span class="t15">SMP</span>'den niçin ayrıldığını ve bazı insanlar hakkında neler düşündüğünü açıklamıştı. Yazdıklarını okuduğunda öfkesine yenildiğini fark ederek metni sildi, yeniden, daha uygun bir tonda başka bir metin yazdı.</p>

  <p>Peter Fredriksson'dan hiç bahsetmedi. Eğer ondan bahsederse herkesin dikkati ona yönelecek, gazeteyi terk etmesinin gerçek nedenleri, cinsel taciz dedikodularının arasında kaybolacaktı.</p>

  <p>İki neden yazdı. Birinci ve en önemlisi, şeflerin ve hissedarların maaş ve ikramiyelerinin indirilmesi önerisine yöneticilerin direnmesiydi. Bunun yerine onu <span class="t15">SMP</span>'nin personel sayısını azaltmaya zorlamışlardı. Bu Yalnızca onu işe alırken yaptıkları protokole karşı bir suç değil, aynı zamanda <span class="t15">SMP</span>'de uzun vadeli değişiklikler yapmasının önünde de ciddi bir engeldi.</p>

  <p>İkinci neden Borgsjö dosyasıydı. Borgsjö'nün bu dosyayı hasıraltı etmek için ona emir verdiğini, bunun kendi iş ahlakına sığmadığını açıkladı. Bu durumda, görevi bırakmaktan başka çaresi yoktu. Son olarak <span class="t15">SMP</span>'nin personel değil, yönetim sorunu olduğunu yazdı. Yazdıklarını bir kez daha okuyup birkaç harf hatasını düzelttikten sonra gazete çalışanlarına postaladı. Bir kopyasını Basın Gazetesi, bir kopyasını da sendikanın yayın organı Muhabir'e gönderdi. Sonra dizüstü bilgisayarım alıp Anders Holm'ün yanına gitti.</p>

  <p>"Hoşça kal," dedi.</p>

  <p>"Güle güle, Berger. Seninle çalışmak tam bir ıstıraptı."</p>

  <p>Birbirlerine gülümsediler.</p>

  <p>"Son bir isteğim daha var," dedi Berger.</p>

  <p>"Ne?"</p>

  <p>"Johannes Frisk benim adıma bir haberi kovalıyor."</p>

  <p>"Ve bunun ne olduğundan şeytanın bile haberi yok."</p>

  <p>"Onu destekle. Daha şimdiden yeterince ilerledi. Frisk'le bağlantıyı koparmayacağım. Bırak işini bitirsin. Sana söz veriyorum, sonuçtan memnun kalacaksın."</p>

  <p>Holm bir süre düşündükten sonra başını salladı.</p>

  <p>El sıkışmadılar. Erika elektronik anahtarını Holm'ün masasına bıraktıktan sonra, garaja inip arabasına bindi. Saat dördü biraz geçe <span class="t15">Millennium</span>'un ofisinin bulunduğu binanın yakınlarına park etti.</p>

  <p>&#160;</p>
</body>
</html>
