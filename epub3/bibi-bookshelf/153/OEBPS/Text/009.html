<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <h2 class="h21"><a id="ncx622"></a><a id="a40"></a>3. BÖLÜM</h2>

  <p class="p16">8 NİSAN, CUMA - 9 NİSAN, CUMARTESİ</p>

  <p class="p17"><span class="t13">S</span>onja Modig ile Marcus Erlander akşam yedi civarında odasına girdiklerinde, Alexander Zalachenko sekiz saattir uyanıktı. Görünüşe göre önemli bir ameliyat geçirmişti. Yüzüne titanyum mengene takılmış, başı yalnızca sol gözü açıkta bırakılarak sarılıp sarmalanmıştı. Bir doktor balta darbesinin yanak kemiğini parçaladığını, alın kemiğini çatlattığım, yüzünün sol tarafındaki deriyi soyduğunu ve göz çukurunu kaydırdığım açıkladı. Bütün bunlar müthiş acılara yol açtığından Zalachenko'ya önemli dozda ağrı kesici vermişlerdi ama zihni açıktı, yani konuşabilirdi. Yalnızca, onu fazla yormamalıydılar.</p>

  <p>"İyi akşamlar, Bay Zalachenko," diyen Sonja Modig kendini ve meslektaşı Erlander'i tanıtı.</p>

  <p>"Benim adım&nbsp; Karl Axel Bodin," dedi Zalachenko. Sesi perçinli dişlerinin arasından binbir güçlükle çıkıyordu ama sakin bir sesti.</p>

  <p>"Kim olduğunuzu çok iyi biliyorum. SÄPO'daki dosyamzı okudum."</p>

  <p>Bu doğru değildi, SÄPO polise, Zalachenko hakkında henüz tek bir belge bile vermemişti.</p>

  <p>"O ismi çok geride bıraktım," dedi Zalachenko. "Artık&nbsp; Karl Axel Bodin'im."</p>

  <p>"Kendinizi nasıl hissediyorsunuz?" diye devam etti Modig. "Konuşabilecek durumda mısınız?"</p>

  <p>"Bir şikâyetim var. Kızım beni öldürmeye teşebbüs etti."</p>

  <p>"Biliyoruz. Bu konu uygun bir zamanda araştırılacak," dedi Erlander. "Ama şimdi konuşmamız gereken daha önemli bir konu var."</p>

  <p>"Bir cinayet teşebbüsünden daha önemli ne olabilir?"</p>

  <p>"Şimdi sizden, Stockholm'de işlenen üç cinayet, Nykvarn'da bulunan en az üç ceset ve bir kadın kaçırma olayıyla ilgili bilgi istiyoruz."</p>

  <p>"Benim bunların hiçbirinden haberim yok. Kim öldürülmüş?"</p>

  <p>"Bay Bodin, bu cinayetleri arkadaşınız Ronald Niedermann'ın işlediğine dair elimizde ciddi kanıtlar var," dedi Erlander. "Ayrıca bu gece Trollhåttan'da bir polis memurunu öldürdü."</p>

  <p>Sonja Modig, Erlander'in Zalachenko'ya, tam da onun istediği gibi, "Bodin" diye hitap etmesine şaşırmıştı. Zalachenko başını bir parça çevirip Erlander'e baktı. Sesi biraz yumuşamıştı.</p>

  <p>"Bu... Bunu duyduğuma üzüldüm. Niedermann'ın ne haltlar karıştırdığını bilmiyorum. Ben polis filan öldürmedim. O gece ben öldürülüyordum."</p>

  <p>"Ronald Niedermann şu anda aranıyor. Nereye saklanabileceğine dair bir fikriniz var mı?"</p>

  <p>"Nerelerde sürter bilmiyorum. Ben..." Zalachenko birkaç saniye tereddüt etti. Sesi güvenilir bir ton kazandı. "İtiraf etmeliyim ki... Bu aramızda kalsın... Niedermann bazen beni de endişelendiriyordu. "</p>

  <p>Erlander ona doğru biraz eğildi.</p>

  <p>"Nasıl yani?"</p>

  <p>"Şiddete başvurabilecek biri olduğunu fark ettim. Beni korkutuyordu."</p>

  <p>"Ondan çekindiğinizi mi söylemek istiyorsunuz?" diye sordu Erlander.</p>

  <p>"Tam da öyle. Ben yaşlı bir adamım. Kendimi koruyamam."</p>

  <p>"Niedermann'la ne tür bir ilişkiniz var?"</p>

  <p>"Ben sakat bir adamım," diyen Zalachenko ayağını işaret etti.</p>

  <p>"Kızım beni ikinci kez öldürmeye teşebbüs etti. Niedermann'ı, uzun yıllar önce bana yardımcı olsun diye tuttum. Beni koruyabileceğini düşündüm... Ama benim hayatımı kontrol etmeye başladı. İstediği zaman gelip istediği zaman gidiyordu, bir şey diyemiyordum."</p>

  <p>"Peki, size nasıl yardımcı oluyor?" diye araya girdi Sonja Modig. "Sizin yapamayacağınız şeyleri yaparak mı?"</p>

  <p>Zalachenko açıkta kalan tek gözüyle Sonja'ya uzun bir bakış fırlattı.</p>

  <p>"Kızınız uzun yıllar önce arabanıza bir benzin bombası atmış," dedi Sonja Modig. "Sizce onu bunu yapmaya iten neydi?"</p>

  <p>"Bunu ona sor. Akıl hastası."</p>

  <p>Sesi tekrar o düşmanca tınıya bürünmüştü.</p>

  <p>"Yani Lisbeth Salander'in 1991 yılında size saldırması için hiçbir nedeni yoktu diyorsunuz?"</p>

  <p>"Benim kızım akıl hastası. Bu belgelendi."</p>

  <p>Sonja Modig başını yana eğdi. O sorularını sorarken Zalachenko'nun giderek daha saldırgan ve düşmanca bir tutum takındığını fark etmişti. Bunu Erlander'in de fark ettiğini anlamıştı. <span class="t15">Güzel...</span> <span class="t15">İ</span><span class="t15">yi polis, kötü polisi oynayabiliriz!</span> Sonja Modig sesini yükseltti.</p>

  <p>"Lisbeth, annesine feci bir dayak atıp beynini zedelediğin için seni öldürmeye yeltenmiş olamaz mı?"</p>

  <p>Zalachenko, Sonja Modig'i sakin bir ifadeyle inceledi.</p>

  <p>"Boş laf," dedi. "Onun annesi bir orospuydu. Büyük ihtimalle müşterilerinden biri dayak atmıştır. Ben o gün tesadüfen eve gitmiştim."</p>

  <p>Sonja Modig kaşlarını çattı.</p>

  <p>"Yani suçsuzsun?"</p>

  <p>"Tabii ki suçsuzum."</p>

  <p>"Zalachenko... Bakalım seni doğru anlamış mıyım? Yani sen, o zamanlar senden sorumlu olan, SÄPO'nun adamı Gunnar Björck'ün hazırladığı, üzerine gizlilik damgası vurulan rapora karşılık, Lisbeth'in annesini, kız arkadaşın Agneta Sofia Salander'i dövdüğünü reddediyorsun."</p>

  <p>"Ben hiçbir ceza almadım. Hatta hakkımda dava bile açılmadı. Eğer istihbarat şubesinden bir aptal, hazırladığı rapora hayal mahsulü bir şeyler yazdıysa bu beni hiç alakadar etmez. Eğer ben şüpheli olsaydım, hiç değilse beni sorgulamaları gerekmez miydi?"</p>

  <p>Sonja Modig cevap vermedi. Zalachenko sanki sargılarının arkasında sırıtıyor gibiydi.</p>

  <p>"Kızım hakkında suç duyurusunda bulunmak istiyorum. Beni öldürmeye teşebbüs etti."</p>

  <p>"Lisbeth Salander'in niçin kafanı ikiye ayırmaya çalıştığım şimdi anlıyorum," dedi Sonja iç çekerek.</p>

  <p>Erlander öksürdü.</p>

  <p>"Özür dilerim, Bay Bodin... Sanırım konumuza dönmeliyiz, Ronald Niedermann'ın icraatları hakkında neler biliyorsunuz?"</p>

  <p>Sonja Modig, Zalachenko'nun yattığı odanın önündeki koridordan Komiser Bublanski'yi aradı.</p>

  <p>"Hiçbir şey yok," dedi.</p>

  <p>"Hiçbir şey?"</p>

  <p>"Kendisini öldürmeye teşebbüs ettiği iddiasıyla Lisbeth Salander hakkında suç duyurusunda bulundu. Stockholm'deki cinayetlerle hiçbir ilgisi yokmuş."</p>

  <p>"Peki, Lisbeth Salander'in Gosseberga'daki kendi çiftlik arazisine gömülmesini nasıl izah ediyor?"</p>

  <p>"Soğuk algınlığından muzdarip olduğunu ve bütün gün yattığını iddia ediyor. Eğer Salander vurulmuşsa bu Niedermann'ın işidir diyor."</p>

  <p>"Peki, elimizde ne var?"</p>

  <p>"Salander 22 kalibrelik Browning'le vurulmuş. Yaşama nedeni de bu. Silahı bulduk. Zalachenko silahın kendisine ait olduğunu kabul ediyor."</p>

  <p>"Öyle mi? O zaman silahta parmak izini buluruz."</p>

  <p>"Evet, ama dediğine göre silahı en son yazı masasının çekmecesinde görmüş."</p>

  <p>"Yani bu aşağılık adam demek istiyor ki, kendisi uyurken Ronald Niedermann silahı alarak Salander'i vurmuş. Aksini ispat edebilir miyiz?"</p>

  <p>Sonja Modig cevap vermeden önce birkaç saniye düşündü.</p>

  <p>"İsveç yasalarını ve polisin kullandığı yöntemleri iyi biliyor. Hiçbir şey kabul etmiyor, Niedermann'ı günah keçisi yapıyor. Ne kanıtlayabiliriz gerçekten bilmiyorum. Erlander'den, Zalachenko'nun elbiselerini adli tıbba gönderip barut izi araştırması yaptırmasını rica ettim. Ama kesinlikle iki gün önce talim atışı yaptığını iddia edecektir."</p>

  <p>&nbsp;</p>

  <p class="p17"><span class="t13">B</span>adem ve etanol kokusu soluyan Lisbeth Salander ağzına alkol almış gibiydi, yutmaya çalıştı ama sanki dili uyuşmuştu. Gözlerini açmaya çalıştığında da açamadı. Kendisine hitap eden uzak bir ses duydu ama ne dediğini çıkaramadı. Daha sonra ses berraklaşıp anlaşılır bir hâle geldi.</p>

  <p>"Sanırım uyanıyor."</p>

  <p>Birinin alnına dokunduğunu hissetti. Bu davetsiz eli itmeye teşebbüs etti ama sol omzundaki dayanılmaz ağrı onu engelledi. Kendini bıraktı.</p>

  <p>"Beni duyuyor musun, Lisbeth."</p>

  <p><span class="t15">Cehennem ol.</span></p>

  <p>"Gözünü açabilir misin?"</p>

  <p>Başında dırdır eden bu aptal da kimdi?</p>

  <p>Sonunda gözünü açtı. Önce tuhaf bir ışık gördü, sonra görüş alanına bir figür girdi. Gözlerini bu figüre sabitlemeye çalıştı ama sürekli uzaklaşıyordu. Sanki akşamdan kalmıştı, sanki yatağı sürekli geri gidiyordu.</p>

  <p>"Strtsttln," dedi.</p>

  <p>"Ne dedin?"</p>

  <p>"Ptal," dedi.</p>

  <p>"Şimdi daha iyi. Gözünü tekrar açar mısın?"</p>

  <p>Gözlerini hafifçe araladı. Gördüğü yabancı yüzün her bir ayrıntısını belleğine kaydetti. Koyu mavi gözlü, sarışın bir adamdı, köşeli yüzü Salander'in yüzünün birkaç santim sağındaydı.</p>

  <p>"Merhaba. Adım Anders Jonasson. Doktorum. Sen de hastanedesin. Yaralıydın, bir ameliyattan çıktın, şimdi uyanmaya çalışıyorsun. Adın ne?"</p>

  <p>"Salnder,"</p>

  <p>"İyi. Şimdi ona kadar sayabilir misin?"</p>

  <p>"Bir, iki, dört... Hayır... Üç, dört, beş, altı."</p>

  <p>Sonra tekrar uykuya daldı.</p>

  <p>Doktor Jonasson aldığı tepkiden memnundu. Lisbeth ismini söyleyip, sayabilmişti. Bu idrak yeteneğinin bozulmadığını, bir sebze gibi uyanmayacağını gösterirdi. Uyandığı zamanı kaydetti; 21.06, ameliyattan yaklaşık on altı saat sonraydı. Doktor Jonasson ameliyattan sonra evine gitmiş, günün önemli bir bölümünü uyuyarak geçirmiş, akşam saat yedi civarında hastaneye geri dönmüştü. Aslında o gün onun izin günüydü ama bitirmesi gereken bazı masabaşı işleri vardı.</p>

  <p>Hastaneye geldiğinde yoğun bakıma uğramadan edememiş, sabahleyin beynini altüst ettiği hastasını görmek istemişti.</p>

  <p>"Bırak biraz daha uyusun, ama EEG'sini dikkatle izle. Beyninde şiş ya da bir kanama olabilir. Kolunu oynatmaya çalıştığında omzunda keskin bir acı hissetti sanki. Uyanırsa her saat başı iki miligram morfin ver."</p>

  <p>Jonasson hastaneden çıkarken keyfi yerine gelmişti.</p>

  <p>&nbsp;</p>

  <p class="p17"><span class="t13">S</span>abaha karşı saat ikide Lisbeth Salander tekrar uyandı. Gözlerini yavaşça açıp tavandaki ışığa baktı. Birkaç dakika sonra başını çevirmeye çalıştığında, boynunun desteğe alındığını fark etti. Başında bir ağırlık, omzunda keskin bir acı vardı. Vücut ağırlığını değiştirmeye çalıştı. Gözlerini kapattı.</p>

  <p><span class="t15">Hastane</span>, diye düşündü. Burada ne işim var?</p>

  <p>Çok bitkindi. Düşüncelerini toparlamakta zorlanıyordu. Sonra kırık dökük resimler geldi gözlerinin önüne. Bir mezardan çıktığını düşündüğünde birkaç saniye paniğe kapıldı. Sonra dişlerini sıktı, bütün dikkatini nefes almaya verdi.</p>

  <p>Yaşıyordu. Bunun iyi mi yoksa kötü mü olduğundan emin değildi.</p>

  <p>Neler yaşandığını tam olarak hatırlayamıyordu, belleğinde odunluktan kalma silik resimler vardı. Müthiş bir öfkeyle, babasının yüzüne bir balta indirmişti. Zalachenko. Onun ölüp ölmediğini bilmiyordu.</p>

  <p>Niedermann'a ne olduğunu hatırlayamıyordu. Yalnızca onun can havliyle kaçtığına dair belli belirsiz bir resim vardı kafasında, niçin kaçtığını anlayamamıştı.</p>

  <p>Birden Kalle Hergele Blomkvist'i gördüğünü hatırladı. Belki de bütün bunları düşünde görmüştü, bundan emin değildi, ama bir mutfak vardı -Gosseberga'daki mutfak olmalıydı bu- Mikael'i orada görmüştü, ona doğru yaklaşıyordu. Halüsinasyon görmüş olmalıyım.</p>

  <p>Gosseberga'da yaşananlar şimdi çok uzak geliyordu ona, ya da bir düş gibi. Bütün dikkatini şimdiki zamana verdi.</p>

  <p>Yaralanmıştı. Bunu kimsenin söylemesine gerek yoktu. Sağ elini kaldırıp başını yokladı. Sargılar içindeydi. Sonra birden hatırladı. <span class="t15">Niedermann. Zalachenko. Alçak moru</span><span class="t15">ğ</span><span class="t15">un silah</span><span class="t15">ı</span> <span class="t15">vard</span><span class="t15">ı</span><span class="t15">. 22 kalibre Brownning.</span> Diğer tabancaların yanında çocuk oyuncağıydı. Hayatta kalmasının nedeni de buydu.</p>

  <p><span class="t15">Ba</span><span class="t15">ş</span><span class="t15">ı</span><span class="t15">mdan vuruldum. Kur</span><span class="t15">ş</span><span class="t15">un deli</span><span class="t15">ğ</span><span class="t15">ine parma</span><span class="t15">ğı</span><span class="t15">m</span><span class="t15">ı</span> <span class="t15">sokup beynime dokunabiliyordum.</span></p>

  <p>Hayatta kalmış olmasına şaşıyordu ama tuhaf bir şekilde, yaşıyor olmasına karşı da kayıtsızdı, daha doğrusu hayata karşı bir ilgi duymuyordu. Eğer şimdi içine uyandığı siyah bir boşluktuysa ölüm, endişelenecek bir şey yoktu. Ölümle yaşam arasındaki farkı hiç anlayamayacaktı.</p>

  <p>Gizemli düşüncelerden sıyrılıp gözlerini kapadı ve uykuya daldı.</p>

  <p>&nbsp;</p>

  <p class="p17"><span class="t13">S</span>esler duyarak uyandığında, yalnızca birkaç dakika uyumuştu. Gözlerini biraz araladı. Beyaz üniformasıyla bir hemşire üzerine eğilmişti. Gözlerini kapayıp uyuyormuş numarası yaptı.</p>

  <p>"Sanırım uyanıksın," dedi hemşire.</p>

  <p>"Hı hı."</p>

  <p>"Merhaba, adım Marianne. Ne dediğimi anlıyor musun?"</p>

  <p>Lisbeth başını sallamaya çalıştı ama boynundaki destek nedeniyle yapamadı.</p>

  <p>"Hareket etmeye çalışma. Korkmana gerek yok. Yaralandığın için ameliyat edildin."</p>

  <p>"Su içebilir miyim?"</p>

  <p>Marianne su dolu bir bardağın içine pipet koyarak içmesine yardımcı oldu. Lisbeth suyu içerken sol tarafında başka birinin daha durduğunu fark etti.</p>

  <p>"Merhaba, Lisbeth. Beni duyuyor musun?"</p>

  <p>"hı hı."</p>

  <p>"Doktor Helena Endrin. Nerede olduğunu biliyor musun?"</p>

  <p>"Hastane."</p>

  <p>"Göteborg'da, Sahlgrenska Hastanesi'ndesin. Ameliyattan çıktın, şimdi yoğun bakımdasın."</p>

  <p>"hı hı."</p>

  <p>"Korkacak bir şeyin yok."</p>

  <p>"Başımdan vuruldum."</p>

  <p>Doktor Endrin bir süre tereddüt etti.</p>

  <p>"Evet. Neler olduğunu hatırlıyor musun?"</p>

  <p>"Alçak moruğun silahı vardı."</p>

  <p>"Şey... Evet."</p>

  <p>"22 kalibre."</p>

  <p>"Öyle mi? Bak bunu bilmiyordum."</p>

  <p>"Yaram çok mu ağır?"</p>

  <p>"Durumun iyiye gidiyor. Ağır yaralıydın ama biz iyileşeceğine inanıyoruz."</p>

  <p>Lisbeth duyduklarını tarttıktan sonra, gözlerini Doktor Endrin'e dikti. Pek net göremiyordu.</p>

  <p>"Zalachenko'ya ne oldu?"</p>

  <p>"Kim?"</p>

  <p>"Alçak moruk. Yaşıyor mu?"</p>

  <p>"Karl Axel Bodin'i mi kastediyorsun?"</p>

  <p>"Hayır. Alexander Zalachenko'yu. Onun gerçek adı bu."</p>

  <p>"Bilmiyordum. Ama yaşlı adam seninle birlikte hastaneye getirildi, o da senin gibi kötü durumdaydı ama şimdi hayati bir tehlikesi yok."</p>

  <p>Lisbeth'in kalp atışları biraz zayıfladı. Doktorun söylediklerini şöyle bir düşündü.</p>

  <p>"Nerede?"</p>

  <p>"Yandaki odada. Ama şimdi onu bırak. Yalnızca kendi sağlığını düşün."</p>

  <p>Lisbeth gözlerini yumdu. Bir an yataktan kalkmaya gücü olup olmadığını düşündü, silah niyetine kullanabileceği bir şey bulup yarım kalan işini bitirirdi. Sonra bu düşünceleri kafasından kovdu. Göz kapaklarını bile zor açıyordu. Zalachenko'yu ikinci öldürme girişiminde de başarılı olamamıştı. <span class="t15">Yine kurtulacak.</span></p>

  <p>"Seni biraz muayene etmek istiyorum. Sonra yeniden uyuyabilirsin."</p>

  <p>&nbsp;</p>

  <p class="p17"><span class="t13">M</span>ikael Blomkvist hiçbir neden yokken, birdenbire uyandı. City Otel'de olduğunu anlayana kadar birkaç saniye geçti. Oda zifirî karanlıktı. Yatak lambasını yakıp saate baktı. Sabahın iki buçuğuna geliyordu. Deliksiz on beş saat uyumuştu.</p>

  <p>Yataktan kalkıp banyoya gitti, bir süre düşündü. Artık uyuyamayacağını biliyordu, duşu açıp altına girdi. Duştan çıktıktan sonra kot pantolonunu ve çamaşır makinesi görmesi gereken, şarap kırmızısı kolej gömleğini giydi. Karnı zil çalıyordu. Resepsiyonu arayıp o saatte kahve ve sandviç alıp alamayacağını sordu. Alabilirdi.</p>

  <p>Ceketini giyip resepsiyona indi. Bir fincan kahve ve sandviç alıp tekrar odasına çıktı. Dizüstü bilgisayarını çalıştırıp internete bağlandı. <span class="t15">Aftonbladet</span> gazetesinin internet sayfasını açtı. Lisbeth Salander'in yakalandığı haberinin manşetten verilmesi sürpriz değildi. Muhabirlerde hâlâ bir şaşkınlık vardı ama hiç değilse şimdi doğru iz üzerindeydiler. Polis cinayetinden aranan Ronald Niedermann, yakalandığında Stockholm'de işlenen cinayetlerden de sorgulanacaktı. Polis Lisbeth Salander'in durumu hakkında henüz bir açıklama yapmamıştı, Zalachenko'nun adı da geçmiyor,ondan Gosseberga'da oturan, 66 yaşındaki toprak sahibi olarak bahsediliyordu. Basın onun masum bir kurban olduğunu düşünüyordu.</p>

  <p>Mikael okumayı bitirdiğinde, cep telefonunu açıp kontrol etti. Okunmamış yirmi mesaj vardı. Üçü onu aramasını isteyen Erika Berger'dendi. İkisi kız kardeşi Arnika'dan. On dört tanesi değişik gazetelerde çalışan muhabirlerdendi. Biri de Christer Malm'dendi: <span class="t15">İ</span><span class="t15">lk trene atlay</span><span class="t15">ı</span><span class="t15">p gelirsen iyi olur.</span></p>

  <p>Mikael kaşlarını kaldırdı. Christer Malm'den böylesi bir mesaj gelmesi hiç de olağan değildi. Önceki akşam saat yedide göndermişti. Onu gecenin üçünde arayıp uyandırma isteğini bastırarak internetten tren tarifesine baktı. Stockholm'e giden ilk tren 05.20'deydi.</p>

  <p>Yeni bir Word dosyası açtı. Bir sigara yakıp birkaç dakika boş ekrana baktıktan sonra yazmaya başladı.</p>

  <p>&nbsp;</p>

  <p class="p18"><span class="t15">Ad</span><span class="t15">ı</span> <span class="t15">Lisbeth Salander.</span> <span class="t15">İ</span><span class="t15">sveç onu, polisin yapt</span><span class="t15">ığı</span> <span class="t15">bas</span><span class="t15">ı</span><span class="t15">n toplant</span><span class="t15">ı</span><span class="t15">lar</span><span class="t15">ı</span> <span class="t15">ve gazetelerin att</span><span class="t15">ı</span><span class="t15">klar</span><span class="t15">ı</span> <span class="t15">man</span><span class="t15">ş</span><span class="t15">etlerden tan</span><span class="t15">ı</span><span class="t15">d</span><span class="t15">ı</span><span class="t15">. 27 ya</span><span class="t15">ş</span><span class="t15">ı</span><span class="t15">nda, 1.50 boyunda. Onun için psikopat, katil, satanist lezbiyen dediler.</span> <span class="t15">İ</span><span class="t15">sminin etraf</span><span class="t15">ı</span><span class="t15">nda dillendirilen fantezilerin haddi hesab</span><span class="t15">ı</span> <span class="t15">yoktu. Millennium bu say</span><span class="t15">ı</span><span class="t15">s</span><span class="t15">ı</span><span class="t15">nda, devlet memurlar</span><span class="t15">ı</span><span class="t15">n</span><span class="t15">ı</span><span class="t15">n -hastal</span><span class="t15">ı</span><span class="t15">kl</span><span class="t15">ı</span> <span class="t15">bir katili korumak için- Lisbeth Salander'i nas</span><span class="t15">ı</span><span class="t15">l harcad</span><span class="t15">ı</span><span class="t15">klar</span><span class="t15">ı</span><span class="t15">n</span><span class="t15">ı</span> <span class="t15">anlatacak.</span></p>

  <p>&nbsp;</p>

  <p class="p17"><span class="t13">B</span>ütün dikkatini vererek on beş dakika boyunca yazdı. Dag Svensson ile Mia Bergman'ın cesetlerini bulduğu o geceye ve polisin cinayet şüphelisi olarak Lisbeth Salander'i aramaya başladığı günlere döndü. Akşam gazetelerinin cinayetlerin sado-mazoşist seksle ilgili olmasını ve arkasından satanist lezbiyenlerin çıkmasını umarak attıkları iç gıcıklayıcı manşetlerden alıntılar yaptı.</p>

  <p>Saatine bir göz attığında bilgisayarını aceleyle kapattı. Çantasını topladı, resepsiyona indi, hesabı ödedikten sonra bir taksi çağırttırıp tren istasyonuna gitti.</p>

  <p>&nbsp;</p>

  <p class="p17"><span class="t13">M</span>ikael Blomkvist doğrudan yemek vagonuna giderek kahve ve sandviç ısmarlayıp oturdu. Dizüstü bilgisayarını açıp, gece yazdığı metni gözden geçirmeye başladı. Metne öylesine dalmıştı ki öksürüp ona eşlik edip edemeyeceğini sorana kadar, Sonja Modig'i fark etmedi. Başını kaldırıp baktı, bilgisayarını kapattı.</p>

  <p>"Eve mi?" dedi Sonja Modig.</p>

  <p>Mikael başını salladı.</p>

  <p>"Sanırım, sen de eve gidiyorsun."</p>

  <p>"Meslektaşım bir gün daha kalacak."</p>

  <p>"Lisbeth Salander'in sağlık durumu hakkında bilgin var mı? Son gördüğümden bu yana sürekli uyudum"</p>

  <p>"Dün akşam kendine geldi. Doktorlar düzeleceğine inanıyorlar. Müthiş şanslıymış."</p>

  <p>Bir süre düşünen Mikael, birden onun için endişelenmediğini fark etti. Yaşayacağından en küçük bir kuşku duymamıştı. Aksini düşünemezdi.</p>

  <p>"Dikkat çekici başka bir şey var mı?" diye sordu Mikael.</p>

  <p>Sonja Modig şüpheyle baktı. Bu konuda kendisinden çok daha fazla şey biliyor olsa da, bir gazeteciye ne kadar güvenebileceğini bilemiyordu. Diğer yandan,o şimdi Mikael'in karşısında otururken, çok büyük ihtimalle, yüze yakın muhabir Emniyet Genel Müdürlüğü'nde neler döndüğünü keşfetmişlerdi.</p>

  <p>"Benden bahsetmeyeceksin," dedi Modig.</p>

  <p>"Yalnızca kişisel merakımdan soruyorum."</p>

  <p>Modig, Niedermann'ın bütün ülkede, özellikle de Malmö bölgesinde arandığını söyledi.</p>

  <p>"Peki, Zalachenko? Onu sorguladınız mı?"</p>

  <p>"Evet, sorguladık."</p>

  <p>"Ee?"</p>

  <p>"Bunu anlatamam."</p>

  <p>"Yapma Sonja, Stockholm'e varıp dergiye gittikten en fazla yarım saat sonra neler konuştuğunuzu öğreneceğim. Ayrıca anlatacaklarından tek bir satır yazmayacağım."</p>

  <p>Modig başını kaldırıp Mikael'e bakmadan önce uzun süre düşündü.</p>

  <p>"Kendisini öldürmeye teşebbüs etti diye Lisbeth Salander hakkında suç duyurusunda bulundu. Lisbeth belki yaralama ya da cinayete teşebbüsten tutuklanabilir."</p>

  <p>"Mahkeme büyük ihtimalle bunu meşru müdafaa olarak yorumlayacaktır."</p>

  <p>"Umarım öyle olur," dedi Sonja.</p>

  <p>"Sanki polis benden farklı düşünüyor gibi," dedi Mikael merakla.</p>

  <p>"Bodin... Yani Zalachenko yılan gibi kaygan, her soruya bir cevabı var. Olayların, üç aşağı beş yukarı, dün bize anlattığın gibi geliştiğinden kesinlikle eminim. Salander 12 yaşından beri, sürekli olarak hukukun gazabına uğramış."</p>

  <p>Mikael derin bir iç çekerek, "Bu öyküyü yayınlayacağım," dedi.</p>

  <p>"Bazılarını rahatsız edecektir."</p>

  <p>Modig bir süre tereddütle sustu. Mikael dikkat kesildi.</p>

  <p>"Yarım saat önce Bublanski'yle konuştum. Çok fazla bir şey demiyor ama göründüğü kadarıyla, arkadaşlarını öldürdüğü iddiasıyla Salander'e karşı yöneltilen suçlamalardan vazgeçiliyor. Şimdi dikkatler Niedermann'a yönetilmiş."</p>

  <p>"Yani... "</p>

  <p>Mikael soruyu havaya asılı bıraktı. Modig omuzlarını silkti.</p>

  <p>"Salander soruşturmasını kim üstlenecek?"</p>

  <p>"Bilemiyorum. Gosseberga'da yaşananlar her şeyden önce Göteborg'u ilgilendirir. Tahminimce, mahkemeye belge sunmak açısından Stockholm'den birileri de görevlendirilecektir."</p>

  <p>"Anlıyorum. Bahse girerim ki bu soruşturma SÄPO'ya havale edilecektir."</p>

  <p>Sonja Modig başını salladı.</p>

  <p>Tren Alingsås'a varmadan hemen önce Mikael, Modig'e doğru eğildi.</p>

  <p>"Sonja... Sanırım bu işin nerelere uzanacağını biliyorsundur. Zalachenko öyküsü, açığa vurulduğunda, büyük bir skandala yol açacaktır. SÄPO'nun adamları Salander'i tımarhaneye kapatmak için psikiyatrlarla iş birliği yaptılar. Şimdi, Salander'in gerçekten akıl hastası ve 1991 yılında zorla hastaneye kapatılmasının adil bir karar olduğunu inatla iddia etmekten başka çareleri yok."</p>

  <p>Sonja Modig başını salladı.</p>

  <p>"Buna yeltenenlerin tekerlerine çomak sokacağım. Lisbeth, senin benim kadar akıllı. Evet, sıra dışı, tamam, ama zekâsı tartışılamaz."</p>

  <p>Mikael söyledikleri Sonja Modig'in zihnine kazınsın diye bir süre sustuktan sonra devam etti.</p>

  <p>"Güvenebileceğim, içeriden birine ihtiyacım var."</p>

  <p>Modig gözlerinin içine baktı.</p>

  <p>"Lisbeth'in psikolojik bir rahatsızlığı olup olmadığına karar verebilecek durumda değilim," dedi.</p>

  <p>"Ama haksızlığa uğrayıp uğramadığına karar verebilirsin."</p>

  <p>"Ne öneriyorsun?"</p>

  <p>"Senden muhbirlik etmeni istemiyorum, yalnızca Lisbeth Salander'in yeni bir hukuksuzluğa kurban gideceğini anlarsan beni haberdar etmeni istiyorum."</p>

  <p>Sonja Modig sustu.</p>

  <p>"Soruşturmanın teknik ayrıntılarına dair bir şey de istemiyorum. Lisbeth Salander'e karşı ne tür bir dava açılacağını, davada ne dolaplar döneceğini bilmek istiyorum."</p>

  <p>"İşten atılmak için sağlam bir yol."</p>

  <p>"Sen kaynaksın. İsmini açık ederek seni asla zor duruma düşürmeyeceğim."</p>

  <p>Mikael not defterini çıkartıp bir e-posta adresi yazdı.</p>

  <p>"Bu, izi sürülemez bir <span class="t15">Hotmail</span> adresi. Eğer bir şey anlatmak istersen bu adrese yaz. Kendi e-posta adresini kullanma. Geçici bir adres edin."</p>

  <p>&nbsp;</p>

  <p class="p17"><span class="t13">C</span>inayet Masası Komiseri Marcus Erlander cumartesi sabahı saat yedide çalan telefonla uyandı. Televizyondan sesler, karısının günlük işlere başladığı mutfaktan kahve kokusu geliyordu. Eve gece yarısı gelmiş, ancak beş saat uyuyabilmişti. Daha önce tam yirmi iki saat ayakta kalmıştı. Telefona uzanırken gözünden uyku akıyordu.</p>

  <p>"Mårtensson, gece nöbeti. Uyanabildin mi?"</p>

  <p>"Hayır," dedi Erlander. "Uyumaya vakit bulamadım ki. Ne var?"</p>

  <p>"Anita Kaspersson bulundu."</p>

  <p>"Nerede?"</p>

  <p>"Båros'un güneyinde."</p>

  <p>Erlander haritayı gözünün önüne getirdi.</p>

  <p>"Güneye doğru gidiyor," dedi. "Ara yolları kullanıyor. Ana yoldan, 180'den Båros'a geçip güneye dönmüş olmalı. Malmö'yü uyardınız mı?"</p>

  <p>"Helsingborg, Landskrona, Trelleborg ve Karlskrona'yı da uyardık. Güneye giden feribota da binmiş olabilir."</p>

  <p>Erlander yatakta doğrulup ensesini ovdu.</p>

  <p>"Yaklaşık bir gündür kaçak. Belki ülkeyi de terk etmiştir. Kaspersson'u nasıl buldunuz?"</p>

  <p>"Seglora'nın girişinde bir evin kapısını çalmış."</p>

  <p>"Ne?"</p>

  <p>"Bir evin... "</p>

  <p>"Duydum. Yani yaşıyor?"</p>

  <p>"Özür dilerim. Yorgunum doğru düzgün anlatamadım. Anita Kaspersson bu sabah 03.10'da Seglora'da bir villanın kapısını tekmeleyerek, uyumakta olan çocuklu bir ailenin aklını başından almış. Ayakları çıplakmış, neredeyse donmak üzereymiş, elleri arkasından bağlıymış. Şimdi Båros'ta bir hastanede."</p>

  <p>"İnanılır gibi değil. Onu sağ bulacağımıza hiçbirimiz inanmıyorduk."</p>

  <p>"Bazen şaşırtıcı şeyler oluyor işte."</p>

  <p>"Keşke hep böyle şaşırsak."</p>

  <p>"Şimdi sıra kötü haberde. Emniyet Müdür Yardımcısı Spångberg bu sabah beşte işe geldi. Hemen uyanmanı ve Kaspersson'u sorgulamak için Båros'a gitmeni emretti."</p>

  <p>&nbsp;</p>

  <p>Günlerden cumartesi olduğundan Mikael, <span class="t15">Millennium</span>'un yazı işlerinde kimse olmadığını düşündü. Tren Ästarbron'dan geçerken Christer Malm'i arayarak gönderdiği SMS'in ne anlama geldiğini sordu.</p>

  <p>"Kahvaltı ettin mi?" diye sordu Christer Malm.</p>

  <p>"Trende bir şeyler atıştırdım."</p>

  <p>"İyi. O zaman doğrudan bana gel, adamakıllı bir şey hazırlarım."</p>

  <p>"Sorun ne?"</p>

  <p>"Geldiğinde anlatırım."</p>

  <p>Mikael metroya binip Medborgarplatsen durağında inerek Christer'in evine yürüdü. Kapıyı Christer'in erkek arkadaşı Arnold Magnusson açtı. Arnold'la her karşılaştığında, ne kadar uğraşırsa uğraşsın, kendini bir reklam afişine baktığı duygusundan kurtaramayan Mikael, yine aynı duyguya kapıldı. Tiyatro kökenli Arnold, İsveç'in en sevilen aktörlerinden biriydi. Onunla gerçekte karşılaşmak Mikael'i biraz şaşırtıyordu. Aslında ünlülerden etkilenen bir tip değildi ama Arnold Magnusson'u televizyon dizileri ve sinema filmlerinde canlandırdığı karakterlerden, özellikle de çok popüler televizyon dizisindeki huysuz ama adil Komiser Gunnar Frisk karakterinden ayrı tutamıyor, Arnold'un hep Gunnar Frisk gibi davranmasını bekliyordu.</p>

  <p>"Selam, Micke," dedi Arnold.</p>

  <p>"Merhaba,"</p>

  <p>"Mutfakta," dedi Arnold, Mikael'i içeri buyur ederken.</p>

  <p>Christer Malm taze kahveyle birlikte krep ve böğürtlen reçeli hazırlamıştı. Mikael ağzının suyu akarak masaya oturdu.</p>

  <p>Christer Malm, Gosseberga'da neler yaşandığını merak ediyordu. Mikael kısa bir özet geçti. Soru sırası ona geçtiğinde üçüncü krepini yiyordu.</p>

  <p>"Sen Göteborg'dayken <span class="t15">Millenmum</span>'da küçük bir sorun baş gösterdi," dedi Christer.</p>

  <p>"Nasıl bir sorun?"</p>

  <p>"Çok önemli bir şey değil. Erika Berger <span class="t15">Svenska Morgon-Posten</span>'in genel yayın yönetmeni oldu. <span class="t15">Millenmum</span>'dan dün ayrıldı."</p>

  <p>Mikael yeni bir lokmayı ağzına götürürken donup kaldı. Haberi sindirebilmek için birkaç saniye bekledi.</p>

  <p>"Niçin daha önce söylememiş ki?" dedi.</p>

  <p>"Herkesten önce sana anlatmak istemiş ama sana ulaşmak mümkün değil, haftalardır oraya buraya koşturup duruyorsun. Büyük ihtimalle, Salander olayıyla kafanın yeterince meşgul olduğunu da düşünmüştür. Mikael'den önce kimseye anlatmayayım derken günler geçmiş... Tabii bu arada vicdan azabıyla kıvranıp durmuş. Biz de bir şey fark edemedik."</p>

  <p>Mikael gözlerini yumdu.</p>

  <p>"Siktir," dedi.</p>

  <p>"Seni anlıyorum. Erika ilk önce sana anlatmak isterken, en son sen duydun. Arkandan iş çevrildiğini düşünmeyesin diye, sana durumun nasıl geliştiğini anlatmak istedim."</p>

  <p>"Öyle bir şeyi hiç düşünmedim. Vay be! <span class="t15">SMP</span>'nin yayın yönetmenliği, bu harika bir şey... Ama biz ne yapacağız?"</p>

  <p>"Gelecek sayıdan itibaren yayın yönetmenliğini Malin üstlenecek."</p>

  <p>"Malin?"</p>

  <p>"Tabii bu işi sen üstlenmek istemiyorsan... "</p>

  <p>"Hayır, Tanrı korusun."</p>

  <p>"Böyle diyeceğini biliyordum. Yani Malin genel yayın yönetmeni oluyor."</p>

  <p>"Yardımcısı kim olacak?"</p>

  <p>"Henry Cortez. Dört yıldır bizimle çalışıyor, artık bir çaylak değil."</p>

  <p>Mikael durumu şöyle bir tarttı.</p>

  <p>"İtiraz hakkım var mı?"</p>

  <p>"Hayır."</p>

  <p>Mikael gevrek gevrek güldü.</p>

  <p>"Tamam. Nasıl istiyorsamz öyle olsun. Malin sağlam kız ama kendine güveni yok. Henry biraz fazla desteksiz atar. Neyse biz de gözümüzü onlardan ayırmayız."</p>

  <p>"Öyle yaparız."</p>

  <p>Mikael susup düşünmeye başladı. Erika'nın yokluğunu hissedecekti. Dergiyi nasıl bir geleceğin beklediğini de bilemiyordu.</p>

  <p>"Erika'yı arayıp kutla..."</p>

  <p>"Sanırım buna gerek yok."</p>

  <p>"Nasıl yani?"</p>

  <p>"Şimdi dergide uyuyor. Git uyandır."</p>

  <p>&nbsp;</p>

  <p class="p17"><span class="t13">E</span>rika Berger odasındaki çekyatın üzerinde derin bir uykuya dalmıştı. Bütün bir gece kitaplığı boşaltmış, yazı masasını toplamış, kişisel eşyalarını ve yanına almak istediği belgeleri dört karton kutuya doldurup paketlemişti. Mikael kapı aralığından uzun süre baktıktan sonra gidip çekyatın kenarına oturarak onu uyandırdı.</p>

  <p>"Tanrı aşkına, eğer uyuyacaksan niçin gidip benim evde uyumuyorsun?"</p>

  <p>"Merhaba, Mikael," dedi Erika.</p>

  <p>"Christer'le konuştum."</p>

  <p>Erika bir şey söyleyecekken, Mikael eğilip yanağını öptü.</p>

  <p>"Kızdın mı?"</p>

  <p>"Çıldırdım," dedi Mikael kuru bir ifadeyle.</p>

  <p>"Üzgünüm. Teklife hayır diyemedim. <span class="t15">Millennium</span> böylesi ağır bir durumla karşı karşıyayken sizi yalnız bırakmak bana doğru gelmiyor."</p>

  <p>"Gemiyi terk ediyorsun diye seni suçlayacak en son kişi herhâlde benim. İki yıl önce, dergi şimdikinden çok daha boktan bir durumdayken, seni yüzüstü bırakarak gitmiştim."</p>

  <p>"İkisi aynı şey değil. Sen biraz ara verdin. Ben dergiyi sonsuza kadar terk ediyorum ve bunu sizden sakladım. Çok üzgünüm."</p>

  <p>Mikael bir süre sustu. Sonra yüzünde solgun bir gülümseme belirdi.</p>

  <p>"Zamanı gelmişse, gelmiş demektir. <span class="t15">A woman's gotta do what a woman's gotta do and all that crap.</span>"</p>

  <p>Erika gülümsedi. Mikael, Hedeby'ye giderken, John Wayne'in bu maço sözlerini ona kendisi söylemişti. Şimdi aynı sözleri kadına uyarlayarak söyleyen Mikael, bir elini uzatıp şefkatli bir ifadeyle saçlarını dağıttı Erika'nın.</p>

  <p>"Bu deliler evini terk etmek istemeni anlıyorum, ama İsveç'in en tumturaklı moruklar gazetesine yayın yönetmeni olmanı sindirmem biraz zaman alacak."</p>

  <p>"Orada bir sürü kız çalışıyor."</p>

  <p>"Boş versene. Yöneticiler listesine bir göz at. Her tarafı statüko. Orada çalışmak için kafayı yemiş bir mazoşist olmalısın. Gidip kahve içelim mi?"</p>

  <p>Erika doğrulup oturdu.</p>

  <p>"Göteborg'da o gece neler oldu?"</p>

  <p>"Bütün öyküyü yazıyorum," dedi Mikael. "Biz bu öyküyü yayınladığımızda dananın kuyruğu kopacak"</p>

  <p>"Biz değil. Siz."</p>

  <p>"Mahkeme gününe denk getireceğiz. Umarım bu öyküyü <span class="t15">SMP</span>'ye götürmeyi düşünmüyorsundur. <span class="t15">Millennium</span>'dan ayrılmadan önce Zalachenko hakkında bir şey yazmanı istiyorum."</p>

  <p>"Micke,ben... "</p>

  <p>"Son baş makalen. Canın ne zaman isterse o zaman yaz. Büyük ihtimalle mahkemeden önce yayınlanmaz."</p>

  <p>"Bunun iyi bir fikir olduğundan emin değilim. Nasıl bir tema düşünüyorsun?"</p>

  <p>"Ahlak," dedi Mikael. "On beş yıl önce görevini yapmayan devletin bir meslektaşımızın ölümüne sebep olduğunu anlatacak."</p>

  <p>Daha fazla açıklama yapmaya gerek duymadı. Erika onun ne istediğini iyi biliyordu. Bir süre kafasında tarttı. Dag Svensson öldürüldüğünde geminin kaptanı oydu. Birden morali yerine geldi.</p>

  <p>"Tamam," dedi. "Son baş makalem."</p>

  <p>&nbsp;</p>
</body>
</html>
