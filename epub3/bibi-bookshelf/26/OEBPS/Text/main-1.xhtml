<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre3">En sevmediğim huylarından biri de pazarlıkçılığıydı. Bu yüzden onunla ayakkabı almaya gitmeyi hiç sevmezdim. Tam ayağıma göre bir ayakkabıyı beğenirdim, sırf fiyatı düşürmek için, “bu ayakkabı senin ayağına küçük, çıkart” derdi. Küçük olmadığında ısrar ederdim. Bu sefer dükkân sahibiyle sıkı bir pazarlığa girişirdi. “Aaa, biz her zaman buradan alışveriş ediyoruz, vallahi olmaz, indireceksiniz fiya<span class="calibre4">tı”</span> derdi. Hem yerin dibine girerdim <span class="calibre4">utancımdan,</span> hem de pazarlık olumsuz sonuçlanacak diye ödüm kopardı. Satıcı indirmemekte diretirse, “iyi o zaman, biz de başka yerden alırız, çıkart oğlum” derdi, isteksizce çıkarırdım ayakkabıyı. Satıcılar da az değildi hani. Tam kapıdan çıkarken, “hanımefendi, gelin indirelim bari” derlerdi. Geri dönerdik. Bu kez de indirimi yetersiz bulurdu. Ya, “eyiskiler alayrum, eyiskici”lere yaptıkları. Zulümdü bu resmen, zulüm. Kapıyı adamın suratına çarpardı, “başka kapıya” diyerek. “Eyiski-ci” kapının arkasında dakikalarca yalvarırdı, “abla aç, dediğin gibi olsun” diye. Bu yalvarmalara yürek dayanmazdı. Açmazdı kapıyı. “Hayır, vazgeçtim” diye bağırırdı. Bu kez “eyiskici”, bir kova daha vereceğini söylerdi. Ben yalvarırdım, <sup class="calibre7">u</sup>bak adam fazlasını bile verdi” diye. Sonunda açardı kapıyı asık bir suratla. "Hadi al bakalım” diyerek kovaya karşı vereceği eski püsküleri adamın önüne fırlatırdı lütfedermiş gibi, “bir daha gözüm görmesin seni.” Bu “eyiskici-ler” mazoşist filandı galiba. Ertesi hafta yeniden çalarlardı kapıyı.</p>

  <p class="calibre3">Belki annemi sevmediğim için, onun yokluğunda böyle atıp tuttuğumu düşeneceksiniz, ama öyle değil. Çok sevdiğim için ona bu kadar kızıyorum. Olumlu özellikleri yok muydu? Çok vardı. Ama onlar bile, ya güdük kaldıklarından ya da aşırıya vardırdıklarından zararlı bir biçime bürünebiliyorlardı zaman zaman. Örneğin, onun hayatı fazla zorlamayan, işin kolayından giden bir özelliğini olumlu bir şey olarak ele almaya niyetleniyorum. Olmuyor, olmuyor. Çünkü bu da belirgin bir yüzeysellik olarak tezahür ederdi. Biz çocuklarıyla ilişkisinde net bir şekilde yansırdı bu. Kesinlikle ilkeli bir insan değildi. O an nasıl kolayına geliyorsa öyle yapar, bizleri bazen şımartır, bazen aşırı bunaltırdı. Küçükken bende bir hırsızlık huyu peyda olmuştu. Onunla misafirliğe gittiğimizde, evin çocuğunun hoşuma giden <span class="calibre4">oyuncaklarından</span> uygun <span class="calibre4">birini cebime</span> atıverirdim. Ya da küçük bir bibloyu. Bu huyumu farkettiğinde, bana telkinlerde bulunacağına, son derece yüzeysel bir mantıkla “gardiyanlığa ya da <sup class="calibre7">u</sup>polis”liğe soyunmuştu. Artık her misafirliğe gidişimizde, kapıdan çıkarken, üstelik ev sahiplerinin huzurunda, ellerimi yukarı kaldırtıp üstümü anyor, işin kötüsü her seferinde de üstümden bir şeyler bulup çıkarıyordu. Nasıl yerin dibine geçerdim. Bunun küçük bir çocuğun ruhunda yaratacağı tahribatı düşünsenize. Ama o, ince düşünmeyi gerektiren böyle psikolojik ya da pedagojik kaygılarla hareket edecek birisi değildi.</p>

  <p class="calibre3">Yüzeyselliği, belki de çocuksuluğu yüzünden bizim üzerimizde nasıl otorite kuracağını bilemezdi. Olaylar son sınırına dayanınca da kendini yerlere atıp bayılma numarası yapardı. <span class="calibre4">Aslında</span> tamamen <span class="calibre4">numara</span> da denemez. Boyun damarlarının nasıl şiştiği, yumruklarının nasıl sıkıldığı, “ayılırken” gözlerinden nasıl yaşlar geldiği bugün gibi gözümün önündedir. Biz azgın veletler ise, annem düşüp “bayılınca” yelkenleri suya indirir, bütün iddialanmızdan vazgeçer, başına üşüşüp, “annecim, valla bir daha yapmayacağız” diye yalvanrdık. Bu, onun bize karşı oldukça sık kullandığı bir silâhtı.</p>

  <p class="calibre3">Evel, otorite diye bir şey yoktu onda. Bu yüzden de, sanki akranımızmış gibi didişirdi bizimle. Çok sık olmamakla birlikte dayağa baş vurduğu da olurdu. Dayak, Çan’a kâr etmezdi. Benim ise, anîden ağzımın ortasına bir tokat yiyeceğim diye ödüm kopardı. Acıdan çok, onurumun kınlmasın-dan ileri gelen bir korkuydu bu. Karlı bir gün annemden dayak yemiştim. Ağlayarak pencerenin önüne gittim, yuka-ndan aşağı süzülerek inen kar tanelerine bakarken kendimi göğe yükseliyor muş gibi hissettim. Bir yandan da, kendime gelebilmek için olacak, “lapa lapa kar yağıyor” diye bir şarkı uydurdum. Bir başka seferinde de aynı <sup class="calibre7">M</sup>beste”yi, “ben sana gösteririm” “güfte”siyle söylemiştim, parmağımı anneme değil de boşluğa doğru tehdit edici bir şekilde sallayarak. Anlaşılan, intikam duygularımı bu yolla dışa vurmuştum. Bu “şarkı” hâlâ belleğimdedir.</p>

  <p class="calibre3">Aslında, şimdi onun açısından baktığım zaman görüyorum ki, üç azgın erkek çocuğuyla başa çıkmak da kolay iş değildi. Toplumun, erkek çocukları azdırıp, şımartan gele-nekierini de göze alırsak, hiç kolay değildi. Ama o, toplumun bu eğilimi ile mücadele edeceğine» zaman zaman bizi daha da azdıran şeyler yapardı. Örneğin, şimdi hatırladığım zaman tüylerimi diken diken eden bir âdet vardı sofrada. Turgay ağabeyim başka olmak üzere biz erkek çocuklar, su-sadtğımız zaman sürahiyi alıp kendi bardağımızı doldurmak yerine, bardağı masaya kût küt diye vururduk ve bardaklarımız annem tarafından anında doldurulurdu. Babam da bir şey demezdi bu tuhaf ve tiksindirici âdete, annemin de bir kere olsun itiraz ettiğini duymadım. Hattâ hatırladığım kadarıyla, büyük mutlulukla yerine getirirdi bu “görevini.</p>

  <p class="calibre3">Bununla birlikte, ona ev işlerinde ufak tefek yardımlarım da dokunmaz değildi. Örneğin, beni karşısına oturtur, iki elime geçirdiği yün çilesini sarıp yumak haline getirirdi. Çarşaflan katlarken de "partneri” olurdum. Gerçi bunu da oyun haline getirir» çarşafı kırışıkları açılsın diye iki yanından çekiştirirken bütün gücümle asıhp sendelemesini sağlar, çarşafın uzunlamasına iki kere katlanmasından sonraki ortadan katlama işlemi sırasında birbirimize doğru yürürken, “gelinle damadın birleşme sahnesi” derdim.</p>

  <p class="calibre3">Belki yaşının daha genç olmasından dolayı, babamdan çok daha canlı, çok konuşkan bir insandı. Devletin suçları karşısında, onun gibi ketum değildi. Geçmişte yaşadıklarını olduğu gibi anlatırdı. Onun bize aktardığı epeyce anekdot var belleğimde.</p>

  <p class="calibre3">İstanbul işgâl edildiğinde küçük bir çocuktur. Ailecek İstanbul’dan ayrılmak üzere eşyalarını toplamaya başlarlar. O sırada, o güne kadar sokakta seksek oynadığı küçük kız ar-kadaşlanndan Marika, Nihal’in yanına gelir, biraz meraklı, biraz da alaylı, “Nihal, kaçıyorsunuz mu” diye sorar. Dört beş yaşlarındaki Nihal’in onuruna dokunur bu soru. “Aaaa, niye kaçacakmışız ki, sadece taşınıyoruz” der.</p>

  <p class="calibre3">Ermeni katliamına ilişkin bildiği bir şeyler de vardı. Halk, devletten farklıdır. Böyle ayıpları saklamayı aklının ucundan bile geçirmez. O da, bu konuda bildiklerini hiç sansûrlemeden anlatırdı. Bir tanıdıkları varmış. O kadar çok Ermeni boğazlamış ki, sonunda adama tik gelmiş, ikide bir, çenesini yukarı doğru çekip boynunu gerermiş, insanlar boğazlanırken böyle yaparlarmış.</p>

  <p class="calibre3">Çocukları için yapmayacağı şey yoktu. Kabul etmeliyim ki, en çok da benden çekti. Ona yaptığım şakalar bile za-Iimceydi. Boynuma bir ip bağlar, ipi kapının eşiğinin üstünde bir yerlere tutturur, dilimi bir karış çıkarır, gözlerimi kaydırır, her seferinde kadının yüreğini ağzına getirirdim. 1970’li yıllardaki hapisliğim sırasında (Yarılma (İ954-<span class="calibre8">1972</span>.X s. 537-593; <span class="calibre8">Havariler (1972-1983</span>), s. 11-94], üç yıl boyunca, yaz demeden, kış demeden, her hafta Mamak Ce-zaevi’nin yollarını aşındırdı, duruşmaları takip etti, ailelerin eylemlerine en Önde katıldı. 1974 yılında, Tandogan Meydanı’uda yapılan meşhur Analar mitinginde çekilmiş bir fotoğrafı gazetelerde yer aldı. Üniversite kapılarında faşist saldırılara karşı nöbet bile tuttu. Daha sonra, 1980’lerdeki aranma dönemimde de [Bkz: <span class="calibre8">Sapak (1983-1992)]</span> çok çekli kadıncağız. İkide bir kapıya dayanan polislerden gına getirmişti. Polisten o kadar yılmıştı ki, sokakla bir polis gördüğünde yanından son derece “terbiyeli adımlarla” geçtiğini söylemişti bana, 1985 yılındaki son görüşmemizde. Bundan sonra on bir yıl daha yaşadı. Banyoda düşüp kalçasını kır<span class="calibre4">ması sonucu seksen</span> bir yaşında yaşama gözlerini yumdu. Londra’yı ayda bir telefonla arardı. Soğuk şakalarıma alışık olduğunu bildiğimden, hiç çekinmeden şaka yaptığım insanlardan biriydi. “Sen hâlâ hayatta mısın” derdim. Kendi kendine konuşurmuş gibi, “deli bu çocuk vallahi” diye karşılardı gülerek. Zaten onun, "deli mi ne”, “aaa deli vallahi", “zır deli, mor divane” deyişleri ünlüydü. Tanıdık tanımadık önüne gelene söylerdi bunlan. Şu satırları yazarken bile, arkamda durmuş, “deli vallahi bu çocuk, neler yazıyor, rezil edecek bizi elâleme” dediğini duyar gibi oluyorum. Her seferinde beni, birlikte olduğum kadınlara emanet ederdi. Kendi artık gereğince yapamıyordu ya, “analık görevini” onlara devretmek gibi bir şeydi bu. “Küçük oğlu” onun gözünde hiçbir zaman büyümeyecekti ki.</p>

  <p class="calibre3">Ailenin yaşça da, yapıca da en küçük ferdi bendim. Küçük olmak dolayısıyla dikkate alınmamak çocukları hırçınlaştırır ama, ben pek hırçın bir çocuk değildim. Küçük olduğumdan, benden uzun boylu insanlara gözlerimi yukan doğru dikerek şöyle aşağıdan bakıyor olmalıydım ki, Turgay ağabeyim bu bakışlarıma atfen bana “Tepegöz” adını takmıştı. Ev içinde pek tutulmuştu bu ad. Annem bile zaman zaman kullanırdı. Kızmazdım, ama içten içe gözlerim diğer insanlardan farklı olarak gerçekten tepemde mi acaba diye düşündüğüm de olurdu. Çan'ı kızdırmak için en büyük silâhımız ise, Afganistan’ın başkenti Kabil'de doğmuş ve nüfus kâğıdında doğum yeri olarak Kabil yazıyor olmasıydı. 1942 yılında, babam, Türkiye ile Afganistan hükümetlerinin arasındaki dostluk ilişkilerinin sonucu olarak, subayların eğitimi için iki yıllığına Afganistan’a gönderilmiş. Afgan Şahı’mn kendisine taktığı, daha sonraları biz ço-cuklann oyuncağı olan bir takdir nişanı bile vardı. Annem, Can’m ellerini yıkamamasını, “pis”ligini, Kabil’de doğmasına yorardı. Anlattığına göre, Afganhlar önlerine ortak olarak gelen tencereden pilavı avuçlayarak yer, ellerindeki yağı üzerlerine silerlermiş. Gûya Can da, daha anasının karnın* dayken bu ortamdan etkilenmiş. Annem, Marx’ı okumadan, “çevre şanlarının belirleyici olduğu” teorisini kendi hayatına uygulamaya başlamıştı anlaşılan!</p>

  <p class="calibre3">Turgay ağabeyim, daha o zamandan istikbal vadeden bir genç olduğunu bütün davranışlarıyla ortaya koyuyordu. Yalnız derslere çalışmak anlamında değil. Her tûrlû törensel ve sportif faaliyete en önde koşmasıyla da. Ne olursa olsun kendini göstermeye, “tribünlere oynamaya", açıkçası gösterişe meraklı bir gençti, bunu da saklamazdı zaten. Nitekim, yaşamının daha sonraki seyrinde de bu güdünün çok önemli payı olmuştur. Lisedeyken izciydi. Ama sıradan bir izci olmakla, törenlerde piyade eri gibi elini kolunu sallayarak salak salak yürümekle yetinmesi mümkün değildi. Bu yüzden, büyük bir mücadele vererek kendini trampet takımına aldırdı. Onun, trampetin temposunu tutturmak için söylediği tekerlemeler hâlâ belleğimdedir: “Saçlan sarı sarı, gözleri mavi mavi, Ankara kızları.” Fakat, borazancılar, trampetçilerden daha önemli bir konumdaydılar ve kızlara fiyaka yapma şansları daha fazlaydı. Böylece uğraştı, didindi, lise son sınıfta <span class="calibre4">borazancı</span> takımına da. terfi etti.</p>

  <p class="calibre3">Lise sonda ve üniversitede bu tür faaliyetlerinin alanı daha da genişledi. Önce koşucu olmaya karar verdi. Sekiz yüz metre engellide koştu. Birçok koşuya katılır ve inanılır gibi değil ama her seferinde eve, üstlerinde koşucu kabartmaları bulunan bronz madalyalarla dönerdi. Bir seferinde yine böyle bir madalyayla gelmişti. Üçüncülük madalyasıymış. Koşuya kaç kişi katıldı diye sorduk. Üç kişi katılmış.</p>

  <p class="calibre3">Bu tür yarışlarda durmadan sonunculuk madalyası almaktan bıkmış olmalı ki, bu sefer boksa merak sardı. Bu merakta, o dönem ülkeyi istilâ etmekte olan Amerikan kültürünün de etkisi olabilir, boks “sporu” ABD'nin “güçlülük” imajıyla neredeyse birebir örtûşüyordu. Boksörlerin yumrukladığı bir kum torbası alıp, çukur evin bahçesindeki ağaçlardan birine astı. Herhalde “sinek sıklet”te dövüşecek olmalıydı, üfleseler uçacakmış gibi görünmesine rağmen, kendinden büyük torbaya boks eldivenleriyle darbeler indirmeye başladı. Bence torbanın bana mısın dediği yoktu, ama o, azimle sürdürdü çalışmalarını. Boks salonlarına gidip antrenman maçları yaptı. Bir gün eve mosmor bir gözle geldi. Antrenman sırasında sinirlenip antrenöre saldırınca ondan güzel bir dayak yemiş. Bu olaydan sonra boksör olmaktan da vazgeçti.</p>

  <p class="calibre3">Genç yaşta saçlarının döküldüğünden şikâyet ederdi. Babam, yirmi yaşında kel kaldığı için kendi saçlarının da erkenden uçup gideceğinden korkardı. Diyebilirim ki, en büyük derdi buydu. Neler yapmadı, neler denemedi saçlarının dökülmesini önlemek için. Sonunda başardı da bunu. Öm-•rünün sonuna kadar, kırkların modasına uygun, yandan ayrılan, önden kabartılan saçlarıyla dolaştı ortalıkta.</p>

  <p class="calibre3">Biz İstanbul’a taşındığımızda, önce Nahiye Müdürü, sonra da Kaymakam olmuştu. Bingöl’ün Karlıova ilçesine tayin edildiğinde yazdığı, hem gurur dolu, hem de acıklı mektupları hatırlarım. Artık, emrinde iki bekçi, üç polis ve bir jip bulunan bir “devlet” başkamydı. Üstelik, o geçerken, bu polis ve bekçi “ordusu” kendisine selâm duruyordu. Turgay için, bundan büyük mutluluk olamazdı. Bu gurur dolu satırlardan sonra mektubun “ağlama” bölümü gelirdi. Yazdığına göre Karlıova, Sibirya’dan farksızdı. Kar telgraf direklerinin tepesine kadar yükseliyordu. Yiyecek son derece kıttı. Ondan sonra gelsin, sıkı sıkıya paketlenip koliyle yollanan yağlar, ançüezler. Kaymakamlık sırasında başından geçen ilginç öyküleri yazıp yıllar boyu Haşan Pulur’a gönderdi, Haşan Pulur da bu öyküleri köşesinde yayımladı. Onu ne zaman görsek, “ne zamandır Turgay Zileli köşesinde* öykülerin yayımlanmıyor, abi” diye takılırdık.</p>

  <p class="calibre3">Arada bir izinli gelirdi bizim eve. İlk işimiz, düğme maçı oynamak üzere masayı hazırlamak olurdu. Çevreden, “koca kaymakam çocuklarla oyun oynuyor” demesinler diye perdeleri kapamayı da ihmal etmezdi. Karlıova’da, yolda falan yürürken herkes kendisine saygıyla selâm veriyordu, oysa bu koca şehirde kimse onun “öneminin” farkında bile değildi. Bir gün halk otobüsüyle bir yere gidiyorduk. Galiba bozuk para yüzünden biletçiyle kavgaya tutuşmuştu. Ne yazık ki, biletçi, “önemli bir şahsiyetle” muhatap olduğunun farkında değildi. Bunu hatırlatıp, kısa yoldan biletçiyi uyarmak gereğini duydu. “Sen benim kim olduğumu bili<span class="calibre4">yor</span> musun” sözleriyle can alıcı <span class="calibre4">soruyu ortaya</span> attı. Fakat, biletçi hiç oralı olmadı. “Kim olursan ol be, Allah mısın” diye “küstahça” yanıtladı onu. Allah değildi, ama koskoca Karlıova kaymakamıydı. Neyse ki, açıklamalarını daha ileri boyutlara götürmenin yararsızlığını idrak edip sesini kesti.</p>

  <p class="calibre3">Yedek subaylığını* İstanbul’da, merasim kıtası komutanı olarak yaptı. Çoğunluğu emekli olan subaylann cenazeleri askerî törenle kaldırıldığından, tören kıtası, neredeyse her gün bir caminin önünde tören nizamında arzı endam ediyor, o da, <span class="calibre4">askerlere</span> verdiği kısa, <span class="calibre4">sert</span> komutlarla, “tribünlere oynama” güdüsünü tatmin ediyordu. Tam ona göre bir görevdi bu. Babama ikide bir, “elini çabuk tut baba, hazır ben görevdeyken” diye takılırdı. Bir yaz günü yanına bizleri de alıp, üstünde resmî elbiseleri, Akıntı Burnu’na <sup class="calibre7">u</sup>piyasa”ya çıkmıştı. Karşıdan gelen iki çapkın kız, bu yakışıklı, genç yedek subaya açıktan açığa asıldılar. Kızlardan biri öbürüne, “sen subaylara ne olursun” dedi enikonu yüksek sesle, öbürü de ağabeyimi yiyecek gibi süzerek ve yanından geçerken neredeyse sürtünerek, “biterim, biterim” dedi. Bu açık “saldın” karşısında genç yedek subayın nutku tutulmuş, kıpkırmızı kesilmişti. “Cık cık cık” diye söylendi arkalarından, “ne biçim kızlar var yahu.” Sosyal konumu ve utangaçlığı el vermiyordu ki, “ne biçim kızlar”m peşine takılsın. Yoksa, içinin gittiğine kalıbımı basarım.</p>

  <p class="calibre3">Utangaçlığın pek kâr etmediğini anlamış olmalı ki, karlı bir gün Çan’la birlikte Arnavutköy çocuk parkının yanından geçerken, kartopu oynayan kızlara laf atacağı tutmuş. Attığı da önemli bir laf olsa bari. “Oh oh oh, çok güzel kartopu oynuyorsunuz” demiş. O sırada kızların yanında bulunan bir genç, Karlıova kaymakamının kimliğini öğrenmeye bile teşebbüs etmeden, “ne laf atıyorsun kızlara lan” diyerek gözüne bir yumruk indirmiş, gözü mosmor olmuş, iyi güzel de, şimdi evdekilere ne diyecekler? Çan’ı sıkı sıkı <span class="calibre4">tembihlemiş, “evdekilere,</span> gözümün üstüne düştüm diyeceğim, sen de doğrularsın” diye. Bir insanın “gözünün üstüne düşmesi” kadar zor bir şey olabilir mi? Evdekiler inanmadılar doğal olarak. Dayak yiyenleri alaya almak hayatının en büyük zevklerinden biri olan Can, Turgay’ı ne zaman görse, bu “gözünün üstüne düşme” olayını hatırlatırdı.</p>

  <p class="calibre3">Ağabeyimin başına gelen iki olay daha hatırlıyorum Ve-zirköşkü Sokağı’nda. Yine izinli geldiği bir gün karşıki arsada top oynamaya çıkmıştık. Fakat, duvarlarla çevrili bu şantiye arazisinin sahibi müteahhitler bir bekçi tutmuş, gençleri arsaya sokmamasını istemişlerdi ondan, inşaat bekçisi, ağabeyimin karşısına dikildi. “Yassah hemşerim, burada oynamak yassah” diyor, başka bir şey demiyordu. O da Kaymakam Turgay Zileli’nin “önemlini kavrayamamıştı. Bu sefer Turgay Zileli, “inkâr edilmez bu tarihî gerçeği” şiddet yoluyla kavratmayı seçip adama saldırdı. Adam da pek iri yarı sayılmazdı, güçler aşağı yukarı denkti. Sahanın ortasında uzun sûre kucaklaşıp durdular ve sonunda aynldılar. Bu “Kırkpmar” güreşinin galibi de, mağlûbu da belli olmamıştı.</p>

  <p class="calibre3">Bir yaz günü, aynı arsada, kim icat ettiyse, bizden büyük mahallenin gençleri gülle atma yanşı yapıyorlardı. Ağabeyim, mesleğine yaraşır bir görev seçip hakem olmuştu. Yere düşen güllelerin yerini bir sopayla işaretliyordu. Bu görevi yerine getirirken bir başka gülle tam şakağına geldi. Önce yere düşmedi, şakağını tutarak çevresine bakındı birkaç saniye. Sonra, “çocuklar, ben bayıldım” diyerek yere düştü. Kaymakam Turgay Zileli, bayıldığını duyuran ilk kişi olarak tarihe geçecektir.</p>

  <p class="calibre3">Okulu bitirir bitirmez, evlenmek için harekete geçti. Dört yıl sabırla beklemiş, işte sonunda o tarihî gün gelmişti. Evet ama, kiminle evlenecekti? Flört ettiği bir kız bile yoktu ortalıkta. Görücüler ve tavsiyeciler peyda oldu bir anda çevrede. Evet, bir komşu kızı vardı, vallahi bu kadar akıllı, bu kadar hanım, bu kadar temiz bir kız olabilirdi. Bunun ardından ev ziyaretleri geldi. Beşiktaş tarafında maaile ziyaret ettiğimiz böyle bir evi hatırlıyorum. Konservatuvar mezunu bir gelin adayı görülecekti. Gelin adayı henüz ortalıkta görünmüyordu. Damat adayı ise, büyük bir gerginlikle, bir kaşı havada çevresine bakınıyor, gömlek manşetlerini çekiştirip duruyor, kızın ebeveynlerinin odadaki buz gibi havayı dağıtmak için ortaya attıkları sorulara kısa, sert yanıtlar veriyordu. Derken Konservatuvar mezunu adayımız “sah-ne”ye çıktı. Üzerinde, o zamanın modasına uygun, bol, kloş bir etek vardı. Uzun boylu, güzel bir kızdı. Turgay, kızı görünce yerlere düşmedi, ama çenesi düştü. Biraz önceki ketum halini inkâr edercesine makineli tüfek gibi konuşmaya başlayarak kızın ebeveynlerini hayli şaşırttı. Hiç anlamadığı alanlara girmeye cüret edip, opera ve tiyatro üzerine bile fikir serdetti. Evden çıktığımızda, kızı çok beğendiğini ifade etti sabırsızlıkla. Bıraksalar, hemen oracıkta kızı alıp kaçacaktı sanki. Evet, boylan arasında bir uyumsuzluk vardı, ama olsun, bir çaresine bakardı. Sanki kız hemen onunla evlenecekmiş gibi bu tür şeyleri bile düşünmeye başlamıştı, Ne yazık ki, birkaç gün sonra kızın ailesinden olumsuz yanıt geldi. Belki de ağabeyimin çenesi bu kez aleyhine bir puan oluşturmuştu.</p>

  <p class="calibre3">Hiç yılmadı ve vakit kaybetmedi. Bir Maden Tetkik Arama mühendisi titizliği ve ivecenliğiyle dört koldan araştırmalarını sürdürüp, en sonunda Bilsel’i (Zileli) buldu. Bil-sel’in, çok güzel bir kadın olduğu fotoğraflardan bile anlaşılan teyzesi, Adalet Partisi (AP) döneminin Ankara Valilerinden olacak bir adamla evliydi. Anladığım kadanyla, bu ailevî ve meslekî yakınlık, ilerki yıllarda Turgay Zileli’ye mülkî alanda pek bir yarar sağlamadı.</p>

  <p class="calibre3">On altı yaşında, yeşil gözlü, güzel bir kızdı Biİsel. Gelinlere muhalefet etme geleneğinin yılmaz “neferi” Nihal hanım, Bilsel’e de muhalefet etti. “Derin etnografik çalışmalar” sonucunda, Bilsel’in ailesinin “Edirne Çingenesi” olduğunu keşfetmişti. Zaten “kızın” o yeşil gözleri de bunun göstergesiymiş. Sonra efendim, “bu kız”, ömründe alafranga tuvalet görmemişmiş, tuvalete oturacağına, ayaklarını kenarlarına koyup üstüne çıkıyormuş ayol! Ne var ki, bütün bu propagandalar, kararlı damat adayına vız gelip tırıs gitti. Genç çift, zaman zaman Arnavutköy’deki evimize birkaç haftalığına konuk gelirdi. Annem onlann öğLene kadar odalanndan çıkmamalarını, tembelliklerini diline dolamıştı bu sefer de. Ne yapacaklardı yani, odalarında güzel güzel sevişip hoşça vakit geçirmek varken, “valida’nımın” peşinden ev işlerine mi seferber olacaklardı?</p>

  <p class="calibre3">Hazır Turgay ağabeyimin izini sürerek Vezirköşkü Sokağına kadar gelmişken, Varıİma'da sözünü etmediğim, beni çok etkileyen iki acı olayı da aktarayım burada. Amavut-kö/de oturan, arasıra bizim mahalle takımında da oynayan Emre adlı bir arkadaşımız vardı. Mavi gözlü, biraz irice, çok neşeli, hayatı seven bir çocuktu. Günün birinde Emre’nin bir bisiklet kazası sonucu yaşamını yitirdiğini duyduğumda kulaklarıma inanamadım. Emre, Arnavutköy’ün sahil yoluyla birleşen yokuşlarından birinden frensiz bir bisikletle hızla aşağı inerken, fren yerine kullandığı ayağını ön teker-leğe gereğince bastı ramayınca, yoldan geçmekte olan bir otobüse çarpmış ve beyin kanamasından ölmüştü. Cenaze namazı, Akıntı Burnu’na yakın bir yerde bulunan Arnavut-köy Camii’nde kılındı ve cenazesi, Tevfık Fikret’in de yatmakta olduğu Aşiyan Mezarlığında toprağa verildi. Bütün arkadaşlar, topluca katılmıştık cenaze törenine. Emre’nin tabutu, derin, toprak bir mezara indirildi. Ağabeyi, kardeşini son bir defa görmek isledi. Hayatımda bir ölünün yüzünü ilk kez orada gördüm. Yüzünün ve başının büyük kısmı mosmordu. Yakınlarının hıçkınkları hâlâ kulaklarımdadır.</p>

  <p class="calibre3">Bu olayın üzerinden çok değil, dört beş ay geçmişti. Akıntı Bumu’na yakın bir yerde, sahilde, denize giren arkadaşları seyrediyordum. Adnan Menderes’in asfalt yollar açma politikasının sonucu birkaç yıl önce genişletilmiş sahil yolundan gelen büyük bir gürültüyle irkilip arkama baktığımda, Bebek-Eminönü hattına verilen o en kırtıpil belediye otobüslerinden birinin büyük bir toz bulutu kaldırarak ve sağ taraftaki kaldırıma sürtünerek sürüklendiğini gördüm. Arkadaşların çoğu denizde ya da mayolu olduklarından olay yerine koşan ilk ben oldum. Gördüğüm manzara korkunçtu. Biri on üç, on dört, diğeri sekiz, dokuz yaşlarında iki çocuk yatıyordu kaldırımda. Küçük olanının beyni kafatasından fırlamış, kaldırımlara saçılmıştı. Hurdahaş olmuş bisikletinin yanında yatan büyüğünün ağzından oluk gibi kan boşanıyordu. Eğilip baktım. Büyüğü hâlâ yaşamaktaydı. Bu arada otobüsten aşağı inmiş belediye şoförü dövünüyor, “abiler, Allah hakkı için söyleyin, benim kabahatim var mı, yok mu bir şahit” diye çılgınlar gibi bağırıyordu. Olay yerinde duran bir taksi şoförüyle birlikte, hâlâ yaşamakta olan çocuğu taksiye taşıdık. Doğru, Bal ta limanı Has-tanesi’ne. Arabanın arka koltuğunda, çocuğun yanında oturuyordum. Arka koltuk tamamen kan olmuştu. Çocuk ara-sıra derin bir nefes alıyor, nefesini verirken, ağzından kan boşanıyordu. Baltalimanı Hastanesi’ne varır varmaz onu acil servise taşıdık, derhal ameliyat odasına alındı. Taksinin şoförü bir kova su getirip arka koltuklan yıkamaya girişti. Aradan beş dakika geçmişti ki<sub class="calibre6">t</sub> dışarı çıkan hemşireler, çocuğun öldüğünü bildirdiler bize.</p>

  <p class="calibre3">Aynı şoförün arabasıyla olay yerine döndük. Bizi, büyük, heyecanlı bir kalabalık karşıladı. Çocukların yakınları da olay yerine gelmişlerdi. Çok acıydı ama, çocuğun öldüğünü bildirmek zorunda kaldık. Olayın ilk ve belki de tek görgü tanığı olduğumdan bütün gözler benim üstümde toplanmıştı. O kadar kısa zamanda nasıl haber alıp, nasıl oraya yetişmişlerse, bir yandan Bebekli çocukların akrabaları, bir yandan kazayı yapan şoförün yakınlan ve arkadaşları, etkileyebilmek için beni çekiştirip duruyorlardı. Her iki taraf da birbirine, “çocuğu etkilemeye çalışmasanıza” diye bağırıyordu. Yok canım, küçüktük ama, öyle her çekiştirenin peşinden gidecek kadar da akılsız değildik. Çocukların yakınlarına göre, boş olan belediye otobüsünde şoförün “sevgilisi” olduğu iddia edilen bir kadın varmış ve şoför, kadınla “dalga geçerken”, aynı bisiklete önlü arkalı binmiş, yollarında gitmekte olan iki kuzeni görmemiş, dolayısıyla yüzde yüz suçluymuş. Ben, o karışıklıkta ne kadın görmüştüm, ne bir şey. Aslında şoförün suçluluğunu ya da suçsuzluğunu kanıtlayacak bir şey de görmemiştim. İlk ifademi, gördüğüm şekilde, Arnavutköy Karakolu’nda verdim. Birkaç ay sonra da, Cağaloğlu’ndaki Adliye’de, mahkemenin huzurunda tanık olarak dinlendim. Şoför halen tutukluydu. Oturduğu yerden umutla umutsuzluk karışımı bir yüz ifadesiyle bana bakıyordu. Çocukların kederli babaları o gün bana öğle yemeği bile ısmarlamalardı. Ama elimden bir şey gelmezdi. Ne gördüysem onu söyledim. Sanırım ifadem, şoförün çok aleyhinde değildi. Hayatımda ilk kez, tanık olarak da olsa bir mahkemeyle muhatap oluyordum.</p>

  <p class="calibre3">Strazburg Caddesi’nde bir yıl bile oturmadık. Sanınm 1951 yılının bahar aylarında, yu kanda tanımladığım, “çukur ev” dediğimiz eve taşındık. Ev iki katlıydı. Üst katında biz oturuyorduk. Alt katında ise, kimseyle konuşmayan, son derece asık suratlı bir baba-oğul kalıyordu. Fazla gürültü yaptığımızda, aşağıdan sopayla tavana vururlardı.</p>

  <p class="calibre3">Geniş bir bahçesi olan çukur evin sol tarafında, <span class="calibre8">Yarıl</span>-ma'da (s. 56), çocuklarıyla yaptığımız “kum savaşları”nı anlattığım, Konyalılar denen oldukça kalabalık, taşralı bir aile otururdu. Sokağın karşısında ise, Ankara’nın dört beş katlı yeni tip apartmanlan uzanırdı.</p>

  <p class="calibre3">Taşındığımız ilk günlerdi sanırım. On beş, on altı yaşlarında bir evlâtlık kız, bizim çukur evin tam karşısına düşen apartmanlardan birinin en üst katından kendini aşağı atıp intihar etti. 8u, ölüm denen şeyle somut olarak ilk karşılaşmam dı. Anında ölen kızın üzerine bir battaniye örtülmüştü. Hastaneden ambülâns bekleniyordu. Bütün mahalle olay yerine ûşüşmüştü. Babam işten gelip, manzarayı gördüğünde, “vah zavallıcık” diye acıyla inlemişti. Kızm neden intihar ettiğine ilişkin bin bir söylenti dolaşıyordu mahallelinin ağzında. Kimilen, bir “aşk hikâyesi”ne bağlıyordu bu intihan, kimileri, kızın aile içinde gördüğü baskıya, kimileri memleket özlemine. O zaman bütün bunlara akıl erdirmem mümkün değildi elbette. Ama yıllar içinde, bu intihar olayıyla bağlantılı olarak “evlâtlık kurumu” hep kafamı kurcalamıştır. Neydi bu? Küçücük köy çocuklan neden ailelerinden kopartılıp kann tokluğuna, genellikle ömür boyu kentli ailelerin hizmetçiliğine verilirlerdi. Bunun, Os-manlı imparatorluğundaki cariye, halayık ve ev içi kölelik geleneğiyle ilişkisi neydi? Iç sömürgeleri hayli azalan Türkiye’nin hangi bölgelerinden getirilmekteydi bu çocuklar? Ya Dersim isyanında yetim kalan küçücük kız çocuklan?</p>

  <p class="calibre3">Kitabın sonunda resmini gördüğümüz Muammer de anneannemlerin evlâtlığıydı. Benim anımsadığım yıllarda, on dört, on beş yaşlarında, güzel bir genç kızdı. Bir anlamda “evlâtlık”tan pek farkı olmayan Hala’nın yanı sıra, ev işlerine, ayrıca bizlerin bakımına koşulmuştu. Hâlâ nereli olduğunu, sonraki akıbetini bilmem. Günün birinde ruh gibi yok oldu gitti. Galiba evlendi. Bakın, merak edip bunu bile öğrenmemişim. Mesude halanın da, o zamanlar kırk yaşlarında, saçlan ağarmaya başlamış, “Dağlı” dedikleri bir evlâtlığı vardı. Dağlı, Sivas’ın Alevi köylerindendi. Uzun yıllardır Mesude halamlann yanındaydı, hiç evlenmemiş ya da evlendirilmemişti. Benim, “sen niye evlenmedin” sorum karşısında, her seferinde yalandan eteğini yukan doğru sıyırıp, “ben seninle evleneceğim, Gün’üm” diyerek bana doğru gelir, ben de bu “teklifin” gerçekliğine inanıp, kaçarak soluğu annemin yanında alırdım.</p>

  <p class="calibre3">Şimdi eğri oturup, doğru konuşalım, ben, ne Muammerce, ne de Dağh’ya kötü muamele edildiğine tantk oldum. Tersine, ailenin birer ferdi gibi benimsenmişlerdi, onlar da sanırım kendilerini öyle görüyorlardı. Pek neşeli, fıkır fıkır bir kız olan, çok sevdiği babama ikide bir “İlâhi dayı” diye takılan, Mesude halanın kızı Sümer’in Dağh’yîa sürekli şakalaştığı hatırımdadır. Ge! gör ki, bu tür yüzeydeki görüntüler o insanların ruhunda neler yaşandığını hiçbir zaman ortaya koymayacağı gibi, tek tek “olumlu” örnekler evlâtlık kurumunun zalimliğini ortadan kaldırmaz. Panait Istrati’nin <span class="calibre8">Uşak</span> adlı romanının sonunda uşak, zenginlerin ve patronların aleyhinde atıp tutan bir sosyalist konuşmacıyı dinledikten sonra, kendi deneyimlerinden hareketle, “sen öyle sanıyorsun” diye mırıldanır. Demek ki, onun kendi deneyimi, geneldeki doğruyla Örtüşmemektedir. Evet ama bu durum, geneldeki doğruyu da geçersiz kılmaz. 1970’li yıllarda, televizyonda gösterilen “Kökler” dizisinin meşhur Kunta Kinte’sinin ve diğer kölelerin kaderine gözyaşı dökenlerin büyük çoğunluğu, eminim ülkemizdeki evlâtlık kurumu üzerinde beş dakika düşünmemişlerdir. Hizmetçiliğin utanç vericiliğini, “yardımcı” deyimini icat ederek kamufle etmeye çalışanlar ya da kültür düzeyi yüksek “MoldavyalI yardımcılarıyla" övünenler de öyle. O çocuklar, elbette memleket özlemlerini, ana-baba özlemlerini iç-lerine gömüyorlardı, gözyaşlarını göstermiyorlardı, elbette çevrelerine gülümsemek gereğini duyuyor, kaderlerine küsmek yerine, o koşullarda da hayata tutunmaya çalışıyorlardı. Ama, bırakalım kötü muameleyi bir yana, doğrudan ailenin bir ferdine edildiğinde çok da önemli olmayacak bir lafın, bir evlâtlığı nasıl derinden yaralayacağını tahmin etmek zor değildir. Hicranın ve aşağılanmanın acısını yaşamayan bilemez. Oracıkta gittikçe soğuyan bedeniyle yatan genç evlâtlık kızı bu korkunç ölüme sevkedenin ne olduğunu da tam olarak kimse bilemeyecektir.</p>

  <p class="calibre3">Erlerin, “emirber” adı altında, subayların evlerinde hizmetçi olarak kullanılmaları da daha az zalimce değildi. Bu, feodal çağdaki angarya kurumunun devlet zoruyla yürütülmesi, bedava emeğin hoyratça kullanıl maşıydı. İki yıl mecburî hizmet görmek zorunda olan, köylerinden, ailelerinden koparılmış gencecik çocuklar evlerde hizmetçiliğe koşuluyorlardı. Bulaşık yıkamaktan, yer silmeye, çocuk bakmaktan, alışveriş yapmaya kadar. Onlar, evlâtlıklara sunulan ailevî sıcaklıktan bile yoksundular, neyse ki, bu angaryaya evlâtlıklar gibi ömür boyu değil, en fazla iki yıl dayanmak zorundaydılar.</p>

  <p class="calibre3">Peki ya bu karşılıksız ve zorunlu hizmeti kabul eden subay ailelerine ne demeli? Bunun haklan olduğunu nasıl içlerine sindirebiliyorlardı? Ne annemde, ne babamda bu konuda en ufak bir suçluluk duygusuna tanık olmuşumdur Annem, yerleri sildirmek de dahil her işi yaptınrdı askerlere, hem de büyük bir gönül huzuruyla. Bunu bırakın, babamla akşamlan oturur, “emirberlerinin” değerlendirmesini bile yaparlardı. Trakyalı Tank çok “tembel”di. Kürt Şükrü çok “sadık”tı vb. Annem, Trakyalı Tarık’ın “ev izni” alabilmek için ikide bir annesinin veya babasının “ölüm" haberiyle geldiğini, attığı yalanlan unuttuğu için annesinin üç, babasının ise dört kere “öldüğünü" söylüyordu gülerek. Trakyalı ya, “uyamk”mış. Öte yandan, “sadık Kürt” Şükrü bir kere bile ev izni istememişti. Eh, boşuna dememişler, “alavere dalavere, Kürt Memed nöbete” diye. Peki, Tarık’ın, birkaç gün için de olsa kendini köyüne atabilmek, anasının, babasının, kardeşlerinin yanında olabilmek için yalan söylemekten başka bir yolu var mıydı ki? Bugün yaşadığım Ingiltere’de, birkaç sefer için de olsa işsizlik kurumuna imzaya gitmekten kurtulmak, bir süre için yakamı bırakmala-nnı sağlamak için ne yalanlar uydurmak zorunda kalıyorum. Böyle zamanlarda Trakyalı Tank geliyor aklıma. Herhalde, “inşallah çocuklarınızın başına gelir" diye beddua etmiş olmalı diye <span class="calibre4">düşünmekten</span> kendimi <span class="calibre4">alamıyorum.</span></p>

  <p class="calibre3">Babam süvari subayı olduğundan, atın yaşamımızdaki yeri çok önemliydi. At dendi mi çıldırırdı neredeyse. Bir filme gitmeden önce, annem, “aşk filmi mi” diye sorarken, o, “at var mı filmde” diye sorardı. Birazdan anlatacağım gibi, yazları birkaç aylığına İstanbul’a gittiğimizde, atlar artık hayatımızın birinci konusu haline gelirdi. Orada konkurhipikleri seyretmek en büyük zevkimizdi. Bu ortamdan o kadar etkilenirdim ki, Ankara’ya döndüğümüzde hep <sup class="calibre7">M</sup>at”h oyunlar oynardım. Bacaklarımın arasına sıkıştırdığım bir sopa, “atım” olurdu. Bazen sopaya ip bağlar, onu da “atın” dizginleri olarak tahayyül ederdim. Koşarken sopanın bıraktığı izle kaldırdığı toz da, “atm” geride bıraktığı “nal izleri” ve toz bulutu olurdu.</p>

  <p class="calibre3"><span class="calibre8">Yarılma'fa</span> da (s. 78) anlattığım gibi, oldukça tuhaf bir genç olan Güneri, bizlerden yaşça hayli büyük olmasına rağmen, çukur evin bahçesinde “Konkurhipik yarışları” düzenlerdi. Güneri, yakın aile dostumuz Saadel teyzenin oğluydu. Saadet teyze, kocası binbaşı Mustafa beyi genç yaşta kaybetmiş acılı bir insandı. Hayli kilolu bir kadın olan Saadet teyzenin iki lafından biri, “nuur içinde yatsın Musta-fa’m”dı. Bunu söylerken elini göğsüne bastırıp, iki yana sal-I an irdi. Saadet teyzenin oldukça abartılı, yayvan bir konuşma tarzı vardı. Bize oturmaya geldiğinde, “döört bir yanı nuur olsun Mustafa'm” üslubuyla yaya yaya, her kelimenin sonuna bir “cik” ya da “cık” ekleyip, elleriyle tasvir ederek öyle olaylar anlatırdı ki, insanın hem anlatılanları ilgiyle dinleyesi, hem de üslubun abartısı karşısında gülesi gelirdi. Ben böyle durumlarda, Saadet teyzenin oturduğu koltuğun arkasına geçer, o konuşurken, kendisi görmeden -belki görürdü de, görmezden gelirdi- sessizce onun hareketlerini taklit ederdim: “O bacacıklan naaaaasssılll titriyor, o göz-yaşcıklan <span class="calibre4">naaaaasssılll</span> süzülüyor...”</p>

  <p class="calibre3">Güneri de, kardeşi Temuçin de çok zeki çocuklardı. Güneri’nin zekâsı daha gözlüklerinin ardında parlayan gözlerine baktığınızda anlaşılırdı. Her <span class="calibre4">iki</span> kardeş de Siyasal Bilgiler FakültesPnin Hariciye bölümünü bitirip hariciyeci oldular. Günlük siyasî gelişmelerle pek yakından ilgilenen dedem, hazır Saadet hanımı bulmuşken, onu günün “siyasî ahvali” hakkında sıkıştırıp oğullan aracılığıyla bazı bilgiler sızdırmak amacıyla, “hariciye muhitlerinde vaziyeti nasıl mütalâa <span class="calibre4">ediyorlar, Saadet hanım?** diye sorar, o</span> da, <span class="calibre4">yine elini</span> göğsüne vurup, ağzını yayar, “vallaa amcacığım, bakanlıkta neler oluyor, onu bilemiyorum...” diyerek, “ser verir, sır vermez”di.</p>

  <p class="calibre3">lşte„ Güneri, belki o yıllarda bile hâriciyede okuyan koca adam, bizim evin bahçesinde düzenlediği “konkurhipiklerde kendini hem binici, hem de at yerine koymak gibi dâhiyane bir buluşa, günümüzün moda gazeteci deyimiyle “imzasını atmış”tı. Çevreden çeşitli tahtalar getirilip mania yapılıyordu. Aynı konkunhipikîerde olduğu gibi, binicinin bu maniaları devirmeden, belli bir sırayla, belli bir süre içinde atlayıp turunu bitirmesi gerekiyordu. Güneri’nin buluşunun en önemli yanı, biniciyle atın aynı şahısta birleşmesiydi. Daha doğrusu, Yunan mitolojisindeki <span class="calibre8">Cento</span>-ur’u hatırlatacak şekilde, Güneri’nin üstü “binici”, altı <sup class="calibre7">w</sup>at”tı. Maniaya doğru ilerlerken, daha iyi atlaması için, “binici Güneri”, “haydi oğlum” deyip, “at Güneri”nin kıçına kamçıyı indiriyordu. Görülecek manzaraydı bu.</p>

  <p class="calibre3">O dönemin atmosferini yaratan en önemli öğelerden biri de filmlerdi. Özellikle yabancı filmler. Annem, zamanının çoğu genç kızı gibi, Rudolf Valentino’ya âşıkmış. Turgay ağabeyim, Italyan artisti Silvano Mangano’nun filmlerini kaçırmazdı. Babam ise, daha sonraki yıllarda Gina Lollobri-gida’yı beğenirdi. Bu beğenilerin ötesinde, özellikle bazı filmlerin bizler üzerinde bıraktığı etki olağanüstüydü.</p>

  <p class="calibre3">Clark Gable’ın baş rolde oynadığı “Rüzgâr Gibi Geçti” filmi o yıllarda büyük olay olmuş, filmi seyretmek için gittiğimiz Ulus Sineması’nda büyük izdiham yaşanmıştı. Ancak, ben filmden pek bir şey anlamamıştım. Sanırım, yetişkinleri daha çok etkileyen bir aşk filmiydi.</p>

  <p class="calibre3">Biz çocukları ve gençleri etkileyen, galiba biraz daha macera içeren filmlerdi. Bunlardan bazılarını çok net hatırlıyorum. Birincisi, Errol Flynn’ın baş rolde oynadığı, Amerika’daki Kuzey-Güney savaşını anlatan bir filmdi. Errol Flynn, Amerika’da siyah kölelik kurumunun devamından yana Güneylilerin safında savaşıyordu, film de esasen Güneylileri yüceltiyordu. Errol Flynn ve Güneyliler sonuna kadar kahramanca dövüşmelerine rağmen yeniliyorlardı. O dönemde ırkçılıktan falan pek haberdar olmadığımızdan, yenilmeleri, Güneylileri tutmamız için başlı başına bir nedendi. Biz o zamanın çocuk ve gençleri, çoğunlukla, yenenlere değil, yenilenlere sempati duyardık. Yine o filmde, tasmasına takılan pusulayla Güneylilere haber taşıyan bir fino köpeği vardı. Onun dağ bayır aşarak koşuşunu ve haberi yetiştirişini hiç unutmam. Peşimden gelecek bir köpeğim olması arzu ve özlemim galiba bu filmle başlamıştı.</p>

  <p class="calibre3">Gary Cooper’m baş rolde oynadığı, <span class="calibre4">ıslıkla</span> çalınan müziği bugün dahi belleğimdeki “Kahraman Şerif’ filmi ise, hepimizin favorisiydi. Bu filmi defalarca seyretmiştik. Gary Co-oper, küçük bir kasabanın şerifidir. Şehri “haydutlar” basmak üzeredir. “Haydutlar” kasabaya önceden haber yollayıp herhangi bir direnişte bulunulmamasını isterler. “Kahraman Şerif”, “haydutlara” karşı kasaba halkının desteğini ister. “Haydutlardan” korkan kasaba halkı bu desteği vermez ve evlerine kapanır. Yalnızca, sonradan şerifin sevgilisi olacak genç bir kadmla <span class="calibre4">küçük</span> bir <span class="calibre4">çocuk</span> destek olurlar ona. Şerif de bu sınırlı destekle “haydutlara” karşı bir direniş örgütler. “Haydutlar” geldiğinde kasabalılar, kapandıkları evlerinde, panjurların arasından izlerler olan biteni. “Kahraman Şerif’, genç kadınla çocuğun da desteğiyle sonunda “haydutların” hakkından gelir. Bunun üzerine kasabalılar evlerinden çıkıp onun etrafını sararlar. Ama şerif dönüp bakmaz bile onlara. Yıldızını çıkarıp ayaklarının önüne atar, genç kadın ve çocukla birlikte kasabayı terkeder. Bir kere daha korkaklık yenilmiş, cesaret ve fazilet <span class="calibre4">kazanmış</span>tır! Naifliği, bireysel kahramanlığa vurgu yapması ve olaya bir de “haydutların” safından bakmaya yanaşmaması bir yana, filmin, bugünkü, haklılık diye bir şeyi kesinlikle söz konusu etmeyip kör şiddeti ve gücü yücelten sıradan Hoîlywood filmlerinden oldukça farklı bir bakış açısıyla çevrildiği bellidir. Her türlü dış etkiyi baştan olumsuz gören o zamanın tutucu-milliyetçilerinin tersine, bu tür filmlerin biz çocuk ve gençler üzerinde esasen olumlu etkileri olduğunu düşünüyorum.</p>

  <p class="calibre3">O dönemin unutulmaz filmlerinden birinin baş rolünü de ünlü karakter oyuncusu Spencer Tracy oynuyordu. Filmin adını hatırlamıyorum, ama neredeyse bütün sahneler bugün gibi gözümün önünde. Savaşta tek kolunu kaybetmiş Spencer Tracy, kuş uçmaz, kervan geçmez bir Batı kasabasına, eski askerlik arkadaşını görmeye gelir günün birinde. Fakat, kasabaya ayağını basar basmaz müthiş bir dışlama ve düşmanlıkla karşılaşır. Öte yandan, kasabalıların çoğu arkadaşını tanımadıklarını, bu kasabada böyle birinin yaşamadığını söylemektedir. Spencer Tracy, durumdan kuşkulanır, ama yapacak bir şey yoktur, çaresiz kasabayı terk etmeye hazırlanır. O sırada gizlice ve korkarak yanına yaklaşan bir kasabalı ona arkadaşını tanıdığını söyler. Bundan sonra olaylar hızla gelişir. Spencer’in Uzak Asya kökenli arkadaşı ırkçı bir cinayete kurban gitmiştir, kasabalılar, şerif başta olmak üzere, bunu bir sır olarak gömmüştür, ona karşı düşmanca tutumları da buradan gelmektedir. Spencer Tracy, sonunda cinayeti ortaya çıkarır. Filmin en unutulmaz sahnesi, tek başına barda otururken yanına gelen kasabanın kabadayılarından birinin onu kavgaya davet eden tutumu karşısında takındığı tavırdır. Efendiliğini bozmamak için sonuna kadar çaba gösterir, fakat karşısındaki saldırganın küstahlığı seyirciyi bile isyan ettirecek boyutlara ulaşınca, sağlam kalan sol eliyle kasabalıya esaslı bir “Osmanlı tokadı” indirerek onu bir seksen uzatır. Gerçekten de büyük bir oyuncu olan Spencer Trac/nin bizleri büyüleyen ve etkileyen yanı, adamı bir tokatta yere serecek gücü olmasına rağmen bunu göstermemek için sonuna kadar direnmiş olmasıydı. Burada da güçle erdem arasında esaslı bir denge kurulmuştu.</p>

  <p class="calibre3">O günün atmosferini oluşturan bir diğer önemli öğe mü' zikti. CHP devrinde, devlet radyosundan ağırlıklı olarak klâsik batı müziği çalınması elbette o dönemin insanlarının müzik zevkini bir anda değiştirecek değildi. Bizim evde klâsik Türk müziğinin büyük ağırlığı vardı. Ağabeyim bütün şarkıları neredeyse ezbere bilirdi. Babam, erkek sesi olmamak kaydıyla, şark ilan zevkle dinlerdi. Zeki Müren, o yıllarda, tel gözlüklü, narin bir genç olarak daha yeni yeni parlamaktaydı. Babamın en sevdiği şarkıcılar, Hamiyet Yü-ceses, Perihan Altındağ ve Müzeyyen Senaydı. Münir Nurettin Selçuk’u da beğenir, ama erkek sesinden hoşlanmadığı için onu pek dinlemezdi. Akşam saatlerinde radyodan yayınlanan “Yurttan Sesler Korosu”, nedense bende, akşamın o kasvetli vaktinde, çok sayLda hasta insan tarafından hastanede söylenen “muzdarip” bir müzik etkisi bırakırdı. Öte yandan, Alevi ağırlıklı Anadolu türkülerine bizim evde fazla rağbet yoktu. Ağabeyim bunlardan sevdiği bir ikisini mırıldanırdı, fakat babam hiç dinlemek istemezdi. O zamanlar, bir de, bizim evde pek dinlenmeyen, sözleri naifçe de olsa, melodisi kulağıma hoş gelen türkçe tangolar vardı: “Allahınım bu dert ne zaman biter/Taş olsa ağlar gelirdi di-leeee..." Ancak, daha sonraki yıllarda, tango dansıyla tanışınca, çiftlerin, sanki bir şeye kızmış gibi birbirlerini çatık kaşlarla sağa sola çekiştirdikleri, erkeklerin pistte kıçlarını dışan çıkararak dolandıkları, kadınların ise, enikonu vamp bir hal takınarak partnerlerini bacaklarıyla sarmaladıkları bu dansı yapmaya teşebbüs bile etmemişimdir.</p>

  <p class="calibre3">Ankara’nın o zamanki “orta sımr düğünlerinde oldukça ilginç manzaralarla karşılaşmak mümkündü. Orkestra, açılışı genellikle valsle yapar, zeybek, çiftetelli ve kasap havasıyla kapatırdı. Başlangıçtaki ağırbaşlı, resmî, törensel hava, düğünün sonuna doğru kaybolurdu. Bunda, içilen içkilerin olduğu kadar, insanlann doğal hallerine dönme isteğinin de rolü vardı. Babam, bu zeybek ve çiftetelli kısmında kendini göstermek için gereken ortamın doğduğunu düşünür, dizini yerlere vurarak zeybek oynardı. Düğünün başındaki resmî hava ile sonlardaki çiftetellinin arasında daha çok genç çiftler görünürdü ortalıkta. Sümer ablanın her zaman başı çektiği, tuhaf, tuhaf olduğu kadar da komik bir “raspa raspa ras, ma riya hokkabaz” şarkısı ve dansı vardı. Bu şarkı söylenirken çiftler ters istikamette birbirinin koluna girip döner, sonra yönlerini değiştirip öbür tarafa dönmeye devam ederlerdi. Çok canlı, çok hareketli bir ortam yaratırdı bu uydurulmuş şarkı ve dans. Bu düğünlerde, çok daha sonraları moda olan, açıktan takı takmak, gelinle damada para iğnelemek, kız kıza dansetmek türünden garabetlere asla rastlanmazdı. O dönem, artık annemin meşhur çarlistonu miadını doldurmuş, bizim gençliğimizin ça ça çası ise henüz gündeme gelmemişti. Babamın valsinin modası ise hiç geçmeyecekmiş gibi görünüyordu.</p>

  <p class="calibre3">Mesude halanın büyük kızı Nevhiz abla, yukanda da sözünü ettiğim gibi, kafasından düz kenarlı fötr şapkasını bir an bile çıkartmayan, Arap kökenli, Tuğrul adlı bir tüccarla evlenmişti. Büyük ailenin, daima subay ve memurlarla evlenme, asla tüccarlarla evlenmeme geleneğinin kırılması anlamına gelen bu olay, aynı zamanda DP iktidanyla açılan yeni devre de işaret ediyordu. Düğün, kız tarafının evinde yapılmıştı. Tüccar Tuğrul mali olanaklanyla neden bir salon tutmamıştı bilmiyorum. Bu düğünde Sıtkı enişte, fazla yediği için mi, yoksa heyecandan mı, önemli bir kalp krizi geçirmiş, düğünde bulunan doktorlardan birinin acil müdahalesi ile kurtarılıp hastaneye kaldırılmıştı.</p>

  <p class="calibre3">İstanbul'da gittiğimiz daha “görkemli" bir düğünü hatırlıyorum. Düğün, büyük bir davetli kalabalığının katılımıyla Yıldız Parkı*nda yapılıyordu. Her yan ampullerle aydınlatılmış, uzun masalar, yiyecek ve içkilerle donatılmıştı. Demek, daha o zamandan “serf-servis” modası başlamıştı ki, herkes yiyeceklerini tabaklarına alıp ayakta yiyiyordu. Çocukların içki almasına izin verilmiyordu. Fuat amcanın çocukları İlker ve Tezef le başbaşa verip, nasıl içki yürüteceğimizi tartıştık. Sonunda bu işi en küçük olarak benim halletmem kararlaştırıldı. Kurduğumuz plân gereğince, bitiştirilmiş uzun masalann bir ucundan masaların altına girdim, neredeyse yerlere kadar uzanan beyaz masa örtüleri sayesinde görünmeden, yer altı tünelindeymişim gibi iki büklüm yürüdüm, önceden işaretlediğimiz yere gelince elimi aşağıdan uzatıp bir şişeyi kaptığım gibi gerisin geri geldim. Bu eylemimle çocuklar arasında çok sükse yapmıştım. Koca bir şişe Kulüp rakısıydı çaldığım. İçtik mi? Ne gezer! Sadece dilimizle şöyle bir dokunup, ilerideki çalıların arasına döktük. Oyun olsun işte. Biraz da yasağı delmenin zevki galiba.</p>

  <p class="calibre3">Bu tür çocuk eylemlerinde gönüllü olarak en zor görevlere talip olurdum. Bundan sonraki bölümde anlatacağım, Aziz Kalfa’nın evinde oturduğumuz dönemde, mahalleli çocuklar arasında, “iyi kavga ettiği”ne ilişkin yaygın şöhrete sahip bir Tansu abimiz vardı. Tansu abi, Çan’dan da büyüktü. Genellikle mahalle çocuklarının muzipliklerini o örgütlerdi. Anneannemlerin evinin yanındaki apartmanın alt katında, merdivenle inilen bir kundura tamircisi dükkânı vardı. Burada, gözleri enikonu şaşı, galiba biraz da aksi birisi olduğu için çocuklann kızdırmaktan haz duyduktan gariban bir kundura tamircisi sabahtan akşama kadar kunduralara çekiç sallardı. O akşam da Tansu abi, biz ufaklıkları onu kızdırmak için örgütlemişti. Daha önceki kızdırma eylemleriyle öfkesi burnundaki kunduracıya son “öldürücü’’ darbeyi indirmek üzere bir “gönüllü** gerekiyordu. “Göreve” talip oldum. Merdivenlerden indim, dükkâna girdim, şaşı kunduracıya, “kunduracı amca, benim ayakkabılarımı tamir eder misin” dedim. Kunduracı amca, bana değil de pencereye doğru bakarak, “nedir, ne yapılacak oğlum, pençe mi" diye sordu. “Yok,” dedim, Tansu abinin önceden ezberlettiği şekilde, “şu iki ayakkabımı birbirine dikeceksin.” Daha sözlerimi bile tamamlayamadan kunduracı amca, “ulan ben senin...” diye yerinden yekinince, yukarıdaki alçak duvarın önüne mevzilenmiş çocukların kahkahaları arasında tabanları yağladım.</p>

  <p class="calibre3">Yıllar sonra, Mamak cezaevinde tutukluyken, kasvetli bir akşam alacasında duruşmadan dönüyorduk. Cezaevi arabasının arka kısmına muhafız jandarma erleri de binmişti. Karanlık yüzünden yüzlerini göremediğim askerlerden biri, derin bir “of offf’ çektikten sonra, “asker ağlamaz, asker gülmez, asker uyumaz, asker susamaz” diye alaylı bir teraneye başladı. Ardından da, “ne haber Gün, beni tanımadın mı” diye sorup, beni hayretlere düşürdü. Tanıyamamıştım. “Ben Tansu, abin Çan'ın arkadaşı. Kunduracıyı hatırladın mı kunduracıyı” dedi. O zaman tanıdım onu. Nasıl tanıya-bilmişti beni bunca yıl sonra? O karanlıkta biraz sohbet ettik yol boyunca. Uzun yıllar kaçmıştı askerden, ama sonunda yakayı ele vermişti. “Asker” ağlamazdı, “asker” gülmezdi ama, ya Tansu...</p>

  <p class="calibre3">Dedemin, özellikle “devlet erkânı”nın yanında iyice ağdalı bir hal alan osmanlıcası, biz gençlerin başta gelen eğlence konusuydu. Bizlere gülünç gelen bir diğer nokta, dedemle anneannemin birbirlerine, “Fuat bey”, “Nazire hanım” diye hitap etmeleriydi. Ağabeyim, onların yataktaki hallerini mizahî bir şekle sokup canlandırırdı:</p>

  <p class="calibre3">- Nazira'nım, dudaklannıza bir buse kondurabilir miyim?</p>

  <p class="calibre3">- Elbette Fuat bey, benim için hiçbir mahzuru yok.</p>

  <p class="calibre3">- Affınıza iltica ediyorum Nazira'nım, acaba...</p>

  <p class="calibre3">- Madem öyle arzu buyuruyorsunuz Fuat bey, buyrun...</p>

  <p class="calibre3">Turgay ağabeyim, tam anlamıyla bir “zamane piçi”ydi. Gençliğin kendine özgü pervasızlığı ve mizahıyla, yakın aile fertlerinden başlayarak, neredeyse tüm dünyayla dalga geçerdi. Bu arada, karaciğerinden rahatsız olduğu için sürekli kaşınan anneannem de nasibini alırdı elbet. Biz torunların, “oybirliği” ile “nanane” demekte ısrar ettiğimiz anneannemin karşısına geçer, bir eliyle bacağım, diğer eliyle kolunu, bir ayağıyla diğer bacağını, kapının pervazıyla da sırtını kaşır ve önce onu güldürürdü. Doğrusunu söylemem gerekirse, bu taklitte pek de abartı yoktu. Büyük adamların da sıradan fâniler olduğunu göstermek için yaptığı “tuvaletteki Atatürk" canlandırması da en çok hoşumuza gidenlerden biriydi.</p>

  <p class="calibre3">Dedemle anneannemin günlük hayattaki halleri tam anlamıyla seyirlikti. Bütün o “bey” ve “hanım” hitaplarına rağmen, elli yıla yaklaşan beraberliğin sonucunda iyice yüz göz olmuşlardı. Dedem yumuşak, anneannem ise otoriter karakterliydi. “Taarruzda” olan, azarlayan, daima anneannem olurdu. Dedecik de onu savuşturmak için bir sürü taktik geliştirmişti. Ama bana sorarsanız, saflıkta ikisi de birbi-riyle yarışıyordu. Bir gün, Semin dayının o gün nedense karşılaşmak istemediği bir arkadaşı eve gelmiş, dayım da anneanneme, “evde olmadığımı söyle” demişti. Anneannem kapının eşiğinde tam bunu derken, muhtemelen Ankara Hali’ne yaptığı malüm seferlerden birinden dönen dedem gelivermesin mi? Anneannem biliyor onun huyunu. Semi n’in evde olduğunu bildiğinden, yalanını açığa çıkarabilir. Bu yüzden, önceden ikaz etmek gereğini duyarak, “Semin evde yok, değil mi Fuat bey” demiş, bir yandan da anlasın diye ona göz kırpmaya başlamıştı. Ama bunu öyle belirgin bir şekilde yapıyordu ki, göz kırptığını dayımın arkadaşı da görüyordu. Zaten görmesine gerek kalmadı, dedem yapacağını yaptı. “Neden devamlı göz kırpıyorsunuz Nazi-ra’nım” dedi sesini yükselterek, “ben o kadar aptal bir insan mıyım anlamayacak.” O gûn Semin dayının arkadaşına rezil olmuştuk, rezil.</p>

  <p class="calibre3">Dedem, yetmiş yaşlarındayken, ölümden döndüğü çok ciddi bir trafik kazası geçirdi. Her sabah “refikasının siparişlerini eski tûrkçe harflerle liste halinde yazar, yazın sıcağı, kışın soğuğu demeden, yürüyerek Demirtepe’den Ulus’taki Ankara Hali’ne gider, oradan nispeten ucuza meyve sebze alıp, filelerle taşıyarak eve getirirdi. Değişmez günlük vazifesiydi bu. Yine böyle günlerden birinin sabahı, Ulus’a doğru yürürken, Etnografya Müzesi’nin oralarda bir an için kaldırımdan asfalta indiğinde arkasından hızla gelen bir araba, çarptığı gibi onu havaya uçurmuş. Kazayı yapan şoför, bir et ve kemik yığını olarak kaldırıma düşen yaşlı adamı derhal Numune Hastanesi’ne götürmüş, yakalanmaktan korktuğundan, “yolda buldum” diyerek, kapıdan hastabakıcılara teslim edip kaçmış. Bu arada, ihtiyarın ceketinin cebinde bulduğu ev adresine gelip, kapının altından, “beybabanız Numune Hastanesi’nde, ağır yaralı” diye bir kâğıt atmayı da ihmal etmemiş. Akşam işten eve gelen Semin dayı bu kâğıdı bulup, Numune Hastanesi’ne koşuyor. Ancak, bütün aramalara rağmen ne babasını bulabiliyor hastanede, ne de herhangi bir kayda rastlıyor. Sonunda, hastane yetkililerinden biri, “bir de morga bakalım” diyor ve şu işe bakın ki, onu, morgda, bir köşede, koma halinde yatarken buluyorlar. Biraz daha gecikseler, bırakın yaralarını, soğuktan donup <span class="calibre4">ölecekmiş.</span> Dayım, onu <span class="calibre4">hemen acil</span> servise aldırıyor, ilk müdahaleler yapılıyor ve o yaşına rağmen bu ağır kazadan mucize eseri kurtuluyor. Aylar sonra hastaneden çıktığında sol omuzu yere doğru eğik yürüyordu artık. Bu kazadan sonra yedi yıl daha yaşadı.</p>

  <p class="calibre3">Dedem, 1960’lı yıllarda genç olsaydı, kesinlikle örgüt militanı falan olurdu. 1950’li yıllarda, o yaşma rağmen, DP iktidarı tarafından körüklenen, “Kıbrıs Türktür, Türk kalacaktır’* mitinglerinin mûdavimlerindendi. Ankara’nın o yakıcı sıcağında, başının üzerine “gölgelik” olarak tuttuğu gazeteyle o miting senin, bu miting benim koştururdu. Devletten çok korktuğu halde, kendi anlatımına dayanarak, bu mitinglerde devlet görevlilerine kafa tuttuğunu bile söyleyebilirim. Anlattığına göre, Kıbrıs mitinglerinden birinde, vatandaşı itip kakan bir polise, “burası Patagonya değil, memur bey” deyince, coğrafya ve siyaset bilimi konusunda bu kadar “bilgili” bir şahsiyetle karşılaşacağını hiç aklına getirmemiş polis memuru suspus olmuş karşısında.</p>

  <p class="calibre3">* * *</p>

  <p class="calibre3">Her yaz, iki aylığına, Istanbul-Ayazağa’daki Süvari Oku-lu’na giderdik. Trenin kuşetli bölümünde İstanbul’a gitmek, hayatımızda büyük yenilik, heyecan ve zevkti bizim için. Çocuklardaki, cansız nesneleri hayal güçleriyle canlandırma özelliği bende aşırı boyutlara varmıştı. Bir taşı, bir cam ya da bez parçasını “himayeme” alır, onlarla arkadaş olur, konuşurdum. Bu bazen, soğuk havada, kaldırımda üşüdüğünü düşündüğüm bir karamelâ kâğıdı bile olabilirdi. Bunlar zamanla o kadar çoğalırdı ki, annem benden habersiz çöpe atmak gereğim duyardı. Sokaktan topladığım “arkadaş” larımla seyahate çıkmak ise en büyük zevkimdi. Ayaza-ğa’ya gitmek üzere trene binince, bunları cebimden çıkarıp pencerenin kenarına dizer, dışarıyı “seyretmekrini* büyük bir zevkle izlerdim.</p>

  <p class="calibre3">Sabahın erken saatlerinde, yatmakta ısrar ettiğim en üst ranzadan perdeyi aralayıp Sapanca Gölü’yle karşılaşınca bambaşka bir dünyada olduğumu algılardım. Sisler içindeki sazlıklarıyla büyülendiğim Sapanca Gölü’nü ilk gördüğümde, İstanbul’a ve denize kavuştuğumuzu sanmıştım.</p>

  <p class="calibre3">O zamanlar, Ayazağa Süvari Okulu, Maslak Yolu üzerinde, dağ başında, ıssız bir yerdi. Gittiğimiz ilk yıl, derme çatma, kulübemsi bir evde kalmıştık. Hatırladığım, sadece sineklerin bolluğudur. Sinekler, yiyeceklerin üzerine kara bir bulut gibi üşüşüyordu. Sonraki yıllar, köşke benzer, daha güzel bir yerde kalmıştık. Bugün bile ahır kokusu burnuma çalındığında hemen Ayazaga'yı hatırlarım. Atların sidik ve dışkılarıyla samanın karışımından oluşan çok sevdiğim bir kokudur bu.</p>

  <p class="calibre3">Her sabah, bando takımı ve tören kıtası, askeri marş eşliğinde yürüyüş yapıp, bayrağı göndere çekerdi. Ben de küçük bir “asker” olarak tören kıtasının peşine takılırdım. Bu törene kendimi o kadar kaptırırdım ki, genellikle altıma kaçırırdım. Bir gün de, Süvari Okulu’nun içindeki koruluğa dalmıştım kendi başıma. Orada askerlerle atlara rastlamış, askerlere burada ne yaptıklarını sormuştum. Onlar da benim gibi küçük bir yumurcakla dalga geçmek için, “burası ac okulu, biz de atların öğretmeniyiz" demişlerdi. Aylak aylak yoluma devam etmiş, sonra da kendiliğimden dönüp gelmiştim. Koruluktan çıkıp kaldığımız eve doğru yürürken, zaten meraklı bir kadın olan annemi çılgınlar gibi beni ararken bulmuştum. Bildik telaşıyla, “neredesin sen hınzır evlât” diye üstüme saldırınca, dayaktan kurtulmak için bir yandan kaçarken, bir yandan da, “at okulundaydım” diye bağırmış, onu güldürüp esaslı bir dayaktan kurtulmuştum. Bir de şu manzara var gözümün önünde: Nasıl olduysa, Maslak Yolu’nun ortasına koşup, fosforlu “kedi gözlerinden birini sökmeye çalışıyorum. Annem, yolun kenarında, “ezilecek” diye baygınlıklar geçiriyor. Babam, koşup kucağına ahyor beni.</p>

  <p class="calibre3">Babam, ala binmemize izin vermezdi. Ben hayli küçüktüm. Ama ya Can? O pekâla binebilirdi. Onun, kapalı manejde, askerin dizginleri tutması koşuluyla küçük bir tur atmasına izin verilirdi. Bir gün kapalı manejde böyle bir tur atarken, Can, atı mahmuzlayıp hafifçe tınsa kaldırmış, dizginler askerin elinden kurtulmuştu. O sırada kapalı maneji yukarıdan gören üstteki camlı bölmede oturan babam bunu görünce, “dur, dur diyorum sana” diye bağırmış, yumruğunu indirdiği gibi koca camı tuzla buz etmişti.</p>

  <p class="calibre3">Oysa, albay Eyüp Ûncü’nün, aşağı yukan Can yaşlardaki oğlu Kemal Öncü, babasının verdiği inisyatif ve destekle, daha o yaşta, bizlerin gıpta ile baktığı iyi bir binici olmuştu. Eyüp Öncü, 1938 yılında, İtalya’da yapılan uluslararası konkurhipik yarışmalannda Mussolini Kupası'm almış ünlü bir biniciydi. Ufak tefek, ama çelik gibi sağlam yapılı, yakışıklı bir adamdı. Kemal Ûncû’den büyük iki kızı daha vardı. Bu kızların güzelliği o zamanlar dillere destandı. O küçük yaşıma rağmen benim de hayranlıkla seyrettiğim bu kızlardan biri, daha sonraki yıllarda, sinema oyuncusu Süleyman Turan la evlendi.</p>

  <p class="calibre3">Kemal Ûncü’nün yanı sıra, o zamanın yeni zenginlerinden armatör Sadıkzadeler’in (Yarılma, s. 51) oğlu Asil Sadı-koğlu da, Haydi adındaki atıyla katıldığı konkurhipik yanş-larında başarılar elde eden bir “harika” çocuktu. Onu da uzaktan uzağa hayranlık, hattâ kıskançlıkla seyrederdim. Zenginliğinin ve o yaşta iyi bir binici olmasının verdiği kibirle bize hiç yüz vermez, konuşmaya bile tenezzül etmezdi. Bir seferinde antrenman yaparken, Haydi’nin ayağı maniaya takılınca, düşüp bayılmıştı Asil. Bu olay sırasında babamın bize, “gördünüz mü” diye nasıl baktığı bugün gibi gözümün Önündedir.</p>

  <p class="calibre3">Gözümün önünden gitmeyen bir diğer manzara ise, çardak altında derin bir sohbete dalmış subaylann arasındaki halimdir. Büyük zevkle dinlediğim bu gizemli, ilgi çekici sohbetin, benim varlığımın farkına varırlarsa kesileceğini ya da oradan uzaklaştınlacağımı sezinlediğimden, dikkat çekmemek için neredeyse nefes almayan bir heykele dönüş-m üştüm. Babamın yakın arkadaşlarından olduğunu bildiğim, uknaz, hoş sohbet bir subay, uzun yıllar önce, yüzbaşıyken başından geçen çok ilginç bir olayı anlatıyordu çevresindekilere. Genç yüzbaşı» nasıl bir yer olduğunu bilmediğim bir odadadır, içeri bir kadın girer, öpüşmeye başlarlar. Kadını soymak ister, o, “sen dur, ben seni soyacağım evvela” deyip, yüzbaşının giysilerini çıkartmaya başlar Fakat yüzbaşı, elini vücudunda gezdiriş biçiminden, kadının kör olduğunu o anda anlayıverir. Ne yazık ki, “yüzbaşımız kör olmadığından, gözleri o anda böyle mahrem bir sohbette bulunmaması gereken birine, bana takıldı. “Sen ne arıyorsun oğlum burada, haydi şöyle biraz dolaş bakayım” deyince, oradan isteksizce uzaklaşmak zorunda kaldım, ömrümün geri kalan kısmında, o kör kadını hiç unutamadığım gibi, hikâyenin sonraki safahatını da hep merak etmişimdir.</p>

  <p class="calibre3">Hepimizin hayran olduğu biniciler vardı. Bu biniciler, at üstündeki başarılarının yanı sıra, rütbeleriyle de önem kazanırlardı gözümüzde. Teğmense o kadar önem vermezdik. Yüzbaşıysa, eh şöyle böyle. Ama binbaşı, hele yarbaysa, gözümüzde iyice büyürdü, insan, askeri ortamda bulununca ordu hiyararşisini neredeyse asker ve subaylardan bile daha fazla benimsiyordu. Hep anlatılır ya, general kanlannın, diğer subayların karılarından “general” muamelesi gördüğü.</p>

  <p class="calibre3">Subay binicilerden hatırladığım isimler; yüzbaşı Nail Po-latkan, yüzbaşı Kemal Özçevik, yüzbaşı Fethi Gürcan, binbaşı Mennen Pasinli. Fethi Gürcan, 21 Mayıs 1963 darbe teşebbüsünden sonra Talat Aydemir’le birlikte idam edildi. Babamın çok sevdiği bir öğrencisiydi. Oğlunun, bizim Ar-navutköy’deki eve geldiğini hayal meyal hatırlıyorum. Ama bu ziyaret, babasının idamından önce miydi, sonra mıydı, bilemiyorum.</p>

  <p class="calibre3">Her yaz, bir de manialı kır koşusu yapılırdı Ayazaga’da. Bu, konkurhipiklerden farklıydı. Manialann çoğu su engelliydi. Atın maniayı aşması yetmiyordu» aynı zamanda manianın hemen arkasında yer alan küçük bir <sup class="calibre7">M</sup>havuz”u da aşması gerekiyordu. Bunu aşamadığı zaman, suya düşüp ürkerek binicisini de sırtından alması tehlikesi vardı. Çok sayıda olmasa da, normal konkurhipiklerde de vardı bu tür manialar. Konkurhipik seyircisini ve doğal olarak atlarla binicilerini en çok korkutan» heyecanlandıran bu tür manialardı. Atların, bunlardan ürkünce atlamaktan vazgeçip, maniaya gövdesiyle çarparak, binicisini düşürdüğüne çok tanık olmuşumdur. Böylesi anlarda hepimizin yüreği ağzına gelirdi.</p>

  <p class="calibre3">Bu manialı kır koşulanndan birinde, binbaşı Mennen Pa-si nli’n in atının havuzlu maniada düşüp ayağının kırıldığını haber almıştık. Koşa koşa olay yerine gittik. Mennen Pasin-li ortalıkta görünmüyordu. Belki de hastaneye kaldırılmıştı. Ama atı oradaydı. Yerde yanlamasına yatan zavallı hayvan o güzelim koca gözlerini açmış, “şimdi ben ne olacağım" der gibi, başında toplanan kalabalığa bakıyordu. Söylendiğine göre, atların kırılan bacağı kay namazmış. Bu yüzden» bacağı kınlan atları vurup oracıkta öldürürlermiş. Onun öldürüleceğini bilmek bana büyük acı verdi. Baş ucuna çömelip sulanmış kahverengi gözlerine baktım. Bir süre sonra bizle-ri oradan uzaklaştırdılar. Belli ki, onu vuracaklardı. Nitekim geri dönerken, uzaktan iki el silâh sesi duyduk.</p>

  <p class="calibre3">III.</p>

  <p class="calibre3">1952-1954</p>

  <p class="calibre3">Kumrular</p>

  <p class="calibre3"></p>

  <p class="calibre3">1952 yılının omlarında, anneannemlerin oturduğu Sümer Sokağı’nda bulunan Aziz Kalfa’nın evine taşındık, yanılmıyorsam bu evde dört beş ayımız geçti. Aziz Kalfa, bu dört katlı apartmanı yapan taşeronun adıydı. Apartmanın bu gayriresmî adı, yapıcısından geliyordu.</p>

  <p class="calibre3">Ezelden beri yaşlı bir insan izlenimi veren, dolayısıyla yıllar geçtiği halde hiç değişmeyen, “yaşlanmayan”, apartmanın kapıcısı Eyüp efendinin, mahallenin muhtarı gibi bir konumu vardı. Uzun yıllardan beri bu sokaktaydı. Burada inşaat işçiliği, bakkallık vb. gibi çeşitli görevlerde bulunmuş, sonunda Aziz Kalfa’mn inşaat bekçiliğinin devamı olarak kapıcılık görevini kendiliğinden deruhte etmeye başlamıştı. Avuç içi kadar küçük, buruşuk suratlı, kafasından yağlı kasketi eksik olmayan, gömleğinin kolları daima iki kat kıvrılmış, iç yeleğini sırtından hiç çıkartmayan, ufak tefek, ama sırım gibi bir adamdı. Mahalleye ilişkin her şey ondan sorulurdu. Herkesin geçmişini, girdisini çıktısını bilirdi. Mahalle arşivi gibiydi. Aşağı yukarı yirmi yıl sonra, 1970’lerin ortalarında Sümer Sokağı’na gittiğimde, Eyüp efendi yine oradaydı. İnanır mısınız, hiç değişmemişti, dedim ya, eskiden de ihtiyardı. O ufak tefek, bilge haliyle sokaktaki bitmeyen görevini sürdürüyordu. Bu sefer, Aziz Kalfa’nm apartmanının yerine yapılmış daha iri kıyım bir apartmanın kapıcılığını yapıyordu. İktidarlar, bakanlar gelir geçer, Eyüp efendiyi kimse yerinden oynatamazdı.</p>

  <p class="calibre3">Aziz Kalfa, galiba bu apartmanı yaparken oldukça iktisatlı davranmıştı. Odalar küçücüktü. Koridorlar öyle dardı ki, iki kişi yanyana geçemezdi. Sabah uyanılıp tuvalet trafiği başladığında koridorlarda büyük bir sıkışıklık baş gösterirdi. Turgay ağabeyim, trafiğin açılması için bazen korna sesi taklidi yapar, bazen de “trafik polisi” olup, koridor geçişlerini düzenlerdi.</p>

  <p class="calibre3">Bu eve ilişkin çok fazla anım yok. Turgay, artık üniversitede okuyordu. Ben henüz ilkokula başlamamıştım. Can, ilkokul 3. sınıfa gidiyordu. Can’m değil ama Turgay ağabeyimin ders çalışmasını gıptayla seyrederdim. Onun san defter yaprakları bende tuhaf bir haz uyandırırdı. İzin ister, yanına oturup ders çalışmasını seyrederdim. Daha sonraki yıllar okuma yazma öğrenince, “ben okuyayım, sen yaz” demeye başladım. Bazen buna razı olurdu. O zamanlar büyük bir mutluluk duyar, en ufak bir hata yapmamak için tüm dikkatimi toplardım.</p>

  <p class="calibre3">Ağabeyim artık kocaman delikanlı olduğundan, zaman zaman babama karşı “güç gösterilerine” girişirdi. Kol güreşi yaparlardı Örneğin. Babam, ö zamanlar elli iki, elli üç yaşlarında, gücü kuvveti yerinde bir adamdı. Ağabeyimi her seferinde yenerdi kol güreşinde. Ondan sonra da gülerek, “daha bizden geçmedi oğlum” derdi. Bir seferinde de yarı şaka, yan ciddi güreşe tutuşmuşlar, babam onu tuttuğu gibi yatağa fırlatmıştı. Tuhaftır ki, ağabeyim de bu yenilgilerine sevinir gibiydi gizli gizli. Belki de babasının hâlâ formunda olduğunu gördüğüne seviniyordu.</p>

  <p class="calibre3">1952 yılının sonlarına doğru, Kumrular Caddesi’ndeki, daha sonra ilk kısmına gideceğim Namık Kemal Ortaoku-lu’nun hemen karşısına düşen, altında bir berber dükkânı ile piramit pastasını çok sevdiğim Meram Pastanesi bulunan yeşil apartmanın en üstteki beşinci katına taşındık. O zamanlar yeni yapılan apartmanların boyu uzamaya başlamış, ancak, henüz asansör sistemi koymak, mühendis ve kalfaların gündemine girmemişti. Beş katı tırmanmak zorundaydık. işte buradayken, babamın kalp hastalığı evhamı iyice yoğunlaştı. Doktorlan ziyaret etti, onları da ikna edip, yanında ‘‘trinitrin” denilen hapı taşımaya başladı. Yeni taşındığımız ev ise, böyle bir evhamı iyice teşvik edecek, çık çık bilmeyen merdivenlere sahipti. Öyle sanıyorum ki, babam, malî zorunluklardan dolayı tutmak zorunda kaldı böyle yüksek bir katı, kendi durumunu ön plana çıkartmadı. O yüzden merdivenleri yavaş yavaş, neredeyse yarım saatte çıkardı.</p>

  <p class="calibre3">Bizim oturduğumuz apartmanın bodrum katında bir havacı astsubayla karısı ve benim yaşlanma yakın iki küçük kızları otururdu. Havacı astsubayın karısı, uzun boylu, güzel vücutlu, Katrin Hepbum’a benzeyen, belki de hayatımda gördüğüm en seksi kadınlardan biriydi. O yaşımda bile ondan “erkek” olarak etkilenir, gözümü alamazdım. Kızları da, biraz daha açık kumral olmalarının dışında, kendisine benzeyecek gibi görünüyorlardı. 1970’li yıllarda, kızlardan büyük olanını, Ankara Sanat Tıyatrosu’nda (AST), tiyatro oyuncusu Rana Cabbar'ın yanında görmüştüm. Sanırım aralarında yakın bir ilişki vardı. Onun beni hatırlamasına imkân yoklu elbette. Bu yüzden, çaktırmadan uzun uzun inceledim, annesiyle kıyasladım onu. Güzel bir kız olmuştu, annesi ise kızından çok daha çekici bir kadındı.</p>

  <p class="calibre3">Apartmanın altındaki berber dükkânında zaman zaman ben de traş olurdum. En nefret ettiğim şey, doğrudan berber koltuğuna değil de, koltuğun kolluklarına dayanan tahtaya oturmaktı, işte bu tahta, “sen daha büyümedin, diğer normal insanlardan farklısın” diye haykırıyordu yüzüme karşı. Berber koltuğuna doğrudan oturabilmek özlemdi içimde. Bu berber, küçük bir kıza cinsel tacizde bulunduğu iddiasıyla orayı terketmek zorunda kaldı, yerine yenisi geldi. Dükkânın önünde toplanan öfkeli kalabalığa inanacak olursak, berber, kendisine teslim edilen benim yaşlarımdaki kız çocuğunu tahtanın üstüne oturttuktan sonra, annesinin çarşıya kadar gitmesinden yararlanarak sıkıştırmıştı. Böyle bir şeyi nasıl saptamıştı bu kalabalık» belli değil. Belki de kız çocuğu rahatsız olup bağırmış ya da ağlamıştır. Bu tür “çılgın kalabalıklardın gürültülerine ihtiyatla yaklaşmak gerektiğini, berberi yaya bırakacak azgın sübyancıların böyle isterik toplulukların en ön safında yer alabileceğini çok sonraları öğrenecektim.</p>

  <p class="calibre3">Bizim apartmanın yanında, bir yanı Kumrular Cadde-si’ne» diğer yanı Menekşe Sokağı’na bakan bahçe içindeki evde Çağla abla otururdu ailesiyle birlikte. Çağla abla, o zamanlar on beş, on altı yaşlarındaydı. Yüzünün öyle duru, âdeta dinsel bir güzelliği vardı ki, bugün bile hiç bulutlanmamış* dağılmamış haliyle gözümün önündedir. Adıyla uyumlu, çağla rengi, ışıl ışıl gözleri vardı. Yüzünün güzelliğinde, bu ışıldayan, için için gülen gözlerin büyük payı olduğunu sanıyorum. Çağla abla hafifçe kilolu olduğundan yüzünün yuvarlaklığına da yansırdı bu, ama kiloları ona yakışırdı sanki. Çağla ablayı zayıf haliyle gözünüzün önüne getiremezdiniz, kiloları fiziğinin, hattâ kişiliğinin bir parça-sı gibiydi. Hep hafifçe gülümseyen, biraz da çapkınca bir yüz ifadesiyle hatırlıyorum onu. Galiba mahallede epeyce de âşığı vardı. Bu tür şeyler o zamanki gençler arasında açıkça konuşulmadığı, en azından biz ufaklıklara açılmadığı için bu âşıkların kimler olduğu konusunda sadece kuşkulan m vardı, sırf kuşkuya da dayansa onlan müthiş kıskanırdım, çünkü ben de Çağla ablanın âşıklanndan biriydim.</p>

  <p class="calibre3">Bizim apartmanın Sümer Sokağı’yla birleşen öbür yanında, yakın arkadaşım Ümit'lerin oturduğu, apartmanımsı, üç katlı bir ev bulunuyordu. Ümit’lerin evinin arkasındaki, üç bir yanı duvarla çevrili kuytu bahçede oynayarak geçirirdik zamanımızın çoğunu. Ümit'in de kendisinden yaşça epeyce büyük bir ağabeyi vardı, galiba o da üniversiteye gidiyordu. Ümitle ben okula o sonbahar başlayacaktık.</p>

  <p class="calibre3">Namık Kemal Ortaokulu’nun arka bahçesine bitişik, arka bahçeden biraz daha yüksekte, duvarla ayrılmış, “orman” dediğimiz, küçük ağaç ve çalılarla kaplı parkımsı yer, bir diğer oyun alanımızdı. 2002 yazında, uzun yıllar sonra Ankara’ya gidip Sümer Sokağı’nı ve eski mahallemi bulmaya çalıştığımda, Namık Kemal Ortaokulu’nun önünden de geçtim. Diğer hiçbir binayı değil ama Namık Kemal Orta-okulu’nu bulabildim. Çevre ve atmosfer o kadar değişmişti ki, bu bina bende, kendine ait eski yerinden alınıp, yabancı bir başka muhite monte edilmiş gibi bir duygu uyandırdı. Aynı duyguya, Kızılay’ı sembolize eden yerlerden biri olan Güven Parkı’nı gördüğümde de kapılmıştım. Namık Kemal Ortaokuİu’nun arka bahçesinin kapısı açıktı. Oradan girip arka bahçeye bakmak istiyordum. Fakat, ardı ardına sıralanmış, öğrencileri taşıyan servis araçlarından buna fırsat bulamadım, önemli değişikliklerden biri de buydu. Bizim zamanımızda servis aracı diye bir şey yoktu henüz. O arka bahçenin, özellikle okulun tatil olduğu zamanlardaki ıssızlığına sığınarak eski günleri düşünmeyi ne çok istemiştim oysa.</p>

  <p class="calibre3">Evet, o bahçe, teneffüse çıkmış çocuk seslerinden arındığında çok ıssız olurdu. Bir gün, o ıssızlıkta bir şeye tanık olmuştum. Mahallede, kalbi delik olduğu söylenen, gerçekten de kendinden küçük kardeşinin yanında ufak tefek kalan, dudaklarıyla kısa pantolonunun altından görünen bacakları mora çalan, bizden yaşça biraz daha büyük bir çocuk vardı. Söylendiğine göre, on dört, on beş yaşlarına gelince ölccekti. Eğer bu doğruysa, şurada ancak dört, beş yıl ömrü kalmıştı. Issız bahçenin okul duvarı tarafından ninni gibi bir ses duyup o tarafa yönelmiştim. Kalorifer dairesine açılan camlar yer seviyesinin akında olduğundan zeminin buraya rastlayan bölümlerinde, betondan, mezardan biraz daha büyükçe, çocuk boyunda, kutu gibi yerler yapılmıştı. Bahçeden bakınca o “kutu’Marı göremezdiniz. Ninniye benzeyen ses bunların birinden geliyordu. Yaklaştıkça heyecanım artıyordu, sürünerek ilerlemeye başladım. Çünkü şimdi bazı mırıltılar da duyuyordum. Gizemli bir şeye tanık olacağım duygusuyla kalbim şiddetle atmaya, çüküm sızlamaya başlamıştı. “Kutu"nun başına geldiğimde gördüğüm manzarayla büyülendim âdeta, sessizce aşağıyı seyretmeye koyuldum, ilkokulun 3. ya da 4. sınıfında olmaları gereken, benden büyük, on ya da on bir yaşlarındaki iki kız öğrenci “kutu<sup class="calibre7">tt</sup>nun zeminine oturmuş, önlüklerinin eteklerini yukarı kaldırmış, kalp hastası çocuğu çıplak bacaklarına yatırmışlardı. Başı kızlardan birinin, gövdesi de diğerinin bacak-larındaydı. Uyur gibi gözlerini kapatmıştı. Yan yattığından, dudaklan sanki kızlardan birinin bacaklanna değer gibiydi. Kızın donu da görünüyordu ve çocuğun başı, kızın bacaklarının arasındaki o gizemli noktaya çok yakındı. Kızlar bir yandan, “eee eeee eeee" diye ninni söylüyor, bir yandan da onu bacaklannda sallayıp seviyorlardı. Başının dayalı olduğu kız, <span class="calibre4">onun saçlarını okşuyor, arada</span> bir eğilip öpüyordu. Diğeri ise elini, kalp hastası çocuğun bacaklarında gezdiriyordu.</p>

  <p class="calibre3">İşin tuhafı, sahneyi bu kadar canlı ve ayrıntılı hatırlayıp, sonrasını hatırlayamamam. Sonra ne oldu? Oradan sessizce uzaklaşmış da olabilirim, kızlar beni görüp ayağa kalkarak, üstlerini başlarını silkelemiş de olabilirler Bundan sonra film kopuyor ve lam bir karanlık. Ve ıslıklar tabiî....</p>

  <p class="calibre3">Okulun arkasındaki» "orman” dediğimiz, öyle tahayyül etmekten hoşlandığımız parkımsı yerde kalabalık grup oyunları oynardık. O sıralar moda olmaya başlayan kov-boy-kızılderili oyunlarından esinlenen vahşi oyunlardı bunlar. Benim çukur evdeki "kum savaşı”nı buraya taşımamın sonucu, bazen gazete kâğıtlarına kum doldurup birbirimize atarak savaşlar yapardık, bazen bu düpedüz taş savaşlarına dönüşür, kafa göz yarılmasıyla sonuçlanırdı. Bir seferinde karşı “çete”nin mensuplan beni “esir” alıp ağaca bağlamışlardı. Oyundur diye, esir alınmamı da, ağaca bağlanmamı da sineye çekmiştim önce. Ne var ki, yetişkinlerin, masumiyetin simgesi olarak göstermekten pek büyük haz aldıkları çocukların sadistçe duygulan canlanmıştı bir kere. Benim ağaca bağlanmış olmamı fırsat bilip ellerindeki dallarla kırbaçlamaya başladılar. Oyundur diye başlangıçta katlanıyor, filmlerdeki gibi yalandan "ah” falan diyordum. Ancak, bir süre sonra darbelerinin dozunu arttırıp, ciddi ciddi kırbaçlamaya başladılar. Önce, “vurmayın, canım acıyor” diye bağırdım, ama bu haykırışım sanki onları daha da kışkırttı, artık acılara dayanamaz olmuştum. Bunun üzerine, “ormanlar hâkimi Tarzan” gibi bir nara atarak iplerimi kopartmaya giriştim ve koparttım da. Öyle bir haykırmış olmalıyım ki, iplerden kurtulup, çevremde saldıracak binlerini aradığımda, hepsi çoktan toz olmuştu.</p>

  <p class="calibre3">Ümit’lerin arka bahçesinde, sadece ikimizin oynadığı <span class="calibre4">oyunlar</span> daha şiddetten <span class="calibre4">annmış,</span> daha <span class="calibre4">sofistike</span> şeylerdi. Birlikte fetişleştirdigimiz bir şeyler olurdu. Örneğin bir cam parçası. Bunu, bilinmeyen bir nedenle süreç içinde kutsal ilân eder, o andan itibaren üzerine titrerdik. Akşam evlerimize gideceğimizde sadece ikimizin bildiği bir yere gizler, sabah erkenden büyük bir heyecanla koşup, yerinde duru-</p>

  <p class="calibre3">m</p>

  <p class="calibre3">yor mu diye bakardık. Kendi kendimize anında senaryolar uydururduk. Örneğin ben, şimdi böyle böyle oluyor tamam mı, derdim. Ümit de, tamam ama şöyle şöyle de olsun diye eklerdi. Kabul ederdim. Birbirimizin önerilerini kesinlikle geri çevirmez, sadece uygun eklemeler yapardık, bu da senaryonun uzayıp gitmesini sağlardı. Zamanı, yemeyi, içmeyi tamamen unuturduk.</p>

  <p class="calibre3">Sanırım, daha o zamandan kedi ve köpeklerle yakın bir ilişki içindeydim. Onlarla dostluk kurmak için hiçbir fırsatı kaçırmazdım. Bizim yeşil apartmanın önünden kırıta kınla geçen, çıtı pıtı, dişi bir köpek vardı. Onun o “dişi” hali beni fazlasıyla etkilemiş olacak ki, annemin, mor camdan, sallanan klips küpelerini ona “hediye etmiş”, yani küpeleri, onun hafifçe dik, ama uçlan aşağı doğru sallanan kulaklarına takmıştım. Annem küpelerini epeyce aradı, bana sordu, her seferinde bilmediğimi söyledim. Birkaç gün sonra, dişi köpekle yolda karşılaşıp da, kulağının birinde -öbürü düşmüş olmalıydı- küpesinin tekini görünce durumu anlamış tabii. Neyse kî, kızmadı, arkadaşlarına gülerek anlattı bu olayı.</p>

  <p class="calibre3">Bazen babamın, Çan’la ikimizi ya da sadece beni alıp Kızılay’a, hattâ Ulus’a götürdüğü olurdu. Kızılay’da mevsimine göre dondurma yer ya da salep içerdik. Ulus’u değil, Kızılay’ı severdim. Kızılay daha parlak, oradaki insanlar daha iyi giyimliydi çünkü. Aynı duyguyu, İstanbul'da, annemle Karaköy’den Tünel’e çıktığımız zaman da yaşardım. Kara-köy’le Tünel sanki iki ayn dünyaydı. Tünerde, yolun yansında hızlanıp zangırdamaya başlamasından çok hoşlandığım, o zamanın tek <sup class="calibre7">u</sup>metro”sundan indiğimiz an her şey değişirdi. Burada Karaköy tarafındaki dükkânların sönüklüğünün tersine dükkânlar ışıl ışıldı, insanlar da daha bir değişik, daha şık giyimliydi. Anlayacağınız, Karaköy ile Ulus’ta yoksulluk, Kızılay ile Tünel’de de zenginlik vardı. Benim doğal eğilimim ise, belki çoğu insan gibi yoksulluktan kaçıp zenginliğe yönelmekti. Gençlik yıllarımda tam zıddına dönüşecek bir eğilimdi bu.</p>

  <p class="calibre3">Ulus’ta babamın nezaretinde çektirdiğim bir fotoğrafı kaybettiğime hâlâ yanarım. Türkiye’nin sınıfsal konumunu, hayatın basitliği ve ironisi içinde ortaya seri veriyordu bu fotoğraf. Ulus’taki büyük Atatürk heykelinin kaidesinin hemen dibinde çekilmişti. Sanırım, sokak fotoğrafçısının sağladığı siyah kadifeden bir yelek vardı üstümde, boynumda da, hayatım boyunca nefret edeceğim o papyon kravatlardan. Saçlar özel olarak taranmış. Yine fotoğrafçıya ait oyuncak bir arabaya oturmuşum, yüzümde zoraki bir gülümseme. Fotoğrafa esas özelliğini veren görüntü ise yanda. Başını, Atatürk heykelinin kaidesine koyduğu küfesine dayamış, “yalınayak, başı kabak” bir kûfeci çocuk kameraya öylece, mahzun bakıyor. Daha sonraki yıllarda bu fotoğrafa bakar bakar, kendimden çok babama kızardım, böyleşine acımasız bir sahneye göz yumduğu için.</p>

  <p class="calibre3">Evet, arlık yok herhalde, o zamanlar küfeci çocuklar vardı. Sırtlarında, boylarından büyük küfeleri, pazarlarda koştururlardı, “teyze beni al, amca beni al” diye. Dedem de dahil olmak üzere, o zamanın “saygıdeğer” orta sınıf vatandaşları, daha omuzları yeterince gelişmemiş çocukların sırtındaki bu kocaman küfelere otuz-kırk kilo ağırlarındaki sebze ve meyveleri insafsızca yükler, yere eğilmiş başlarından süzülüp, burunlarının ucundan akan ter damlalarına aldırış bile etmeden peşleri sıra sürüklerlerdi. Verecekleri para da para olsa. Yine de cimrice pazarlık etmekten geri kalmazlardı. Bazen “insafa gelip” yer bezi yapacakları eski püskülerinden bir şeyler verdikleri de olurdu. Bu küfeci çocukların halini gördükten sonra, o zamanlar radyoda mandolin ve piyano eşliğinde sık sık çalınan, “cumhuriyet çocuklarına” seslenen, “Türk çocukları, Türk çocuklan, başlar yukarı, gözler ileri” marşı iyice ironik gelirdi insana.</p>

  <p class="calibre3">Bir de, Ulus’ta feryat figan akşam, gazetelerini satan gazeteci çocuklar vardı. Gazetelerini satabilmeleri için heyecan ve sansasyon gerekliydi onlara. Bir seferinde babamla Ulus Meydam’ndan geçerken gazeteci çocukların, “Stalin geberdi... StaHn’in geberdiğini yazıyoorrrr...” diye bağırdıklarını duymuştum. Babamdan sormuş, Stalin’in Rusya’nın başkanı olduğunu öğrenmiştim, iyi ama, neden “geberdi” diyorlardı, bir insanın ölmesini böylesine çirkin bir sözcükle ilân etmenin anlamı neydi? Bir türlü akıl erdirememiştim buna. Sonradan Stalin'in “henüz gebermediği” anlaşılmıştı. Meğer o zamanki akşam gazeteleri sırf satış olsun diye arada bir böyle manşetler atarlarmış.</p>

  <p class="calibre3">O sonbahar okula başladım» yine o günlerde babamı, konkurhipik subay ekibinin başkanı olarak, birkaç aylığına Fransa’ya yolcu ettik. Fotoğraflar bölümünde, baba tarafının çoğunlukta olduğu uğurlayıcı topluluğunu göreceksiniz. Çok sevdiğim Ankara Gan’nda, bütün kardeşler, damatlar, gelinler, halalar, amcalar, teyzeler, dayılar, enişteler, yengeler, evlâtlar, evlâtlıklar, kuzenler bir araya gelmişti. Bu topluluğu bir daha böyle bir araya getirmek hiçbir zaman mümkün olmayacaktı. Ölen öldü, kalan sağlar ise bu dünya yüzünde bir daha birbirini görmemecesine bir yana savruldu.</p>

  <p class="calibre3">Babamın orada neler yaptığını bilmem mümkün değil elbette. Yalnızca döndüğünde anlatuklanndan bölük pörçük bir şeyler kalmış aklımda. Bir de, arkadaşı Hakkı Paşa’yla Paris’le çektirdikleri küçük bir fotoğrafı anımsıyorum. İkisinin başlarında da geniş kenarlı fötr şapkalar, üzerlerinde kruvaze lakım elbiseler vardı. Herhalde Paris sokaklarında resmi elbise ile dolaşmanın tuhaf kaçacağını onlar da farket-miş olmalıydılar. Poz verilmeden çekilmiş bir fotoğraftı bu. ikisi de biraz şaşkın, biraz meraklı, çevrelerine bakınıyorlardı. Babamın anlattığına göre, Parisli kadınlara bakıyorlar-mış. Babam karşı kaldırımdan geçen güzel bir kadını görünce, "Hakkı, şu tarafa bak” diyormuş. Esmer, yakışıklı bir adam olarak hatırımda kalmış Hakkı Paşa da, <sup class="calibre7">u</sup>sen onu bırak da, esas bu tarafa bak” diye yamilıyormuş onu. Yani bu kadar etkilenmişler Parisli kadınlardan. Babamla Hakkı Paşa gerçekten çok yakın arkadaştılar. Ayazağa’da bulunduğumuz zamanlar, geceleri, birlikten izinsiz bir jip çıkarırlardı. Maaile doluşurduk, ver elini Beyoğlu. Jipte şarkılar söylenir, hattâ içki bile içilirdi. “Beyoğlu’na gidersin, rakı şarap içersin” şarkısı ile, Zeki Müren’in söylediği, ‘'telgrafın tellerine kuşlar mı konar/ herkes sevdiğine de yavrum böyle mi yanar” diye başlayıp, “yâr üstüne yâr seveni kurşunlamalı” diye devam eden şarkı, ta o zamandan belleğime yerleşmiştir. Ne zaman bu şarkılan dinlesem, kendimi, sarsıntılarla ilerleyen, içi benzin kokan, uzak farlan tenha yollan aydınlatan bir askerî jipte zannederim. Annem, jipin arka tekerleğinin üstüne rastlayan yere asker battaniyesi serer, uykum gelince beni oraya yatırırdı. Bir sûre sonra benzin kokusuna, sidiği emmiş <span class="calibre4">battaniye</span> kokusu karışırdı. Bir <span class="calibre4">seferinde, izinsiz</span> gece seferi yapan jipimiz inzibatlar tarafından çevrildi. Babam da, Hakkı Paşa da sivil giyimliydiler, inzibatlar jipi “merkeze” çekmekte kararlı gözüküyorlardı. Neyse, sonunda Hakkı Paşa onları bir kenara çekti, bir şeyler söyledi, herhalde rütbesini hatırlatıp forsunu kullandı da, kurtulduk.</p>

  <p class="calibre3">Babamın, daha sonraki yıllarda Nejat ağabeyime verdiğim bir başka fotoğrafı daha vardı. Konkurhipik alanında yapılan açılış töreninde, Türk binici ekibinin başında, atının sırtında ilerliyor. Son derece ciddi ve gergin. Heyet başkanı olarak orada at <span class="calibre4">sırtında</span> görünüyordu <span class="calibre4">ama,</span> bizzat katılmamıştı konkurhipik yanşlanna.</p>

  <p class="calibre3">Döndüğünde yine karşılamaya gittik. Karşılama, uğurlama kadar görkemli olmadı. Küçük ailenin fertleri olarak bizler, dedem ve babamın birkaç arkadaşı vardı Ankara Ga-rı’ndaki karşılamada. Çan'la bana, içinde bir kovboyun her saniye tabancasını salladığı birer “kovboylu saat” getirmişti. Çok hoşlanmıştık bu hediyeden, bizim için büyük yenilikti. Annemle Turgay’a neler getirdi, hatırlayamıyorum. Eve, çok küçük bir buzdolabı getirmişti. Dünyalar annemin olmuştu. Yiyeceklerin telli dolaplarda korunduğu o dönemlerde, buzdolabı pek nadir bulunan, çok değerli bir ev eşyasıydı. İstanbul’a taşındıktan sonra bile yıllarca kullandık onu. <span class="calibre4">Kendisine de, neredeyse</span> avuç <span class="calibre4">içi</span> küçüklüğünde bir Belçika tabancası almıştı Fransa’dan. Öyle sanıyorum ki, bu tabancayı ruhsatsız olarak, gizlice sokmuştu ülkeye. Annem onu sarıp sarmalar, biz bulmayalım diye köşe bucak, en olmayacak yerlere saklardı. Oysa, “en olmayacak yerler”, gizlenen şeyin en kolay bulunabileceği yerlerdir. Canım istediği zaman bulurdum onu. Mermileri de vardı, ama şarjöre konmamıştı, küçük, kırmızı bir kadife kutunun içindeydiler. Şarjörü doldurmayı hiç denemedim. Oynamaya da kalkışmadım. Tehlikenin farkmdaydım. Babam silâha karşı çok çekingendi, biz çocukları da yeterince ürkütmüştü, ikide bir “şeytan doldurur” derdi. Daha sonraki yıllarda yaşayıp, tanık olduğum kimi olaylar bu sözün doğruluğunu kanıtlayacaktı. Tabancayı elime alır, şöyle bir tartar, saygıyla okşar, sonra yeniden sanp sarmalayıp, eski ye** rine koyardım.</p>

  <p class="calibre3">Babamın Paris’ten dönüşünden kısa süre sonra başka yakınlarımız da geldi Paris’ten: Oradaki maliyecilik görevini tamamlayan Metin dayı ile Fransa’da tanışıp evlendiği Eni-se yenge. Yengem çok güzel bir kadındı. Yoksulluk içinde yetişmiş beş kız kardeşin, sanırım en büyüğüydü. Fransa’ya nasıl, ne için gittiğini bilmiyorum. Döndüklerinde, anneannemlerin evinde birinci evlilik yıldönümlerini kutlamışlardı. O sırada, 1954 yılında doğacak kızlan Hayal’e (Kızlikaya) hamile Enise yenge bu kutlamaya gelinliğini giyerek katılmıştı.</p>

  <p class="calibre3">Babam Fransa’dayken, ailemizde trajik bir olay yaşandı. Ağabeyim, annemin kuzeni Dildare (Çağlar) teyzenin kızı, dedemin ortanca kardeşi Ramis (Kızılkaya) amcanın torunu Tülay’a âşık oldu. Galiba her şey, o masum İngilizce dersleri sırasında başlamıştı. Turgay ağabeyim, lisede öğrendiği İngilizcesiyle Tülay’a İngilizce öğretmeye kalkışmış, Ahmet Rıfat Kemerdere’nin deyişiyle “ateşle barut bir araya gelince” olanlar olmuştu. Ağabeyimde böyle bir “medeni cesaret” vardı. Kendisi bilmediği halde, başkalarına İngilizce öğretmeye kalkışmak gibi. Kaymakamlığı sırasında da* hangi dersin öğretmeni yoksa onun yerine derse girer, böy-lece ek ödenek alırdı. Bilhassa İngilizce derslerine talipti, büyük bir anlatımcı olduğundan, tarih, coğrafya gibi dersler leblebi çekirdekti onun için. Matematikle kimyadan da anlardı az buçuk. Taşra liselerinden mezun gençlerin üniversite giriş sınavlarında neden başarılı olamadıkları şimdi daha iyi anlaşılıyor.</p>

  <p class="calibre3">İngilizce derslerinde baş başa geçirilen saatler, iki gencin yüreğini tutuşturmaya yetmiş de artmıştı bile. Ağabeyimin söylediğine göre, ikisi de birbirlerini dehler gibi seviyorlardı, aşkları uğrunda ölümü bile göze almışlardı, onları bu dünyada hiçbir güç ayıramazdı vb. Turgay, bu deklarasyonu, sanırım biraz da babamın yokluğundan yararlanarak bu kadar açık seçik bir şekilde yapabilmişti. O, evde olsaydı, belki de mektupla falan yapardı aynı şeyi. Kumrular Caddesindeki yeşil apartmanın en üst katındaki oturma odasında, hepimizin huzurunda büyük bir sarahatle durumu açıkladı ve annemden, derhal giderek kızı ebeveynlerinden istemesini talep etti. Hemen nişanlanacaklar, Hukuk Fakültesinin 2. sınıfındaki Turgay’la lise 2. sınıftaki Tülay okullarını bitirir bitirmez evleneceklerdi.</p>

  <p class="calibre3">Ancak, bu piânm önünde büyük engeller bulunmaktaydı. Bir kere, annemle babam, lâik ve Kemalist eğilimde de olsalar, sonuçta İslâm'ın Hanefî mezhebinden geliyorlardı, bu mezhep yakın akraba evliliğine hoş bakmıyordu. Dinin ya da mezhebin doğrudan etkisi kalkmış, ama yerleştirdiği gelenekler insanların içine yer etmişti. Kimse kalkıp, “dinimiz böyle emretmez** demeyecekti elbette, ama iki kuzenin evlenmelerine yine de hoş gözle bakılmayacaktı. Bana kalırsa, bu o kadar da aşılmayacak bir engel değildi. Annemin ile. t sürdüğü diğer gerekçeler de öyle, örneğin, kızm yaşının daha çok “küçük** olduğu gerekçesi. Turgay yirmi yaşındaysa, Tülay da on altı yaşmda falan olmalıydı, yani o kadar büyük yaş farkı yoktu aralarında, üstelik nişanlılık devresi diye bir şey vardı. Okullar bitinceye kadar en az iki, üç yıl geçmiş olacaktı. Zaten o da, okullar bitmeden hemen evlenelim demiyordu. Peki babam bu işe ne derdi? Bu noktada tartışma iyice gergin bir hal aldı. Anladığım kadarıyla ağabeyim, babamın yokluğundan istifade, emrivaki yapmak istiyordu. Onunla belki yüz yüze bu kadar rahat konuşamayacaktı. Babam otoriter bir insan olduğundan değil, dönemin kendini dayatan gelenekleri yüzünden. Kız çocuğu bırakalım, erkek çocuk da, babadan kolay kolay böyle bir talepte bulunamazdı. Annem ise, “kolay lokma”ydı. Ama yanılıyordu. Yumuşaktı yumuşak olmasına ama, bir o kadar da kurnaz ve oyalayıcıydı. Babam olsa, böyle bin dereden su getirmez, oyalamaya baş vurmazdı. Ya <sup class="calibre7">u</sup>olmaz öyle şey<sup class="calibre7">n</sup> diye kestirip atar ya da bir kolayına bakardı.</p>

  <p class="calibre3">Ağabeyim, annemin gerekçelerinin de, oyalama taktiklerinin de ne amaca hizmet ettiğini anlamıştı, en azından babam dönünceye kadar oyalamak istiyordu kendisini. Oturma odasındaki tartışma, biz çocukları da etkileyecek kadar gerilmişti. Bu sırada annem, değişmez yüzeyselliğiyle, ağabeyimin gözünden düşürmek için bir de kalkıp Tülay’ın taklidini yapmasın mı? Tülay “aptalın biri”ymiş. Ağzını yaya yaya nasıl “teyzecim" dermiş kendisine. İşi gücü sakız çiğneyip, moda mecmualarının yapraklarını çevirmekmiş. O "kaz kafalı", liseyi bitirsin, kendini şu pencereden aşağı atarmış. Ya babası Ziya (Çağlar) beyin o “köylü dili”ne ne demeliymiş. Koskoca Ziraat Bankası müdürü olmuş ama, daha dilini düzeltememiş ayol! Geçenlerde, Nebahat’le onlara gittiklerinde, bir şeyler anlatırken, “içerde ganlar, gız-lar doluydu abula<sup class="calibre7">n</sup> demişti de, dışarı çıktıklarında altlarına kaçınncaya kadar gülmüşlerdi. Zaten Ramis amca da, Orhan Gazi’de yaşaya yaşaya iyice köylüye benzemişti. Tü-lay’ın dayısı Kemal (Kızılkaya) kekemeydi. Kız kardeşi Gülay (Çağlar) fareye benziyordu vb. vb. Annemin, ayağa kalkarak yaptığı taklitlerle süslediği bu davranışı bardağı taşıran son damla oldu. Turgay, deliler gibi âşık olduğu kızın böylesine aşağılanmasına daha fazla dayanamadı, bağırıp ağlayarak odasına kapandı. Yanına mutfaktan koca bir bıçak almayı da ihmal etmedi. Kapısını sıkı sıkı kilitleyip, arkasını eşyalarla tahkim etti. Söylediğine göre, bize önceden gösterdiği kalın ciltli, san yapraklı kocaman defterine sabaha kadar anılarını, Tülay’a aşkını yazacak, sabaha doğru da bıçağı kalbine saplayıp intihar edecekti. Haydi bakalım, ayıklayındı pirincin taşını şimdi!</p>

  <p class="calibre3">Annem de dahil, ağabeyimin kapısının önünde yalvarmaya başladık. Olup bitenleri anlamakta güçlük çeken çocuklar bu tür trajik olaylardan her zaman daha fazla etkilenirler. Onun sabaha karşı kendini öldüreceğine gerçekten inanmıştım. Saatler ilerledikçe ölüme bir adım daha yaklaş-tığını düşünmek aklımı başımdan <span class="calibre4">alıyordu.</span> Annem de ağlıyordu, ama Canla benim feryatlarımız yeri göğü tutmuştu. Arada bir ağabeyimin, kapının öbür tarafından gelen sesini duyuyorduk. “Defolun gidin başımdan, hiçbirinizi görmek istemiyorum” diye haykırıyordu. Haydi annemi anlamıştık da, biz ne yapmıştık ki ona?</p>

  <p class="calibre3">Bu arada annem, kapının önünde mızmızlanmanın pek sonuç vermediğini idrak edip, gerekli “inzibatî” tedbirlerin alınmasını sağlamak üzere Semin dayıyı aradı telefonla. Tabiî, onun hızla yetişmesini sağlamak için bire bin katmaktan da geri kalmadı: "Semin, derhal koş gel. Turgay kendini pencereden atmak üzere.” Canla ben kapının önünde nöbetteydik. Sanki bir an kapıdan ay nisam, ağabeyim kendini öldürecekmiş gibi bir duygu içindeydim. Sonunda Çan’la bir şey akıl ettik* Aslında kilitli kapıyı açabilirdik. Hem de Turgay ağabeyin daha önceden bize öğrettiği bir yöntemle. Hemen işe koyulduk. Kapının altından bir gazete soktuk, sonra bıçağın ucuyla itekleyerek anahtarı gazetenin üzerine düşürmeye çalıştık. Eğer başarılı olsaydık, üçüncü aşama, gazeteyi gerisin geri çekip üstündeki anahtarı almak olacaktı. Ama ne yazık ki, düşen anahtarı ağabeyim gelip aldı. Bak, bunu düşünememiştik işte!</p>

  <p class="calibre3">Sonunda “kurtuluş kuvvetleri” yetişti. Neredeyse, hamaset filmlerinin sonunda yetişen Türk birliklerini alkışlayan seyirciler gibi, biz de Semin dayıyla dedemi alkışlayacaktık. Dayım, dedemi de getirmişti yanında. Belki de, o meraklı ihtiyar, kendisi gelmekte ısrar etmişti. Önce ikna çalışmala-n başladı. Bizimle konuşmayan ağabeyim, kapının öbür yanından Semin dayıyla görüşmeyi kabul etti. Dayım, isteklerini görüşmeden önce kapıyı açması ve karşılıklı konuşmaları şartını ileri sürüyordu. Ağabeyim buna yanaşmıyordu, çünkü böyle davranırsa elindeki önemli bir kozu harcamış olacaktı. “Barış görüşmeleri” epeyce uzun sürdü. Taraflar, birkaç kere “barış masasını” terkedip, “silâha” bile sanldı-lar. Ağabeyim en az iki kere, “yeter artık, bıçağı kalbime saplıyorum” diye bağırarak pencere tarafına doğru koştu. Yüreğimiz ağzımıza geldi. Dayım da birkaç kere, kırmak üzere kapıya omuzuyla yüklendi, ama başanlı olamadı. Sonunda, nasıl olduysa anlaşmaya varıldı. Ağabeyim kapıyı açarak, bıçağıyla birlikte “teslim” oldu. İçeriki odada, ikisi arasında geçen mahrem bir görüşmeden sonra, gün ağar-maya yüz tutarken, herkes sessizce odasına çekildi. Bundan sonra evde ne Tûlay’ın adı anıldı, ne de ağabeyim böyle büyük bir aşk bunalımı geçirdi. Tam tersine, eskisinden daha büyük bir hırsla derslerine sarıldı. Perde arkasında neler döndü, ne gibi uzlaşmalara varıldı, bilemiyorum. Yıllar sonra, başka deneyimlerle de birleştirerek bu olay üzerinde düşünmüşümdür. Eğer bir ailenin kadınları, anaları, teyzeleri vb. bir aşkı ya da evliliği önlemek ister, bir kızı gelin olarak benimsememeye karar verirlerse, büyük ihtimalle bunu gerçekleştirirler. Yani onlann oluşturduğu engel aşılmadan, böyle bir birleşme pek mümkün değildir.</p>

  <p class="calibre3">Bunun en iyi Örneğini, Semin dayıyla Beyhan ablanın evlenme girişimleri sırasında, annem, anneannem ve Nebahat teyzeden oluşan “üçlü çete” vermiştir. Beyhan abla, dayımın meslektaşı, genç bir avukat hanımdı. Dar alnını geren, arkaya doğru taranmış, hafif kıvırcık, kumral saçlan vardı. Aydınlık gözleri bugün gibi gözümün önündedir. Zarif bir kızdı, en önemlisi de İyi kalpliliği ve yumuşaklığıydı. Biz çocukları, özellikle beni içtenlikle severdi. Dayımla nişanlıyken bir süre anneannemlerde kalmıştı. Yanılmıyorsam, ikisi de ay m işyerinde çalışıyorlardı. Her sabah işe giderken peşine takılırdım. Demirtepe’den Kızılay'a kadar birlikte yürürdük. Bir gazele bayiinden bana çikolata alıp* geri yollardı. Onu gerçekten çok sevmiştim. Hayır, çikolata almasa da severdim.</p>

  <p class="calibre3">Beyhan abla, bana kalırsa, henüz evlenmeden aile fertleriyle bu kadar burun buruna gelmesine yol açacak şekilde o evde kalmakla hata etmişti. Orada kalmaya başladıktan kısa sûre sonra aleyhindeki cadı kazanı kaynatılmaya başladı. Kazanı anneannem temin etti, suyunu teyzem doldurdu, annem de ateşi yaktı, hep birlikte ellerindeki koca kepçeleri kazanın içinde çevirmeye başladılar. Her insanda olabilecek günlük hayata ilişkin küçücük hataları ya da zaafları büyüterek büyük bir suç haline getirdiler, gerisini de bile bile kendileri imal ettiler. Bundan sonra sıra, bu dedikoduların dayımın kulağına fısıldanmasına geldi. Vallahi anneannem bıkmışmış Beyhan’ın saga sola fırlattığı kirli donlarını toplamaktan, yıkamaktan, iyiymiş hoşmuş da, çok pasaklıymış canım! Semin, isterse NihaPe sorsunmuş, geçenlerde bir kilo küflenmiş fasülyeyi onun gözü önünde çöpe dökmüş, yine <span class="calibre4">Beyhan’ın</span> işiymiş, <span class="calibre4">fasulyeyi ıslatıp unutursan tabi! böyle</span> olurmuş vb. Buna benzer ıvır zıvır şeyler işte. Ama dahası var. Evde yokken, “üçlü çete”nin, tutup kızcağızın dolabını karıştırmalarına, elbiselerini tek tek gözden geçirip, “görgü-sûzlüğü” üzerine yorumlar yapmalarına, elbiselerin koltuk altlarını koklayıp, yüzlerini buruşturmalarına, ardından da bu “teftişin" sonuçlarını “uygun” bir dille dayıma yetiştirmelerine ne <span class="calibre4">demeli!</span> Demek Semin dayı da zayıfmış. Bu tür müzevirliklere karşı net tutum alsaydı, sonuç başka türlü olurdu. Sonunda, aleyhinde kaynatılan kazanın farkına varan Beyhan abla evden aynldı. Ama bu ayrılışın, nişanlısından da ayrılmak anlamına <span class="calibre4">geldiği belliydi.</span> Nitekim, kısa süre sonra bu da gerçekleşti. Onun, aradan yıllar geçtiği halde evlenmediğini, tanıyanlara hâlâ Semin dayıyı sorduğunu duymuştum.</p>

  <p class="calibre3">Ziya Çağlar ailesine gelince. Ankara’daki son yılımız olan 1954 yılma, Ziya beylerin evinde girdiğimizi hatırlıyorum. Gerçi o gece Turgay ağabeyim yoktu, ama iki aile arasındaki buzlar erimiş görünüyordu. Gecenin büyük kısmında, kolektif bir seferberlikle, Ziya beyin müdürü olduğu Ziraat Bankası’mn 1954 takvimlerinin paketlenmesini yapmıştık. Bu öyle büyük bir seferberlikti ki, tombala oynamaya bile doğru dürüst fırsat bulamamıştık. O akşam Ziya bey, “Nihal abulası<sup class="calibre7">M</sup>na çok iltifatlarda bulunmuştu nedense. Tülay, daha sonraki yıllarda doktor Nedim beyle evlendi, çocuklan oldu. Zeki, hırslı bir kız olan kardeşi Gülay, arzuladığı gibi, akademik alanda yükseldi, yanılmıyorsam profesör oldu. Evlendiğine ilişkin bir şey duymadım. Bir düğünde kendisiyle dans etme gafletinde bulunmuştum. Dans sırasında beni bir oraya, bir buraya çekiştirip duruyordu, doğrusunu söyleyeyim, kendimi dansta değil de, askerî talimde zannetmiştim. En küçükleri Osman’ı (Çağlar), daha sonraları, 1970’lerin başlarında, 12 Mart öncesinin o heyheyli günlerinde, o sırada yeni yükselmekte olan Kıvılcımlıcı hareketin saflarında gördüğümde hayretler içinde kalmıştım. Fazla zekâ kıvılcımları saçmayan bu sönük mü sönük çocuk artık büyümüş, Kıvılcımlıcı Dev-Lis’lilerin saflarından biz PDA’cılara tehditkârca yumruk sallıyordu.</p>

  <p class="calibre3">* * <span class="calibre8">*</span></p>

  <p class="calibre3">İlkokul 2. sınıftayken, 1953 kışında kızamık hastalığına yakalanıp, yaklaşık bir buçuk ay okula gidemedim. Bu hastalığı çok ağır geçirdim. Annemin sonradan anlattığına göre, mikrobun beyne yürümesi sonucu, bir hafta kadar komada kalmışım. Doktorum, sonradan 12 Eylül rejiminin YÖK Başkanı olarak ün salan İhsan Doğramacımmış. Durumum iyice ciddiyet kesp edince, Ihsan Doğramacı, Hacettepe Üniversitesindeki diğer doktorlarla bir konsültasyon yapmak zorunda kalmış. Son anda kurtulmuşum. Düşünüyorum da, Anadolu’nun ücra köylerinde kızamıktan ölen binlerce çocuğa göre ne kadar ayrıcalıklı ve şanslıymışım.</p>

  <p class="calibre3">Ateşler içinde, baygın yatıyordum. Ne zaman gözümü açsam annemi görüyordum baş ucumda hayal meyal. Annem, gözümü açtığımda, “Gün, oğlum, bak sana kovboy tabancası aldık” diye sesleniyordu. Sonra bu ses benden gittikçe uzaklaşıyor, yeniden karanlıklara gömülüyordum. Kendime gelip, iyileşmeye başladıktan sonra da uzunca sûre yataktan çıkmama izin verilmedi. İyileştiğime seviniyordum. En çok sevindiğim ise, okula bir süre daha gitmeyeceğimi bilmekti. Özgürlüğün tadını çıkarıyordum yatakta yan gelip. 1001 Roman ciltlerini okuyarak zaman geçiriyordum. Macar romancı Ferenc Molnârtn <span class="calibre8">Pal Sokağı Çocukları</span> romanı ise baş ucu kitabım olmuştu. Bu eşsiz çocuk romanının kahramanı Ne-meçek’e çok acıyordum, Öbür mahallenin “Kırmızı Gömleklileri” ile savaşırken üşütüp, zatürre olan ve ölen Neme-çek’in hazin sonuyla kendi durumumu özdeşleştiriyordum galiba. <span class="calibre4">Romanın sonundaki»</span> Nemeçek’in <span class="calibre4">ölüm</span> sahnesini, gözlerimde biriken yaşlarla tekrar tekrar okuyordum.</p>

  <p class="calibre3">1954 yılında, ben sekiz, Can on iki yaşındayken sünnet olduk. Çan’la sünnet yatağında yanyana çekilmiş bir resmimiz var. İkimiz de gülüyoruz. Ama bu, çûklerimizin birer parçasını kaybetmenin verdiği “mutluluğun” belirtisi olarak görülmemeli. Dışarıdan çağrılan fotoğrafçıyı görünce ikimizi de sinir tuttuğu için gülmeye başladık, adamcağız bu sinir krizinin geçmesi için epeyce oyalanmak zorunda kaldı. Sonunda, krizin hafiflediği bir anda fotoğraflarımızı çekebildi.</p>

  <p class="calibre3">Uzun süre çükümde iltihaplı akıntılar oldu, tltihap kuruyup donuma yapışıyor, işerken ya da donumu çıkarırken büyük acı veriyordu. “Peygamber efendimiz”!n başıma sardığı bu belâya daha o zamanki aklımla bile lânetler savur-muşumdur. Bütün “bilimsel” ve dinsel açıklamalara rağmen, sünnetin “yararlarına” hiçbir zaman inanmadım. Gövdenin bir parçasını durup dururken kesip biçmek, insanları genç yaşta sakatlamaktan başka bir anlama gelmiyordu. Üstelik, en lâik, hattâ en dinsiz ailelerin bile İslâm'ın hiçbir şartını yerini getirmezken, sünnet söz konusu olunca, erkek çocuklannı bıçağın altına teslim etmedeki ivecenlikleri beni her zaman hayretlere düşürmüştür.</p>

  <p class="calibre3">1954 yılının yazında, babam tayinini İstanbul'a aldırdı. Dediğine göre, doktorlar kendisine bol iyotlu hava salık vermişlerdi. Kalp hastası olduğu vehmine kapılmanın ötesinde, meslekî iddialarından da vazgeçmişti. Bir albayın, Genelkurmayın uzağındaki bir yere tayin edilmesini istemesi, generallik iddialarından da vazgeçtiği anlamına geliyordu. Zaten çok iddialı bir insan değildi.</p>

  <p class="calibre3">Çocukların, kaderlerini belirlemekten acîz kölelerden pek farkları yoktur aslında. Aile büyükleri nereye derse, oraya sürüklenmek zorundadırlar. Kimse onlann bağlarım, arkadaşlık ilişkilerini, çevre ile kurdukları iletişimi dikkate bile almaz. Denkler toplanır, çocuklar da bu denklerle birlikte, bir bilinmeyene doğru sürüklenirler.</p>

  <p class="calibre3">Zaten hayatın kendisi de bir bilinmeyene doğru sürükleniş değil midir?</p>

  <p class="calibre3"><span class="calibre8">20</span> Ekim <span class="calibre8">2003</span> - 7 <span class="calibre8">Şubat 2004</span></p>

  <p class="calibre3"></p>

  <p class="calibre3">Bu uzun <span class="calibre11">yolculuğun</span> öyküsünü, İletişim Yayınları tarafından basılan, <span class="calibre11">Yarılma (1954-1972), Havariler (1972-1983)</span> ve <span class="calibre11">Sapak (1983-1992)</span> adlı kitaplarımda bulabilirsiniz.</p>

  <div class="calibre1">
    <div class="calibre1"><img alt="" class="calibre12" src="../Images/main-2.png" /></div>
  </div>

  <div class="calibre1"><img alt="" class="calibre13" src="../Images/main-3.png" /></div>

  <div class="calibre1">
    <img alt="" class="calibre14" src="../Images/main-4.png" />

    <p class="calibre3">&lt;//»</p>

    <p class="calibre3"><span class="calibre8">Yıl 1919.</span> <span class="calibre11">Babası</span> <span class="calibre8">Necati Zileli (ayakta, sağda)</span> <span class="calibre11">padişahın</span> <span class="calibre8">Hassa Birliği nde.</span></p>
  </div>

  <div class="calibre1">
    <div class="calibre1"><img alt="" class="calibre15" src="../Images/main-5.png" /></div>
  </div>

  <div class="calibre1">
    <div class="calibre1"><img alt="" class="calibre16" src="../Images/main-6.png" /></div>
  </div>

  <div class="calibre1">
    <div class="calibre1"><img alt="" class="calibre17" src="../Images/main-7.png" /></div>
  </div>

  <div class="calibre18">
    <div class="calibre1"><img alt="" class="calibre19" src="../Images/main-8.png" /></div>
  </div>

  <div class="calibre1">
    <div class="calibre1"><img alt="" class="calibre20" src="../Images/main-9.png" /></div>
  </div>
</body>
</html>
