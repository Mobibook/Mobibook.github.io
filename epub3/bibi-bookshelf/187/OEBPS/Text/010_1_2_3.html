<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />

  <title>Bilinmeyen</title>
  <link href="../Styles/fonts.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/stylesheet.css" rel="stylesheet" type="text/css" />
</head>

<body class="nomargin">
  <p class="p6"></p>

  <h1 class="calibre2"><a class="calibre" id="ncx1610"></a><a class="calibre" id="a125"></a>DÖRDÜNCÜ KİTAP JAVERT’İN BOZGUNU</h1>

  <p class="p24">Javert, Silahlı Adam Sokağından usulca uzaklaşmıştı.</p>

  <p class="p12">Hayatında ilk kez başını eğmiş, ilk kez ellerini arkasında birleştirmişti. O güne değin, Napoléon’un iki pozundan sadece göğüste birleştirilen pozuna öykünmüş, bocalama belirtisi olan, geride birleşen ellere hiçbir zaman isteklenmemişti. Fakat ne yazık ki, birden onda bir değişiklik oluveriyordu. Javert bocalıyordu. Javert’in bütün varlığını ağır bir kaygı almıştı.</p>

  <p class="p24">Sessiz sokaklara daldı.</p>

  <p class="p24">Fakat belirli bir yöne gidiyordu.</p>

  <p class="p12">En kısa yoldan Seine Nehrine indi. Ormes rıhtımına geldi, orayı geçti, Grèves Meydanından geçti ve Chatelet Meydanındaki karakolun birkaç adım berisinde durakladı.</p>

  <p class="p12">Seine Nehri orada, bir yandan Notre Dame Köprüsü ile Change Köprüsü, öte yandan Mégisserie rıhtımıyla Çiçekler rıhtımı arasında bir akıntının kuşattığı bir dörtkenarlı bir göl oluşturur.</p>

  <p class="p12">Seine’in burasındaki akıntı epeyce tehlikedir. Denizcileri epeyce korkutur. Bugün artık olmayan köprü, değirmenin kazıklarından oluşan o anaforun basıncı, akıntıyı iyice şiddetlendirir. İki köprü arasına sıkışan su deli gibi, kemerler altında büyücek büklümler oluşturur, içine düşeni sıkıca yakalayan bu büklümler, onu asla bırakmazlar, orada suya düşen hiç kurtulamaz. En iyi yüzücüler bile orada canlarından olmuşlardır.</p>

  <p class="p12">Javert, dirseklerini köprü korkuluklarına yasladı, çenesini ellerinin arasına aldı ve derin bir düşünceye daldı. Kalbinin derinliklerinde bir yenilik, bir ihtilal, bir yıkım başlamıştı. Ansızın kendi kendisini izlemesi gerektiğini algıladı.</p>

  <p class="p24">Javert katlanılmaz acılar içindeydi.</p>

  <p class="p12">Birkaç saattir, onda müthiş değişiklikler başlamıştı. O, artık o eski Javert değildi. Bütün duyguları karışmış, aklı allak bullak olmuştu. O dar kafalı o beyninin duruluğunu, bir bulut kaplamış gibiydi. Javert vicdanında, görevinin ikiye ayrıldığını hissediyordu, artık bunu saklayacak hali yoktu. Kendi kendisini kandırmak istemiyordu. En olmayacak anda Seine kıyısında Jean Valjean’la karşılaştığında, ansızın kendisini epey mutlu hissetmişti. Av bulan bir kurdun ya da sahibine kavuşan bir köpeğin mutluluğunu yaşamıştı.</p>

  <p class="p12">Şu anda önünde iki yol vardı, ama bu yollar onu korkutuyordu. Oysa o bütün ömrü boyunca yalnızca bir doğru yol bilmişti. Hem şu iki yol, birbirlerine karşıt yönlere uzanıyordu. Biri sağda, diğeri solda. Bunlardan hangisi doğruydu?</p>

  <p class="p24">Durumu sahiden anlatılacak gibi değildi...</p>

  <p class="p12">Bir katile can borçlu olmak, bunu kabullenmek ve buna yanıt vermek, bunu ödemeye mecbur kalmak, onun kendisine «çek git» demesine izin vermek ve yeri geldiğinde de ona «Özgürsün!» diyebilmek. Fakat bu da şahsi nedenler için, işini savsaklamak değil miydi? Vicdanına uymak için topluma ihanet etmiyor muydu? işte bütün bu aptalca gerekçelerin üstüne yüklenmesi onu eziyordu.</p>

  <p class="p12">Epey afalladığı şey, Jean Valjean’ın onu affetmesi, ama kendisini daha da afallatan bir diğer durum da kendisinin, Javert’in Jean Valjean’ı bağışlayıp salıvermesiydi.</p>

  <p class="p12">Bunları nasıl anlamlandıracaktı, neden bu noktaya gelmişti işler? Düşünüyor ve yanıtsız kalıyordu.</p>

  <p class="p12">Ne yapacaktı? Jean Valjean’ı hâkime teslim etmek çok berbat bir fikirdi, ama onu salıvermek de kötüydü. İlk tavırda yetkenin ajanı, kürek mahkûmundan daha fazla alçalıyor, İkincisinde, mahkûm kendisi üzerinde bir üstünlük sağlıyordu. Her iki hal de, Javert için onur zedeleyen şeylerdi. Her iki tavırda da bir alçalma, bir aşağılanma vardı. Kaderin bazen olanaksız zirveleri olur,</p>

  <p class="p26">bunun dışında hayat bir uçuruma dönüşür. Javert, işte böyle zirvelerden birindeydi.</p>

  <p class="p25">En büyük acısı da düşünmek zorunda olmasıydı.</p>

  <p class="calibre6">Birbirlerine karşıt şu heyecanların şiddeti, onu düşünmeye yöneltiyordu.</p>

  <p class="calibre6">Oysa Javert için düşünmek hiç de alışkın olmadığı ve kendisine epey ters gelen bir şeydi. Hem düşünmek ona acı veriyordu.</p>

  <p class="calibre6">Düşüncede genellikle, bir tür iç direnme vardır; Javert içinde bunu duyduğu için öfkeleniyordu.</p>

  <p class="calibre6">Dar kafalı polis için, görevinin dışındaki düşünce onun için bir faydasızlık, bir yorgunluktu, fakat geçen gün hakkında düşünmek onun için işkenceydi.</p>

  <p class="calibre6">Fakat yine de vicdanını yoklamak ve böyle acılardan sonra kendi duygularını gözlemek durumundaydı.</p>

  <p class="calibre6">Ne yaptığını düşünmekle bile tüyleri ürperiyordu. Javert polisliğin bütün kurallarına karşı çıkıp, toplum ve adalet örgütüne zıt daranmış, bütün yasaları yoksayarak, kendi kendisine bir karar verip, bir suçluyu serbest bırakmıştı. Fakat bunu çıkarı olduğu için yapmıştı, demek özel işini, kamu işinden üstün tutmuştu? Bu inanılır şey değildi, bunu her düşündüğünde, kanı donuyordu. Peki, şimdi ne yapacaktı? Tek çaresi vardı, o da hemen Silahlı Adam Sokağına dönüp Jean Valjean’ın tutuklamak. Bunu belirgince hissediyordu, bunu yapması gerekirdi elinden gelmiyordu.</p>

  <p class="p25">Bir şey yolunu tıkıyordu.</p>

  <p class="calibre6">Bir şey? Evet, ama ne? Dünyada, mahkemeler, ceza yasaları, polis bile yetkeden daha başka, daha önemli ne olabilirdi? Javert allak bullaktı.</p>

  <p class="p25">Kutsal bir kürek mahkûmunu, dokunulmaz birini salıvermişti.</p>

  <p class="calibre6">Javert ve Jean Valjean; biri yakıp yıkmak, diğeri dayanmak, biri cezalandırmak, diğeri boyun eğmek için varedilmiş iki adam. Her ikisi de kanunlara bağlı olmaları gereken, kanunun malı olan bu iki adam, ansızın yasaları hiçe saymışlardı, korkunç değil mi?</p>

  <p class="p25">Yüce Tanrım, demek böyle fena işler olacak ve kimse bunları cezalandırmayacaktı ha? Bütün toplumsal düzenden daha güçlü olan Jean Valjean serbest kalacak ve Javert hâlâ devletten maaş alacaktı.</p>

  <p class="p24">Düşünceleri alabildiğine korkunçlaştı.</p>

  <p class="p12">Calvaire Kızları Sokağına taşıdıkları asi de masum değildi, fakat artık bunu düşünmedi bile. Küçük suç o büyük suçta koybolmuştu. Hem o asi herhalde ölüydü. Yasalar gözünde bir ölünün yakalanması gereksizdi.</p>

  <p class="p24">Jean Valjean!</p>

  <p class="p24">İşte Javert’in aklındaki mesele!</p>

  <p class="p12">Bu adam onu şaşırtıyordu. Tüm ömrü boyunca inandığı şeyler, bu adamın karşısında yıkılıyordu. Javert onun kendisine gösterdiği o yücelikle eziliyordu. Bir zamanlar yalan ve delilik saydığı varsayımları, varsaydığı gerçekleri düşündü. Mösyö Madaleine’in ciddi kişiliği, Jean Valjean’ın gerisinde belirdi. Sonra bu iki karakter birleşip saygın bir adama dönüştü. Javert, içinde korkunç bir duygunun uç verdiğini hissetti. Bir kürek mahkûmuna hayrandı. Bir kürek mahkûmuna saygısı vardı, fakat nasıl olurdu? Titriyor, buna inanmak istemiyordu. Fakat her ne denli çırpınsa ve kıvransa da, ta içinden şu sefilin eşsiz biri olduğunu itiraf etmek zorunda kalıyordu. Bu da emin olun korkunç bir şeydi.</p>

  <p class="p12">Hayırsever bir suçlu, vicdanlı bir kürek mahkûmu, uysal yardımcı, hakbilir, fenalığı iyilikle karşılayan, intikam yerine merhameti seçen, düşmanına fenalık etmektense, kendisini yıkıma götürmeye hazır, kendisini vuranı kurtaran faziletin en son basamağında diz çöken, insandan çok meleksi biri.</p>

  <p class="p12">İşte Javert böyle bir adamın varlığını kendi kendisine itiraf etti.</p>

  <p class="p24">Fakat bu böyle gidemezdi.</p>

  <p class="p12">Şunu ekleyip onu hakkını vermeliyiz ki, o bu canavara, bu müthiş meleğe, bu suçlu kahramana teslim oluncaya değin az karşı koymamıştı.</p>

  <p class="p12">Arabada onunla yüz yüze giderken, içindeki kaplan uyanmış, belki yirmi kez, onun üstüne saldırmak, yakasına yapışmak, onu yutmak, tutuklamak istemişti. Bu o kadar kolay olurdu ki. Önünden geçtiği ilk karakolda arabayı durdurup, jandarmalara haber verip: «İşte bir firari,» demesi yeterdi. Daha sonra sanki hiçbir şey olmamış gibi, ordan çekip gitmek ve bir daha hiçbir şeye bulaşmamak. Bu adamı da yasaya emanet etmek. Yasa ona dilediğini yapardı. Bundan haklı ne olabilirdi ki? Javert bütün bunları, kendi kendisine söylemişti. Evet işte bütün bunları kurmuş, fakat bir türlü hayata geçirememişti. Elini kaldırıp, Jean Valjean’ın yakasına her yapışmak istediğinde, sanki binlerce kilo ağırlığındaki bu el yanına düşmüştü.</p>

  <p class="p24">Aklından bir ses şöyle seslenmişti:</p>

  <p class="p12">«Pekâlâ, kurtarıcını teslim et. Daha sonra Ponce-Pilate’in(*) leğenini getir ve ellerini yıka.»</p>

  <p class="p37"><span class="t10">(*) Ponce-Pilat: Romal</span><span class="t10">ı</span> <span class="t10">Vali.</span> <span class="t10">İ</span><span class="t10">sa’y</span><span class="t10">ı</span> <span class="t10">çarm</span><span class="t10">ı</span><span class="t10">ha germeleri için Yahudiler'e vermi</span><span class="t10">ş</span> <span class="t10">ve sonra bu i</span><span class="t10">ş</span><span class="t10">te kabahatli olmad</span><span class="t10">ığı</span><span class="t10">n</span><span class="t10">ı</span> <span class="t10">göstermek ister gibi ellerini y</span><span class="t10">ı</span><span class="t10">kam</span><span class="t10">ı</span><span class="t10">ş</span><span class="t10">t</span><span class="t10">ı</span><span class="t10">. Bu</span><span class="t10">nun yan</span><span class="t10">ı</span> <span class="t10">s</span><span class="t10">ı</span><span class="t10">ra, Frans</span><span class="t10">ı</span><span class="t10">zcada «elini y</span><span class="t10">ı</span><span class="t10">kamak» hiçbir</span> <span class="t10">ş</span><span class="t10">eyden sorumlu olmamak anlam</span><span class="t10">ı</span><span class="t10">ndad</span><span class="t10">ı</span><span class="t10">r.</span></p>

  <p class="p12"></p>

  <p class="p12">Daha sonra düşüncelerini kendisine çeviriyor ve o yüceleşen Jean Valjean’ın yanı sıra, kendisini epey küçülmüş sayıyordu. Bir kürek mahkûmuna minnet borçluydu.</p>

  <p class="p12">Fakat kendisi de suçlu sayılırdı. Neden onun adamın kendisini kurtarmasına rıza göstermişti? Şu barikatta onun ölmeye hakkı vardı. O, bu hakkı kullanmalı, diğer asilere seslenip onları yardımına çağırarak, Jean Valjean’dan kurtulup kendisini zorla kurşuna dizdirmeliydi. Keşke bunu yapsaydı.</p>

  <p class="p12">En dayanılmaz acısı, kesin inançlarının kayboluşuydu. Sanki köklerinden kopartılmıştı. Artık yasa, yetkenin üstünlüğü onun elinde sadece bir koçandı. Hiç bilmediği vicdan azaplarıyla kıvranıyordu. Kendisinde apansız bir ihtilal başlamıştı. Duygusal bir ihtilal. O zamana değin belirli ölçüler, bilinen düzeylere uygun yaşamıştı, demek salt dürüst olmak dürüst yetmiyordu. Hiç umulmadık çeşitli olaylar onu etkilerine almışlardı. Ruhu farklı bir dünyaya açılmıştı. Kabullenilen ve yanıt verilen iyilik özveri, merhamet, acımanın yetkeye olan şiddetli baskısı, insanlara duyulması gereken saygı, artık kesin suçlamaları bitirmek, lanetlemeleri bitimi, yasanın gözünde bir damla yaş, insanların adaletine ters düşen bir Tanrı adaleti. Javert karanlıklar içinde hiç bilmediği manevi bir gücün korkunç doğuşunu algılıyordu, bundan hem gözleri kamaşıyor, hem de korkuyordu. Kartal bakışlarına zorlanan bir baykuş.</p>

  <p class="p33">Birçok şeyi kabullenmek durumunda olduğunu, ayrıcalıkların olduğunu, yetkenin bile yanılabileceğini, bazı olaylar için kuralların bile geçerliliği olmadığı, her şeyin kanunlara uyamayacağı, en olmayacak şeyle karşılaşabileceği, bir kürek mahkûmunun faziletinin bir memur faziletine tuzak kurabileceği, canavar sanılanın ilahi olabileceği, kaderin böyle inanılmaz tuzakları olduğunu düşünüyor ve kendisinin bile böyle bir belaya uğradığını düşünüp çaresizleşiyordu.</p>

  <p class="p33">İyiliğin varlığına değinmek zorundaydı. Evet bu kürek mahkûmu çok namuslu davranmıştı, hem inanılır gibi değil, kendisi de aynı biçimde davranmıştı. Ahlakı mı bozuluyordu ne...</p>

  <p class="p32">Kendisini hain buluyor ve iğreniyordu.</p>

  <p class="p33">Javert için ideal insan olma, yüce olma, benzersiz olma değildi; onun için ideal insan, kusursuzdu.</p>

  <p class="p32">Oysa kendisi de yanılmıştı.</p>

  <p class="p33">Nasıl bu hale gelmişti? Bütün bunlar nasıl gerçekleşmişti? O kendisine bile bunu söyleyemiyordu. Başını ellerinin arasına alıyor ve bütün afallamasına rağmen, bu vartayı atlatamıyordu.</p>

  <p class="p33">O sürekli Jean Valjean’ı kanuna teslim etmeyi düşünmüştü. O kanunlar ki, Jean Valjean’ın esiri olduğu ve kendisinin de kölesi olduğu şeylerdi. Bir an bile Jean Valjean’ı elinde tuttuğunu ve onu salıvereceğini düşünmemişti. Bu öylece oluvermişti. Birden eli açılmış ve onu bırakmıştı, bunu kendisi de fark etmemişti.</p>

  <p class="p33">Sırları önünde her türlü yenilik seriliyordu. Kendi kendisine soruyor, bunlara karşılık veriyor ve bu karşılıklarla korkuyordu. Kendi kendisine sürekli aynı şeyi soruyordu: «Şu kürek mahkûmu, habire kovaladığım şu çaresiz sefil adam, beni ayağının altında buldu, rahatça ezebilirdi, intikam alabilirdi, bunu kendi güvenliği için yapmaya mecbur olduğu halde, bana canımı bağışladı? Bununla ne yaptı ki? İşini mi? Hayır, daha çoğunu. Ben onu bağışlarken ne yapmış oluyorum, işimi mi? Hayır, daha çoğunu. Demek işi bile aşan yücelikler bulunuyor!»</p>

  <p class="calibre6">Düşünmesi bile ürkütüyordu. Terazi kayıyor, denge bozuluyor, kefelerden biri boşluğa düşüyordu. Diğer kefe gökyüzüne yükseliyordu, iki kefe de korkunçtu, yukarıdaki de aşağıdaki ölçüsünde korkunçtu. Aslında o ne Voltaire yanlısı, ne de filozoftu. inançsız da sayılmazdı, tam aksine, onun kiliseye büyük bir saygısı vardı. Onun için «Din» ve «kilise» de toplum yetkesinden parçalardı. Javert için «düzen» her şeydi, düzen «dogma» idi ve o da bununla kalıyordu. Ergenlik yaşına geldiğinden beri, onun her şeyi işiydi. Bunu söylerken hiç abartmıyoruz, kelimeleri gerçek anlamlarına uygun kullandık, insan sanık olduğu gibi, polis de olur. Onun şefi Emniyet Amiri Mösyö Quisequet’ti, o güne değin, daha büyük bir amiri, Tanrı’yı hiç aklına getirmemişti.</p>

  <p class="calibre6">Şimdi henüz şef olan Tanrı’nın ayırdındaydı ve bu da onu tedirgin ediyordu.</p>

  <p class="calibre6">Bu hiç umulmadık varlık, onu allak bullak ediyordu, o bu şefi ne yapacaktı? Javert’e göre, yönetici karşısında memur sürekli eğilir, ona asla itaatsiz davranmaz, onu suçlamaz, onunla tartışmazdı. Kendisini bu kadar afallatan bir amir karşısında, istifa etmekten başka yolu yoktu.</p>

  <p class="p25">Evet ama Tanrı’ya istifasını nasıl sunacaktı?</p>

  <p class="calibre6">Ne olursa olsun, dönüp dolaşıyor ve sürekli aynı yere geliyordu. Tek bir gerçekle dehşete düşmüştü, firari bir suçluyu göz göre göre salıvermişti. Bir kürek mahkûmunun gitmesine göz yumuyordu.</p>

  <p class="calibre6">Kanunların ilgilenmesi gereken bir adamı kanunlardan uzak tutuyordu. Bunu yapmıştı, ne yapsa anlamıyordu. Kendi kendisinden bile emin değildi. Yaptığının nedenlerini bile anlamlandıramıyordu. O güne değin, gölgeli bir ilkesizliğin doğurduğu o dar kafayla yaşamıştı. Şu anda bu inanç, onu bırakıyor, bu dürüstlük ondan uzaklaşıyordu. Bütün inançları siliniyordu. Hiç istemediği gerçekler aklını karıştırıyordu. Demek artık farklı biri olmalıydı. Derken, gözlerindeki örtünün açıldığını fark etti, vicdanı da böyle bir operasyondan sonra ışıkla dolmuştu.</p>

  <p class="p12">Ama hiç istemediği şeyler görüyordu. Kendisini boşalmış, beş para etmez, hayattan kopmuş hissediyordu.</p>

  <p class="p12">Yetkesi öldüğüne göre, artık hayatın anlamı da kalmamıştı. Korkunç bir durum, hislenmek...</p>

  <p class="p12">Taşlaştıktan sonra kuşkulanmak, yasanın potasında erimiş cezanın heykeli olup da, birden tunç bağrında bir kalbin attığını sezmek, bu ne herzeydi! iyiliğe iyilikle yanıt vermek, o güne değin fenalık olduğunu bildiğinin iyilik olduğunu görmek, bekçi köpeği olduğu halde efendisinin elini yalamak, buz olup gitmek, kıskanç olup da ansızın bir ele dönüşmek. Birden parmaklarının açıldığını hissetmek, bırakmak, Yüce Tanrım, ne dayanılmaz!</p>

  <p class="p24">Atak biri olup, apansız gerilemek, yolunu kaybetmek.</p>

  <p class="p12">Kendisine şunu da itiraf etmek durumunda kalmıştı. Aldanmazlığın sürekli olmadığını anlamak. Dogmada bile aldanma mümkün, kanun her şey değildir. Toplum mükemmel olamaz, yetke bile bazı sarsıntılara uğrayabilir, değişmezde bile bir değişim olası. Yargıçlar da eni konu insandırlar, kanun da aldanabilir, mahkemeler de yanlış bir hükme varabilirler... Bu da, tertemiz gökyüzünde bir çatlak anlamına gelir.</p>

  <p class="p12">Javert epey tuhaf ve ifadesi zor bir ruh hali içindeydi. Sakin bir vicdanın ayartılması, bir ruhun yönelim değişikliği, doğru yolda hızla itilen bir iffetin Tanrı’ya gelip parçalanması. Evet, aslında bu da epey anlaşılmaz bir şeydi. Düzenin devam ettiricisi, yetkenin makinisti, o sarsılmaz ve kör, demir atının üzerinde bir gün ışığıyla atından düşüyordu. Değişmeyen, doğrudan, dümdüz, geometrik, bilinmez, kusursuz, nasıl bükülür, nasıl eğrilirdi? Lokomotif için de farklı bir yol olası mıydı?</p>

  <p class="p12">Her zaman insanın içinde yaşayan, her zaman sahte vicdana karşı olan o gerçek vicdan Tanrı, kıvılcımı sönmekten men eden, ışığa güneşi anmasını buyuran, yanlış bir kesinle karışan gerçek mutlakı, ruha tanıtmayı sağlayan zor, bu kusursuz olay iç evrenimizin en hoş gösterisi. Javert bunu nasıl anlardı? Javert anlayabiliyor muydu? Hayır. Fakat yine de bu korkunç anlaşmazın karşısında aklının zorlandığını seziyordu.</p>

  <p class="p12">Kendisi bu tansığın değişkeni değil, kurbanıydı, istemediği halde göğüs geriyordu. Soluğu bile sonsuza kadar daralmıştı.</p>

  <p class="p12">Başının üstünde bilinmezi taşımak; Javert, buna alışkın değildi. Şimdiye değin hep bilinen şeylerle kuşatılmıştı. Tek bir düzey, şeffaflık içinde hiçbir meçhulün, hiçbir karanlığın bulunmadığı sistemli, dakik, sınırlı, kapalı ve hiçbir sürprizi olmayan bir düzey. Burada, ne düşülür, ne de baş dönerdi. Javert, meçhulü yalnızca altlarda görmüştü. Karmaşık, umulmadık, karmaşanın düzensiz açılışı, bir uçuruma düşme ihtimali, böylesi şeyler isyancıların, kötülerin, sefillerin kaderiydi. Artık kendisi, öteleniyordu ve şu beklenmedik manzarayla dehşete düşüyordu.</p>

  <p class="p12">Ama nasıl olurdu bu? Her şey parçalanıyor, dağılıyordu. Kime güvenilecek, kime inanılacak? İnanılan şeyler de çöküyordu.</p>

  <p class="p12">Toplum zırhının hatasını da yüce bir yüce bulup çıkarabiliyordu? Demek kanunların namuslu bir memuru, bir an, kendisini iki cinayet arasında buluyordu. Bir adamın firarına izin verme suçuyla onu enselememe suçu. Devletin memuruna verdiği talimatnamede her şey yazılı değil miydi? Görevde çıkmazlar olabilir miydi? Yüce Tanrım, bütün bunlar nasıl olabilirdi? Eski bir kürek mahkûmunun, mahkûmiyetle ezilen bir adamın, ansızın dikleşmesi ve haklı olabilmesi nasıl ihtimal dahilinde olabilirdi? Bu olacak iş miydi? Demek öyle haller oluyordu ki, kanun bile değişken cinayetin önünde af dileyip geri çekiliyordu.</p>

  <p class="p12">Bunlar oluyordu, evet. Javert bunları görmüş, bunlara dokunmuştu, bunları inkâr etmek bir yana, buna katılmak zorunda kalmıştı. Bunlar gerçekti, gerçek olayların bu kadar biçim değiştirmesi ne de korkunçtu!</p>

  <p class="p12">Olgular işlerini yapsalar, kanunun kanıtları olurlardı. Olaylar Tanrı tarafından başlatılır. Demek artık anarşi de göklerden gelecekti.</p>

  <p class="p12">Durum böyleydi ve acısının çoğalmasında ve keder bunalımında, izlenimlerini hale yola koyacak her şey siliniyordu. Artık toplum, insanlık ve dünyanın gözleri önünde mide bulandırıcı çizgilerle özetleniyordu. Demek cezalandırma, yargılanma, kanunlara gösterilmesi gereken saygı, en yüce mahkeme kararları, savcılar, hükümet, önyargı ve bastırma, resmi bilgelik, yasal şaşmazlık, yetke ilkesi, siyasal ve sivil emniyete dayalı bütün tanıklar, egemenlik, hak, kanundan sızan mantık, sosyal kesinlik, halk gerçeği, bütün bunlar yıkıntı, parçalar ve karmaşaydı. Kendisi bile, düzen yanlısı Javert, polis hizmetinde o satılmaz, namuslu adam, toplumun o uyanık bekçi köpeği bile yenilmişti. Bütün bu harabe üzerine dikilmiş bir adam vardı, başında yeşil başlık ve alnında bir nur.</p>

  <p class="p24">İşte ruhunun gördüğü müthiş şey!</p>

  <p class="p24">Buna nasıl göğüs gerilirdi?</p>

  <p class="p23">Şiddet yüklü bir durumdu bu. Bundan sıyrılmanın iki çaresi vardı. Biri Jean Valjean’a gidip onu tekrar içeri tıkmak. Ya da...</p>

  <p class="p23">Javert, başı yukarıda dayandığı korkuluktan ayrıldı ve tok adımlarla en yakın karakol olan Châtelet Meydanındaki karakola gitti.</p>

  <p class="p23">Oraya varınca, içeride bir belediye çavuşunu gördü ve girdi. Kapının itilme biçimiyle adamlar onu tanıdılar. Javert ismini söyledi, kartını gösterdi ve bir mumla aydınlanmış masaya geçti. Masada kurşundan bir hokka, kalem ve yazılacak tutanaklar için üst üste konmuş boş kâğıtlar...</p>

  <p class="p23">Hasır bir sandalyeli bu masa bir kurum sayılır, bu her karakolda vardır, içinde testere talaşı olan şimşir kâse ve kırmızı balmumları ile dolu karton bir kutu da masa takımını tamamlar. Devletin yazınsallığı burada başlar.</p>

  <p class="p24">Javert kalemi aldı, önüne bir kâğıt çekti ve yazmaya başladı:</p>

  <p class="p24"><span class="t3">H</span><span class="t3">İ</span><span class="t3">ZMET</span> <span class="t3">İ</span><span class="t3">Ç</span><span class="t3">İ</span><span class="t3">N BAZI</span> <span class="t3">İ</span><span class="t3">ZLEN</span><span class="t3">İ</span><span class="t3">MLER:</span></p>

  <p class="p24"><span class="t3">Say</span><span class="t3">ı</span><span class="t3">n müdürün önce</span> <span class="t3">ş</span><span class="t3">unlara bakmalar</span><span class="t3">ı</span><span class="t3">n</span><span class="t3">ı</span> <span class="t3">rica ediyorum:</span></p>

  <p class="p23"><span class="t3">Tutuklular soru</span><span class="t3">ş</span><span class="t3">turmaya getirildiklerinde pabuçlar</span><span class="t3">ı</span><span class="t3">n</span><span class="t3">ı</span> <span class="t3">ç</span><span class="t3">ı</span><span class="t3">kar</span><span class="t3">ı</span><span class="t3">p ta</span><span class="t3">ş</span><span class="t3">lar üstünde, yal</span><span class="t3">ı</span><span class="t3">n ayak yürüyorlar ve ü</span><span class="t3">ş</span><span class="t3">ütüyor. Bu da gerek</span><span class="t3">siz revir giderlerine neden oluyor.</span></p>

  <p class="p23"><span class="t3">İ</span><span class="t3">zleme sistemi aral</span><span class="t3">ı</span><span class="t3">kl</span><span class="t3">ı</span> <span class="t3">memurlar koyma</span> <span class="t3">ş</span><span class="t3">art</span><span class="t3">ı</span><span class="t3">yla iyidir, fakat önemli hallerde en az</span><span class="t3">ı</span><span class="t3">ndan iki memur, birbirlerini gözden kay</span><span class="t3">betmemelidirler. Adamlardan biri herhangi bir terslik yüzünden görevini hakk</span><span class="t3">ı</span><span class="t3">yla yapamayacak olursa, di</span><span class="t3">ğ</span><span class="t3">eri onu izleyip yerine geçebilsin.</span></p>

  <p class="p12"><span class="t3">Madalonette Cezaevi yönetmeli</span><span class="t3">ğ</span><span class="t3">inin tutukluya paras</span><span class="t3">ı</span><span class="t3">n</span><span class="t3">ı</span> <span class="t3">ken</span><span class="t3">disi verirse, bir sandalye vermemesinin nedeni anla</span><span class="t3">ş</span><span class="t3">ı</span><span class="t3">lam</span><span class="t3">ı</span><span class="t3">yor.</span></p>

  <p class="p12"><span class="t3">Madelonette Cezaevi kantininde sadece iki parmakl</span><span class="t3">ı</span><span class="t3">k var, bu da kantinci kad</span><span class="t3">ı</span><span class="t3">n</span><span class="t3">ı</span><span class="t3">n elinin tutukluklara de</span><span class="t3">ğ</span><span class="t3">mesine neden oluyor.</span></p>

  <p class="p12"><span class="t3">Kendilerine «ç</span><span class="t3">ığı</span><span class="t3">rtkanlar» diyen tutuklular di</span><span class="t3">ğ</span><span class="t3">er mahpuslar</span><span class="t3">ı</span> <span class="t3">ziyaret günlerinde, görü</span><span class="t3">ş</span><span class="t3">me odas</span><span class="t3">ı</span><span class="t3">na ça</span><span class="t3">ğı</span><span class="t3">r</span><span class="t3">ı</span><span class="t3">yorlar ve bunun için onlardan iki metelik al</span><span class="t3">ı</span><span class="t3">yorlar, bu h</span><span class="t3">ı</span><span class="t3">rs</span><span class="t3">ı</span><span class="t3">zl</span><span class="t3">ı</span><span class="t3">kt</span><span class="t3">ı</span><span class="t3">r.</span></p>

  <p class="p12"><span class="t3">Kaçan bir iplik için, dokuma i</span><span class="t3">ş</span><span class="t3">li</span><span class="t3">ğ</span><span class="t3">inde tutuklunun paras</span><span class="t3">ı</span><span class="t3">ndan on metelik kesiyorlar. Bu da üstlenicinin yolsuzlu</span><span class="t3">ğ</span><span class="t3">u; çünkü do</span><span class="t3">kunan kuma</span><span class="t3">ş</span> <span class="t3">di</span><span class="t3">ğ</span><span class="t3">erlerinden daha kötü de</span><span class="t3">ğ</span><span class="t3">il.</span></p>

  <p class="p12"><span class="t3">Force Cezaevi ziyaretçilerinin çocuklar</span><span class="t3">ı</span><span class="t3">n avlusundan geçip Sainte-Marie L’lgyptienne salonuna girmeleri epey kötü bir durum.</span></p>

  <p class="p12"><span class="t3">Müdüriyet avlusunda, jandarmalar</span><span class="t3">ı</span><span class="t3">n her gün tutuklular</span><span class="t3">ı</span><span class="t3">n so</span><span class="t3">ru</span><span class="t3">ş</span><span class="t3">turmalar</span><span class="t3">ı</span><span class="t3">ndan söz ettikleri biliniyor. Kutsal bir görevi olan bir jandarman</span><span class="t3">ı</span><span class="t3">n böyle lafazanl</span><span class="t3">ı</span><span class="t3">k etmesi düzensizliktir.</span></p>

  <p class="p12"><span class="t3">Kantinci Madam Henri epey iffetli bir han</span><span class="t3">ı</span><span class="t3">md</span><span class="t3">ı</span><span class="t3">r, kantini de terte</span><span class="t3">miz, ama bir kad</span><span class="t3">ı</span><span class="t3">n</span><span class="t3">ı</span><span class="t3">n cezaevinde kantincilik etmesi pek ho</span><span class="t3">ş</span> <span class="t3">de</span><span class="t3">ğ</span><span class="t3">il. E</span><span class="t3">ş</span><span class="t3">siz bir uygarl</span><span class="t3">ığı</span><span class="t3">n cezaevi olan Conciergerie Cezaevine yak</span><span class="t3">ı</span><span class="t3">ş</span><span class="t3">maz.</span></p>

  <p class="p12">Sakince ve çok okunaklı bir yazıyla kalemini kâğıtta cızırdatıp bir şey atlamadan bunları yazdı. Son satırın altına imzasını attı.</p>

  <p class="p50">JAVERT 1. Sınıf Müfettiş</p>

  <p class="p51">Châtelet Meydanı Karakolu: 7 Haziran 1832, saat bir, sabah.</p>

  <p class="p12">Javert, kâğıdın mürekkebini kuruttu, katladı, mühürledi, kâğıdın altına: «Yönetim için Not» diye yazdı ve masada bırakıp, karakoldan ayrıldı. Camlı ve parmaklıklı kapı ardı sıra kapandı.</p>

  <p class="p12">Châtelet Meydanından tekrar geçti, rıhtıma geri döndü, yaklaşık yirmi dakika önce bıraktığı yere geri döndü ve aynı biçimde dirseğini korkuluğa yasladı, sanki hiç kıpırdamamış, ordan bir an ayrılmamıştı.</p>

  <p class="p12">Karanlık çökmüştü. Gece yarısından hemen sonraki ölüme benzeyen korkunç vakitteydi. Bulutların örtüsü yıldızları saklıyordu. Gökyüzünde tekinsiz bir karanlık vardı. Oradaki evlerin hiçbirinde ışık yoktu, kimsecikler geçmiyordu oralardan, alabildiğine tenha sokaklar ve bomboş rıhtımlar, Notre Dame Kilisesi ve Adalet Sarayının kuleleri gecede çizgiler çizmişlerdi. Sokak lambası rıhtım taşlarını kızıla boyuyordu. Arka arkaya beliren köprülerin gölgeleri siste biçim değiştirmişti. Yağmurlar nehrin sularını iyice yükseltmişti.</p>

  <p class="p12">Okurun hatırlayacağı üzere, Javert’in dayandığı korkuluk Seine Nehrinin o tehlikeli girdabının üstündeydi. Burası sonsuz bir hayat gibi, çözülüp tekrar örülen bir anafor getirmişti meydana.</p>

  <p class="p12">Javert eğilip baktı. Her şey simsiyahtı. Hiçbir şey görünmüyordu. Bir köpük sesi duyuluyor, fakat nehir görünmüyordu. Bu baş döndürücü karanlıkta kimi zaman, bir ışık beliriyordu ve kıvrılarak uzayıp gidiyordu. En zifiri gecede bile, şu ışığı yakalar ve onu bir yılana benzetir. Işık kayboluyor ve her şey tekrar belirsizleşiyordu. Sonsuzluk orada açılmış gibiydi, insanın altında gördüğü şey, su değil uçurumdu. Rıhtım duvarı yalçın ve belirsiz sise karışıp gecenin sonsuzluğuna ekleniyordu.</p>

  <p class="p12">Hiçbir şey görülmüyor, ama suyun düşmanca soğukluğunu ve nemli taşların küflü kokusu duyuluyordu. Bu uçurumdan, yabanıl bir soluk yükseliyordu. Nehrin kabarması seçilmiyor, seziliyordu. Dalganın acıklı fısıltısı, köprü kemerlerinin sıkıntı yüklü büyüklüğü, bu karanlık boşlukta düşme ihtimali, bütün bu gölgeler korkuyla yüklüydü.</p>

  <p class="p12">Javert, bir zaman kımıltısız durdu, bu gölgelere bakıp, görünmeyeni ilgiye benzer bir kararsızlıkla izledi. Sular hışırdıyordu.</p>

  <p class="p12">Sonra şapkasını çıkarttı, rıhtımın üstüne bıraktı. Geciken yayaların bir hortlak sanacakları uzunca boylu ve karanlık bir gölge korkulukta dikildi. Seine Nehrine eğildi, tekrar dikilerek gölgeler arasına düştü. Uğultulu bir su sesi duyuldu ve bu kara gölgenin gizli kıvranışlarını gölgelerden başka gören olmadı.</p>
</body>
</html>
