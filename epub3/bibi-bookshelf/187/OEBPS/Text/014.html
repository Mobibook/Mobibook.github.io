<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />

  <title>Bilinmeyen</title>
  <link href="../Styles/fonts.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/stylesheet.css" rel="stylesheet" type="text/css" />
</head>

<body class="nomargin">
  <p class="p5"></p>

  <h1 class="calibre2"><a class="calibre" id="ncx2818"></a><a class="calibre" id="a193"></a>SEKİZİNCİ KİTAP -GERİ TEPMELER</h1>

  <p class="p42"></p>

  <h2 class="calibre5" id="sigil_toc_id_67"><a class="calibre" id="ncx2820"></a><a class="calibre" id="a194"></a>1 BAY MADELEİNE’İN SAÇLARINA BAKTIĞI AYNA</h2>

  <p class="calibre6">Ortalık ışımak üzereydi, Fantine bu geceyi de hasta geçirmişti. Ateşi çıkmış, uyuyamamıştı. Fakat yine de mutlu sayılırdı, sürekli güzel şeyler düşünmüştü. Sabaha karşı, biraz daldı. Gece boyunca kendisini beklemiş olan hemşire Simplicie, onun uyumasını fırsat bilip, ona ateş düşürücü bir şurup hazırlamak için yanından ayrıldı. Kadıncağız birkaç dakikadır revirin labarotuvarında, ilaç şişelerinin üzerine eğilmişti ki, bir ses duyup başını çevirdi. Kesik bir çığlık koparmaktan kendini alamadı.</p>

  <p class="p18">«Ah! Siz miydiniz, Sayın Vali?»</p>

  <p class="p18">Adam usul sesle sordu:</p>

  <p class="p18">«Kadıncağız nasıl?»</p>

  <p class="calibre6">«Şu anda fena değil. Fakat bizi çok korkuttu. Doktor ondan umut kesmişti dün.»</p>

  <p class="calibre6">Kadın dili döndüğünce Vali’ye durumu anlatmaya çalıştı. Bir gün önce epey kötülemiş olan Fantine’in ansızın, Valinin kızını getirmeye gittiğini sanıp sevinçten nasıl iyileştiğini anlattıktan sonra, doktorun bile buna şaştığını ve kızı geldikten sonra belki bir mucize olabileceğini, kadının kurtulma olasılığının bile bulunduğunu söylediğini, ekledi. Kadın, Vali’ye bir şey sormadı, fakat onun Montfermeil’den gelmediğini sezmişti.</p>

  <p class="calibre6">«Bunlar güzel haberler, Hemşire Simplicie. İyi ki, onun bu düşüncesini değiştirmeye çalışmadınız!»</p>

  <p class="p26">«Evet fakat uyanıp da, kızını göremeyince, ne söyleyeceğiz ona?»</p>

  <p class="p18">Adam biraz düşündü:</p>

  <p class="p18">«Tanrı bize yol gösterir.»</p>

  <p class="p18">Hemşire usul sesle:</p>

  <p class="p18">«Fakat yine de yalan söyleyemeyiz!» diye fısıldadı.</p>

  <p class="p26">Tam o sırada ortalık tamamen aydınlanmıştı. Hemşire, Bay Madeleine’in yüzünü yeterince görebiliyordu. Rastlantıya bakın ki, tam o sırada, başını kaldıran kadın hayret içinde bağırdı:</p>

  <p class="p18">«Ulu Tanrım! Size ne oldu böyle?.. Saçlarınız apak olmuş!»</p>

  <p class="p18">«Apak mı?» diye sordu adam.</p>

  <p class="p26">Hemşire Simplicie’nin aynası yoktu. Doktorun bıraktığı gereç çantasından çıkardığı küçük bir aynayı ona uzattı. Adam, ölülerin soluk alıp almadığının kontrol edildiği bu aynayı kaptı. Uzun uzun yüzüne baktıktan sonra:</p>

  <p class="p18">«Vay canına!» dedi.</p>

  <p class="p26">Bu sözü epey umursamaz bir sesle, hiç dert etmez gibi söylemişti, sezmiş gibi ta iliklerine kadar ürperdiğini hissetti. Bay Madeleine sordu:</p>

  <p class="p18">«Fantine’i görebilir miyim?»</p>

  <p class="p26">Hemşire onun bu sorusuna hemen karşılık vermedi, korkar gibi sordu:</p>

  <p class="p18">«Efendim, acaba onun kızını getirtmeyecek misiniz?»</p>

  <p class="p18">«Elbette getireceğim, ama bu hiç almazsa birkaç gün alır.»</p>

  <p class="p18">Hemşire ürkerek:</p>

  <p class="p26">«O halde bence bu süre boyunca sizi görmemesi daha iyi olur. En azından sizin kızınızı getirmeye gittiğinizi düşünerek ferahlamıştı. Fakat sizi tek başına görünce çocuğunun başına bir şey gelmesinden korkarak üzülecek. Onu oyalamak için bile yalan söyleyemeyiz ki!..»</p>

  <p class="p26">Bay Madeleine biraz düşündü, sonra o her zamanki ağırbaşlı haliyle:</p>

  <p class="p26">«Hayır, Hemşire,» dedi. «Onu görmeye mecburum, belki tekrar buna fırsat bulamam.»</p>

  <p class="calibre6">Hemşire onun bu sözlerinin ne kadar tuhaf olduğunu anlamamış gibiydi. Bakışlarını yere eğdi ve saygılı bir sesle:</p>

  <p class="calibre6">«Siz bilirsiniz, efendim,» dedi. «Şimdi uyuyor ama girmek isterseniz...»</p>

  <p class="calibre6">Bay Madeleine hastanın odasına girdi ve perdeleri araladı. Kadın sakince bir uykudaydı, ama epey zor soluk aldığı boğazından çıkan hırıltıdan anlaşılıyordu. Buna rağmen yüzünde engin bir dinginlik vardı. Benzinin sarılığının yerini şeffaf bir beyazlık almıştı, yanakları kıpkırmızıydı. Eski güzelliğinden kalan tek şey olan o uzun kıvrık sarı kirpikleri biraz titriyordu. Şu anda kanatlanmaya hazır bir kuş gibiydi. Onu gören, onun can vermenin eşiğinde bir hasta olduğunu hiç anlayamazdı. Ölecek birine değil, kanatlanacak birine benziyordu.</p>

  <p class="calibre6">Bay Madeleine uzun uzun bu yatağın ayak ucunda durup bekledi, kadına bakıyor sonra gözlerini onun baş ucunda asılı duran haça çeviriyordu.</p>

  <p class="calibre6">Her ikisi de aynı halde bekliyorlardı. Kadın uyuyor, adam dua ediyordu. Fakat şu son iki ay içinde bir değişiklik olmuştu. Artık Fantine’in saçları uzamıştı. Ama Bay Madeleine’in saçları ağarmıştı.</p>

  <p class="calibre6">Hemşire yanı sıra içeri girmemişti. Uyuyan kadın gözlerini açtı, adamı gördü ve sakince:</p>

  <p class="p18">«Hani Cosette?» diye sordu.</p>

  <h2 class="calibre5" id="sigil_toc_id_68"><a class="calibre" id="ncx2854"></a><a class="calibre" id="a195"></a>2 FANTİNE MUTLU</h2>

  <p class="calibre6">Ne bir sevinç işareti, ne bir şaşkınlık. Sadece kısık bir sesle, sorulan «Hani Cosette?» sorusu. Öyle güvenle sorulan bu soruya Bay Madeleine bir an yanıt veremedi. Fantine sürdürdü:</p>

  <p class="calibre6">«Burada olduğunuzu anlamıştım. Aslında uyuyordum, fakat bu arada sizi gördüm. Uzun zamandan beri sizi görüyorum. Bütün gece, sizinleydim. Işıktan bir haleyle kuşatılmıştınız, melekler etrafınızda kanat çırpıyorlardı.»</p>

  <p class="p18">Adam bakışlarını duvardaki o haça çevirdi.</p>

  <p class="calibre6">«Peki ama Cosette nerede? Onu neden yatağımın üstüne bırakmadınız?»</p>

  <p class="calibre6">Bay Madeleine duraksıyor, ne diyeceğini bilemiyordu. O sırada kadına fısıldadığı şeyleri daha sonra hiç hatırlayamayacaktı!</p>

  <p class="calibre6">Neyse ki o sırada hemşirenin çağırdığı doktor içeri girmişti. Onun yardımına koştu:</p>

  <p class="p18">«Telaşlanmayın, telaşlanmayın, kızınız geldi!»</p>

  <p class="calibre6">Genç kadının gözleri parladı, o koyu güzel mavi gözleri bütün yüzünü aydınlatmıştı. Ellerini birleştirip yalvardı:</p>

  <p class="p18">«Oh! Oh! Yalvarırım, onu getirip yatağımın üstüne bırakın!»</p>

  <p class="calibre6">Anne kalbinin yanılsaması. O yılların akışını unutmuş gibi, Cosette’i hâlâ bıraktığı bebek sanıyordu.</p>

  <p class="p18">Doktor elini hastanın alnına götürdü:</p>

  <p class="calibre6">«Hayır, daha vakit gelmedi. Biraz ateşiniz var, şu anda heyecanlanmak sizin için iyi olmaz. Kızınızı görünce epey heyecanlanacağınıza eminim. Bu da size dokunur!»</p>

  <p class="p18">Fantine doktorun sözünü yarım bıraktı.</p>

  <p class="calibre6">«Evet fakat ben iyileştim. Size iyi olduğumu söylüyorum, doktor. Yüce Tanrım şu doktor da ne ahmak... ben çocuğumu görmek istiyorum».</p>

  <p class="p18">Doktor yatıştıran bir sesle:</p>

  <p class="calibre6">«Evladım, mesele çocuğunuzu görmekle kapanmıyor ki, iyileşip onu büyütmek için yaşamalısınız. Bunun için de dikkatli olmalıyız, sizi taşkın heyecanlardan korumalıyız. Biraz daha iyileşin, yemin ederim ki Cosette’inizi göreceksiniz...»</p>

  <p class="p18">Mutsuz anne, buna boyun eğdi.</p>

  <p class="calibre6">«Doktor, bağışlayın, ben ne dediğimin farkında değilim. Ah eskiden olsa böyle kaba saba konuşur muydum? Başımdan öyle şeyler geçti ki, böyle kimi zaman ne yaptığımı bilemiyorum. Sizi çok iyi anladım, heyecanlanmanın bana zarar vereceğini söylüyorsunuz, haklısınız aslında, fakat şunu da eklemek isterim ki, onu görmek bana iyi gelecek. Onu görsem büsbütün iyileşirdim. Dün geceden beri, her an onu bekliyorum. Onu bana getirin yalvarırım. Hiçbir şey yapmayacak, sadece onunla konuşacak, ona sarılacak, güzel saçlarını okşayacağım. Ta Montfermeil’den buralara getirtilen kızımı görmeye hakkım yok mu? Hiç de öfkeli değilim, tam aksine o kadar mutluyum ki, gece ne güzel rüyalar gördüm bilseniz. Kar gibi, güleç, bana gülümseyen melekleri gördüm. Doktor Bey, siz karar verince bana kızımı getirirsiniz, değil mi? İyileştiğime göre artık ateşim de düşmüştür. Çok iyi olduğumu biliyorum, fakat yine de sizin sözünüzden çıkmamak için yerimden bile oynamayacağım. Şu iyi kalpli hemşireleri de üzmemek için bir şey demeyeceğim. Belki beni yatışmış görünce onlar da bana kızımı getirirler, değil mi?»</p>

  <p class="calibre6">Vali, kadının yanı başındaki bir sandalyeye oturmuştu. Fantine olağan görünmeye gayret ediyordu, ama buna rağmen, kalbinden yükselen sözleri söylememesi mümkün değildi.</p>

  <p class="calibre6">«Yolculuğunuz iyi geçti mi, efendim? Ah sağ olun, onu bana getirmekle ne büyük bir iyilik yaptığınızı bilseniz! Onu nasıl buldunuz? Yolda yorulmadı değil mi? Ah ne yazık ki, artık o beni tanımaz, ikimiz ayrılalı onca uzun zaman oldu ki! Çocuklar kuşlara benzer, daldan dala konarlar, bugün bir şey düşünür, yarın unutur. Kılık kıyafeti nasıl, temiz çamaşırı var mı? Şu Thenardierler, ona iyi bakmışlar mı? Kızımı beğendiniz mi? Güzel mi? Cosette’im güzel değil mi?</p>

  <p class="calibre6">«Geceleyin şu posta arabasında ne kadar üşüdünüz? Ah onu bir anlığına görebilsem... Siz söyleseniz onu bana getirirler, sizin sözünüzü dinlerler...»</p>

  <p class="p18">Vali onun elini tuttu:</p>

  <p class="calibre6">«Cosette güzel ve sağlıklı,» dedi. «Onu birazdan göreceksiniz, fakat doktorun sözlerini unutmayın, ben ona karşı gelemem. Fazla konuşuyorsunuz, çocuğum. Bu yorar. Kollarınızı da yorgandan çıkardınız, üşüteceksiniz; sonra yine öksürürsünüz...»</p>

  <p class="p13">Aslında Fantine, konuştuğu zaman boyunca, öksürmüştü. Yine bir öksürük krizine yakalandı.</p>

  <p class="p13">Genç kadın, Vali’nin sözlerine karşı çıkmadı. Yakınarak onu incitmekten korkuyordu. Bundan sonra konuyla ilgisiz sözler etti:</p>

  <p class="p13">«Montfermeil güzel bir yer değil mi? Yazları Paris’ten oraya pikniğe gelenler olur. Şu Thenardierler’in işleri iyi mi? Aslında orası pek işlek yer değil...»</p>

  <p class="p13">Bay Madeleine onun elini bırakmamıştı. Kendisine bir şeyler söylemeye geldiği, fakat şimdi buna cesaret edemediği ortadaydı. Hastasını kontrol eden doktor gitmişti. Yanlarında Hemşire Simplicie vardı sadece.</p>

  <p class="p12">Ansızın bu sessizlikte Fantine bağırdı:</p>

  <p class="p13">«Onun sesini duyuyorum, Yüce Tanrım, Cosette’im şarkı söylüyor!»</p>

  <p class="p13">Onları da susturmak istercesine elini uzattı, sonra nefesini tutarak safi kulak kesildi.</p>

  <p class="p13">Avluda bir çocuk oynuyordu; işçilerden birinin ya da kapıcının çocuğu olabilirdi. Bu koşuşan küçük bir kızdı. Zaman zaman, yüksek sesle bir şarkı söylüyordu. Bu da hayatı oluşturan sırlarla dolu süslerden biri olmalı... İşte hasta o küçük kızı kendi Cosette’i sanıyordu.</p>

  <p class="p12">«Oh! Oh! Cosette, sesinden tanıdım...»</p>

  <p class="p13">Çocuk hemen uzaklaştı, ses de duyulmazlaştı. Fantine, bir süre daha mutlu bir yüzle kulak verdi, sonra yüzü bulutlandı. Bay Madeleine onun yarım sesle söylendiğini duydu. Kadın şöyle diyordu:</p>

  <p class="p13">«Yüce Tanrım! Şu doktor ne kadar fena, bana yavrumu niye getirmiyor ki!..»</p>

  <p class="p13">Sonra umutsuzluktan neşeye döndü, gülerek anlatmaya koyuldu:</p>

  <p class="p13">«Cosette geldi, Yüce tanrım! Artık çok mutlu olacağız. Küçük bir bahçemiz olur, evet Vali Bey, bana söz verdi. Kızım bahçede oyunlar oynar. Kim bilir, belki artık harfleri bile söküyordur. Otlar arasında kelebekleri kovalar. Belki de çok yakında kilisede o ‘Aşani Rabbani(*) törenine’ katılır. Acaba yaşı o kadar oldu mu?»</p>

  <p class="p15"><span class="t10">(*) A</span><span class="t10">ş</span><span class="t10">ani Rabani: Katolik k</span><span class="t10">ı</span><span class="t10">z-erkek çocuklar</span><span class="t10">ı</span><span class="t10">n</span><span class="t10">ı</span><span class="t10">n belirli bir ya</span><span class="t10">ş</span><span class="t10">a erince kat</span><span class="t10">ı</span><span class="t10">ld</span><span class="t10">ı</span><span class="t10">klar</span><span class="t10">ı</span> <span class="t10">dinsel tören.</span></p>

  <p class="p14"></p>

  <p class="p13">Sonra parmaklarıyla saymaya başladı. Bir-iki-üç-dört-beş-altı-yedi. Evet, Cosette tam yedi yaşında. Evet, Papaz, onu törene hazırlar, fakat daha en azından iki yıl var. Ah o mutlu günleri yaşar mıyım? Cosette’imin başında beyaz tül duvak, ajurlu beyaz çoraplarla, kilisedeki törene katılacağı o güzel günü görebilecek miyim? Orada yavrum küçük bir geline benzeyecek.»</p>

  <p class="p12">Ansızın gülmeye koyuldu.</p>

  <p class="p13">Bay Madeleine, Fantine’in sözlerini düşünceli bir havayla dinlerken, gözleri yerdeydi. Sonra kadının sustuğunu fark etti ve başını kaldırdı. Fantine’in yüzü korkunç haldeydi.</p>

  <p class="p13">Konuşmuyor, soluk almıyordu. Yatağında dirsekleri üstünde doğrulmuş, demin ışıl ışıl gülen yüzü, griye dönmüştü.</p>

  <p class="p13">Zayıf omuzu geceliğinin dekoltesinden görünüyordu, odanın bir köşesindeki bir karartıya çevriliydi gözleri ve korkuyla yuvalarından uğramıştı.</p>

  <p class="p12">Bay Madeleine, ona bakakaldı, sonra:</p>

  <p class="p12">«Neyiniz var, ne oldu, Fantine?» diye bağırdı.</p>

  <p class="p13">Kadın karşılık vermeden dik dik bakmaya devam etti. Sonra usulca onun koluna dokunup, arkasına bakmasını işaret etti.</p>

  <p class="p12">Bay Madeleine başını çevirdi ve Javert’i gördü.</p>

  <h2 class="calibre5" id="sigil_toc_id_69"><a class="calibre" id="ncx2902"></a><a class="calibre" id="a196"></a>3 JAVERT MEMNUN</h2>

  <p class="p12">Neler olup bitmişti?</p>

  <p class="p13">Bay Madeleine mahkeme salonundan ayrıldığında, vakit gece yarısını geçmişti. Posta arabasına binmiş ve sabahın altısında Montreuil-sur-Mer’e varmıştı. İlk işi Banker Laffitte’in mektubunu postaya vermek olmuş, bunun ardından Fantine’i ziyarete gitmişti.</p>

  <p class="p13">Ama o mahkeme salonundan yeni ayrılmıştı ki, kendisini ilk toparlayan Savcı, o saygıdeğer Montreuil-sur-Mer Valisinin tanıklığının durumu hiç değiştirmediğini ve Champmathieu’yu savunan avukat da Bay Madeleine’in o kürek mahkûmlarını tanıyarak gösterdiği kanıtlar karşısında artık olup bitenin kuşkuya yer bırakmadığını ve müvekkilinin masum olduğunu şiddetle öne sürdü. Az daha bir yargılama hatası yapılacaktı, yargıç da onun düşüncesine katıldı ve birkaç dakika içinde sanık Champmathieu suçsuz bulunarak serbest bırakıldı.</p>

  <p class="p13">Beri yandan Savcıya bir Jean Valjean gerekiyordu, bu yüzden kafayı Bay Madeleine’e taktı. Yargıçla kısa bir konuşması olan savcı, Bay Madeleine’in hiç gecikmeden tutuklanmasının kesin olduğunu söyledi. Adalet işini yapmalıydı. Bu durumda politika da bir rol alacaktı. Zeki ve açıkgöz bir adam olan Yargıç, yine de Kralcıydı. Oysa Montreuil-sur-Mer valisi Cannes’daki Elbe adasından kaçan haytadan söz ederken «İmparator» demişti aslında Buonaparte(*) diyebilirdi.</p>

  <p class="p52"><span class="t10">(*) Napoleon Bonaparte'</span><span class="t10">ı</span><span class="t10">n Korsika</span> <span class="t10">ş</span><span class="t10">ivesiyle söylenen ad</span><span class="t10">ı</span><span class="t10">. Napoleon Buonapar</span><span class="t10">te onu sevmeyenlerin küçümseyerek söyledikleri bir isim.</span></p>

  <p class="p13"></p>

  <p class="p13">Böylece yargıç Montreuil-sur-Mer Valisinin tutuklanma tutanağını hemen yazdı. Savı bir tezkereyi özel haberciyle ilçedeki Polis komiseri Javert’e gönderdi.</p>

  <p class="p13">Tanıklığını yaptıktan sonra Javert ilçeye dönmüştü. Ertesi sabah, işyerinde Arras’dan gelen özel haberciyle karşılaştı. Adam durumu özetleyerek Javert’e anlattı.</p>

  <p class="p12">Savcının imzaladığı tutuklama emri şöyleydi:</p>

  <p class="p13"><span class="t11">Komiser Javert, Montreuil-sur-Mer Valisi Madeleine'i yaka</span><span class="t11">layacak. Bugünkü duru</span><span class="t11">ş</span><span class="t11">mada sözü geçen kimsenin serbest b</span><span class="t11">ı</span><span class="t11">rak</span><span class="t11">ı</span><span class="t11">lan Jean Valjean oldu</span><span class="t11">ğ</span><span class="t11">u kabul edildi.</span></p>

  <p class="p12">Javert’i iyi tanımayan biri, onun revire geldiğini görse, ne düşündüğünü kesinlikle bilemezdi. Onu her zamanki gibi soğuk ve ağırbaşlı bulurdu. Merdivenleri her zamanki telaşsız, ağır adımlarla çıkmıştı. Fakat onu ilgiyle gözleyen biri, onda bir değişiklik fark edebilirdi. Javert yakasının ilk düğmesini ters iliklemişti ki, bu da onun heyecanlı olduğunu gösterirdi. Suçlulara karşı zalim olan bu görevine âşık adam, kılığına kıyafetine çok dikkat ederdi. Bir onbaşı ve dört jandarmayla revire gelmiş, onları avluda bırakmış, kapıcı kadından Fantine’in odasını sorup oraya çıkmıştı.</p>

  <p class="p12">Kapının önüne gelen Javert kapıyı usulca itip içeri girdi. Pek girdi denemezdi, kapıda bekliyordu. Aralanmış kapının, önünde şapkası başının arkasına itili, ceketi çenesine kadar ilikli, eli o kalın bastonun süslü sapında bir an hareketsizce durdu, sonra başını kaldıran Fantine onu gördü.</p>

  <p class="p12">Bay Madeleine'le Javert’in bakışları karşılaştığında, Javert hiç hareketsizce, korkunç bir görünüme büründü. Hiçbir duygu sevinç kadar korkunç olamaz.</p>

  <p class="p12">Kurbanını bulan bir iblisin yüzüne benziyordu Javert’in yüzü. Jean Valjean’ı nihayet enselemiş olmanın sevinci Javert’in içindeki bütün diğer duyguları yendi. Artık onun ne kadar mutlu olduğunu söylememize gerek yok.</p>

  <p class="p12">Yıllardır içini kemiren o kuşkuların doğrulanmış olması onu epey sevindirmişti. Bu arada sezgilerinin doğru olduğunu anlamak da, kendisine bitimsiz bir gurur veriyordu.</p>

  <p class="p12">Korkutucu olmasına rağmen, Javert hiç de iğrendirici değildi. Javert’in sevinci, tepeden duruşuyla da anlaşılıyordu. Zafer kazanmanın biçimsizliği daracık alnında yayıldı. Bu, memnun bir yüzün verebileceği korku yayılması oldu.</p>

  <p class="p12">Javert göklerde gibiydi. O kadar ayrımında olmadan, yine de gerekliliğin, utkunun belirsiz bir sezgisiyle o, Javert, adaleti, ışığı, gerçeği simgeliyordu. Kötüleri ezmek onların ilahi göreviydi. Her yerde, sonsuz bir derinlikte, otorite, akıl, karara bağlanmış dava, hukuk vicdanı, genel hukuk adına yapılan kovuşturma, bütün yıldızlar vardı. Düzenin koruyucusuydu, yasadan yıldırım çıkarıyordu, toplumun intikamını alıyordu. Başarısında bir kafa tutma ve mücadele kalıntısı vardı; dimdik, kendinibeğenmiş, parlak, gökyüzüne yırtıcı bir başmeleğin doğaüstü canavarlığını yayıyordu; yaptığı işin korkunç gölgesi, kasılı elindeki toplum kılıcının belli belirsiz ışıltısını gözler önüne seriyordu. Mutlu, öfkeli suçu, fenalığı, isyanı, doğru yoldan çıkmayı, cehennemi ayağının altında tutuyordu; neşe saçıyordu, kahrediyordu, gülümsüyordu ve bu canavar Aziz Mikael’de tartışma götürmez bir yücelik vardı.</p>

  <p class="p13">Javert için, dürüstlük, içtenlik, dindarlık ve görev aşkı için atan yüreğinde, aşağılayıcı duygulara yer yoktu. Belki de bu faziletler abartıldıklarında korkutucu olabilirler, fakat kesinlikle adileşmezler. Çünkü böylesi insanlar, vicdanlarının sesine uyan insanlardır. Bu faziletlerin tek beter yanı, bunu abartarak gaddarlığa kadar götürmek olurdu. Evet, Javert daha önce de değindiğimiz gibi faziletli olmasının kurbanıydı.</p>

  <h2 class="calibre5" id="sigil_toc_id_70"><a class="calibre" id="ncx2921"></a><a class="calibre" id="a197"></a>4 OTORİTE HAKKININ YENİDEN KAZANILMASI</h2>

  <p class="p13">Fantine karakoldaki o lanetli günden sonra Javert’i hiç görmemişti. Onun o korkutucu yüzüne bakmaya cesaret edemedi, elleriyle yüzünü kapattı. Ölecek gibiydi; cansız bir sesle bağırdı:</p>

  <p class="p12">«Bay Madeleine, yalvarırım beni kurtarın!»</p>

  <p class="p13">Jean Valjean -artık onu sürekli gerçek adıyla çağıracağız- yerinden kalktı.</p>

  <p class="p12">Fantine’e sokuldu ve onun elini tutarak:</p>

  <p class="p12">«Sakin ol, kızım,» dedi, «o senin için gelmedi.»</p>

  <p class="p12">Javert’e dönerek ekledi:</p>

  <p class="p12">«Kimi aradığınızı biliyorum.»</p>

  <p class="p12">Javert:</p>

  <p class="p12">«Öyleyse hiç vakit yitirmeden gidelim,» dedi.</p>

  <p class="p29">Şimdi, bir yandan kanunlara ve vicdanına, bir yandan da, otoriteye boyun eğen Javert, sanki ışıktan bir haleyle kuşatılmıştı. O, toplumu koruyor, onun intikamını alıyor, kanunları yıldırım gibi kullanarak, utkulu adımlarla yürüyordu.</p>

  <p class="p13">Javert, masal canavarları gibi cinayet, fenalık ve başıbozuklukları ayağıyla ezmiş, parlıyordu.</p>

  <p class="p12">Javert:</p>

  <p class="p13">«Hemen gidelim,» dediğinde, Jean Valjean'a yaklaşmamış, sadece o korkunç gözleriyle bakmıştı.</p>

  <p class="p12">Javert bir atak daha yaptı, odanın ortasına yürüyerek:</p>

  <p class="p12">«Hey, gelecek misin sen?» dedi.</p>

  <p class="p13">Zavallı kadın etrafına şaşkınca baktı. Odada Hemşire Simplicie, Vali, ve kendisi dışında kimse yoktu. Javert «sen» diye kime seslenebilirdi ki, sadece ona...</p>

  <p class="p12">O sırada görülmemiş bir şey oldu.</p>

  <p class="p13">O hafiye Javert, Vali Bey’i yakasından tutmuş, çekiştiriyordu. Vali Bey de başını eğmişti.</p>

  <p class="p12">Bedbaht kadın, acıklı bir sesle:</p>

  <p class="p12">«Efendim!» diye bağırdı.</p>

  <p class="p12">Bütün dünyası bir anda yıkılmış gibiydi.</p>

  <p class="p12">Javert, dişlerini açıkta bırakan kaplan sırıtışıyla, güldü.</p>

  <p class="p12">«Artık efendi filan yok,» dedi.</p>

  <p class="p12">Jean Valjean yakasındaki eli itmeye bile gerek görmeden:</p>

  <p class="p12">«Javert, rica ederim!»</p>

  <p class="p12">Javert:</p>

  <p class="p12">«Bana Komiser Javert diyeceksin!» dedi. «Bay Javert!»</p>

  <p class="p13">«Efendim, sizden bir ricam var, bunu sadece size söyleyebilirim, başka kimsenin duymasını istemem.»</p>

  <p class="p13">«Yoo, hayır, benimle fısıldaşmak yasak, benimle yüksek sesle konuş. Gizli kapaklı işim yok.»</p>

  <p class="p12">Jean Valjean ona yaklaştı ve epey kısık sesle:</p>

  <p class="p13">«Bana üç gün izin vermenizi istiyorum,» dedi. «Sadece üç gün. Gidip şu biçare kadının çocuğunu getireyim, istediğiniz kefaleti veririm, dilerseniz siz de gelin benimle.»</p>

  <p class="p12">Javert ıslık gibi sesle:</p>

  <p class="calibre6">«Alay mı ediyorsun, olacak iş değil! Benden izin istiyorsun, üstelik üç gün, şu kadının çocuğunu getirmek için, ha!»</p>

  <p class="p18">Fantine titremeye başlamıştı:</p>

  <p class="calibre6">«Çocuğum, ona ne oldu? O burada değil mi? Hemşire, ne olur söyleyin. Cosette nerede? Ben onu istiyorum. Bay Madeleine, Bay Madeleine...»</p>

  <p class="p18">Javert topuklarını yere vurdu:</p>

  <p class="calibre6">«Bir bu eksikti. Diğeri de başladı. Kapa çeneni, utanmaz kadın! Namussuz memleket! Kürek mahkûmlarını Vali yapıyorlar, kaldırım kadınlarına kontesler gibi bakılıyor.»</p>

  <p class="calibre6">Javert gözlerini Fantine’e çevirdi ve Jean Valjean’in yakasına bir daha sarılıp:</p>

  <p class="calibre6">«Burada Vali Bey, Bay Madeleine diye sesleneceğin biri yok. Bunu aklına yerleştir. Burda bir hırsız, bir eşkiya, bir pranga mahkûmu var. Jean Valjean adlı bu katili sonunda yakaladım. İşte olan biten bu!»</p>

  <p class="calibre6">Fantine hemen yataktan fırlamak istedi. Elleriyle yatağın kıyısına tutundu, bir Jean Valjean'a, bir Javert’e, sonra kapıda duran Hemşireye baktı. Konuşmak için dudaklarını oynattı, hırıltı dışında ses çıkmadı. Telaşla kollarını uzattı, boğulan biri gibi, tutunacak dal aradı. Ellerini açtı, kapattı, sonra başı yastığa düştü. Gözleri açık ve fersizdi...</p>

  <p class="p18">Ölmüştü.</p>

  <p class="calibre6">Jean Valjean, tek hareketle kendisini kurtardı. Sonra Javert’e bakıp, bağırdı:</p>

  <p class="p18">«Onu öldürdünüz!»</p>

  <p class="p18">Javert epey öfkeliydi:</p>

  <p class="calibre6">«Haydi artık, bu işi bitirelim,» dedi. «Buraya zırva sözlerini dinlemeye gelmedim. Nöbetçiler aşağıda, hemen gidelim, ya da kelepçe takacağım!»</p>

  <p class="calibre6">Odanın bir köşesinde, gece nöbetçisi hemşirenin yattığı bir somya vardı. Jean Valjean yatağa yürüdü, somyayı çarçabuk ikiye böldü. Sonra demirden bir çubuk alıp, Javert’in üstüne yürüdü: Jean Valjean gibi epey güçlü biri için bunu yapmak hiç zor değildi.</p>

  <p class="p13">Jean Valjean elindeki demirle Fantine’in yatağına yürüdü ve sonra Javert’e korkunç gözlerle bakarak, belli belirsiz bir sesle:</p>

  <p class="p13">«Şu anda, beni tedirgin etmenizi hiç önermem!» diye söylendi.</p>

  <p class="p13">Javert, yaprak gibi titriyordu. Bir ara aşağı inip nöbetçileri çağırmayı düşündü, fakat sonra hemen caydı. Valjean o sırada kaçabilirdi. Bunu göze alamazdı. Bu yüzden, çenesini bastonunun kabına dayayıp, eşikte bekledi.</p>

  <p class="p13">Jean Valjean, bir süre kımıltısız yatan Fantine’e uzun uzun baktı. Hayli zaman bu halde kaldı. Yüzünde derin bir merhamet ifadesi vardı. Birkaç dakika sonra, kadının üstüne eğilip, onun kulağına bir şeyler fısıldadı.</p>

  <p class="p13">Ona ne söyledi? Dünyanın en acılı adamı olan Jean Valjean, demincek ölen bu kadına neler söyledi? Kimsecikler bunu duymadı. Ölü kadın duydu mu? ilahi gerçeklere benzeyen inançlar vardır. Ölü kadın onu duymuş olmalı ki, bu manzaranın tek tanığı olan Hemşire Simplicie, inanılmayacak bir şey anlattı. Jean Valjean’ın Fantine’in kulağına eğilip fısıldadığı anda, kadının o renksiz dudaklarında, usulca bir gülümseyişin belirdiğini ve ölümün ifadesizleştirdiği o gözlerde, bir sevinç ifadesi parladığını görmüştü.</p>

  <p class="p13">Jean Valjean, sevgiyle, ölü kadının başını yastığına yatırdı. Geceliğinin kurdelelerini bağladı, saçlarını başlığının içine soktu ve sonra eliyle, gözlerini kapattı.</p>

  <p class="p12">Fantine’in yüzü birden aydınlanmıştı.</p>

  <p class="p12">Ölüm engin bir aydınlığa girmek demektir.</p>

  <p class="p13">Fantine’in eli yatağından sarkmıştı, Jean Valjean eğilip, bu eli tuttu, kaldırdı ve saygıyla öptü.</p>

  <p class="p12">Doğruldu ve Javert’e dönüp:</p>

  <p class="p12">«Artık gidebiliriz!» dedi.</p>

  <h2 class="calibre5" id="sigil_toc_id_71"><a class="calibre" id="ncx2979"></a><a class="calibre" id="a198"></a>5 TUTUKLUYA UYGUN MEZAR BULUNMASI</h2>

  <p class="p26">Bay Madeleine’in tutuklanması, Montreuil-sur-Mer’de derin bir heyecan yarattı. Üzülerek belirtelim ki, onun bir zindan firarisi olduğunu duyanlar, iki saat sonra onu yadsımışlardı. O eski bir mahkûmdu... Yıllardır, buraları geliştirmek için ettiği iyilikler, yardım ettiği aileler, gönence kavuşturduğu o işçiler, hiçbiri, ama hiçbiri, artık onun adını anmayacaktı. Tam aksine ondan söverek söz edeceklerdi. O çevrelerde şöyle konuşmalar aldı yürüdü:</p>

  <p class="p26">«Duydunuz mu? Olacak iş değil! Salıverilen bir mahkûmmuş!.. Kim mi? Bu kadar saygı duyduğumuz o Vali... Onu nasıl Vali yaptık ki?.. Hem asıl adı Madeleine değilmiş... Daha korkunç bir ad Bejan mı? Bojan mı? Bajan mı? Neyse, bilemeyeceğim... Evet, yakalanmış... Şu bizim Javert de az hafiye değil, gerçekten... Tutuklandı mı? Tabii ki, şimdi cezaevinde... Daha sonra onu küreğe gönderirler... Yıllar önce yol kesip yaptığı bir soygun yüzünden ağır cezaya çarpılmış. Orada yargılanacak, Toulon’dan geldiği söyleniyor, belki oraya tekrar gider... Tanrı bilir ya, onu hiç gözüm tutmamıştı. Ondan sürekli kuşkulandım... Gereğinden fazla iyiydi. Bu kusursuz görünen insanların geçmişlerinde sürekli karanlık yanlar olur. Kendisine verilen o madalyaları reddetmesi, yolda karşılaştığı her afacana avuç dolusu paralar dağıtması, içimi bulandırmıştı. İşin içinde bir iş olduğundan emindim...»</p>

  <p class="p26">İşte, önceleri Madeleine Baba, sonraları Mösyö Madeleine, daha sonraları ise Vali Bey adları altında halkın saygısını kazanan bu hortlak, böylece kısa süre sonra iyice unutulacaktı. Montreuil-sur-Mer’de onun anısına bağlı olan üç-dört kişi kaldı. Kendisine hizmet eden o ihtiyar kapıcı da bunlar arasındaydı.</p>

  <p class="p26">Aynı günün akşamı, bu iyi kalpli kadın kapıcı odasında, oturmuş bekliyordu. Neyi? Kurulmuş gibi, Vali Bey’in dönüş vaktini. Derken, içgüdüsüne uyup yerinden kalktı, onun anahtarını her zamanki çivisine astı, sonra mumu da yakıp, şamdanı oraya koydu. Her akşamki bu sıradan işleri hiç düşünmeden yapmıştı. Sonra ansızın kadıncağız o acı gerçeği hatırlayıp, kendi kendisine söylendi: «Yüce Tanrım, ne kadar aptalım. Bay Madeleine dönecekmiş gibi, mumunu yaktım.»</p>

  <p class="p13">Tam o sırada odanın penceresi aralandı, bir el uzanıp, anahtarı ve yanan mumu aldı.</p>

  <p class="p13">Kadın bu eli, bu kolu çok iyi tanırdı. Bay Madeleine geri dönmüştü.</p>

  <p class="p12">Bir süre dilini yutmuş gibi konuşamadı, daha sonra:</p>

  <p class="p13">«Aman Tanrım! Siz mi geldiniz?» diye bağırdı. «Ama ben sizi...»</p>

  <p class="p13">Sonra hemen sustu, neredeyse bir saygısızlık edecekti, Jean Valjean onun için her zaman «Vali Bey» olarak kalacaktı.</p>

  <p class="p12">Adam onun içinden geçirdiğini ifade etti:</p>

  <p class="p13">«Benim cezaevinde bulunduğumu söylemek istiyorsunuz. Doğru. Fakat demir çubuklardan birini kırdım ve çatıdan atlayarak kaçabildim. Haydi kadınım, git, Hemşire Simplicie’yi çağır... Sanırım, şu biçare ölünün yanında.»</p>

  <p class="p12">Yaşlı kadın, onun istediğini hemen yaptı.</p>

  <p class="p13">Jean Valjean ona hiçbir uyarıda bulunmadı. Kadının kendisine ne kadar bağlı olduğunu, kimseye sırrını bildirmeyeceğini biliyordu.</p>

  <p class="p13">Zaten, ona kapıyı açtırmadan, avluya nasıl geldiği hep sır olarak kaldı. O sürekli, yanında bütün kapıları açan bir maymuncuk bulundururdu. Fakat tutuklandığında, ceplerini araştırmış ve bu maymuncuğu almış olmalıydılar. Bu iş, hiçbir zaman bilinemedi.</p>

  <p class="p13">Odasına giden basamakları tırmandı, şamdanı üst merdivende bıraktı. Kapısını usulca açtı, el yordamıyla pencere ve panjuru kapattı, daha sonra mumunu alıp odasına geri döndü.</p>

  <p class="p13">Bu önlem gereksiz gibiydi, çünkü penceresi görünüyordu dışarıdan.</p>

  <p class="p13">Valjean odasına, üç gündür yatmadığı yatağına baktı. Her şey epey derlitopluydu. Kapıcı odasını temizlemişti. Bu arada küllerin içinde bulduğu o ucu demirli sopayla, iki franklık gümüşü de özenle masaya bırakmıştı. Adam, bir kâğıt aldı ve yazdı:</p>

  <p class="p25"><span class="t11">İ</span><span class="t11">ş</span><span class="t11">te, sözünü etti</span><span class="t11">ğ</span><span class="t11">im ve Küçük Gervais’den çald</span><span class="t11">ığı</span><span class="t11">m o iki frankl</span><span class="t11">ı</span><span class="t11">k gümü</span><span class="t11">ş</span> <span class="t11">para ve ucu demirli sopa.</span></p>

  <p class="p25">Kâğıdı masaya bıraktı ve odaya girenlerin çarçabuk görmelerini sağlamak için demir uçlu sopayla parayı da oraya bıraktı. Dolaptan eski bir gömlek aldı. Gümüş şamdanları buna sardı ve telaşsızca, avucundaki kara ekmekten birkaç lokma yedi. Bu, kaçarken cezaevinden aldığı, ekmekti.</p>

  <p class="p12">Kapı çalındı.</p>

  <p class="p12">Hemşire Simplicie girmişti.</p>

  <p class="p12">Kadının benzi sararmış, gözleri şişmişti.</p>

  <p class="p25">Yaşadığı heyecanlar, kendisini Tanrı’ya ve dinine adayan bu kadına, az da olsa bir kadın olduğunu hatırlatmıştı. Ağlamış, perişan olmuştu.</p>

  <p class="p25">Jean Valjean, birkaç satır da, başka kâğıda yazmıştı, bunu da hemşireye verdi:</p>

  <p class="p12">«Hemşire, bunu Papaz’a verin lütfen.»</p>

  <p class="p12">Jean Valjean, kadına:</p>

  <p class="p12">«İsterseniz okuyabilirsiniz,» dedi.</p>

  <p class="p12">Kadın kâğıda baktı, şunları okudu:</p>

  <p class="p25"><span class="t11">Burada b</span><span class="t11">ı</span><span class="t11">rakt</span><span class="t11">ı</span><span class="t11">klar</span><span class="t11">ı</span><span class="t11">m</span><span class="t11">ı</span> <span class="t11">size emanet ediyorum. Param</span><span class="t11">ı</span><span class="t11">n bira</span><span class="t11">z</span><span class="t11">ı</span><span class="t11">n</span><span class="t11">ı</span> <span class="t11">mahkeme giderlerine, kalan</span><span class="t11">ı</span> <span class="t11">ş</span><span class="t11">u biçare mutsuz kad</span><span class="t11">ı</span><span class="t11">n</span><span class="t11">ı</span><span class="t11">n gö</span><span class="t11">mülmesine harcaman</span><span class="t11">ı</span><span class="t11">z</span><span class="t11">ı</span> <span class="t11">rica edece</span><span class="t11">ğ</span><span class="t11">im. Bir</span> <span class="t11">ş</span><span class="t11">eyler kal</span><span class="t11">ı</span><span class="t11">rsa, ihti</span><span class="t11">yaç duyanlara verirsiniz.</span></p>

  <p class="p12">«Şu biçare kadını tekrar görmek ister miydiniz?»</p>

  <p class="p25">«Hayır, vakit yok, peşimdeler, kadının huzurunu bozmak istemem.»</p>

  <p class="p25">Sözlerini yeni bitirmişti ki, merdivende bazı gürültüler oldu. Kapıcı kadının tiz sesi, ayak seslerine karıştı. Kadın üsteleyerek inkâr ediyordu:</p>

  <p class="calibre6">«Hayır, Efendim. Yemin ederim ki, ben kimseyi görmedim. Sabahtan beri, bir an buradan ayrılmadım.»</p>

  <p class="p18">Bir erkek sesi geldi:</p>

  <p class="p18">«Peki ama yukarı odada ışık var.»</p>

  <p class="p18">Javert’in sesini tanıdılar.</p>

  <p class="calibre6">Oda öyle yapılmıştı ki, kapı açıldığında duvarın bir açısını saklıyordu. Jean Valjean mumu üfleyip kapının arkasına sindi.</p>

  <p class="calibre6">Hemşire Simplicie dizlerinin üstüne çöktü, ellerini birleştirip, dua etmeye başladı.</p>

  <p class="p18">Kapı açıldı ve içeri Javert girdi.</p>

  <p class="calibre6">Aşağıdan karışık erkek sesleri ve kapıcı kadının sesi geliyordu.</p>

  <p class="p18">Hemşire gözlerini kaldırmadı, dua etmeyi sürdürüyordu.</p>

  <p class="p18">Ocağın üstündeki şamdan pek az ışık veriyordu.</p>

  <p class="p18">Javert, Hemşireyi görünce olduğu yerde kaldı.</p>

  <p class="calibre6">Onun kişiliğine ilişkin, biraz bilgi vermiştik. Onda, bütün otoritelere derin bir saygı vardı. Din bu bu otoritelerin en yücesi, en vazgeçilmeziydi. Aslında Javert geleneğe uymak için, dini ödevlerini yapardı. Fakat yine de dine epey saygı duyardı. Onun düşüncesine göre, bir papaz, bir rahibe, kesinlikle kötü yola sapmayan, günaha girmeyen insanlardı. Onlar asla yalan söylemezlerdi. Ruhları bu dünyaya kapalıydı, açık olan tek kapıdan, sadece gerçeği haber verirlerdi.</p>

  <p class="p18">Javert, Hemşireyi görünce, önce geri çekilmeye davrandı.</p>

  <p class="calibre6">Fakat ansızın kendisini buraya getiren işi hatırladı, bunu boşlayamazdı. Bu yüzden rastgele bir soru sormaya karar verdi.</p>

  <p class="p18">«Hemşire, burada yalnız mıydınız?»</p>

  <p class="calibre6">Müthiş bir an geçti, biçare kapıcı kadın az daha bayılacaktı. O, Hemşire Simplicie’nin kesinlikle yalan söylemediğini bilirdi. Hemşire başını kaldırdı ve sakin bir sesle yanıtladı:</p>

  <p class="p18">«Evet!»</p>

  <p class="calibre6">«Üstelememi bağışlayın, ama şu anda birini, bir adamı görmediniz mi? Elimizden kaçan bir mahkûmu, Jean Valjean adlı bir adamı arıyoruz... Kimseyi görmediniz mi?»</p>

  <p class="p18">«Hayır, görmedim.»</p>

  <p class="calibre6">O kutsal kadın, bir an bile kararsızlık göstermedi. Yalan söyledi, üstelik iki kez. Bunu, hiç düşünmeden yapmıştı, kendisini alevlere atan biri gibi.</p>

  <p class="p18">Javert:</p>

  <p class="calibre6">«Özür dilerim, Hemşire,» diyerek onu saygıyla selamlayıp gitti.</p>

  <p class="calibre6">Onun bu sözleri Javert'e yetmişti. Masada, yeni söndürülmüş bir mumun tütmesinin tuhaf oluşunu bile düşünmedi.</p>

  <p class="calibre6">Ey kutsal kız, siz yıllardır bu dünyada değildiniz, ışık içindeki kardeşleriniz bakirelere, erkek kardeşleriniz meleklere yetişti, dileriz bu yalan size cennet kapısında tanıklık etmiştir.</p>

  <p class="calibre6">Bir süre sonra, koşaradım giden bir adam, Paris’e doğru yol alıyordu; adam Jean Valjean’dı.</p>

  <p class="calibre6">Onunla yolda karşılaşan arabacıların ifadelerine göre, bu, telaşla giden adamın üstünde rengi atmış mavi bir gömlek varmış ve kolunun altında epey ağır bir çıkın tutuyormuş. Onu nereden almıştı, bunu bilen çıkmadı. Şu da var ki, birkaç hafta önce, ihtiyar bir işçi, revirde ölmüş ve eski bir gömlek bırakmıştı.</p>

  <p class="p18">Fantine’e dair, son birkaç söz:</p>

  <p class="calibre6">Hepimizin bir anası var: Toprak Ana. Fantine’i, bu ananın kucağına verdiler.</p>

  <p class="calibre6">Rahip Jean Valjean’ın bıraktıklarının en önemli kısmını ihtiyaç sahiplerine ayırmakla daha isabetli davrandığını düşünmüştü. Ne de olsa bir pranga mahkûmunun arzusunu yerine getirecek değildi ya. Hem, ölen de bir kaldırım kadınıydı.</p>

  <p class="p5">işte bu yüzden, Fantine’in cenazesine çok az para harcadı ve onu yoksulların mezarının bir kenarına gömdürttü. Biçarenin mezarı da yatağına benzemişti.</p>
</body>
</html>
