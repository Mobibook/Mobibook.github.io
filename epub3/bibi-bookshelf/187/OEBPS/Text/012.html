<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />

  <title>Bilinmeyen</title>
  <link href="../Styles/fonts.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/stylesheet.css" rel="stylesheet" type="text/css" />
</head>

<body class="nomargin">
  <p class="p5"></p>

  <p class="p39"></p>

  <h1 class="calibre2"><a class="calibre" id="ncx1948"></a><a class="calibre" id="a178"></a>ALTINCI KİTAP -JAVERT</h1>

  <h2 class="calibre5" id="sigil_toc_id_54"><a class="calibre" id="ncx1949"></a><a class="calibre" id="a179"></a>1 FANTİNE’İN HAYATINDA BİR UMUT</h2>

  <p class="calibre6">Vali, Fantin'i kendi revirine aldırdı. Onu rahibelere emanet etti. Kadınlar onu kar gibi bir yatağa yatırdılar. Şiddetli üşütme sonucu ateşi çıkmıştı. Bütün geceyi sayıklayarak geçirdi, sabaha karşı biraz uyudu. Ertesi sabah, öğlene doğru uyandı. Baş ucunda bir soluk sesi duydu, yatağının perdesini çekti ve Vali’nin ayakta durup, baş ucunda asılı haça bakarak dudaklarını oynattığını gördü. Dua ediyor olmalıydı.</p>

  <p class="calibre6">Fantine, Vali’yi artık farklı gözlerle görüyordu. O, bir haleyle kuşatılmış gibiydi. Fantine dua eden adama, uzun uzun beğenen gözlerle baktı. Onu huzursuz etmekten çekindiği için adeta soluğunu bile tuttu. Sonra:</p>

  <p class="p18">«Orada ne yapıyorsunuz, Vali Bey?» diye sordu.</p>

  <p class="calibre6">Vali bir saattir, hastanın uyanmasını beklemişti, onun nabzını saydı ve sordu:</p>

  <p class="p18">«Bugün nasılsınız?»</p>

  <p class="p18">«Daha iyiyim, güzel uyudum. Artık iyileşirim.»</p>

  <p class="calibre6">Mösyö Madeleine bütün geceyi ve sabahın bir bölümünü, ona dair bilgi almakla geçirmiş ve onun kederli öyküsünü olanca ayrıntısıyla öğrenmişti. Şöyle dedi:</p>

  <p class="calibre6">«Bedbaht ana, epey acı çektiniz ama yakınmayın! Tanrı cennetinde sizi ödüllendirecek. Tanrı sevdiklerini imtihan eder. Böyle kişiler melek katına çıkar. Dinle yavrum, senin çektiğin bu azap, cennetin kapısıdır. Bütün bunları yaşaman gerekliydi.»</p>

  <p class="p25">Adam derin derin göğüs geçirdi, fakat Fantine ona gülümsedi. Dişsiz ağzıyla epey kederli bir gülümseyiş.</p>

  <p class="p25">Aynı günün akşamı Javert, bir mektup yazıyordu. Ertesi sabah bunu kendi eliyle, postaya verdi. Paris’e yollanan zarfın üstüne şunlar yazılıydı:</p>

  <p class="p12"><span class="t11">Emniyet Amiri Özel Sekreteri Mösyö Chabouillet.</span></p>

  <p class="p25">Her yer Fantine olayıyla çalkalanıyordu. Postacı kadın, polis komiserinin istifasını vermek için Paris’e dilekçe yolladığını düşündü.</p>

  <p class="p25">Vali ise, derhal Thenardierler’e yazdı. Fantine’in onlara olan yüz yirmi frank borcunun yerine, Vali, onlara tam üç yüz frank gönderdi ve çocuğu hiç vakit geçirmeden Montreuil-sur-Mer’e yollamaları emrini verdi. Hasta anne kızını istiyordu.</p>

  <p class="p25">Bu mektubu alan hancının hemen gözleri kamaştı, bu işin kazançlı bir yanı olduğunu hemen anlamıştı, hızla karısının yanma koştu: «Dinle, kızı hemen yollamayacağım, şu zayıf serçe, altın yumurtlayan tavuk gibi. Tahminlerimde hiç yanılmam, ahmağın biri anasına tutulmuş olmalı!»</p>

  <p class="p25">Hemen bir mektup yazdı, buna beş yüz franklık bir gider pusulası da eklemeyi unutmadı. Bu pusulada üç yüz franklık ilaç, iki yüz franklık da doktor masrafı gösteriliyordu. Aslında bunlar kendi kızları Eponine ile Azelma’nın ilaç giderleriydi. Çünkü Cosette hastalanmamıştı. Bu hile değildi, sıradan bir isim değişikliği. Thenardier, namuslu adamdı, mektubun altına şu satırları ekledi:</p>

  <p class="p12"><span class="t11">Üç yüz frankl</span><span class="t11">ı</span><span class="t11">k havalenizi ald</span><span class="t11">ı</span><span class="t11">m.</span></p>

  <p class="p25">Mösyö Madeleine geri kalan iki yüz frank yerine tam üç yüz frank daha gönderdi ve Cosette’in hemen gönderilmesini istediğini de ekledi.</p>

  <p class="p12">Fakat Thenardier gibi kurnaz bir alçağın, hiç de Cosette’i</p>

  <p class="p21">yollamak gibi amacı yoktu. Eline geçirdiği bu kazı, biraz daha yolmaya karar verdi.</p>

  <p class="calibre6">Bu arada Fantine, düzelmiyor, tam aksine, giderek kötülüyordu. Rahibeler Vali’nin getirdiği, bu kaldırım kadınını önceleri pek iyi karşılamamışlar, sadece hayır işlemek için onunla ilgilenmişlerdi. Ne de olsa bakirelerin yosmalara besledikleri küçümseme, ayıplama vardı onlarda. Bu da kadınlık onurunun içgüdüsüydü. Ama Fantine onları hemen yumuşatmıştı. O kadar kibirsiz ve tatlı konuşuyordu ki, hele kızından söz ederken o kadar acıklı titremeler geçiriyordu ki, sesiyle en acımasız insanları bile merhamete getirebilirdi. Yine bir gün rahibeler onun şöyle sayıkladığını duydular:</p>

  <p class="calibre6">«Evet, günaha girdim, kötü kadın oldum, fakat çocuğuma kavuştuğumda, Tanrı’nın beni affettiğine inanacağım. Fenalık ettiğim o günlerde onu yanıma alamazdım. Onun hayret dolu ve üzgün bakışlarına ne diyebilirdim? Oysa onu rahat yaşatmak için, bu yola başvurmuştum. Tanrı beni affetsin! Cosette, buraya geldiğinde, O’nun bana acıdığına emin olacağım. Kendimi cennette sanacağım. O günahsız yavrum hiçbir şey bilmiyor, evet kardeşlerim, o, bir melek. Bu yaşta meleklerin kanatları düşmez.»</p>

  <p class="calibre6">Vali Madeleine, onu günde iki kez ziyarete gelirdi. Her seferinde Fantine ona soruyordu:</p>

  <p class="p18">«Cosette’im ne zaman gelecek?»</p>

  <p class="p18">Adam şu karşılığı veriyordu:</p>

  <p class="p18">«Belki yarın. Her an gelebilir, ben de bekliyorum.»</p>

  <p class="p18">Dertli annenin, yüzü parlıyordu:</p>

  <p class="calibre6">«Oh ne çok mutlu olacağım, Tanrı sizi korusun, Mösyö Madeleine. Sizi Tanrı yolladı. Benim koruyucumsunuz...»</p>

  <p class="calibre6">Az önce onun henüz iyileşmediğini söylemiştik, aslında daha da kötüye gidiyordu. Sırtına gelen o bir avuç kar, kadının yıllardır uyumakta olan hastalığının tetiklenmesine meydan vermişti. Fantine’in akciğerlerini dinleyen doktor, başını salladı ve Vali’ye şöyle dedi:</p>

  <p class="p18">«Görmek istediği bir yakını, bir sevdiği var mı?»</p>

  <p class="p18">«Evet, bir kızı var.»</p>

  <p class="p18">«O zaman çocuğu hemen getirttin.»</p>

  <p class="p18">Fantine, Vali’ye sordu:</p>

  <p class="p18">«Doktor, beni nasıl buldu?»</p>

  <p class="p18">Mösyö Madeleine, gülümsemeye gayret etti:</p>

  <p class="calibre6">«Kızını hemen getirtmemi önerdi. Onu görünce, daha da hızlı iyileşeceğini söyledi.»</p>

  <p class="calibre6">«Haklı. Fakat şu Thenardierler kızımı niye yollamadılar hâlâ? Ah Cosette’im nihayet gelecek. Artık mutlu olacağıma eminim.»</p>

  <p class="calibre6">Bu arada Thenardierler çocuğu yollamamak için birçok bahane uyduruyor, bin dereden su getiriyorlardı. Cosette’in kışın yola çıkmasının sağlığını bozacağını yazıyorlar, hâlâ ödenmemiş kimi borçlardan söz ediyorlardı.</p>

  <p class="p18">Madeleina Baba:</p>

  <p class="calibre6">«Birini yollayıp Cosette’i aldıracağım,» dedi. «O da olmazsa kendim giderim.»</p>

  <p class="p18">Fantine’e imzaladığı şu notu yazdı:</p>

  <p class="p18"><span class="t11">Mösyö Thenardier,</span></p>

  <p class="calibre6"><span class="t11">Cosette’i gelen adama teslim edin. Baz</span><span class="t11">ı</span> <span class="t11">borçlar oldu</span><span class="t11">ğ</span><span class="t11">undan söz etmi</span><span class="t11">ş</span><span class="t11">siniz; onlar da ödenecek. Sayg</span><span class="t11">ı</span><span class="t11">yla selamlar</span><span class="t11">ı</span><span class="t11">m.</span></p>

  <p class="p29"><span class="t11">Fantine</span></p>

  <p class="calibre6">Fakat ansızın önüne geçilmez bir şey oldu. Müthiş bir terslik. Hayatımızın gizlerle dolu kayasını ne kadar yontmak istesek de, yazgıya karşı çıkamıyoruz. Onun o kara damarı, en beklenmedik anda karşımıza çıkıyor.</p>

  <h2 class="calibre5" id="sigil_toc_id_55"><a class="calibre" id="ncx1994"></a><a class="calibre" id="a180"></a>2 BİR İSİM BENZERLİĞİ</h2>

  <p class="calibre6">O gün, Mösyö Madeleine bürosunda yola çıkmadan önce düzenlemesi gereken işlerini yapıyordu ki, Komiser Javert'in görüşmek istediğini söylediler. Bu adı duyunca Vali, hemen ür</p>

  <p class="p14">perdi. Fantine’i onun elinden kurtardığı günden beri, Javert onun yoluna çıkmamıştı.</p>

  <p class="p18">«Gelsin.»</p>

  <p class="p18">Javert girdi.</p>

  <p class="calibre6">Vali, şöminenin yanındaki masada elinde kalemiyle oturuyordu. Javert için yerinden kalkmadı. Zavallı Fantine’e işkence eden o sert polisi hâlâ affetmemişti.</p>

  <p class="calibre6">Javert kendisine arka çeviren Vali’yi saygıyla selamladı. Vali ona bakmadı bile ve yazmayı sürdürdü.</p>

  <p class="calibre6">Javert odada birkaç adım yürüyüp, hiçbir şey söylemeden olduğu yerde durdu.</p>

  <p class="calibre6">Javert'in kişiliğini yakından tanıyan, uzun zamandan beri uygarlığın hizmetinde olan bu vahşiyi, bu yarı Romalı, yarı Is- partalı, yarı papaz, yarı onbaşı karışımını, yalan atmayan bu ajanı, lekesiz hafiyeyi inceleyen bir fizyonomi bilgini, o anda Javert’i görse, onun kendi vicdanıyla boğuştuğunu hemen anlardı. Bu tutucu, ağırbaşlı, zalim, bu iyi hafiye, bu dürüst polis, bir keşiş gibi kendisine azap çektiren bu gaddar adam, derin bir sarsıntı geçirmiş gibiydi. Javert'in duyguları yüzüne vururdu. Girdiği zaman, Vali’nin önünde saygıyla eğilmişti. Bakışında kin ve öfke işareti yoktu. Şu anda generalin önünde nöbet tutan bir er gibi ağırbaşlı ve sabırlı bekliyordu. Tek kelime etmeden, en küçük bir harekette bulunmadan, adeta soluk almaktan bile ürker gibi bekliyordu. Vali Hazretlerinin işini bitirip, kendisiyle ilgilenmesini bekliyordu. Yüzü sınırsız bir acıdan başka duyguyu ele vermiyordu, ataklıkla karışık bir yorgunluk, bir yenilgi...</p>

  <p class="p18">Nihayet Vali, kalemini bırakıp sordu:</p>

  <p class="p18">«Ne istemiştiniz, Javert?»</p>

  <p class="p18">Javert biraz düşünceli bekledi, sonra kederli sesini yükseltti:</p>

  <p class="calibre6">«Onarımı mümkün olmayan bir hata yapıldı, Vali Hazretleri!»</p>

  <p class="p18">«Nasıl?»</p>

  <p class="calibre6">«Otoritenin alt basamağından bir görevli, şefine karşı geldi, bağışlanmaz bir saygısızlıkta bulundu. Ödevim bunu size bildirmektir, işte bu yüzden buradayım.»</p>

  <p class="p18">Mösyö Madeleine sordu:</p>

  <p class="p18">«Peki, kimdir o adam?»</p>

  <p class="p18">«Ben.»</p>

  <p class="p18">«Siz mi?»</p>

  <p class="p18">«Evet.»</p>

  <p class="p18">«Peki bu adamdan yakınabilecek o şef kim?»</p>

  <p class="p18">«Siz, Vali Hazretleri!»</p>

  <p class="p18">Vali yerinden fırladı. Javert önüne bakıp aynı renksiz sesle:</p>

  <p class="calibre6">«Vali Hazretleri, bu yüzden işime son vermenizi, ricaya geldim.»</p>

  <p class="calibre6">Vali afallamıştı, bir şeyler söylemek için ağzını açacaktı ki, Javert fırsat vermedi:</p>

  <p class="calibre6">«Evet, istifa edebilirdim, fakat bunu yeterli bulmuyorum. İstifa etmek onurlu bir tavır, ama ben suçluyum, ceza görmeyi hak ettim, beni işimden kovmalısınız.»</p>

  <p class="p18">Kısa bir sessizliğin ardından, polis komiseri ekledi:</p>

  <p class="calibre6">«Vali Hazretleri, geçen akşam haksız yere benimle katı konuştunuz, oysa bugün katı davranmaya mecbursunuz, demin de belirttiğim gibi suçluyum.»</p>

  <p class="p18">Mösyö Madeleine, bir şey anlayamamıştı, bağırdı:</p>

  <p class="calibre6">«Bütün bu çetrefil sözlerden bir şey anlayamadım. Bana karşı nasıl suçlu olabileceğinizi, bilemiyorum. Niye kendinizi suçluyorsunuz? Yoksa yerinize bir başkasını mı geçirmeyi düşünüyorsunuz?»</p>

  <p class="p18">«Kovulmak istiyorum!»</p>

  <p class="p18">«Kovulmak mı? İyi de, niyetinizi hâlâ anlayamadım.»</p>

  <p class="p18">Javert göğüs geçirdi:</p>

  <p class="calibre6">«Vali Hazretleri, altı hafta önce şu kaldırım kadınının neden olduğu o sahneden sonra size epey içerlemiştim, sizi ihbar ettim.»</p>

  <p class="p18">«ihbar mı?»</p>

  <p class="p18">«Evet, Paris Emniyet Müdürlüğü’ne.»</p>

  <p class="calibre6">Gülmekten pek hazzetmeyen Mösyö Madeleine kahkahasını bastıramadı.</p>

  <p class="calibre6">«Yani polisin görevine karışan bir vali olarak mı, benden şikâyet ettiniz?»</p>

  <p class="calibre6">«Hayır, sizin eski bir kürek mahkûmu olduğunuzu ihbar ettim.»</p>

  <p class="p18">Vali bembeyaz kesildi.</p>

  <p class="p18">Javert bakışları yerde, sürdürdü:</p>

  <p class="calibre6">«Bundan neredeyse emindim. Aslında uzun yıllardır kuşkulanıyordum. Yüzünüzün benzerliği, yürüyüşünüz, hele şu Fauchelevent işinde gösterdiğiniz o cesaret, nişancılıktaki hüneriniz, yürürken şu biraz sürten sol bacağınız, bütün bunları onda görmüştüm. Nasıl desem, bir yığın şey, fakat sizin Jean Valjean olduğunuza kesinlikle emindim.»</p>

  <p class="p18">«Ne dediniz, kullandığınız isim neydi?»</p>

  <p class="calibre6">«Jean Valjean. Yirmi yıl önce Toulon’da gördüğüm bir tutsak, o zaman ben de orada gardiyan yardımcısıydım. Duyduğum kadarıyla, hapisten çıktıktan sonra Jean Valjean bir Piskopos’un evinden gümüşler çalmış. Aslında çok kutsal bir adam olan Piskopos gümüşleri ona kendisinin verdiğini söylemiş fakat Jandarma buna hiç inanmamış. Daha sonra, onun yolda bir hırsızlık yaptığını, küçük bir çocuk olan bir baca temizleyicisinin iki frankını gasp ettiğini de duydum. Sekiz yıldır, adamın izini yitirmiştim, kim bilir nerelerde saklanıyordu? Sonra sizi burada tanıyınca, kuşkularım hemen uyandı ve... Her neyse ben de öfkeme yenik düşüp, sizi ihbar ettim.»</p>

  <p class="calibre6">Vali Madeleine birkaç dakikadan beri önündeki dosyalarla oynuyordu. Sakince sordu:</p>

  <p class="p18">«Size ne tür bir yanıt verdiler?»</p>

  <p class="p18">«Deli olduğumu söylediler.»</p>

  <p class="p18">«Öyle mi?»</p>

  <p class="p18">«Evet, haklıydılar.»</p>

  <p class="p18">«Bunu düşünmenize sevindim.»</p>

  <p class="p18">«Elbette, çünkü asıl Jean Valjean yakalanmıştı.»</p>

  <p class="calibre6">Mösyö Madeleine’in elindeki dosya yere düştü. Derin bakışlarla Javert’i baştan ayağa inceledi, sonra göğüs geçirip:</p>

  <p class="p18">«Öyle mi!» diye mırıldandı.</p>

  <p class="p18">Javert’in dili çözülmüştü:</p>

  <p class="p18">«Bakın Vali Bey, olay şöyle: Civar köylerin birinde çok fakir bir adam varmış. Onu Champmathieu Baba diye bilirlermiş. Kimsenin umursamadığı epey fakir biri. Böyle insanların geçim kaynağı iyi bilinmez. Bir süre önce sonbahar aylarında, Champmathieu Baba tutuklandı. Sanırım komşu çiftliklerden birinden elma aşırırken, onu duvar önünde yakalamışlar. Hemen içeri tıkmışlar. Bu kadarı ağır bir suç sayılmaz, cezaevinin onarıma alınması gerekmiş; o adamı Arras cezaevine göndermeyi uygun bulmuşlar. Halbuki, oradaki kapıcı eski bir pranga mahkûmu, uslu bir adam olduğu için, gardiyanlığa yükseltmişler onu, kapıcı yapmışlar. İşte Brevet adlı bu eski kürek mahkûmu, yeni mahkûmu görünce hemen bağırmış: ‘Hey, ben bu adamı tanıdım, sen Jean Valjean değil misin?’ Oysa Chempmathieu umursamaz tavırlarla sürekli inkâr ediyormuş. ‘O dediğiniz de kim? Ben Jean Valjean adlı birini tanımıyorum’ diye kabul etmemiş. Fakat kimse sözlerini dinlememiş, meseleyi ortaya çıkarmak için araştırmalar yapılmış ve yaklaşık otuz yıl önce şu Champmathieu’nun Faverolle’da rençberlik yaptığı öğrenilmiş, daha sonra onun izini yitirmişler. Ama Jean Valjean da Faverolle’de yaşamıştı daha önce. Üstelik o da, orada rençberlik etmişti. Bir husus daha var. Onun adı Jean, anasının soyadı ise Mathieu’ydu. Bu adam yer değiştirip başka bir yere gelince, şive farkı sonucu Jan, Cham olmuş. Çok daha sonraları adamı Auvergne’de, daha sonra Paris’te görmüşler. Bir araba imalatçısının yanında çalıştığını, çamaşırcılık eden bir kızı olduğunu söylüyor, fakat bunların hiçbiri kanıtlanamadı. Faverolle’da yapılan araştırmalar sonucu Jean Valjean ailesinden hiçbir iz bulunamadı. Bu fukara aileler, böyle ansızın ortadan silinirler. Aslında bu insanlar, çamur ve toz gibidir. Bir varmış bir yokmuş. Sonra, Toulon’da bir araştırma yapılmış. Orada Jean Valjean’la beraber yatmış iki pranga mahkûmu daha varmış, bunlar da ömür boyu hapse mahkûmlarmış. Cochepaille ile Chenildieu. Onları da Arras’a götürüp tutukluyu göstermişler, onlar da onun Jean Valjean olduğuna yeminler içmişler. Doğrusu, her şey harfiyen uyuyor, aynı yaş, elli dört; aynı boy, aynı yüz, aynı adam. Paris’e ihbarımı gönderdikten bir süre sonra, bu haberi aldım, bana çıldırdığımı, asıl Jean Valjean’ın Arras’ta tutuklu olduğunu söylediler. Bitmedi, o uzun yolculuğu göze alarak ta oraya kadar gidip adamı gördüm ve artık bütün kuşkularım dağıldı, evet, o Jean Valjean’ın ta kendisi.»</p>

  <p class="p18">Mösyö Madeleine uğultulu bir sesle:</p>

  <p class="p18">«Bundan emin misiniz, Javert?»</p>

  <p class="p18">Polis şefi kederli bir gülüşle yanıtladı:</p>

  <p class="calibre6">«Elbette, Vali Hazretleri. Adamı tanıdım, hem, onu gördükten sonra, nasıl olup da sizden kuşkulandığımı, sizi onunla karıştırmış olduğumu düşünerek kendi kendime lanetler ettim. Beni affedin, Vali Hazretleri...»</p>

  <p class="calibre6">Javert birkaç hafta önce kendisini jandarma erlerinin önünde aşağılayan şefinden af diliyordu. Fakat yine de şu anda gururlu ve her zamanki kararlı sesiyle konuşmuştu. Mösyö Madeleine, onun bu isteğini bir soruyla karşıladı:</p>

  <p class="p18">«Peki o tutuklu adam, ne diyormuş?»</p>

  <p class="calibre6">«Vali Bey, artık onu kim dinler. Adamın işi bitik. Komşunun duvarını geçip bir elma dalı koparmak başka, onun pranga mahkûmu Jean Valjean olması bambaşka. Herif kurnazın biri, hiçbir şey bilmeyen sersem rolünü iyi yapıyor doğrusu. Adının Jean Valjean olmadığını, niye kendisini başkasıyla karıştırdıklarını sorup duruyor. Neyse, artık defteri dürüldü gibi. Jean Valjean olduğuna göre tekrar prangaya gidecek demektir. Adam kodesten çıktıktan sonra boş durmamış, Piskopos aslında işi kapatmış, fakat onun evini soyması bir yana, bir de haydutlukla yargılanacak. Yarın Arras’da duruşması var, ben de bu akşamki posta arabasında kendime bilet aldım, oraya gidiyorum. Jean Valjean’ı tanıdığım için, benden de tanıklık etmem isteniyor.»</p>

  <p class="calibre6">Mösyö Madeleine önüne yine bir dosya almıştı ki, epey yoğun işi olan biri gibi, bir şeyler yazıp çizdikten sonra:</p>

  <p class="calibre6">«Peki, Javert,» dedi. «Bu işler bizi ilgilendirmez, yok yere vakit harcamayalım. Daha acil işlerimiz var. Javert siz hiç zaman kaybetmeden, Saint-Saulve Sokağında faydalı bitkiler satan Busaupied Ana’ya gidin, kendisini ve çocuğunu ezmek isteyen şu arabacı Chesnelong’dan davacı olsun. Adam kaba ve acımasız, ceza alması gerek. Daha sonra, Mösyö Charcel- lay’nın evine gidin, yandaki evin oluğundan akan yağmur sularının kendi evine aktığından şikâyetçi. Sonra dul Madam Doris ve Madam René Le Bossé’é giderek tutanak yazın. Size epey iş veriyoruz, ama siz bir hafta sonra Arras’a gideceğinizi söylemiştiniz.»</p>

  <p class="p12">«Daha erken gideceğim, Vali Hazretleri.»</p>

  <p class="p12">«Hangi gün yola çıkıyorsunuz?»</p>

  <p class="p25">«Vali Hazretleri, bunu söylemiştim efendim, dava yarın, ben de bu akşamki posta arabasıyla, geceleyin yola çıkıyorum.»</p>

  <p class="p12">Mösyö Madeleine belli belirsiz bir hareket yaptı:</p>

  <p class="p12">«Bu, ne kadar vakit alır?»</p>

  <p class="p25">«Çok çok bir gün. Karar en geç yarın akşama doğru alınır. Fakat ben kararı beklemem, tanıklık eder etmez, gelirim.»</p>

  <p class="p25">«Tamam,» dedi Vali ve bir el işaretiyle Javert’e gitme işareti verdi.</p>

  <p class="p12">Javert yerinden oynamadı.</p>

  <p class="p12">«Özür dilerim, Vali Hazretleri?»</p>

  <p class="p12">«Yine ne oldu?» diye sordu Mösyö Madeleine.</p>

  <p class="p12">«Vali Hazretleri, size bir şey daha hatırlatmak isterim.»</p>

  <p class="p12">«Nedir?»</p>

  <p class="p12">«Beni işten almanızı...»</p>

  <p class="p12">Mösyö Madeleine yerinden kalktı:</p>

  <p class="p25">«Siz onurlu bir insansınız, Javert ve size saygım var. Fakat suçunuzu büyütüyorsunuz. Hepimiz hataya düşeriz. Hem bu hakaret de beni ilgilendirir. Siz alçalmaya değil, yükselmeye yaraşan, onurlu bir memursunuz, işinizi yapmanızı istiyorum.»</p>

  <p class="p25">Javert o namuslu ama duygusuz gözlerini Vali’ye çevirdi ve usul sesle anlatmaya başladı:</p>

  <p class="p25">«Hayır, Vali Hazretleri, bu iyiliğinizi kabul edemem. Bakın, ben bu yaptığımı nasıl değerlendiriyorum. Aslında sizden yok yere kuşkulanmıştım, fakat bu o kadar önemli değildi. Bizim görevimiz herkesten kuşkulanmak. Ancak salt size öfkelendiğim ve sizden sadece intikam almak niyetiyle, sizin bir kürek mahkûmu olduğunuzu yazıp sizi suçladım. Ama siz saygın biri, yüksek konumda bir görevliydiniz. Bir Vali’yi, bir pranga mahkûmuyla karıştırdım. Bununla, sizin karakterinizde otoriteye hakarete bulundum, bu epey ağır bir suç. Eğer benim görevim sırasında, buyruğumda çalışan biri, böyle yapsa onu hemen işten kovardım. Dinleyin, Vali Hazretleri, görevde epey katı olduğum söylenir, fakat haksızlığa hiç gelemem. Adaleti önce kendime uygulamazsam, benim doğruluğum nerede kalır? O zaman herkes benim için yalancı Javert der ve bunda haklıdır. Vali Hazretleri, bana anlayış göstermeyin, ben iyilik istemiyorum. Ama bu iyiliğinizin zararlarını bilmiyor değilim. Siz bir kentsoyluya hakaret eden, bir hayat kadınını bağışlamakla, toplumun yıkılmasına yardım ettiniz sayılır. Temelin ilk taşını yerinden oynattınız. İşte böyle hallerde otoriteye karşı çıkılır. Evet, Vali Hazretleri, iyi olmak çocuk oyuncağı, asıl iş doğruyu, adalete uygun olanı bilmek. Fakat şunu da bilmenizi ¡sterilim ki, eğer sizin o pranga mahkûmu olduğunuzu bilsem, sizi hiç bağışlamazdım. Başkalarına uyguladığım gaddarlığı kendime de göstermeye mecburum, bunu anlamanızı dilerim. Kaç kez, katilleri cezalandırırken, kendimin de böyle bir şey yaptığında ceza alacağını düşündüm. İşte fırsat belirdi. Ben de kabahatli sayılırım, kendimi cezalandırmam olmazsa olmaz bir şey. Evet, Vali Hazretleri, yetkenin bozulmaması, toplumun sağ kalabilmesi için ben bir örnek olmalıyım. Evet, Polis Komiseri Javert işinden kovulacak.»</p>

  <p class="calibre6">Bu sözleri duygusuz, fakat samimi bir sesle söyledi. Aslında Javert inançlarını hiç boşlamayan, fanatik, ve namuslu bir adamdı.</p>

  <p class="p18">Mösyö Madaleine:</p>

  <p class="p18">«Bakarız,» diye söylendi.</p>

  <p class="p18">Yerinden kalkıp elini Javert’e uzattı.</p>

  <p class="p18">Javert, birkaç adım geriledi ve cılız bir sesle:</p>

  <p class="calibre6">«Hayır, Vali Hazretleri,» dedi. «Bir Vali, bir polis taslağının, bir ispiyoncunun elini sıkamaz. Ben aşağılık bir hafiye sayılırım artık.» Sonra dişleri arasından: «Evet bir ispiyoncuyum, görevimi kötüye kullandığıma göre bir ispiyoncudan farkım ne?»</p>

  <p class="p13">Valiyi saygıyla selamlayıp kapıya yöneldi. Oraya geldiğinde başını çevirdi ve bakışları eğik:</p>

  <p class="p13">«Vali Hazretleri,» dedi. «Yerime bir başkası yollanıncaya dek, görevimi sürdüreceğim.»</p>

  <p class="p5">Javert çıktı. Mösyö Madeleine, bir süre dalgınca onun ardından bakakaldı. Ayak sesleri koridorda duyulmaz oldu, her yeri koyu bir sessizlik almıştı.</p>
</body>
</html>
