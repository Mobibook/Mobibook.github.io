<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />

  <title>Bilinmeyen</title>
  <link href="../Styles/fonts.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/stylesheet.css" rel="stylesheet" type="text/css" />
</head>

<body class="nomargin">
  <p class="p6"></p>

  <h1 class="calibre2"><a class="calibre" id="ncx2557"></a><a class="calibre" id="a143"></a>SEKİZİNCİ KİTAP KARARAN UFUKLAR</h1>

  <h2 class="calibre5" id="sigil_toc_id_360"><a class="calibre" id="ncx2558"></a><a class="calibre" id="a144"></a><span class="th">1</span> ALT KAT</h2>

  <p class="p28">Sonraki sabah, karanlık çökerken Jean Valjean, Gillenormand evinin sokak kapısını çaldı. Basque onu içeri aldı. Ev sahibi uşağına bazen şöyle bir buyruk verir, «Mösyö bilmem kim geldiğinde, onu içeri alın.»</p>

  <p class="p43">Basque Jean Valjean’ın eve girmesini beklemeden sordu:</p>

  <p class="p28">«Baron size sormamı istedi, aşağıda mı kalmak istersiniz, yukarı mı çıkmak istersiniz?»</p>

  <p class="p25">İhtiyar:</p>

  <p class="p25">«Aşağıda.»</p>

  <p class="p43">Basque saygılı bir tavırla, basık tavanlı oda kapısını açıp:</p>

  <p class="p25">«Geldiğinizi haber vereyim,» dedi.</p>

  <p class="p28">İhtiyarın girdiği oda alçak tavanlı, nemli, mahzen niyetine kullanılan bir yerdi. Sokaktan ışık alırdı, yerleri kırmızı tuğla döşeli, demir parmaklıklı pencereli bir yerdi.</p>

  <p class="p28">Buraya süpürgenin girmediği hemen anlaşılıyordu. Toz, burada sakin ve rahattı. Örümceklere azap çektirilmiyordu burada, çünkü ölü sineklerle bezeli kapkara bir ağ pencerelerden birini örtmüştü. Dar ve alçak odanın bir köşesinde, boş şişeler vardı. Açık sarı sıvalı duvarda yer yer yarıklar görünüyordu. Dipte siyah boyalı tahtadan, kenarları dar bir ocak vardı; ateş yakılmıştı. Bunu fark eden Jean Valjean, onu buraya almaya önceden hazırlandıklarını anladı. Herhalde, onun «aşağı kat olsun» demesi bekleniliyordu. Ocağın iki yanına, birer koltuk konulmuştu. Koltukların önünde, epey eski bir kilim vardı, halı yerine. Yatak önlerine serilen bu kilim o kadar eskiydi ki, ilmikleri sayılıyordu. Odada şömineden yayılanla, pencereden giren dışında ışık yoktu.</p>

  <p class="p12">Jean Valjean yorgundu, günlerdir aç ve uykusuzdu. Uyuyamadığı gibi, ağzına sudan başka bir şey koymamıştı. Koltuklardan birine yığılır gibi oturdu. Derken kapı açıldı, Basque tekrar göründü ve ocak tahtasının üstüne bir mum bıraktı, sonra tekrar çıktı. Jean Valjean, başı önünde çenesi göğsünde, adamın girdiğini bile fark etmemişti. Onu görmediği gibi, odaya getirdiği mumu da.</p>

  <p class="p24">Sonra, olduğu yerde sıçradı. Cosette onun arkasındaydı.</p>

  <p class="p12">Onun girdiğini de görmemiş, fakat hissetmişti. Başını çevirdi onu izlemeye başladı. Kız tapılası bir güzellikteydi. Fakat Jean Valjean’ın baktığı onun güzelliği değil, ruhuydu.</p>

  <p class="p24">Genç kız:</p>

  <p class="p12">«Baba inanılır gibi değil! Aslında farklı huyların olduğunu bilirim, ama şaşkınım. Marius, bana benimle bu odada görüşmek için üstelediğinizi söyledi.»</p>

  <p class="p24">«Evet, öyle istedim.»</p>

  <p class="p12">«Ben de bunu bekliyordum. Kendinizi kollayın, sizinle tartışmaya kararlıyım. Size bir oyun oynayacağım. En baştan başlayalım, baba sarılın bana.»</p>

  <p class="p24">Pembe yanağını uzattı adama.</p>

  <p class="p24">İhtiyar kımıltısızdı.</p>

  <p class="p12">«Kımıldamadığınızın farkındayım, bu da kabahatli olduğunuzun işareti. Ama önemi yok, bu seferlik affediyorum. İsa bile: ‘diğer yanağınızı uzatın’ demiş. İşte yüzüm.»</p>

  <p class="p24">Sahiden diğer yanağını uzattı.</p>

  <p class="p24">İhtiyar oralı bile olmadı. Durduğu yere çivili gibiydi.</p>

  <p class="p24">Genç kız:</p>

  <p class="p24">«İş kötü,» dedi. «Böyle olmaz. Size ne yaptım ben? Bunu hakaret sayıyorum. Bana bir özür borçlusunuz. Akşam yemeğini beraber yiyoruz.»</p>

  <p class="p25">«Ben yemeğimi yedim.»</p>

  <p class="p28">«Olamaz. Mösyö Gillenormand'a söyleyeceğim, size kızsın. Aslında dedelerin görevi babalara kızmaktır. Haydi nazlanmayın, hemen benimle yukarı çıkın.»</p>

  <p class="p25">«Hayır!»</p>

  <p class="p28">Cosette o an, bir yenildiğini anlayıp, emretmeyi bıraktı ve soru yağmuruna tuttu:</p>

  <p class="p28">«Beni görmek için evin en kötü odasını niye seçtiniz? Burası berbat bir yer.»</p>

  <p class="p25">«Bilirsin...»</p>

  <p class="p25">İhtiyar sustu ve sözünü düzeltmek istedi:</p>

  <p class="p63">«Bilirsiniz, ben herkese benzemem, kaprislerim vardır.» Genç kız küçük ellerini birbirine çarptı:</p>

  <p class="p63">«Bu da nesi? Bunların ne anlamı var? Neler oluyor?» İhtiyar arada kullandığı o kederli gülümseyişlerden biriyle: «İstediğinizi oldunuz,» dedi.</p>

  <p class="p25">«Evet fakat sizin için değil, baba...»</p>

  <p class="p25">«Bana bir daha asla baba, demeyin.»</p>

  <p class="p25">«Anlamadım?»</p>

  <p class="p28">«Beni Mösyö Jean diye çağırın, isterseniz Jean da diyebilirsiniz.»</p>

  <p class="p28">«Siz babam değilseniz, ben de Cosette değilim. Mösyö Jean da ne demek? Yüce Tanrım, bunlar inanılmaz, ama neler oldu. Baba gözlerimin içine bakın. Bizimle de kalmak istemiyorsunuz, size ayırdığım odayı da istemiyorsunuz. Size ne yaptım? Bir kabahat mı işledim?»</p>

  <p class="p25">«Hayır...»</p>

  <p class="p25">«Öyleyse?»</p>

  <p class="p25">«Her şey eskisi gibi.»</p>

  <p class="p25">«İsminizi niye değiştiriyorsunuz?»</p>

  <p class="p25">«Siz değiştirdiniz ama.»</p>

  <p class="p25">Yine o acıklı gülümseyişiyle ekledi:</p>

  <p class="p33">«Siz Madam Pontmercy olduğunuza göre, ben Mösyö Jean niye olmayayım?»</p>

  <p class="p33">«Anlamadım, bunlar epey saçma. Kocamdan sizi Mösyö Jean diye çağırma iznini isteyeceğim, dilerim buna izin vermez. Beni epeyce üzüyorsunuz. Kaprisleriniz olabilir, peki. Ama şu Cosette'ciğinize bu kadar üzüntüyü niye çektiriyorsunuz. Buna hakkınız yok. Bu çok fena. Sizin gibi birinin kötü olma hakkı olamaz.»</p>

  <p class="p32">İhtiyar bunu yanıtlamadı.</p>

  <p class="p33">Genç kadın onun ellerini tuttu ve yüzünün düzeyine kaldırıp, kendi çenesinin altında bastırarak yüzünü sürdü ki, bu da epey derin bir sevgi işaretidir.</p>

  <p class="p33">«Ah!» diye inledi, «ne olur eskisi gibi iyi davranın bana. Ne demek istediğimi anladınız, kesinlikle. İyi demekle, bana içten olun, gelin burada bizimle kalın, o güzel küçük gezintilerimize başlayalım. Buradaki bahçede de tıpkı Plumet Sokağındaki gibi güzel kuşlar var. Şu Silahlı Adam izbesindeki evi bırakın, sır yüklü tavırlarla beni bulmaca çözmeye mahkûm etmeyin. Herkes gibi yapın, bizimle yemeğe oturun, öğle ve akşam yemeklerini bizimle yiyin. Benim babam olun, eski günlerde olduğu gibi...»</p>

  <p class="p32">Adam ellerini onun ellerinden kurtardı:</p>

  <p class="p32">«Artık babaya ihtiyacınız yok,» dedi. «Bir kocanız var.»</p>

  <p class="p32">Cosette hışımla:</p>

  <p class="p33">«Babaya ihtiyacım yok mu? Bunlar mantıklı şeyler değil. Sağduyuya ters sözler. Size ne oldu böyle? Ne diyeceğimi bilemiyorum.»</p>

  <p class="p33">Jean Valjean sanki düşmemek için tutunacak yer arayan birinin çaresizliğiyle:</p>

  <p class="p33">«Şu anda hizmetçi kadın yanımızda olsa, benim kimselere benzemeyen tuhaf biri olduğumu söylerdi. Her zaman, kendimce davranışlarımın olduğunu söylerdi. Ben her zaman kendime kapanmayı sevdim.»</p>

  <p class="p32">«Evet fakat burası soğuk, hem de fazla ışık da yok. Bir de</p>

  <p class="p13">Mösyö Jean olmak istemeniz var, bana ‘siz’ demenizi istemiyorum.»</p>

  <p class="p20">Jean Valjean buna farklı bir yanıt verdi:</p>

  <p class="p17">«Demin buraya gelirken, Saint-Louis Sokağında epey hoşuma giden bir şey gördüm. Alımlı bir kadın olsam, bunu kendime hediye ederdim. Çok kusursuz bir tuvalet masası, modern biçimli, galiba gül ağacı dediğiniz bir tahtadan yapılma, üstü de sedef. Güzel ve büyük bir aynası da var. Çekmeceleri. Çok şık.»</p>

  <p class="p17">Dişlerini sıkıp, dudaklarını aralayarak, Jean Valjean’ın yüzüne bir soluk üfledi sevimlice. Bir kediyi taklit eden bir güzellik perisi gibiydi.</p>

  <p class="p20">Yakınmaya başladı:</p>

  <p class="p17">«Öfkeden deliriyorum. Dünden beri hepiniz beni öfkelendirmek için yarışır gibisiniz. Çok kızıyor, bir şey anlamıyorum. Siz beni Marius’e karşı korumuyorsunuz. Marius, beni size karşı desteklemiyor. Yetim gibi bir başıma kaldım. Çok güzel bir oda döşüyorum. Fırsatım olsa içine Tanrı’yı bile koyabilirim. Oda benim başıma kalıyor. Kiracım beni yolda bırakıyor. Nicolette’ye nefis bir akşam yemeği ısmarlıyorum, siz istemiyorsunuz. Madam, diyorlar bana. Bu da az gibi, Fauchelevent Babam kendisine Mösyö Jean demem için üsteliyor ve onunla küflü, karanlık bir mahzende buluşmamı istiyor. Duvarlarda küf sakallarının sarktığı kristaller yerine, boş şişelerin durduğu, perde yerine, örümcek ağlarıyla dolu oda. Peki, kimseye benzemiyorsunuz, tuhafsınız, ama en azından, bu kaprislere hemen başlamasaydınız. Yeni evlilere bir mutluluk zamanı vermeli. Demek şu mide bulandırıcı, Silahlı Adam Sokağında epey mesut olacaksınız, ama ben orada epeyce mutsuz oldum. Beni üzüyorsunuz.»</p>

  <p class="p20">Birden ciddileşip, ona aksice baktı:</p>

  <p class="p20">«Yoksa mutlu olduğum için mi öfkelisiniz?»</p>

  <p class="p17">Saflık bazen bilinçsiz halde, derin ve etkileyici olmayı başarır. Pontmercy için sıradan olan bu soru, Jean Valjean için epeyce derindi.</p>

  <p class="p20">Genç kız tırmalamak istemişti, fakat parçalıyordu.</p>

  <p class="p24">İhtiyarın rengi iyice attı. Bir süre sessizce bekledi.</p>

  <p class="p24">Sonra epey etkili bir sesle ve kendi kendisine konuşur gibi:</p>

  <p class="p23">«Senin mutluluğun hayat gayemdi. Artık Tanrı çıkış kâğıdımı imzalayabilir. Cosette sen mutlusun ya, benim de işim tamam!»</p>

  <p class="p24">Genç kız haykırdı:</p>

  <p class="p23">«Oh, hele şükür bana ‘sen’ dediniz!» ve birden adamın boynuna sarıldı.</p>

  <p class="p23">İhtiyar, heyecanla bağrına bastı. Sanki ona tekrar sahip olur gibiydi.</p>

  <p class="p24">Genç kız:</p>

  <p class="p24">«Teşekkür ederim, babacığım,» dedi.</p>

  <p class="p23">Derken ihtiyar, durumun giderek daha ağırlaşacağını anlamış gibi, genç kadının kollarından kurtardı kendisini ve şapkasını aldı.</p>

  <p class="p24">Cosette şaşkın:</p>

  <p class="p24">«Ne oldu?» diye sordu.</p>

  <p class="p24">Beriki:</p>

  <p class="p24">«Sizden ayrılıyorum, sizi yukarıda bekliyorlar.»</p>

  <p class="p24">Kapıda şunları söyledi:</p>

  <p class="p23">«Bir an kendimi unutup ‘sen’ dedim, kocanıza söyleyin bunu; yinelemem. Özür dilerim.»</p>

  <p class="p23">Bu sır yüklü vedanın ardından, Jean Valjean gitti. Cosette hayret içinde, ardı sıra bakakalmıştı.</p>

  <h2 class="calibre5" id="sigil_toc_id_361"><a class="calibre" id="ncx2640"></a><a class="calibre" id="a145"></a><span class="th">2</span> GEÇMİŞE ATILAN ADIMLAR</h2>

  <p class="p24">Ertesi gün aynı vakitte geldi.</p>

  <p class="p23">Cosette ona bir şey sormadı, şaşkın görünmedi, soğuktan söz etmedi, salondan konuşmadı. Ona baba demedi, fakat «Mösyö Jean» diye de seslenmedi. Kendisine siz denmesine karşı çıkmadı, «Madam» denmesine de, fakat onda bir sevinç eksilmesi olmuş gibiydi. Uygun olsa ona üzüntülü denebilirdi.</p>

  <p class="calibre6">Marius’le konuşması sonunda sevilen erkek istediğini ona söylemiş olmalıydı, bir şey anlatmadan, yine de o sevdiği kadının merakını gidermişti. Sevgililerin merakı aşktan öteye değildir.</p>

  <p class="calibre6">O aşağı kattaki oda da bir tür süs gibiydi. Basque boş şişeleri alıp atmış, Nicolette, pencerelerdeki örümcek ağlarını almıştı.</p>

  <p class="calibre6">Daha sonraki günlerde, neredeyse aynı vakitlerde Jean Valjean oraya geldi. Her gün uğradı, Marius'ün sözlerini harfiyen uygulamak onun da işine gelmişti. Jean Valjean’ın geldiği vakitlerde, Marius bir iş bulup dışarı çıkardı. Evdekiler tuhaf biri olan Mösyö Fauchelevent gibilere alışıktı. Bunda hizmetçi kadının epey yardımcı olmuştu «Mösyö böyle davranır, tuhaf biri» demişti. Gillenormand Dede de ise:</p>

  <p class="p25">«Enteresan biri!»</p>

  <p class="calibre6">Bununla her şeyi ifade etmiş oldu, aslında doksanını geçen biri için yeni bir arkadaşlık kurmak hiç de kolay değildir. Yeni arkadaşa yer yoktur. Mösyö Fauchelevent, Mösyö Tranchelevent, Gillenormand Baba, bu efendiden kurtulduğundan epey memnundu.</p>

  <p class="calibre6">«Böyle enteresan adamlar öyle akla ters şeyler yaptıklarına sık rastlanır. Gereksiz yere, öyle olmayacak davranışlarda bulunurlar ki, içinden çıkamazsınız. Hiç unutmam, gençliğimde bir aristokrat vardı. Canaples Markisi, adam bir saray aldı, fakat çatı katında yattı. Bu da bazılarının şaşırtıcı halleridir.»</p>

  <p class="p25">Kimse biçare adamın davranışının nedenlerini düşünmedi.</p>

  <p class="calibre6">Hindistan’da böyle su birikintileri vardır. Hava rüzgârsız olduğu halde, su her zaman ürpertilidir. Yüzeyde nedensiz görünen bu anafora hayretle bakarlar, kimse suyun dibinde sürüklenen o canavarı görmez. Çoğu insanda böyle gizli bir canavar, besledikleri ejderha vardır Gecelerini renkleyen bir çaresizlik. Adamın biri tıpkı bir diğerine benzer, gider gelir, onun içindeki o müthiş acıyı, içini kemiren o bin dişli parazitten kimse kuşkulanmaz. Sonra adam ölüp gider bu dertten. Bu adamın bir uçurum olduğunu da bilmezler, o durağan fakat derindir. Kimi zaman, kimsenin anlamadığı bir bulanıklık suyu dalgalandırır. Sır yüklü kırışık kıvrımlar yaratır, sonra silinir ve tekrar görünür, havada bir su kabartısı belirir ve patlar. Bu, diplerde yaşayan o meçhul hayvanın solumasıdır.</p>

  <p class="p17">Herkesten farklı tavırlar, diğerlerinin gittiği vakitlerde gelmek, diğerleri kendilerini gösterdikleri anda, kaybolmak. Neredeyse her fırsatta o duvar renkli örtüye bürünüp tenha yolu seçmek, sohbete katılmamak, kalabalıklarda, eğlenceden kaçmak, varsıl görünmekle beraber, epey yalın bir hayat sürmek, çok zengin olmakla birlikte, anahtarla dolaşmak, kapıcıdan mum alıp, odaya yalnız çıkmak.</p>

  <p class="p17">İşte tüm bu zararsız görüntüler, çoğu zaman dipteki korkunç bir canavarın varlığından kaynaklanır.</p>

  <p class="p17">Birkaç hafta bu halde geçti. Cosette, farklı bir hayata başlamıştı. Evlilikten kaynaklanan, yeni tanıdıklar, ziyaretler, ev işlerini denetlemek, davetler, vb. Cosette'in zevkleri o kadar masraflı sayılmazdı, bunlar tek bir yere odaklanırdı. Marius’le beraber olmak, onunla sokağa çıkmak, onunla evde kalmak, bunlar onun hayatının en yoğun işleriydi. Onlar için, kol kola sokağa çıkabilmek, ele güne gezip kimseden gizlenmeden aşklarını göstermek, en büyük hazlardandı. Cosette’in bir sıkıntısı oldu. Nicolette’yle geçinemeyen hizmetçi bir gün çekip gitti. Şu iki kocamış kızın anlaşmaları mümkün olamamıştı. Dedenin sağlığı iyiydi. Marius sağda solda birkaç dava almıştı. Gillenormand Teyze, kendi halinde hayatını sürdürüyordu. Jean Valjean her akşam uğruyordu.</p>

  <p class="p17">O teklifsizliğin yok olması, Madam, Mösyö Jean, bütün bunları onu epeyce değiştirmişti Cosette artık onu tanıyamıyor gibiydi. Kızı, kendisinden uzaklaştırmak girişimlerinde başarıya ulaşıyordu. Cosette giderek daha az neşeli ve daha az sevgili tavırlar alıyordu. Cosette şöyle dedi bir gün:</p>

  <p class="p17">«Babamdınız, ansızın babam olmaktan çıktınız, amcam oldunuz, amca olmaktan da vazgeçtiniz. Mösyö Fauchelevent oldunuz. Sonra isminiz Jean oldu, bütün bunlar ne anlama geliyor? Bu sırlardan hoşlanmıyorum. Ne kadar iyi kalpli olduğunuzu bilmesem sizden korkardım.»</p>

  <p class="p12">Genç kız, oturduğu yere yakın Silahlı Adam Sokağından ayrılmayı bir türlü istemiyordu ihtiyar.</p>

  <p class="p24">Önceleri onun yanında sadece birkaç dakika kalıp gidiyordu.</p>

  <p class="p12">Sonra giderek ziyaretlerinin süresini çoğaltmaya başladı. Sanki günlerin uzamalarından faydalanıyordu. Daha erken geliyor, daha geç çıkıyordu.</p>

  <p class="p12">Cosette, bir gün, ağzından kaçırıp ona «Babacığım» dedi, Jean Valjean’ın ihtiyar yüzünü bir sevinç kapladı. Hemen onu azarladı:</p>

  <p class="p24">«Mösyö Jean, de!»</p>

  <p class="p24">Cosette şakrak bir kahkahayla:</p>

  <p class="p24">«Tabii ya unutmuşum,» dedi, «Mösyö Jean.»</p>

  <p class="p12">«Tamam,» dedi adam. Gözyaşlarını göstermemek için arkasını döndü.</p>

  <h2 class="calibre5" id="sigil_toc_id_362"><a class="calibre" id="ncx2664"></a><a class="calibre" id="a146"></a><span class="th">3</span> AŞK BAHÇESİNİ UNUTMUYORLAR</h2>

  <p class="p12">Bu sondu. Bundan sonra, koyu bir karanlık. Bir daha, ne candan bir davranış, ne de öpüşle geçen bir selamlama, ne de şu «babacığım» sözü gibi hoş bir çağrı. Jean Valjean yalnızca kendi arzusuyla bütün mutluluklarını uzaklaştırmıştı. Cosette'i, bir günde iyice yitirdiği az gibi, bunu izleyen günlerde parça parça kaybediyordu.</p>

  <p class="p12">Göz karanlığa alışır. Neredeyse her gün Cosette’i bir kez görmek bile yetiyordu. Onun yanına oturuyor, izliyor, ya da zaman zaman ona eski günlerden, çocukluğundan, manastırdan, orada yaşadıklarından söz ediyordu.</p>

  <p class="p12">Bir akşam üstü, henüz sıcak nisan ayının ilk günlerinden biriydi. Güneşin en hoş olduğu vakit, Marius’le Cosette’in pencerelerini açtıklarında, bahçelerde uyanışın coşkusu vardı. Akdiken çiçeklenmek üzereydi, tomurcukları patlamıştı, şebboylar paha biçilmez taşlar gibi rengârenk eski duvarlara yayılmışlardı, taş çatlaklarında pembe aslanağızlarının goncaları görünüyordu. Taze otlar arasında, koyungözü isimli güzel papatyalar, sarı sarı açmışlardı, düğünçiçekleri sarı başlarını rüzgârda dalgalandırıyordu. Kelebekler yeni yeni uçmaya başlamıştı. Bitimsiz düğünün müzisyeni olan rüzgâr, eski şairleri «Baharın gelişi» adı verilen eski senfoninin notalarını ağaçlarda deniyordu. Genç sevgililer bunlarla esrimiş gibiydi. Marius Cosette’e:</p>

  <p class="p17">«Plumet Sokağındaki bahçemizi göreceğiz demiştik, unutmayalım bunu.»</p>

  <p class="p17">Kırlangıçlar gibi ilkyaza uçuştular. Plumet Sokağındaki bahçe, onlara bir sabah manzarası sunuyordu. Bahçeye ve eve döndüler, orada birbirlerini tekrar bulup saatleri unuttular. Akşam Jean Valjean alışkın olduğu vakitte geldiğinde, Basque:</p>

  <p class="p20">«Madam, Baronla çıktı. Daha dönmediler,» dedi.</p>

  <p class="p17">Sessizce oturdu ve bir saat bekledi. Cosette dönmedi. Jean Valjean üzgün halde evine döndü.</p>

  <p class="p17">Genç kız bir gün önceki gezintiye o kadar sevinmişti ki, «mazinin bir gününü yaşamaktan» esrimişti. Ertesi gün başka bir şey konuşmadı. Jean Valjean'ı bir akşam önce görmediğini bile unutmuştu.</p>

  <p class="p20">İhtiyar sordu:</p>

  <p class="p20">«Oraya nasıl gittiniz?»</p>

  <p class="p20">«Yürüyerek.»</p>

  <p class="p20">«Nasıl döndünüz?»</p>

  <p class="p20">«Kiralık arabayla.»</p>

  <p class="p17">Ne zamandır, Jean Valjean yeni evlilerin epey sınırlı bir hayatları olduğunun ayrımındaydı. Bu onu epey tedirgin ediyordu. Marius sıkı bir disiplinle yaşıyordu. Adamcağız bir soru soracak cesareti buldu:</p>

  <p class="p17">«Neden bir araba almıyorsunuz? Güzel bir kupa arabası ayda size sadece beş yüz franka gelir. Paranız var.»</p>

  <p class="p20">Genç kız:</p>

  <p class="p25">«Bilemiyorum,» dedi.</p>

  <p class="p25">İhtiyar:</p>

  <p class="calibre6">«Bak hizmetçi işi vardı. O gitti, neden onun yerine birini bulmadınız?»</p>

  <p class="p25">«Nicolette yetiyor.»</p>

  <p class="p25">«Evet ama, özel bir oda hizmetçisi gerek.»</p>

  <p class="p25">«Marius giyinmeme yardım ediyor, yetmez mi?»</p>

  <p class="calibre6">«Sizin ait bir eviniz, uşaklarınız, hizmetçileriniz olmalı, bir de güzel bir araba. Operada bir locanız da. Hiçbir şey sizin için fazla değildir. Neden paralarınızı harcamazsınız ki? Servetin mutluluğa etkisi vardır.»</p>

  <p class="p25">Genç kız buna da yanıt vermedi.</p>

  <p class="calibre6">İhtiyar ziyaretini uzatmak ve vakti unutturmak istediğinde, genç kadını oyalamak için Marius’ü övüyordu. Onu alımlı, asil, cesur, esprili, iyi konuşur, cesur buluyordu. Cosette de bire bin ekleyip, ona katılıyordu. Şu altı harfli isme ciltler sığardı. Böylece, Jean Valjean, daha uzun oturabiliyordu. Bu da yarasına biraz pansuman oluyordu. Basque kaç kez gelip, Mösyö Gillenormand’ın Madam'ı yemek salonunda beklediklerini söylemişti. Hatta bazı akşamlar Basque iki kez üst üste aşağı inip:</p>

  <p class="calibre6">«Barones, Mösyö Gillenormand yemeğin hazır olduğunu söylemem için yolladı,» demişti.</p>

  <p class="p25">Böyle akşamlarda Jean Valjean epey dalgınca dönerdi evine.</p>

  <p class="p25">Delikanlının aklında çizilen o kozada hakikat payı var mıydı?</p>

  <p class="calibre6">ihtiyar, kozadan çıkan kelebeği sürekli tedirgin edecek bir koza mı yapıyordu?</p>

  <p class="calibre6">Bir akşam, her zamankinden daha uzun kaldı. Ertesi gün geldiğinde ocakta ateş yanmadığını gördü. «Vay canına» diye düşündü, «ocağı yakmamışlar.» Ve sonra kendi kendisine bunu açıkladı: «Evet, ama bu çok sıradan bir şey, nisandayız, soğuklar yok.»</p>

  <p class="p25">Genç kız yeni gelmişti ki bağırdı:</p>

  <p class="p25">«Aman Tanrım, burası ne de soğuk!»</p>

  <p class="p25">«Hayır,» dedi Jean Valjean.</p>

  <p class="p17">«Yoksa ocağı yakmaması için Basque’ye siz mi emir verdiniz?»</p>

  <p class="p20">«Evet, mayısa giriyoruz.»</p>

  <p class="p17">«Evet ama bu mahzende haziranda bile ocak yanar. Yıl boyu burası ısıtılmalı, o kadar nemli ki.»</p>

  <p class="p20">«Ateşin gerekmeyeceğini düşünmüştüm.»</p>

  <p class="p20">Genç kız:</p>

  <p class="p20">«İnanılır gibi değil, yine o tuhaf fikirlerinizden biri,» dedi.</p>

  <p class="p17">Ertesi akşam ocak yakılmıştı, fakat bu kez de koltuklar, odanın önüne, kapıya yakın konmuştu. Jean Valjean, «Bu da ne demek?» diye düşündü.</p>

  <p class="p20">Koltukları aldı, eski yerlerine taşıdı. Ocağın önüne.</p>

  <p class="p17">Tekrar yakılan şömine ona cesaret vermişti. Konuşmayı her zamankinden daha da uzun tuttu. Tam gitmek için hazırlanıyordu ki, Cosette, onu durdurdu:</p>

  <p class="p20">«Dün Marius bana çok tuhaf bir şey sordu.»</p>

  <p class="p20">«Nasıl?»</p>

  <p class="p17">«Cosette, ikimizin otuz bin franklık geliri var. Bunun yirmi yedi bin frankı senin, dedem de bana yılda üç bin veriyor. ‘Evet’ dedim, ‘bu otuz bin frank eder.’ Sordu: ‘sadece üç bin frankla yaşayabilir misin?’ evet dedim, ‘hiç para olmasın, sen varsın ya’ ve şunu da sordum: ‘bana neden bunu soruyorsun?’, ‘öylesine’ dedi, ‘bilmek istedim.’»</p>

  <p class="p17">İhtiyar buna verecek yanıt bulmadı. Cosette herhalde, ondan bir açıklama istiyordu, ama kederli bir sessizlikle bekledi. Silahlı Adam Sokağına geldiğinde o kadar afallamıştı ki, kendi evi yerine yandaki evin kapısından girdi, ama iki kat merdiven çıktıktan sonra, aldandığını anlayıp döndü.</p>

  <p class="p17">Aklı allak bullaktı. Şurası kesindi, Marius bu paranın bir hırsızlıktan geldiğine inanmış olmalıydı; bu nedenle dokunmak istemiyordu. Bu servetin dürüstçe olmadığını Jean Valjean’dan gelen bir paranın mutlaka kirli olduğuna karar vermiş olabilirdi. Bu kirli paraya ilişmekten çekiniyordu, onu kullanmaktansa geçim darlığıyla hayat sürdürmeyi seçiyordu.</p>

  <p class="p64">Bu da az gibi Jean Valjean, artık akşam ziyaretlerini de pek istenmediğini sezmişti. Kovulmasına az kalmıştı.</p>

  <p class="p64">Ertesi akşam o mahzen gibi odaya girince gözlerine inanamadı.</p>

  <p class="p65">Koltuklar yoktu, oturacak tek bir şey bırakmamışlardı. Cosette girer girmez bağırdı:</p>

  <p class="p20">«Bu da ne, koltuklar yok. Koltuklar nerede?»</p>

  <p class="p20">İhtiyar:</p>

  <p class="p20">«Koltuklar konmamış,» dedi.</p>

  <p class="p20">«İnanılır gibi değil!»</p>

  <p class="p20">İhtiyar:</p>

  <p class="p20">«Basque’ye kaldırması için ben buyruk verdim.»</p>

  <p class="p20">«Neden?»</p>

  <p class="p20">«Bugün fazla vaktim yok, uzun kalmayacağım.»</p>

  <p class="p20">«Bu, ayakta beklemek için neden değil.»</p>

  <p class="p64">«Anladığım kadarıyla Basque bu koltukları salona almak istiyordu.»</p>

  <p class="p20">«Neden?»</p>

  <p class="p20">«Bu akşam misafirleriniz gelmiyor mu?»</p>

  <p class="p20">«Hayır, kimseyi beklemiyoruz.»</p>

  <p class="p20">İhtiyar konuşmadı.</p>

  <p class="p20">Genç kız omuzlarını kaldırdı.</p>

  <p class="p64">«İnanılır gibi değil! O kadar tuhaf şeyler yapıyorsunuz ki? Geçen gün ocağı yaktırmadınız, bugün koltukları kaldırttınız!» İhtiyar solur gibi:</p>

  <p class="p20">«Hoşça kal.»</p>

  <p class="p64">«Hoşça kal Cosette,» demedi, ama bu kez «Hoşça kal Madam» da demedi.</p>

  <p class="p20">Tükenmiş gibi çıktı.</p>

  <p class="p20">Bu kez emindi.</p>

  <p class="p20">Ertesi gün gelmedi. Cosette, bunu geceleyin düşündü.</p>

  <p class="p20">«Vay canına,» diye söylendi, «Jean gelmedi.»</p>

  <p class="p64">Kalbini bir şey sıkar gibi oldu, fakat Marius’ün sarılmasıyla bunu da unuttu.</p>

  <p class="p29">İhtiyar ertesi gün de yoktu.</p>

  <p class="p30">Genç kız farkında bile olmadı. Akşam saatlerini keyifli geçirdi. Her zamanki gibi rahat uyudu. O kadar mutluydu ki. Mösyö Jean’ın evine Nicolette'yi yolladı, onun hasta olup olmadığını sordurmak için. Nicolette hemen sonra geldi. Mösyö Jean, hasta değildi, bazı işleri vardı. Bir süre sonra gelirdi, en kısa zamanda. Zaten epey yakında bir yolculuğa çıkacaktı.</p>

  <p class="p29">Kendisini düşünmemelerini, merak etmemelerini söylüyordu.</p>

  <p class="p30">Nicolette adamın evine geldiğinde, hanımının sözlerini Mösyö Jean’a iletmişti:</p>

  <p class="p29">«Madam dün akşam niye gelmediğinizi merak etti?»</p>

  <p class="p29">İhtiyar uysalca:</p>

  <p class="p29">«İki akşamdır gelmiyorum,» dedi.</p>

  <p class="p30">Fakat onun bu yorumu hizmetçiyi ilgilendirmedi, bundan söz etmedi.</p>

  <h2 class="calibre5" id="sigil_toc_id_363"><a class="calibre" id="ncx2746"></a><a class="calibre" id="a147"></a><span class="th">4</span> TÜKENİŞ</h2>

  <p class="p30">1833’ün ilkbaharının son aylarında ve aynı yılın yazının ilk günlerinde, Marais Mahallesinden geçenler, esnaf ve kapı önlerinde ortalığa bakan işsiz güçsüzler, tertemiz siyahlar giymiş ihtiyar bir adam görürlerdi. Bu adam neredeyse her akşam, gün batımında Silahlı Adam Sokağından çıkar ve Balancs Manteaux Sokağına gider, Echarpe Sokağından geçip Saint-Louis Caddesine inerdi.</p>

  <p class="p30">Orada başı önde, usulca yürürdü. Hiçbir şey görmez, duymazdı. Bakışlarını sanki kendisi için yıldızlarla kaplı gibi olan bir sokağa diker, yürümeyi sürdürürdü. Onun üsteleyerek baktığı köşe, Calvaire Kızlarının sokak köşesiydi. Buraya yaklaştıkça bakışları parlar gibi olurdu, gizli bir ışık gözbebeklerini büyütürdü. Görmediği biriyle konuşur gibi dudaklarını oynatır, gülümser ve alabildiğince usulca, ağır ağır giderdi.</p>

  <p class="p29">Oraya varmak istemesine rağmen, yaklaşmaya korkar gibiydi. Adımları o kadar ağırdı ki, yürümüyor gibi olurdu. Başının titremesi ve gözlerindeki sabit bakış kutbu arayan bir pusula ibresi gibiydi. Yolu ne kadar uzatmak isterse istesin yine de, varması gerekiyordu. Calvaire Kızları Sokağına geldiğinde durur ve köşedeki en son evin köşesinde durup başını uzatırdı. Titrediği görülürdü bu anlarda. Bu sokağa uzun uzun bakardı ve onun bu acıklı bakışında, olanaksızlığın göz kamaşmasıyla örtülü bir cennetin yansıması görülürdü. Daha sonra, gözlerine biriken gözyaşları büyüyüp yanağından düşerdi. Bazen, dudaklarının hemen üstünde dururdu. Yaşlı adam, bu gözyaşının kekre tadını duyardı. Donakalmış gibi, birkaç dakika öylece kalır, sonra aynı yoldan giderdi, aynı yavaşlıkla, uzaklaştıkça gözlerinin güçsüzleştiği anlaşılırdı.</p>

  <p class="p12">Aynı adam, Calvaire Kızları Sokağının köşesine değin yaklaşmaktan birden vazgeçti. Saint-Louis Caddesinin ortasında durmaya başladı, zaman zaman daha uzak, zaman zaman daha yakın. Birinde, Culture Sokağını izlemeye başladı. Sonra çaresiz bir sessizlikle, başını salladı ve geldiği gibi döndü.</p>

  <p class="p12">Epey sonraları Saint-Louis Caddesine değin de yaklaşmadı. Pavée Sokağına geliyor ve başını sallayıp daha uzağa gitmeye cesareti yokmuş gibi geri dönüyordu. Sonra, Trouis Pavillons Sokağını bile geçmedi, Blancs Manteaux’ya dek uzandı. Sanki kurulması unutulan saatin sarkacı iyice durmadan önce, giderek yavaşlıyordu.</p>

  <p class="p12">Neredeyse her gün gibi aynı vakitte evinden çıkıyor, aynı yolu yürüyor, ama tamamlamıyordu. Ayrımında bile olmadan her gün bu yolu da azaltıyordu. O kederli yüzü «Ne anlamı var?» dercesine bir ifade almıştı.</p>

  <p class="p12">Gözlerinin feri sönmüştü, parıltısı yoktu. Gözyaşı da kurumuştu. Dalgın yüzü kupkuruydu. İhtiyarın başı ileri uzamıştı. Zaman zaman çenesi oynardı. Zayıf boynun sarkık kıvrımları içler acısıydı. Yağmurlu havalarda hiç açmadığı bir şemsiye taşırdı. Mahallenin ihtiyar kadınları onun için, «Aptal» diyorlar, çocuklar gülerek onunla eğleniyorlardı.</p>
</body>
</html>
