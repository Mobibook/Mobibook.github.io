<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.5.9" name="Generator" />

  <title>Bilinmeyen</title>
  <link href="../Styles/fonts.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/stylesheet.css" rel="stylesheet" type="text/css" />
</head>

<body class="nomargin">
  <p class="p5"></p>

  <p class="p13"></p>

  <h1 class="calibre2"><a class="calibre" id="ncx1128"></a><a class="calibre" id="a150"></a>ÜÇÜNCÜ KİTAP 1817</h1>

  <h2 class="calibre5" id="sigil_toc_id_29"><a class="calibre" id="ncx1129"></a><a class="calibre" id="a151"></a>1 1817 YILI</h2>

  <p class="p33">1817 yılı, Fransa tarihinde büyük değişimlerin yaşandığı bir yıldır. Kral XVIII. Louis’in gururla söylediği gibi, egemenliğinin yirmi ikinci yılıydı. Aynı yıl Bruguer de Sorsum’da ünlenecekti. Kraliyet kuşunun geri dönmesini sabırsızlıkla bekleyen Paris’in bütün perukçuları, duvarlarını maviye boyayarak zambak(*) resimleriyle bezemişlerdi.</p>

  <p class="p44"><span class="t10">(*) Zambak: Fransa’da Krall</span><span class="t10">ığı</span><span class="t10">n simgesidir.</span></p>

  <p class="p33"></p>

  <p class="p33">Yine aynı yıl, uzun burunlu gururlu bir yüz sahibi olan Lynch kontu, üniformasıyla, boynunda kırmızı kordonuyla, her pazar Saint-Germain de Prés kilisesinin onur yerinde bir kahraman gibi otururdu. Halbuki onun tek kahramanlığı, Bordeaux’da valilik yaptığı 1814 yılında, şehri vaktinden daha erken Angouleme Dükü’ne teslim etmekti.</p>

  <p class="p33">Aynı 1817 yılında yaşları dört ile yedi yaş arasında değişen erkek çocukların eskimo şapkalarını andıran, ta kaşlarına kadar inen deri kasketler takmaları modaydı. AvusturyalIlara öykünmek ister gibi Fransız ordusu da beyaz üniforma giyiyor, bölüklere «légion» deniyor ve illerin adları veriliyordu. Napoléon sürgünde, Saint-Héléne adasındaydı. İngiltere kendisinden yeşil yünlü kumaşı esirgediğinden, eski imparator giysilerini tersyüz ettirip giymek zorunda kalmıştı.</p>

  <p class="p13">Aynı yıl, operada Pellegrini aryalar okuyor, Bigottini dans ediyordu. Fransa’da hâlâ PrusyalIlar yaşıyordu. Prens Talleyrand ve Maliye Bakanı Rahip Louis, pek çok bakımdan uzlaşıyorlardı. İkisi de 1790 yılının 14 Temmuz’unda Mars Meydanında Federasyon Törenine katılmışlardı. Talleyrand Piskopos olarak töreni yönetmiş, Louis ise diyakoz olarak. Aynı töreni Mars Meydanında, üstlerinde altın yaldızlı Arılar ve Kartalların(*) resimleri olan tahta sütunlar yağmurda çürüyordu.</p>

  <p class="p15"><span class="t10">(*) Ar</span><span class="t10">ı</span> <span class="t10">ve Kartal: Napoleon Bonaparte’</span><span class="t10">ı</span><span class="t10">n simgeleri.</span></p>

  <p class="p13"></p>

  <p class="p13">Ama bu sütunlar, daha iki yıl önce, Mayıs manevralarında imparatorun kürsüsüne destek olmuşlardı. Avsturyalılar’ın Gros-Caillou civarında yaktıkları kamp ateşlerinden bu sütunların kimi yerleri kararmıştı. Ayrıca, bu sütunlardan birkaçını yakan Avusturyalı askerler, o kaba ellerini bu ateşte ısıtmışlardı. Mayıs Meydanının tek özelliği Haziran manevralarının orada yapılmış olmasıydı. 1817 yılında halkın epey rağbet ettiği iki yaygın moda vardı: Voltaire koltuğu ve Anayasa modası tabaka. Paris’in en büyük coşkusu ise kardeşinin kestiği başını Çiçek Pazarının havuzuna atan Dautun’un cinayetiydi.</p>

  <p class="p13">Yine aynı yıl <span class="t11">Meduse</span> Fırkateyni’nin battığı deniz kazası için Denizcilik Bakanlığı’nda bir soruşturma başlatılmıştı. Bu lanetli kaza Chaumareix’yi utanca boğacak, Gericault’ya yengi sunacaktı. Binbaşı Selves, Mısır’a gidip orada Süleyman Paşa, adını alacaktı.</p>

  <p class="p13">Gök mavisi ipeklerle döşeli salonunda, Düşes de Duras, yakın arkadaşlarına henüz yayınlanmamış romanı <span class="t11">Ourika'dan</span> bazı bölümler okuyordu. Louvres sarayındaki «N» harfları kazılıyor, Austerlitz Köprüsüne, Kral Köprüsü adı veriliyordu. Kaygılanan XVIII. Louis tırnağıyla Horace’ın el yazması kitabının kıyısına, imparator olan kahramanların, takunyacılıkla başlayan Prenslerin adlarını yazıyordu. Onun iki önemli kaygısı vardı. Napoleon ve Mathurin Bruneau. Fransız Akademisi ödül konusu olarak, «Çalışmanın Getirdiği Mutluluk» tezini vermişti.</p>

  <p class="calibre6">Resmi kaynaklar Mösyö Bellart’ın çok iyi konuştuğunu belirtiyorlardı. Paul-Louis Courier’nin acı sözlerine hedef olacak geleceğin avukatı da Broe parlamaya başlamıştı.</p>

  <p class="calibre6">Marchangy adında sahte bir Chateabriand’ın, aynı zamanda Arlincourt adlı sahte bir Marchangy olduğu dillerdeydi. <span class="t11">Clair D’ableve Malek Adel</span> başeserler sayılırdı. Dönemin önde gelen yazarı olarak Madam Cottin ilan edilmişti. Napoleon’un bütün anılarını yok etmek moda olmuştu.</p>

  <p class="calibre6">Bir kral fermanı, Angouleme’de bir Denizcilik Okulu’nun açılmasını sağlamıştı. Çünkü Angouleme dükü, Amiral olduğundan, Angouleme şehrinin de bir liman olması mutlak görünüyordu. Aksi halde monarşik prensibe zarar gelmiş olurdu. Kabinede tartışmalar oluyordu. Franconi’nin duvar ilanlarının karşısında toplanan ipsiz sapsızlar bunlara daha fazla izin verip vermeme kararlarının tartışılmasına neden oluyordu. Çünkü bu duyurular onların kaldırımlarda toplanmalarına neden olmuştu. Ville-Eve-ue Sokağındaki konağında yaşayan Sassenaye Markizinin oda konserlerini yüzünde büyücek bir siğil bulunan, değirmi yüzlü Mösyö Paer yönetiyordu. O, ayrıca <span class="t11">Agne</span>se’in de yazarıydı. Bütün genç kızlar, sözleri Edmond Gerard’ın olan <span class="t11">'L’ermite de Sainte-Avelle'</span> aryasını okuyorlardı.</p>

  <p class="calibre6">Sarı cüce, Ayna’ya dönüşmüştü. Lemblin kahvesi imparatordan, Valois kahvesi Bourbon hanedanından yanaydı.</p>

  <p class="calibre6">Louvel’in gölgelerin içinden yeni buluntuladığı Dük de Berry'yi SicilyalI bir prensesle evlendirmişlerdi. Madam de Stael(*) öleli bir yıl olmuştu.</p>

  <p class="p44"><span class="t10">(*) Madam de Stael: Frans</span><span class="t10">ı</span><span class="t10">z kad</span><span class="t10">ı</span><span class="t10">n yazar.</span></p>

  <p class="calibre6"></p>

  <p class="calibre6">Büyük gazeteler küçülmüşlerdi. Aslında forma sayısı azaltılmıştı, fakat özgürlük sınırsızdı. <span class="t11">Constitutionel</span> gazetesi Anayasacı bir gazeteciydi. <span class="t11">Minerve</span> dergisi Chateabriand’ın adını Chateabriant olarak yazıyordu. Şu «t» harfi burjuvaları epeyce güldürüyordu.</p>

  <p class="p18">Gazetelerde, satılmış, rüşvetçi gazeteciler 1815’in sürgünlerini aşağılıyorlardı. Davld’in ustacalığı yoktu, Arnould’nun nüktedanlığı bitmişti, Carnot artık dürüst değildi. Soult hiçbir savaşı kazanamamıştı. Napoleon’da deha yoktu. Ona gelen mektupları polis yok ediyordu. Bu hiç de yeni bir şey sayılmazdı. Sürgündeki Descartes de bundan yakınmıştı.</p>

  <p class="calibre6">David, bir Belçika gazetesinde kendisine gelen mektupları almadığı için öfkesini belirttiğinde, kralcılar bundan faydalanıp sürgündeki adamı daha da alaya alıp hakaretler ettiler.</p>

  <p class="calibre6">«Kral katilleri» ya da «oy verenler» yerine «düşmanlar» ya da «Buonaparte» sözcüklerini kullanmak iki insanı bir uçurumdan daha fazla ayırıyordu. Aklıselim sahibi herkes kabul ediyordu ki, ihtillaler çağını, «Anayasanın ölümsüz yaratıcısı» diye adlandırılan Kral XVIII. Louis sonsuzluğa kadar kapatmıştı. Pont-Neuf’ün duvarında, IV. Henri’nin heykelini bekleyen kaideye ‘Redivivus’ (Yeniden doğan) kelimesini kazıyorlardı. Bay Piété, Thérèse Sokağı numara, 4’te, Krallığı sağlamlaştırmak için gizli görüşmelerde bulunuyordu. Sağın liderleri, kimi oturumlarda: «Bacot’ya yazmalı» diyorlardı. Canuel, O’Mahony, De Chappedelaine efendiler, gelecekte «su kıyısındaki suikast» adını alacak olan, kralın kardeşi tarafından kabul edilen durumun temelini atıyorlardı. «Epingle Noire»da kendi yönünden suikast hazırlıyordu. Delaverderie, de Trogoff’la görüşmeler yapıyordu. Epey liberal düşünceli Mösyö Decazes, hükümranlığını sürdürüyordu. Chateaubriand, Saint-Dominique Sokağında, 27 numaradaki evinde, her sabah, ayağında pantolonu, terlikleri, ağarmış saçları bir Hint kumaşıyla bağlı, gözleri bir aynaya saplanmış, önünde açık duran bir dişçi takımı, pencerenin karşısında epey cana yakın olan dişlerini karıştırır, bir yandan da sekreteri Bay Pilorge’a, «Anayasaya Göre Krallık» için yeni yazılar yazdırırdı. Sözü edilen eleştirmenler Lafon’u Talma’ya tercih ediyorlardı. Bay de Félétz, «A» diye imza atıyordu; Bay Hoffmann, «Z» diye. Charles Nodier <span class="t11">Thérèse Aubert'i</span> yazıyordu. Boşanma kaldırılmıştı. Liselerin adı «kolej» olmuştu. Kolejliler, yakalarında altın bir zambak, Roma Kralı için savaşıyorlardı. Sarayın yerde sergilenen resmini ihbar ediyorlardı: Orléans Dükü «hüsar» sınıfı süvari tümgenerali üniforması giymiş Berry Dükü’nden daha yakışıklıymış. Olacak şey mi!</p>

  <p class="calibre6">Paris kendi topladığı parayla İnvalide’sinin kubbesini tekrar yaldızlatıyordu.</p>

  <p class="calibre6">Halk, Cugnet de Montarlot’dan yana ya da ona karşıydı. Fabvier suikastçıydı, Bavoux ihtilalciydi. Pélicier Kitabevi sahibi Voltaire’in bir baskısını: «Akademi Üyesi Voltaire’in Eserleri» adıyla yayımlamıştı. «Okuru çekiyor» diyordu çaylak yayıncı. Genel inanca göre, Bay Charles Loyson çağın dehası olacaktı, kıskançlık keskin dişlerini ona batırmaya başlıyordu, bu da zafer işaretiydi; hakkında dizeler yazılıyordu:</p>

  <p class="p18"><span class="t11">Loyson uçarken bile, ayaklar</span><span class="t11">ı</span><span class="t11">n</span><span class="t11">ı</span><span class="t11">n varl</span><span class="t11">ığı</span><span class="t11">n</span><span class="t11">ı</span> <span class="t11">hisseder.</span></p>

  <p class="calibre6">İmparator Napoleon’un dayısı olan Kardinal Fesh istifa etmeye karşı çıkıyordu. Fransa’da yeni bir İngiliz ozanı ünlenmeye başlamıştı: Lord Byron. Millevoye’nin bir dizesi Byron’u Fransızlar’a şöyle tanıtıyordu: «Lord Byron adında rastgele biri.»</p>

  <p class="calibre6">Bir din adamı olan Papaz Caron, henüz kimsenin tanımadığı genç bir rahipten beğeniyle söz ediyordu. Félicité Robert adlı bu genç din adamı çok daha sonra ünlü bir vaiz olan Lamennais adını alacaktı.</p>

  <p class="calibre6">Tuilleries Sarayının pencerelerinin önünden akan Seine nehrinde, isli bir duman çıkartan bir makine uğultularla gidip geliyordu. Bu o kadar işe yaramayan bir makine, neredeyse bir oyuncaktı, buharlı bir gemi. Bir hayalcinin bozuk aklının ürünü... Parisliler, bu yeni buluşu küçümsüyor, kayıtsızca karşılıyorlardı.</p>

  <p class="calibre6">Mösyö de Vaublanc, hükümet darbesiyle, fermanla, sayısız buyrukla Enstitü’yü yola getirmiş, birçok akademi üyesini yaratmışken, onları o konumlara yükselttikten sonra kendisi buna erişemedi. Saint-German Mahallesi de, Marsan pavyonu da polis müdürü olarak, dindarlığından dolayı Bay Delaveau’yu istiyorlardı. Dupuytrem ile Récamier, İsa’nın Tanrılığı yüzünden tıp okulunun amfisinde tartışmış, yumruklaşacak hale gelmişlerdi. Cuvier bir gözü Tevrat’ın «Tekvin» bölümünde, diğeri doğada, fosillerle metinleri bağdaştırıp, Musa’yı, Mastodontlara övdürüp kaba dindarlara yaranmaya çalışıyordu. Parmentier’in anısının değerli koruyucusu Bay François de Neûfchâteau, patatese «parmentiére» denilmesi için didinip duruyordu ama, başarılı olamıyordu. Eski piskopos eski Konvansiyon meclisi üyesi, eski senatör rahip Grégoire, kralcıların tartışma yazılarında «hain Grégoire»a dönüşmüştü. Kullandığımız bu «dönüşmüştü» deyimini Bay Roger-Collarda yeni bir sözcük olarak bildirmişti.</p>

  <p class="p13">Iéna Köprüsünün üçüncü kemerinin altında, Blücher’in köprüyü havaya uçurmak için açtığı mayın deliğini kapatsın diye iki yıl önce konulan taşı, beyazlığından tanımak mümkündü. Bir adam, Artois kontunun Notre-Dame’a girdiğini görünce, bağırarak: «Tanrı belasını versin! Bonaparte’la Talma’nın kol kola Bal-Sauvage'a girdiklerini gördüğüm günleri hasretle arıyorum!» dediği için mahkemeye veriliyordu. Fesatlık çıkaran sözler için, altı yıl tutukluluk. Hainler rahat rahat dolaşıyorlardı. Bir savaş öncesi düşman safına geçen adamlar, ödüllerinden hiçbir şey gizlemiyorlar, varsıllıkla saygınlığın yüzsüzlüğünde, utanmadan, sıkılmadan gün ortasında geziniyorlardı. Ligny ve Quatre-Bras asker kaçakları, paralı ihanetlerinin kötü düzeni içinde, krallığa olan sadakatlerini çırılçıplak meydana koyuyorlardı. İngiltere’de helaların iç duvarlarına yazılı: «Lütfen dışarı çıkmadan üzerinizi düzeltiniz» sözlerini unutmuş gibilerdi.</p>

  <p class="p13">Bir bakıma, yukarıda değindiğimiz şeyler o kadar önemli sayılmazdı. Fakat şu var ki tarih de böyle yazılır. Çoğu zaman sıradan olaylardan örülmüştür. İnsanlık tarihinde önemsiz olay yoktur, bitkilerde küçük yaprak olmaması gibi. Asırları oluşturan yılların görüntüleri değil midir?</p>

  <p class="p13">1817 yılının konumuzla ilgili en önemli olayı, dört genç Parisli’nin güzel bir şakaları olmuştur.</p>

  <h2 class="calibre5" id="sigil_toc_id_30"><a class="calibre" id="ncx1162"></a><a class="calibre" id="a152"></a>2 ÇİFT DÖRTLÜ</h2>

  <p class="calibre6">Esasen bu gençlerin hiçbiri Parisli değildi. Biri Toulous’dan, İkincisi Limoges’dan, diğeri Cahors’dan, dördüncüsü ise Montauban’dandı. Fakat üniversite eğitimlerini Paris’te alıyorlardı. Bu nedenle kendilerine «Parisliler» diyeceğiz. Çünkü Paris’te eğitim almak Parisli olmak sayılır.</p>

  <p class="calibre6">Bu gençlerden hiçbiri, göz alıcı tiplerden değildi. Gençlikleri dışında nitelikleri olmayan, ne iyi, ne kötü, ne okumuş, ne cahil, ne yakışıklı, ne de çirkin olan rastgele gençler. Yirmi yaş çağının cana yakın nisanın güzelliğindeydiler. Rastgele dört Os</p>

  <p class="calibre6">car’dılar; çünkü o zamanlarda Arthurler henüz ortada yoktu. «Onun için Arabistan’ın bütün tütsülerini yakın» derdi şarkı. «Oscar ilerliyor, Oscar, onu göreceğim!» Ossian’dan geliyorlardı, incelikleri İskandinav ve Kaledonyalı’ydı, safkan İngiliz tipi daha sonra değerlenecekti, Arthurler’in ilki Wellington, Waterloo Savaşını daha yeni kazanmıştı.</p>

  <p class="calibre6">Toulous’lu gencin adı Felix Tholomyes, Cahorslu Listolier, Limoges’dan gelen Famueuil ve Montaubanlı delikanlının adı da Blachevelle’ydi. Dört genç, sıkı arkadaştılar. Her birinin birer sevgilisi vardı.</p>

  <p class="calibre6">Blachevelle İngiltere’de bir süre bulunduğu için, Favourite adını alan güzele sevdalıydı. Listolier kendisine bir çiçek adı seçen Dahlia’ya tapardı. Fameuil Zephine’e bağlanmıştı (gerçek adı Joséphine). Tholomyes ise altın renkli saçlarından dolayı «Güzel Sarışın» diye çağrılan Fantine’i seçmişti.</p>

  <p class="calibre6">Favourite, Dahlia, Zephine ve Fantine dördü de mis gibi kokular sürenen, çok tatlı kızlardı. Dördü de aynı modaevinde çalıştıklarından, arkadaş olmuşlardı, içlerinden birine, en gençleri olduğundan «Ufaklık» adını vermişlerdi. En ihtiyarları olan Favourite yirmi üçündeydi.</p>

  <p class="calibre6">En gençleri olan Fantine en az deneyimli olandı, o daha ilk aşkını yaşıyordu. Diğer kızların şimdiye kadar kimi önemsiz maceraları olmuştu. Hayatın şamatasına daha fazla kapılmışlardı. Fantine dışındakilerin daha yeni başlayan hayat romanlarında, şimdiden birden fazla bölüm vardı. İlk bölümde adı Adolphe olan sevgilisi, İkincisinde Alphonse, üçüncüsünde Gustave oluyordu. Yoksullukla süslenmeye düşkünlük, lanetli iki rehberdir. Biri çıkışır, diğeri yüze güler. Alımlı halk kızları, her ikisinin de ayrı ayrı kulaklarına fısıldadıklarını duyarlar, iyi korunamayan bu yaratıklar dinlerler. Bu nedenle de düşerler, kendilerine atılan taşların hedefi olurlar. Lekesiz ve ulaşılmaz olmanın ihtişamıyla onları herkes suçlar. Üzücü!</p>

  <p class="p13">İngiltere’de bir süre kalan Favourite, Dahlia ile Zephine’in beğenisini kazanmıştı. O, genç yaşta tek başına yaşamaya başlamıştı. Babası sürekli söylenip duran kocamış bir matematik öğretmeniydi. Bu adam gençliğinde etekleri rüzgârda uçuşan bir hizmetçiye sevdalanmış ve bu ilişkiden Favourite doğmuştu. Genç kız zaman zaman, yolda kendisine selam veren babasıyla karşılaşırdı. Günün birinde, dindar görünümlü ihtiyar bir kadın, kapısını çalmış ve ona: «Beni tanımadın mı, Matmazel, ben senin annenim!» diyerek, büfeye yanaşıp yiyip, içmiş sonra yere yaydığı bir şilteye uzanıp derin bir uykuya dalmıştı. Bu somurtkan ve tutucu kadın, kızının evine yerleşmişti. Fakat onunla fazla konuşmaz, yemeklerini yedikten sonra kapıcı kadının odasına inerek onunla kızının dedikodusunu ederdi.</p>

  <p class="p13">Dahlia’yı işten uzaklaştırıp Listolier’ye yaklaştıran, kızın o güzel elleri, pembe tırnakları oldu. Böyle hoş tırnakları dikişte mahvetmek günah değil mi? Zephine ise Fameuil’ün gönlünü alan tavırları, hanımefendi tavırlarıyla kazanmıştı.</p>

  <p class="p13">Gençler arkadaş, kızlar da arkadaştılar. Böylesi dostluklarla pekiştirilen aşkların daha uzun ömürlü olduğu söylenir.</p>

  <p class="p13">Akıllı uslu yaşamak başka, filozofça yaşamak başkadır. Bunu da şu gösterir: Bu küçük uygunsuz aileler hakkında, önlemlice söyleyelim, Favourite, Dahlia, Zephine filozofça yaşayan kızlardı. Fantine’se akıllı uslu bir kızdı.</p>

  <p class="p13">«Uslu mu?» diye sorulabilir. «Ya Tholomyes?» Hz. Süleyman, aşkın da aklın bir parçası olduğu karşılığını verirdi. Fantine’in ilk aşkı, tek aşkı, sadık aşkı olduğunu söylemekle kalıyoruz.</p>

  <p class="p13">Dördünün içinde sadece bir tek kişinin «sen» diye seslendiği tek kızdı.</p>

  <p class="p13">Fantine kimsesi olmayan bir kızdı. O Montreuil-sur-Mer’de(*) doğmuştu. Onu Fantine diye çağırırlardı. Fantine ilçeden ayrılarak, civar köylerdeki çiftliklerde hizmetçilik etti. On beş yaşına geldiğinde, bir terzi işliğinde çalışmak için Paris’e gitti. Uzun süre günahsız yaşadı, inci dişli sevimli bir sarışındı. Drahoması altın ve incilerdi. Altınları, yüzünü kuşatan ipek saçları, incileri de ağzında koruduğu dişleriydi.</p>

  <p class="p44"><span class="t10">(*) Montreuil-sur-Mer: Deniz üzerindeki Montreuil anlam</span><span class="t10">ı</span><span class="t10">na gelir.</span></p>

  <p class="p13"></p>

  <p class="p12">Yaşamak için önce çalıştı, sonra yine yaşamak için sevdi.</p>

  <p class="p12">Tholomyes’yi sevdi.</p>

  <p class="p13">Delikanlı için bir kapris olan bu ilişki, kız için bulunmaz bir aşktı.</p>

  <p class="p13">Fantine uzun süre ardında koşan Tholomyes’den kaçmak istemişti, fakat kaderine karşı koyamadı ve nihayet onun kollarına düştü.</p>

  <p class="p13">O dörtlü grubun lideri Tholomyes’ydi. İçlerinde en nükteli olan Toulouselı üniversiteliydi.</p>

  <p class="p13">Tholomyes uzun süre üniversitede yıllanan ihtiyar bir öğrenciydi. Varlıklıydı, yılda dört bin frank geliri vardı ve bu da üniversitelilerin yaşadıkları Ouartier-Latin Mahallesi için eşsiz servetti. Evet Tholomyes gençliğini çabuk yitirmiş bir adamdı.</p>

  <p class="p13">Daha otuzunda olmasına rağmen, yüzü kırışmış, saçları dökülmüş, dişleri çürümüştü. Sindirim güçlüğü de çekiyordu, ha- bire gözleri sulanıyordu. Fakat yine de, epey canlı, epey alaycı bir tipti. Bir oyun yazmış, beğenilmemiş, geri çevrilmişti. Tholomyes şiir de yazardı. Fakat arkadaşlarını etkilemesinin en önemli nedeni hiçbir şeyi beğenmeyen, hiçbir şeye inanmayan doğasıydı. Böyle kişiler zayıf karakterliler üzerinde bir yetke kurarlar. Böyle alaycı ve kel olduğundan, lider olmuştu. «İron», İngilizce’de «demir» demektir, acaba, Fransızca «alay» demek olan «ironie» sözcüğü oradan mı geliyor?</p>

  <p class="p12">Bir gün Tholomyes arkadaşlarına şunları söyledi:</p>

  <p class="p25">«Çocuklar, neredeyse bir yıldır Fantine, Dahlia, Zephine ve Favourite bizden bir sürpiz bekliyor. Biz de ağırbaşlıca, onlara bu sürprizi yapacağımıza söz verdik. Sürekli bundan söz ediyorlar. Bence artık onları sevindirmenin vakti geldi. Haydi kararımızı verelim.»</p>

  <p class="p25">Tholomyes kısık sesle biraz konuştu. Söyledikleri arkadaşlarının epey hoşuna gitmişti. Şen kahkahalarla karşıladılar. Ayrıca, Blachevelle: «Aman ne hoş icat!» diye bağırmaktan kendini alamadı. Önlerine çıkan duman yüklü bir meyhaneye daldılar ve konuşmalarının gerisi dumanlara boğuldu.</p>

  <p class="p25">Bu konuşmaların sonucu, ertesi pazar günü gençlerin kızları davet ettikleri bir kır gezintisiydi.</p>

  <h2 class="calibre5" id="sigil_toc_id_31"><a class="calibre" id="ncx1190"></a><a class="calibre" id="a153"></a>3 DÖRTLER</h2>

  <p class="p12">O yıllarda Paris günümüzün Paris’i gibi değildi.</p>

  <p class="p25">Şu son elli yılda Paris hayli değişim geçirdi. O günlerde, iki tekerlekli at arabaları ve kayakları vardı, daha tren olmadığı gibi, buharlı gemi de yoktu. Böylesi kır gezmeleri yürüyerek ya da eşek sırtında yapılırdı. 1862’nin Paris’i, banliyösü Fransa olan bir yerdi.</p>

  <p class="p25">O cana yakın dört çift, bütün delilikleri yapmaya kararlıydılar. Aslında okullar da kapanmıştı, yazın yeni ısınan, altın gibi bir günüydü. Aralarında en bilgili olan Favourite, bir gün önceden Tholomyes’ye yazmıştı. «Yola erken çıkmak bir tür mutluluktur.» Bu notun imla hatalarıyla dolu olduğunu belirtmemiz gereksiz. Gelgelelim, diğer kızların hiçbiri yazmamıştı...</p>

  <p class="p25">Sabahın beşinde uyanan gençler, arabayla Saint-Cloud’a gidip kuruyan çağlayanı izlediler. Bir kır lokantasında yemek yediler, Diegne fenerine çıktılar, çiçek topladılar, atlıkarıncaya bindiler, elmalı turta yediler, tombala çektiler.</p>

  <p class="p40">Hepsi de neşeliydiler.</p>

  <p class="p41">Genç kızlar kafeslerinden kaçan kuşlar gibi, cıvıldaşıyorlardı. Kimi zaman sevgilileriyle el şakaları yapıyorlardı. Gençlik, yaz sabahı, açık hava ve sırtlarını okşayan güneş onları coşturmuştu. Hepsi derin bir mutluluk sarhoşluğu yaşıyordu. Hayatın sabah sarhoşluğu! Tadına doyulmaz yıllar! Yusufçuk böceğinin kanadı titriyor. Ey siz! Kim olursanız olun, hatırlıyor musunuz? Arkanızdan gelen cana yakın başı korumak için dalları açıp çalılıklar arasından yürüdünüz mü hiç? Sizi elinizden tutan ve: «Ah! Yeni ayakkabılarım! Ne hale geldiler!» diye bağıran sevgilinizle yağmurdan ıslanmış bir yamaçtan kaydınız mı?</p>

  <p class="p41">Hemen belirtelim ki, bu şen dert -yağmur- keyifli topluluğun kederi oldu. Oysa, giderken Favourite ukala ve koruyucu bir sesle: «Patikalarda salyangozlar var, yağmur yağacak, arkadaşlar» demişti.</p>

  <p class="p40">Kızların hepsi güzellikte birbirleriyle yarışabilirlerdi.</p>

  <p class="p41">O günlerde ünlenen, klasik şiirler yazan ihtiyar bir şair, Şövalye de Labousse, kızları sabah saat onda Saint-Clud Parkında kestane ağaçlarının altındayken rastgele gördü. Yunan Mitolojisinin o ünlü üç güzellik ilahesini, Venüs’ün o üç ünlü arkadaşını düşündü. Fakat bunlar arasında bir de dördüncü vardı. Blachevelle’in sevgilisi Favourite, o yirmi üçündeki güzel, saçları omuzlarından akarak en önde koşuyordu. Genç bir orman perisinin heyecanıyla bu eğlenceyi yönetiyordu. Zephine ve Dahlia, yürüyerek güzelliklerini birleştiriyorlar gibiydi. Arkadaşlıktan çok, uçarılıktandı bu birliktelik. Birbirlerine dayanarak İngiliz türü pozlar veriyorlardı. Anı olarak verilen çiçekli, resimli albümler yeni yeni ortaya çıkmıştı. O günlerde kadınlarda hüzünlü görünmek modaydı.</p>

  <p class="p41">Erkekler ise o genç şair Byron'un etkisinde kalmaya özeniyorlardı. Zephine ve Dahlia saçlarını boyunlarında toplamışlardı.</p>

  <p class="p41">Listolier ve Fameuil, Fantine’le arkada kalmış, ona bir yazıya dair bilgi veriyorlardı.</p>

  <p class="calibre6">Blachevelle sevgilisi Favourite’in şalını taşımaktan memnun görünüyordu.</p>

  <p class="calibre6">Fakat aralarında en coşkulusu her zamanki gibi Tholomyes’ydi. Yine de onun liderlik ettiği her haliyle anlaşılıyordu. Kareli bir pantolonu, beyaz tozlukları vardı, elinde iki yüz franklık bambu bir baston tutuyordu. Üstelik o yıllarda züppe erkekler arasında epey rağbet gören puro içiyordu.</p>

  <p class="calibre6">Arkadaşları onun için «Şu Tholomyes müthiş biridir,» derlerdi. «Ne zindelik! Ne güç!»</p>

  <p class="calibre6">Fantine ise mutluluğu simgeler gibiydi. O inci dişleriyle gülmek için yaratılmış gibiydi. Beyaz kurdelelerle bezeli hasır şapkasını çıkarmış, elinde tutuyordu. O gür altın saçları beline dek inmiş, dalgalanıyordu. Pembe etli dudaklarında gülüşler vardı, fakat kıvrık kirpiklerini karartan koyu mavi gözlerinde ruhunun temizliği okunuyordu.</p>

  <p class="calibre6">Giyim kuşamı da bu yaz günüyle eşsiz bir uyum sağlamıştı. Giyiminde şarkı söyleyen, yanıp parlayan bir şey vardı. Sarışınlığına epey yakışan mor ketenden bir giysi giymiş, küçük ayaklarına bilekten bağlı Romalı kadınların sandaletlerinden geçirmişti. Fantine kadar ürkek olmayan diğer kızların giysilerinin yakaları alabildiğine açıktı. Güzel gerdanlarını meydanda bırakmışlardı. Fakat onların bu yarı açık giysilerinin yanında Fantine, giysisinin üstüne aldığı atkıyla daha cazip görünmeyi başarmıştı.</p>

  <p class="calibre6">Fantine güzelliğinin ayrımında değildi. Oysa o etli beyaz gözkapaklarının altında koyu mavi alevler saçan ifadeli gözleri, küçücük el ve ayakları, ince bilekleriyle asil bir güzelliği vardı. Beyaz yanaklarını süsleyen gamzeler, narin, uzun boynu ve yuvarlak omuzlarıyla güzellik ve gençlik simgesiydi. Fakat heykel güzelliğinde bir ruhunun olduğu anlaşılıyordu.</p>

  <p class="calibre6">Usulca, her şeyi kusursuzlukla karşılaştıran, güzelin gizemli papazları, az bulunur düşünürler, bu küçük işçi kızda, Parisli zarafetin saydamlığındaki eski ve kutsal uyumu fark edebilirlerdi. Bu kızda asalet vardı. İki bakımdan güzeldi: Tarz ve uyum. Tarz en iyinin tarzıydı, uyum ise bunun canlanışıydı.</p>

  <p class="p40">Fantine’in güzelliği simgelediğine değindik, o aynı zamanda utangaçlığın ve saflığın da simgesiydi. Kimi zaman o gülen yüzünü, bir durgunluk bir vakar kaplardı...</p>

  <p class="p40">Onu ilgiyle bakan bir araştırmacı için bütün bunlar yaşın, mevsimin, sevginin sarhoşluğuyla ondan ortalığa yayılan tanımsız bir ağırbaşlılık ve kibirsizlik ifadesiydi. Biraz afallamış gibi duruyordu. Bu saf şaşkınlık, Psyche’yi Venüs’ten ayıran şeydir. Fantine’in narin parmakları altın bir topluiğneyle kutsal ateşin küllerini karıştıran bir Vesta rahibesinin parmakları gibi bembeyaz ve biçimliydi. Gelecekte göreceğiniz gibi, Tholomyes’ye hiçbir şeyi geri çevirmediği halde yüzü, sakin dururken, eşsiz ve bâkir bir ifade taşıyordu. Zaman zaman bu yüzü bir tür ağırbaşlı, sert bir saygınlık kaplayıveriyordu. Ve onda neşenin bunca hızlı sönmesini, yerini bir tür içe dönmenin aldığını görmek kadar tuhaf ve şaşırtıcı bir şey olamazdı. Bazen epey sertçe beliren bu umulmadık vakar, bir ilahenin karşısındakini küçümsemesine benziyordu. Alnı, burnu, çenesi orantıların dengesinden epey ayrı olan çizgilerin dengesini gösteriyordu. Bundan da, yüzün uyumu meydana çıkıyordu. Burnun altıyla üst dudağı ayıran o epeyce özelliği olan arada, belli belirsiz bir büklüm vardı: saflığın esrarengiz bir simgesiydi bu. İcone kazılarında bulunan bir Artemis heykeline, I. Friedrich’i bu çizgi sevdalandırmıştı. Aşk bir suç olabilir, fakat Fantine’in saflığı bu suçu gideriyordu.</p>

  <h2 class="calibre5" id="sigil_toc_id_32"><a class="calibre" id="ncx1211"></a><a class="calibre" id="a154"></a>4 THOLOMYES'İN NEŞEYLE İSPANYOLCA BİR ŞARKI SÖYLEMESİ</h2>

  <p class="p40">O pazar, gün ışığı ve mutluluktan oluşmuş gibiydi. Doğa da gençlerin sevinçlerine eşlik eder gibiydi. Saint-Cloud ormanının kır çiçekleri en hoş kokularını saçıyor, Seine Nehrinden esen tatlı meltem ağaçların yapraklarını oynatıyordu. Arılar yaseminlere üşüşmüş kendilerine şölen veriyorlar, renkli kelebekler çiçekten çiçeğe uçuyorlardı. Bu arada Kral Parkında sayısız davetsiz konuk da vardı: Kuşlar.</p>

  <p class="calibre6">Dörtler güneşten, kırlardan, çiçeklerden birer parçaymış gibi her yere neşe saçıyorlardı.</p>

  <p class="calibre6">Kelebekleri kovalayan kızlar, bir yandan çiçek toplarken, sevgililerinin öpüşlerine yanıt veriyorlardı. Fakat Fantine ürkek duruyor, bu şakalarına katılmıyordu. Favourite’a ona dudak büküp:</p>

  <p class="calibre6">«Amma da yaptın Fantine!» diye söylendi, «sürekli oyunbozanlık ediyorsun.»</p>

  <p class="calibre6">Sevinç olarak adlandırılan budur işte. Mutlu çiftlerin bu geçişleri, yaşama, doğaya derin bir çağrıdır, her şeyden okşama, ışık alır. Evvel zaman içinde bir peri varmış, otları, ağaçları özellikle âşıklar için yaratmış. Âşıkların ezeli okul kaçaklığı bundandır, hep tekrarlanacak, çalılıklarla öğrenciler var oldukça sürecektir. Bilgeler arasında baharın ilgi görmesi bundandır. Asil ile işportacı bileyici, dükle, derebeyle adliyeci, saraylılarla şehirliler, hep bu perinin kullarıdır. Gülüyorlar, birbirlerini arıyorlar; havada kutsanmış olmanın ışığı var; sevmek ne büyük bir kılık değiştirme! Noter yazmanları biter ilahtır. Kısa çığlıklar, otlar arasında kovalamalar, havada tutulan beller, ezgi olan kötü konuşmalar, bir heceyi söyleyiş tarzında açılan aşklar, ağızdan ağıza koparılan kirazlar... bütün bunlar alev alev yanar, ilahi utkuya katılır. Güzel kızlar kendilerini tatlı tatlı okşatır. Bu hiç bitmeyecekmiş gibi görünür. Filozoflar, şairler ressamlar bu esrimelere bakarlar da ne edeceklerini bilemezler, o kadar gözleri kamaşmıştır. Watteau «Küthera’ya gidiş!» diye bağırır; Lancret, soylu olmayanların ressamı, mavilikler arasında uçan kentsoyluları izler; Diderot bütün bu gelgeç aşklara kollarını açar, d’Urfe onlara Galya’nın papazlarını katar.</p>

  <p class="calibre6">Yemekten sonra dört çift o günlerde Kral Bahçesi denilen yerde Hindistan’dan yeni gelen bir bitkiyi görmeye gitmişlerdi; bitkinin adını şu anda hatırlamıyoruz, o günlerde bütün Paris’i Saint-Cloud’ya çekiyordu; tuhaf, şirin, uzun gövdeli bir ağaççıktı bu; ip gibi ince, kabarık, yapraksız sayısız dalları binlerce ufak, beyaz gülcükle kaplıydı; bu haliyle, çiçekle bitlenmiş bir saç gibiydi. Bunu sürekli beğeniyle seyretmek için gelmiş büyük bir topluluk vardı.</p>

  <p class="calibre6">Ağacı gördükten sonra Tholomyes: «Hepinizi eşekle gezmeye davet ediyorum!» diye bağırmıştı; eşekçiyle pazarlık ettikten sonra, Vanves-lssy yolundan geri dönmüşlerdi. Issy’de bir olay: Beylik mal olan koruyucu o sırada mühimmatçı Bourguin elindeydi; kapısı açıktı. Korkuluktan geçmişler, mağaradaki keşişyurdunu ziyaret etmişler, o ünlü aynalı salonun gizemli etkilerini denemişlerdi; milyoner olmuş bir zamparaya ya da Priape şekline girmiş Turcaret’ye layık hareketlendirici bir tuzak. Bernis papazının övdüğü iki kestane ağacına asılı duran büyük ağ salıncağı hızla salladılar. Kahkahalar atarak, Toulouse’lu Tholomyes, Greuze’e alabildiğine esin verecek uçan etekleri kat kat dalgalandırarak, güzel kızları art arda salıncakta sallarken İspanyolca bir şarkıya başladı. Toulouse şehri Tolosa ile kardeş çocuğu olduğundan, Tholomyes de bir parça İspanyol sayılırdı; kesin ki, iki ağaç arasına gerili bir ipte uçan güzel bir kızın esinlediği bu eski şarkıyı yanık bir ezgiyle okuyordu:</p>

  <p class="p18"><span class="t11">Badajozlu’yum ben,</span></p>

  <p class="p18"><span class="t11">A</span><span class="t11">ş</span><span class="t11">k beni davet ediyor.</span></p>

  <p class="p18"><span class="t11">Ruhum tamamen gözlerimde,</span></p>

  <p class="p18"><span class="t11">Çünkü sen,</span></p>

  <p class="p18"><span class="t11">Bacaklar</span><span class="t11">ı</span><span class="t11">n</span><span class="t11">ı</span> <span class="t11">gösteriyorsun.</span></p>

  <p class="calibre6">Kızların hepsi salıncaklara binip, eteklerini dalgalandırıp sallandılar. İçlerinden sadece Fantine salıncağa binmek istemedi. Eşekle gezi bitmişti. Bu kez Seine Nehri kıyısına indiler. Bir sandala binip Passy’ye geçtiler. Oradan karaya çıkıp, yürüyerek Etoile Meydanına gidildi. Aslında sabahın beşinden beri geziyorlardı fakat «Pazar günü kimse yorulmaz,» diyordu Favourite. Pazar günü yorgunluk da mola verir.</p>

  <p class="calibre6">Akşam üstü, üçte, mutluluktan sarhoşa dönen gençlerimiz Lunapark eğlencelerini yaşıyorlardı.</p>

  <p class="p18">Favourite zaman zaman gülerek soruyordu:</p>

  <p class="p18">«Peki ama bize sözünü ettiğiniz o sürpriz? Onu bekliyoruz.»</p>

  <p class="p18">Tholomyes ağırbaşlıca:</p>

  <p class="p18">«Acele etmeyin,» diyordu.</p>

  <h2 class="calibre5" id="sigil_toc_id_33"><a class="calibre" id="ncx1230"></a><a class="calibre" id="a155"></a>5 BOMBARDA LOKANTASINDA</h2>

  <p class="calibre6">Lunapark eğlenceleri bittikten sonra bir parça yorulan gençlerimiz soluğu Bombarda lokantasında aldılar.</p>

  <p class="calibre6">Epeyce geniş bir salondu burası, ötede bir somya vardı. Ağaçların arasından rıhtım ve nehir görünüyordu. Masaları hemen donatıldı, biralar, şaraplar ısmarlandı. Masanın görünüşündeki biraz düzenin altında hayli düzensizlik vardı.</p>

  <p class="p18">Molière:</p>

  <p class="calibre6">«Masanın altında gürültü, müthiş bir ayak sesi yapıyorlardı» der.</p>

  <p class="calibre6">Saat dört buçuğa gelirken, neşeli gençlerimiz hâlâ masada dinleniyorlardı. Sabahın beşinde başlayan eğlence, daha bitmemişti. Artık iştahları da kalmamıştı. Güneş giderek alçalıyordu.</p>

  <p class="calibre6">Champs-Elysées Meydanı güneş ve tozla parlıyordu. Lüks arabalar yarışırcasına gidiyorlardı. Bu arada genç ve alımlı muhafızlar safkan atlara binmiş, kızlara ve kadınlara göz kırpıp sataşıyorlardı.</p>

  <p class="calibre6">Akşam güneşinde usulca pembeleşen bayrak Tuilleries’nin kubbesinde dalgalanıyordu. Tekrar XV. Louis adını alan Concorde Meydanı, halinden memnun, eğlenmeye çıkmış kalabalıkla doluydu. Pek çoğu 1817’de yakalardan daha büsbütün kaldırılmayan gümüş zambak çiçeğini süslü bir kurdelenin ucunda sallandırıyordu. Sağda solda, ahali toplanmış, dans</p>

  <p class="p14">eden küçük kızları alkışlıyordu. Bu kızlar, dans ederken, o günlerde epey ünlenen bir Bourbon türküsünü de söylüyorlardı. Türkünün 'Yüz Gün’e öfke püsküren nakaratı şöyleydi:</p>

  <p class="p18"><span class="t11">Gand’daki babam</span><span class="t11">ı</span><span class="t11">z</span><span class="t11">ı</span> <span class="t11">geri verin,</span></p>

  <p class="p18"><span class="t11">Geri verin onu.</span></p>

  <p class="p26">Dışarlık elbiselerini giymiş, bazıları kentsoyluymuş gibi zambaklar takınmış bir sürü varoş insanı, Marigny otlarına yayılmışlar, ‘halka’ oyunu oynuyorlar veya tahta atların üzerinde dönüp duruyorlardı. Birkaçının başında kâğıt başlıklar vardı, gülüş sesleri geliyordu. Her yer neşeli, pırıl pırıldı. Tartışma götürmez bir barış ve derin bir kralcılık emniyeti içinde yüzen bir devirdi.</p>

  <p class="p26">1817’nin bu hoş yaz gününde bütün Paris sokağa dökülmüştü sanki. Herkes mutlu, herkes huzurlu görünüyordu, esasen o yıl bir barış yılı sayılıyordu... Emniyet Müdürü Angles, Paris’in varoşları hakkında krala verdiği raporda şunları yazmıştı:</p>

  <p class="p26"><span class="t11">Evet, Majesteleri, gerçe</span><span class="t11">ğ</span><span class="t11">i söylemek gerekirse bu adamlar</span><span class="t11">ı</span><span class="t11">n kimseye zarar</span><span class="t11">ı</span> <span class="t11">olmaz. Bunlar rahat ve uyu</span><span class="t11">ş</span><span class="t11">uk insanlar, kediler gibi. Ta</span><span class="t11">ş</span><span class="t11">ra sakinleri daha canl</span><span class="t11">ı</span><span class="t11">, Parisliler uyuyorlar. Bunlar s</span><span class="t11">ı</span><span class="t11">radan insanlar, sizin muhaf</span><span class="t11">ı</span><span class="t11">zlar</span><span class="t11">ı</span><span class="t11">n</span><span class="t11">ı</span><span class="t11">zdan biri bunlardan iki ki</span><span class="t11">ş</span><span class="t11">iye de</span><span class="t11">ğ</span><span class="t11">er.</span> <span class="t11">İ</span><span class="t11">ş</span><span class="t11">in en beter yönü,</span> <span class="t11">ş</span><span class="t11">u son elli y</span><span class="t11">ı</span><span class="t11">l içinde Parislilerin boy</span><span class="t11">lar</span><span class="t11">ı</span><span class="t11">n</span><span class="t11">ı</span><span class="t11">n giderek k</span><span class="t11">ı</span><span class="t11">salmas</span><span class="t11">ı</span><span class="t11">. Asl</span><span class="t11">ı</span><span class="t11">nda bu y</span><span class="t11">ığı</span><span class="t11">n hiç de tehlikeli de</span><span class="t11">ğ</span><span class="t11">il. Ne de olsa bald</span><span class="t11">ı</span><span class="t11">r</span><span class="t11">ı</span><span class="t11">ç</span><span class="t11">ı</span><span class="t11">plaklar!</span></p>

  <p class="p26">Üzülerek belirtelim ki, Emniyet Müdürünün bilmediği bir mesele olmasının yanı sıra, bir şeyi de dikkate almamıştı: Bir kedinin bir kaplana dönüşebilmesi. Aslında Angles’i nedense epey küçümsediği o kedi eski medeniyetlerin saygısını kazanmıştı. Kedi onlara göre özgürlüğün simgesiydi. Eski Yunanlılar kediye önem verirlerdi. Korent şehir meydanında bir kedinin</p>

  <p class="p28">tunçtan bir heykeli vardır. İyi niyetli Emniyet Müdürü, Paris sakinlerine alabildiğine güveniyordu. Aslında Parisli’nin bu hali yanıltıcı bir şeydi. Uyur görünmesine rağmen, uyandığında kaplan kesilirdi. «Fransız İhtilali» bu miskin Parislilerce başlatılmamış mıydı?</p>

  <p class="p13">Evet bu miskin ufak adama bir süngü verin, o size 10 Ağustos’u yaratır, eline tüfek aldığında, Austerlitz utkusunda rol üstlenir. O Napoleon’un desteği, Danton’un yardımcısıdır. Vatan mı söz konusu olan? Askere gider; özgürlük mü söz konusu olan? Kaldırım taşlarını söker. Dikkat! Hışım dolu saçları destana dönüşür; ceketi asker kaputudur artık. Dikkat edin. Öylesine bir halle, Grenata Sokağından bir ezilmişler ordusu çıkarır. Vakti gelince bu varoş insanı büyüyecek, bu sıradan adam ayağa kalkacak, müthiş bir bakış fırlatacak, nefesi kasırga kesilecek ve bu biçare cılız göğüsten, Alp Dağlarının büklümlerini bozacak ölçüde rüzgâr çıkacaktır. Ordulara karışan Paris’in bu varoş çocuğunun sayesinde ihtilal dünyayı sardı. Bir İhtilal türküsü söyleyerek Kral XVI. Louis’yi devirmedi mi? Ona ‘Marseillaise’ marşını söyletin, dünyayı ele geçirsin.</p>

  <p class="p13">Konumuzla hiç ilgisi olmayan bu ayrıntıyı bir kenara bırakalım ve masada bıraktığımız gençlere dönelim.</p>

  <h2 class="calibre5" id="sigil_toc_id_34"><a class="calibre" id="ncx1248"></a><a class="calibre" id="a156"></a>6 AŞKTAN SÖZ EDİLİYOR</h2>

  <p class="p45">İyi bir yemekten sonra sevgililer masada neler konuşur?</p>

  <p class="p13">Fameuil ve Dahlia bir şarkı söylüyorlardı, Tholomyes pipo içiyordu.</p>

  <p class="p13">Listolier demin Saint-Cloud Parkında satın aldığı ağaçtan yapılma bir flütü üfledi. Favourite, sevgi dolu gözlerini Blachevelle’e çevirmiş:</p>

  <p class="p12">«Blachevelle, sana tapıyorum,» diyordu.</p>

  <p class="p12">Delikanlı ona, bir soru sordu:</p>

  <p class="p12">«Favourite, seni terk etsem, ne yapardın?»</p>

  <p class="p41">«Ben mi? Tanrı göstermesin! Ne olur, böyle konuşma sevgilim. Şakasını bile yapma. Beni sevmekten usanacak olsan, üzerine atlar, tırmalar, seni nehre atardım. Polise ihbar eder, tutuklatırdım.»</p>

  <p class="p40">Blachevelle’in benliği okşanmıştı, hoşnutça gülümsedi.</p>

  <p class="p40">Favourite coşkuyla sürdürdü:</p>

  <p class="p40">«Elimden kaza bile çıkar. Kendini koru dostum.»</p>

  <p class="p40">Blachevelle mutluluktan sarhoş gibi, gözlerini kapattı.</p>

  <p class="p41">Herkes bir şeyler söylüyordu. Dahlia, Favourite’e usulca sordu:</p>

  <p class="p40">«Ya, beni kadar çok seviyorsun ha?»</p>

  <p class="p40">Favourite belli belirsiz bir sesle:</p>

  <p class="p41">«Ne sevmesi, ondan tiksiniyorum,» diye fısıldadı. «Cimrinin, kibirlinin biri. Ben şu karşıki komşum olan gence tutuldum. O bir tiyatro oyuncusu gibi. Akşam işten geldiğinde, annesi onu sürekli aynı sözlerle karşılar: ‘Yandık, huzurum kaçacak, yine tepemi attıracaksın!’ Sevdiğim genç, evin çatı katına çıkıp bağırarak şiirler okuyor, sesi aşağılara kadar geliyor. Bir noterin yanında çalışıyor, bol para kazanıyor, fakat onun idealinin bir gün sahneye çıkmak olduğundan eminim. O da bana tapıyor. Bir gün beni gözleme yaparken görünce ne dese iyi: ‘Ah matmazel, eldivenlerinizi şekere batırıp kızartsanız iştahla yerdim.’ Tam bir sanatçı yorumu. Ayrıca, çok da alımlı, ah, ona tapıyorum. Buna karşın, Blachevelle’ye hayran olduğumu söylüyorum. Ne kadar iyi kıvırıyorum, değil mi?»</p>

  <p class="p40">Favourite bir an sustu, sonra tekrar:</p>

  <p class="p41">«Ah, Dahlia gönlüm daralıyor, niye kederli olduğumu ben de bilmiyorum! Bütün yaz yağmur kesilmedi, hem de o deli rüzgâr, öfkesi hiç geçmiyor. Blachevelle’in eli cebine gitmiyor, o kadar pinti ki! Pazardan ne alacağımı bilemiyorum. İngilizlerin dediği gibi ‘spleene tutuldum.’ Hem, üç öğün yemek yediğimiz salonda bir yatak var. Tiksinç!»</p>

  <h2 class="calibre5" id="sigil_toc_id_35"><a class="calibre" id="ncx1266"></a><a class="calibre" id="a157"></a>7 THOLOMYES’NİN FELSEFESİ</h2>

  <p class="p26">Gençler aralarında söyleşiyorlardı, bazısı şarkı mırıldanıyordu. Bir ara aynı ağızdan konuşmaya başladılar, seslerin çokluğundan kimsenin kimseyi dinlediği yoktu.</p>

  <p class="p18">Tholomyes ikaz etti:</p>

  <p class="p26">«Aynı anda konuşmayalım, arkadaşlar, başım ağrıdı. Fazla şaka insanın zekâsını geriletir. Acele etmek gerekmez. İlkbahara baksanıza, o asla acele etmez; ederse donar. Şeftali, kayısı ağaçlarını mahveder. Tadını çıkararak yavaş yavaş yiyelim, arkamızdan kovalamıyorlar ya.»</p>

  <p class="p18">Topluluktan sesler yükseldi.</p>

  <p class="p18">Blachevelle:</p>

  <p class="p18">«Tholomyes, karışma bize!» dedi.</p>

  <p class="p18">Fameuil:</p>

  <p class="p18">«Zorbalığa gelemeyiz!» diye üsteledi.</p>

  <p class="p18">Listolier:</p>

  <p class="p26">«İçimizden geçeni neden söylemeyelim? Yaşasın mutluluk!..»</p>

  <p class="p18">Fameuil:</p>

  <p class="p18">«Pazar günü de bunlar olacak değil ya!»</p>

  <p class="p18">Listoiler:</p>

  <p class="p18">«Sarhoş da değiliz...»</p>

  <p class="p42">Otorite kurmak isteyen bir tavırla Tholomyes elini kaldırdı:</p>

  <p class="p26">«Arkadaşlar, eğlenelim fakat taşkınlık yapmamız gerekmez. O kelime oyunları hayli anlamsız olur. Aslında bu oyunları kötüleyecek değilim. Fakat dünya kurulduğundan başlayarak, insanlık bu oyunlarla oyalanmış. İsa havarilerinden biri olan Aziz Pierre hakkında şakalar yaptı, Musa, İsac’ı alaya aldı. Eschyle, Polynice’le eğlendi. Kleopatra Octavianus'la alay etti. Şuna da dikkat buyurun ki, Kleopatra’nın bu şakası Actium Savaşından önceydi. Fakat asla abartmayalım. Her şey ölçülü olmak zorunda. Büyüklerimiz ne der: Ortası karar, çoğu zarar. Ben ağabeyiniz yerindeyim, sözlerimi dinleyin. Ben Caesar gibi kelim, Amphiarus gibi bilgeyim. Her şeye bir sınır koymalı, yemeklere bile. Evet, güzel hanımlar, elma turtasını seversiniz herhalde, fakat bunu da aşırı yemeyin. Oburluk iştahı cezalandırır. Her şey için zamanı geldiğinde ‘yeterli’ sözcüğünü yazabilmeli. Bana güvenin, bildiğiniz gibi hukuk eğitimi aldım, inanın bana, adımın Felix Tholomyes olduğundan ne kadar eminsem, şu söylediklerime de o kadar eminim.»</p>

  <p class="p12">Favourite araya girdi:</p>

  <p class="p12">«Felix, ne hoş ad, Latince ‘mutlu’ anlamında, değil mi?»</p>

  <p class="p12">Tholomyes susmak bilmiyordu:</p>

  <p class="p13">«Evet, arkadaşlar,» dedi, «zifaf yatağına yüz çevirmek, aşka kafa tutmak ister miydiniz? Bundan kolay ne var. Bol bol spor yapın, çok çalışın, bitkin düşünceye kadar bedeninizi yorun, içkiye yüz vermeyin, sıkı perhiz yapın, açlıktan ölün, buz gibi duşlar alın...»</p>

  <p class="p12">Listolier onun bu düşüncesine karşı çıktı:</p>

  <p class="p12">«Bu azaplara ne gerek var, ben kadınları tercih ederim.»</p>

  <p class="p12">Tholomyes bağırdı:</p>

  <p class="p13">«Tanrı korusun, onların tutsağı olmayın. Onlar değişkendirler, sadık olmazlar. Kendisine benzediği için onunla yanşamayacağını bildiğinden, yılandan nefret eder.»</p>

  <p class="p12">Blachevelle uyardı:</p>

  <p class="p12">«Tholomyes sen kafayı bulmuşsun!»</p>

  <p class="p12">«Yok canım!»</p>

  <p class="p12">«Öyleyse neşelen.»</p>

  <p class="p12">«Peki!»</p>

  <p class="p12">Delikanlı kadehini doldurup, yerinden kalktı.</p>

  <p class="p13">«Güzel hanımlar, hepinize içiyorum; kadınlara, aşka. Yanılabilirsiniz, âşık değiştirmek kabahat değildir. Esasen aşkın özü bu yanılmalar değil mi? Aşk daldan dala konmak gibidir. İstediğiniz gibi yaşayın. Hepinize tapıyorum. Ah Zephine, ah Josephine, ne hoş, ne güzel bir yüzünüz var. Favourite’e gelince, o bir ilahe inanın. Rüzgârlı bir günde Blachevelle onun açılan eteğinin altından, o ince ayak bileğini görüp, ona sevdalandı. Evet Favourite, ne de tatlı dudaklarınız var. Dudak resmi çizmekte ustalaşmış Yunanlı bir ressam varmış, işte onun çağında yaşamış olsaydınız dudaklarınızı sonsuzlaştırırdı. Evet, güzelim sen, Aşk Tanrıçası Venüs gibi Paris’in(*) ödül verdiği elmayı almaya ve sonra Havva Anamız gibi bunu yemeye layıksın. O, Favourite sen diye seslendiğim için beni affetmenizi rica edeceğim. Demin adımdan söz ettiniz, bu beni duygulandırdı, fakat bir ad nedir ki? Ailem bana Felix adını verirken yanılmış olmalı. Felix mutlu demek, fakat ben mutlu değilim.</p>

  <p class="calibre6">«Kelimeler de yalan söyler. Bayan Dahlia sizin yerinizde olsam Rosa(**) adını alırdım. Çiçek güzel kokmalı. Fantine’e dair bir şey demeyeceğim. O düşünceli, hayalci, hisli bir kız. Bir peri kılığına girmiş bir hayalet. Bir rahibe gibi utangaç, bir işçi kız. O şarkı söyler, dua okur ve dünyayı düş gözleriyle görür. Ey Fantine, şunu da unutma ki ben Tholomyes, ben de bir düş sayılırım. Fakat o sözlerimi duymuyor bile, o sarışın güzeli. Aslında o körpeliği, güzelliği, gençliği simgeliyor. Ey Fantine size papatya, inci demeli, parıltılı bir kadınsınız. Güzel hanımlar size bir öğüt daha vereceğim, kesinlikle evlenmeyin. Evlilik genellikle bir aşıya benzer, zaman zaman tutar, zaman zaman tutmaz, bu beladan uzak durun. Ama sanırım boşa yoruyorum kendimi, kadınlar evlenmeye fazla meraklıdır. Gelin olmaya bayılırlar. Siz bilirsiniz, fakat şu sözümü unutmayın, hepiniz fazla şeker yiyorsunuz. O küçük şekerler bembeyaz dişlere zarar verir. Şeker bir tür tuzdur, kurutur. Ondan bile tehlikelidir. Verem eder, hem bir de şeker hastalığı var. Şekerden vazgeçin, uzun yaşayın. Beyler, size de önerilerim var. Bol bol ava çıkın, aşktan korkmayın, aşkta her şey uçar, dostluk bile geçerli sayılmaz. Gönüller fethedin. Vicdan azabı duymadan birbirinizin sevgililerini talan edin! Güzel bir kadın savaş gerekçesidir. Nerede güzel bir kadın varsa, orada düşmanlık da vardır.</p>

  <p class="p46"><span class="t10">(*) Paris: Troya prensi, Güzellik ödülünü Venüs’e verdi. O da dünyan</span><span class="t10">ı</span><span class="t10">n en gü</span><span class="t10">zel kad</span><span class="t10">ı</span><span class="t10">n</span><span class="t10">ı</span> <span class="t10">Prens Menelas’in e</span><span class="t10">ş</span><span class="t10">i Helene’e sundu ve Grekler ile Troyal</span><span class="t10">ı</span><span class="t10">lar</span><span class="t10">ı</span><span class="t10">n ünlü sava</span><span class="t10">ş</span><span class="t10">ı</span><span class="t10">na neden oldu.</span></p>

  <p class="p15"><span class="t10">(**) Rosa: Latince gül anlam</span><span class="t10">ı</span><span class="t10">na gelir.</span></p>

  <p class="p14">Tarihin olanca akınlarına bir kadın eteği sebep olmuştu. Kadın erkeğin hakkı sayılır. Roma’yı yapan Romulus, komşu ilçeden Sabinalı kadınları kaçırdı. Guillaume Sakson kadınlarını. Sezar Romalı kadınları kovaladı. Sevgilisi olmayan erkek arkadaşlarının sevgililerine tuzak kurar. Bana gelince, bu şanssız dullara, Bonaparte’ın İtalyan ordusuna söylediği yüce sözleri söylüyorum: ‘Asker! Sizin hiçbir şeyiniz yok. Düşmanın her şeyi var.'»</p>

  <p class="p41">Bitkin düşen Tholomyes susacak gibi oldu. Blachevelle ona seslendi:</p>

  <p class="p40">«Soluklan, dostum.»</p>

  <p class="p41">Derken Blachevelle, Listolier ve Fameuil’in yardımıyla bir şarkıya başladı.</p>

  <p class="p40"><span class="t11">Babahindiler,</span></p>

  <p class="p40"><span class="t11">Bir arac</span><span class="t11">ı</span><span class="t11">ya para ödediler,</span></p>

  <p class="p40"><span class="t11">Bay Clermont-Tonnerre,</span></p>

  <p class="p40"><span class="t11">Saint-Jean yortusunda,</span></p>

  <p class="p40"><span class="t11">Papa olsun diye.</span></p>

  <p class="p40"><span class="t11">Fakat Clermont rahip de</span><span class="t11">ğ</span><span class="t11">ildi.</span></p>

  <p class="p40"><span class="t11">O zaman arac</span><span class="t11">ı</span> <span class="t11">öfkelendi,</span></p>

  <p class="p40"><span class="t11">Paray</span><span class="t11">ı</span> <span class="t11">al</span><span class="t11">ı</span><span class="t11">p götürdü.</span></p>

  <p class="p41">Bu, Tholomyes’in coşkusunu geçirecek şeylerden değildi. Kadehini içip boşalttı, tekrar doldurdu ve başladı:</p>

  <p class="p41">«Kahrolsun mantık, deminki sözlerimi unutun. Sevince kadeh kaldıralım. Mutlu olalım, gülelim eğlenelim. Deminki hukuk dersinin yerine delilikler yapalım. Yaşamak ne güzel, dünya parlayan koca bir elmas. Kuşlar ne güzel cıvıldaşıyor. Her yerde eğlence yaratıyorlar. Paris’te yaşayıp Odeon’un kemerlerine hayran olmasan Amerika’nın çayırlarını tercih ederdim. Ruhum balta girmemiş ormanları ve Güney Amerika’nın otlaklarını özlüyor. Her şey güzel, güneşte kelebekler kanat çırpıyor. Öp beni Fantine...»</p>

  <p class="p40">Fakat aldandı ve Favourite’i öptü.</p>

  <h2 class="calibre5" id="sigil_toc_id_36"><a class="calibre" id="ncx1316"></a><a class="calibre" id="a158"></a>8 BİR ATIN ÖLÜMÜ</h2>

  <p class="p18">Zephine bağırdı:</p>

  <p class="calibre6">«Buranın yemeklerini fazla beğenmedim, Edon’un yemekleri daha nefis.»</p>

  <p class="p18">Blachevelle karşı koydu:</p>

  <p class="calibre6">«Ben Bombarda’yı Edon’a tercih ederim. Burası daha konforlu, burada Doğulu bir şeyler var. Şu aşağı salona baksanıza, bütün duvarlar aynayla dolu.»</p>

  <p class="calibre6">«Ben etrafıma değil tabaklarda ne var, ona bakarım,» dedi Favourite. Blachevelle üsteledi:</p>

  <p class="calibre6">«Takımlar da güzel. Bıçak sapları burada gümüş, ama Edon’da kemik saplı bıçaklar getirirler. Ama gümüş, kemikten daha pahalı.»</p>

  <p class="p18">Bir sessizlik oldu.</p>

  <p class="p18">Sonra Fameuil seslendi:</p>

  <p class="p18">«Az önce Listolier ile tartıştık.»</p>

  <p class="p18">Tholomyes buna gülerek yanıt verdi:</p>

  <p class="p47">«Tartışma güzeldir, fakat kavga etmek ondan iyidir.»</p>

  <p class="p18">«Felsefi tartışma yapıyorduk.»</p>

  <p class="p18">«Ne çıkar!»</p>

  <p class="p18">«Senin tercihin kim, Descartes’ı mı, Spinoza mı?»</p>

  <p class="p18">Tholomyes dolgun bir sesle:</p>

  <p class="p18">«Benim beğendiğim Désangiers,» dedi ve sustu.</p>

  <p class="p18">Kadehinden bir-iki yudum içtikten, sonra:</p>

  <p class="calibre6">«Yaşamaya varım. Eğer saçmalayabiliyorsam, henüz her şey bitti sayılmaz. Yalan söylenir fakat gülünür de. Şükürler olsun Tanrılara. Kişi doğrular, ama yine de kuşkulanmaktan kurtulamaz. Karşılaştırmalardan beklenmedik şeyler doğar. Ne hoş değil mi? Demek hâlâ çağımızda aykırı düşüncenin sürpriz kutusunu sevinçle açıp kapatanlar var. Güzel hanımlar, şu rahat rahat içtiğiniz şarap Madera şarabı. Bunu bize lokanta sahibi Bombarda dört buçuk frank karşılığında buldu.»</p>

  <p class="p18">Fameuil tekrar araya girdi:</p>

  <p class="p41">«Tholomyes, senin sözlerine gözü kapalı boyun eğeriz, en sevdiğin yazar kim?»</p>

  <p class="p40">«Ber...»</p>

  <p class="p40">«Quin mi?»</p>

  <p class="p40">«Değil, Choux.»</p>

  <p class="p40">Tholomyes tekrar sesini yükseltti:</p>

  <p class="p41">«Bravo Bombarda’ya, en nefis yiyecekleri, en kaliteli şarapları sundu. Bir de bana Mısırlı bir dansöz bulsa, bir sürtük de olabilir. Yunanistan’da ünlü meyhaneciler müşterilerine bunları da sunarmış. Ah, üzülüyorum, dünya sürekli o dünya, değişen bir şey yok. Aspasya Periclés’le beraber yelkenliye binerek sefere çıkmıştı, bekleyin güzellerim, sizler Aspasya’nın kim olduğunu bilir misiniz? Aslında, o, kadınların ruhsuz oldukları bir devirde yaşamıştı, fakat Aspasya bir ruhtu. Alevden daha yakıcı, şafaktan daha körpe bir ruh. O epey üstün bir kadındı, karakterinde kadının iki özelliğini yan yana getirmişti. O sokak kadını olan bir tanrıçaydı. Aspasya erkeğin hazzı için yaratılmıştı. Sokrates ile Manon Lescaut’un bileşimi.</p>

  <p class="p41">«Prometheus’a bir kadın gerekebilir diye yaratılmıştı Aspasya.»</p>

  <p class="p41">Tholomyes bilgiçliklerine devam edecekti, fakat tam o sırada bir şamata duyuldu ve rıhtımda bir at yere devrildi. Epey kocamış, derisi kemiğine yapışmış cılız bir hayvandı, bir yük hayvanı. Yıllar boyunca acı çeken hayvan o ağır arabayı çekecek gücü bulamamış olmalıydı. Arabacı habire sövüp duruyor, atı kırbaçlıyordu. Lokantanın önüne dek zorlanan hayvan, ansızın araba çekecek gücü bulamayıp yere devrilmişti.</p>

  <p class="p41">Gelip geçenlerin gürültüsü Tholomyes’in sözlerini yarım bıraktırdı. Fakat o kolay kolay pes etmezdi, birkaç dizelik bir şiirle bu biçare hayvanın ölümünü de makaraya aldı:</p>

  <p class="p40"><span class="t11">Çekçek olsun ya da fayton,</span></p>

  <p class="p40"><span class="t11">Dünyadaki paylar</span><span class="t11">ı</span> <span class="t11">hiç de</span><span class="t11">ğ</span><span class="t11">i</span><span class="t11">ş</span><span class="t11">mez.</span></p>

  <p class="p40"><span class="t11">Ve uyu</span><span class="t11">ş</span><span class="t11">uk at uyu</span><span class="t11">ş</span><span class="t11">uk atlar kadar ya</span><span class="t11">ş</span><span class="t11">ar;</span></p>

  <p class="p40"><span class="t11">Bir köpe</span><span class="t11">ğ</span><span class="t11">in günleri kadar.</span></p>

  <p class="p18">Fantine göğüs geçirdi:</p>

  <p class="p18">«Zavallı at.»</p>

  <p class="p18">Dahlia bağırdı:</p>

  <p class="p26">«Şu bizim Fantine de, atın matemini tutar. Aman ne ahmakça!.»</p>

  <p class="p26">Favourite kollarını göğsünde birleştirdi ve gözlerini Tholomyes’e dikerek:</p>

  <p class="p18">«Peki ya sürpriz?» diye sordu.</p>

  <p class="p18">Tholomyes yerinden fırladı:</p>

  <p class="p26">«Haklısınız, bunun vakti gelmişti. Haydi arkadaşlar, sevgililerimize yapacağımız o sürprizi artık geciktirmeyelim.» Blachevelle:</p>

  <p class="p18">«Bir öpücükle başlıyor,» dedi.</p>

  <p class="p18">Tholomyes:</p>

  <p class="p18">«Alından bir öpücük,» dedi.</p>

  <p class="p26">Her biri, sevdiğini alnından öptü, sonra dördü de işaret parmakları dudaklarında, kapıya yöneldiler.</p>

  <p class="p18">Favourite el çırptı:</p>

  <p class="p18">«Çok eğlenceli, bol bol güleceğiz.»</p>

  <p class="p18">Fantine arkalarından seslendi:</p>

  <p class="p18">«Fazla gecikmeyin, bekliyoruz.»</p>

  <h2 class="calibre5" id="sigil_toc_id_37"><a class="calibre" id="ncx1365"></a><a class="calibre" id="a159"></a>9 NEŞELİ SON</h2>

  <p class="p26">Tek başlarına kalan kızlar, pencerenin önüne oturup, aralarında konuşmaya daldılar.</p>

  <p class="p26">Delikanlıların lokantadan kol kola çıktıklarını ve dönüp kendilerine el salladıklarını gördüler. Hemen sonra, pazar gününün tozlu kalabalığı da ortadan kayboldu. Fantine, onlara son kez: «Çabuk dönün,» diye seslendi.</p>

  <p class="p18">Zephine sordu:</p>

  <p class="p18">«Bize ne getirecekler acaba?»</p>

  <p class="p18">Dahlia fikrini söyledi:</p>

  <p class="p18">«Sanırım, güzel bir hediye, belki bir takı,» dedi.</p>

  <p class="p18">Favourite küçümsedi:</p>

  <p class="p18">«Benimki altın olmalı, yoksa takmam.»</p>

  <p class="calibre6">Fakat dikkatlerini su kenarına verdiler. Akşam yaklaşıyordu, posta arabalarının kalkma vaktiydi. O günlerde güney ve batıya geçen tüm posta ve yolcu arabaları Champs’den geçerlerdi. Çoğu rıhtımdan yola çıkıp, Passy geçidinden giderdi. Valiz ve sandıklarla yüklü büyücek arabaların hızla önlerinden geçtiğini görüyorlar ve bununla oyalanıyorlardı. Favourite bağırdı:</p>

  <p class="calibre6">«Aman ne şamata, insan kendisini bir tımarhanede sanıyor.»</p>

  <p class="calibre6">Fakat arabalar aralıksız geçiyorlardı. Bir ara ağaçların arkasından güç bela seçilen bir araba durup sonra hızla uzaklaştı.</p>

  <p class="p18">Fantine buna hayli şaşmıştı:</p>

  <p class="calibre6">«Ne garip, diye mırıldandı. Yolcu arabalarının burada durduklarını bilmiyordum.»</p>

  <p class="calibre6">Fantine’i fazla sevmeyen, onu kıskanan Favourite, dudak büktü:</p>

  <p class="calibre6">«Ne tuhafsın, Fantine. Her şeye şaşıyorsun. Niye olmasın? Belki bir yolcu aldılar. Bu sıradan bir durum, ah çocuğum, sen çok toysun.»</p>

  <p class="calibre6">Biraz daha zaman geçti, derken Favourite derin bir uykudan uyanmış gibi toparlandı:</p>

  <p class="p18">«Peki, ya sürpriz?»</p>

  <p class="p18">Dahlia da onu onayladı:</p>

  <p class="p18">«Evet, hani sürprizimiz?»</p>

  <p class="p18">Fantine göğüs geçirdi:</p>

  <p class="p18">«Çok geciktiler.»</p>

  <p class="calibre6">«Bu sözleri yeni söylemişti ki masalarına yaklaşan garson, elindeki pusulaya benzeyen kâğıdı, onlara uzattı.</p>

  <p class="p18">Favourite sordu:</p>

  <p class="p18">«O da ne?»</p>

  <p class="p18">Garson:</p>

  <p class="calibre6">«Bu, beylerin size bıraktıkları bir not, bunu gitmelerinden bir saat sonra size vermemi söylediler.»</p>

  <p class="calibre6">Favourite pusulayı adamın elinden kaptı. Bu sahiden bir nottu.</p>

  <p class="calibre6">«Bakın hele,» diye söylendi, «adres yazılmamış, fakat bakın zarfa ne yazılmış:</p>

  <p class="p18"><span class="t11">İ</span><span class="t11">ş</span><span class="t11">te Sürpriz</span></p>

  <p class="p18">Zarfı telaşla açtı ve okudu (Okumayı biliyordu):</p>

  <p class="p18"><span class="t11">Sevgililerimiz,</span></p>

  <p class="calibre6"><span class="t11">Bizlerin de bir ailesi oldu</span><span class="t11">ğ</span><span class="t11">unu bilmenizi isteriz. Ama Sizlerin ailesi olmad</span><span class="t11">ığı</span> <span class="t11">için, bunun ne demek oldu</span><span class="t11">ğ</span><span class="t11">unu bilemezsiniz. Ana-babalar</span><span class="t11">ı</span><span class="t11">m</span><span class="t11">ı</span><span class="t11">z, bu ihtiyar insanlar yoklu</span><span class="t11">ğ</span><span class="t11">umuzda yak</span><span class="t11">ı</span><span class="t11">n</span><span class="t11">ı</span><span class="t11">yor</span><span class="t11">lar. Yanlar</span><span class="t11">ı</span><span class="t11">na dönece</span><span class="t11">ğ</span><span class="t11">imiz günü iple çekiyorlar. Bizler erdemli gençler oldu</span><span class="t11">ğ</span><span class="t11">umuzdan, onlara boyun e</span><span class="t11">ğ</span><span class="t11">mek zorunday</span><span class="t11">ı</span><span class="t11">z. Siz bu sat</span><span class="t11">ı</span><span class="t11">rlar</span><span class="t11">ı</span> <span class="t11">okurken, be</span><span class="t11">ş</span> <span class="t11">güçlü at dörtnala bizleri evlerimize gö</span><span class="t11">türüyor olacak. Evet, güzel sevgililerimiz, Toulouse arabas</span><span class="t11">ı</span> <span class="t11">bi</span><span class="t11">zi uçurumdan uzakla</span><span class="t11">ş</span><span class="t11">t</span><span class="t11">ı</span><span class="t11">r</span><span class="t11">ı</span><span class="t11">yor. Uçurum sizlersiniz sevgililer. Art</span><span class="t11">ı</span><span class="t11">k akl</span><span class="t11">ı</span><span class="t11">m</span><span class="t11">ı</span><span class="t11">z</span><span class="t11">ı</span> <span class="t11">ba</span><span class="t11">ş</span><span class="t11">ı</span><span class="t11">m</span><span class="t11">ı</span><span class="t11">za dev</span><span class="t11">ş</span><span class="t11">irip, toplumdaki yerlerimizi almak için yuvam</span><span class="t11">ı</span><span class="t11">za dönüyoruz. Vatan</span><span class="t11">ı</span><span class="t11">m</span><span class="t11">ı</span><span class="t11">z u</span><span class="t11">ğ</span><span class="t11">runa bizlerin de herkes gibi çal</span><span class="t11">ı</span><span class="t11">ş</span><span class="t11">mas</span><span class="t11">ı</span> <span class="t11">gerek, art</span><span class="t11">ı</span><span class="t11">k üniversitelilik zaman</span><span class="t11">ı</span> <span class="t11">geçti. Bize sayg</span><span class="t11">ı</span> <span class="t11">duymal</span><span class="t11">ı</span><span class="t11">s</span><span class="t11">ı</span><span class="t11">n</span><span class="t11">ı</span><span class="t11">z, asl</span><span class="t11">ı</span><span class="t11">nda</span> <span class="t11">ş</span><span class="t11">u anda Paris’ten uzakla</span><span class="t11">ş</span><span class="t11">makla büyük bir özveride bulunuyoruz. Bizim için a</span><span class="t11">ğ</span><span class="t11">lay</span><span class="t11">ı</span><span class="t11">n, fakat bizi hemen unutun ve yerimizi alacak ba</span><span class="t11">ş</span><span class="t11">ka delikanl</span><span class="t11">ı</span><span class="t11">lara gönül dü</span><span class="t11">ş</span><span class="t11">ürün. Mektup sizi üzdüyse, hemen onu y</span><span class="t11">ı</span><span class="t11">rt</span><span class="t11">ı</span><span class="t11">n.</span> <span class="t11">İ</span><span class="t11">ki y</span><span class="t11">ı</span><span class="t11">ldan fazla bir za</span><span class="t11">man içinde sizleri mutlu ettik, bize kin tutmay</span><span class="t11">ı</span><span class="t11">n.</span></p>

  <p class="p18">Yazanlar:</p>

  <p class="p18">Blachevelle</p>

  <p class="p18">Fameuil</p>

  <p class="p18">Listolier</p>

  <p class="p18">Felix Tholomyes</p>

  <p class="p18"><span class="t11">Not: Lokantan</span><span class="t11">ı</span><span class="t11">n hesab</span><span class="t11">ı</span> <span class="t11">ödenmi</span><span class="t11">ş</span><span class="t11">tir.</span></p>

  <p class="p12">Dört genç kız şaşkınca bakakaldılar.</p>

  <p class="p12">Sessizliği Favourite bozdu:</p>

  <p class="p12">«İnanın, epey hoşuma gitti, çok hoş bir şaka.»</p>

  <p class="p12">«Ben de hayli beğendim, çok komik.»</p>

  <p class="p12">Favourite çınlayan bir kahkaha attı:</p>

  <p class="p13">«Bu eşsiz buluş, Blacheville’in fikridir. Onu sevmediğimi sanıyordum fakat sanırım ona tekrar âşık olacağım. Gitti ve tekrar seviliyor. İşte hayat!»</p>

  <p class="p12">Dahlia, karşı koydu:</p>

  <p class="p13">.«Hayır, bence bunda Tholomyes’nin parmağı var. Bu onun icadı, eminim.»</p>

  <p class="p12">Favourite gülmeyi sürdürüp:</p>

  <p class="p13">«O zaman lanet olsun Blacheville ve yaşasın Tholomyes!» diye bağırdı.</p>

  <p class="p12">Dahlia ve Zephine de aynı anda:</p>

  <p class="p12">«Bravo Tholomyes!» diye bağırdılar.</p>

  <p class="p12">Kahkahalar attılar.</p>

  <p class="p12">Fantine de onlar gibi güldü.</p>

  <p class="p5">Fakat bir saat sonra, odasına döndüğünde ağladı. Demin de söylediğimiz gibi, bu onun ilk aşkıydı. Tholomyes'yi kendisine eş seçmişti ve ondan bir çocuğu olacaktı.</p>
</body>
</html>
