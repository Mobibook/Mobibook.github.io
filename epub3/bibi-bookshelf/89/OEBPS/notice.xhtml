<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Milena’ya Mektuplar</title>
	<link href="main.css" rel="stylesheet" type="text/css"/>
</head>
<body class="notice epub-type_notice">
	<div class="container html5_section">
		<div class="letter-area html5_section">
			<p><em>[Nisan 1920] [1. mektup]</em></p>
			<p><em>1) Ottoburg Pansiyonu</em>: Kafka, Nisan başında Merano’ya gitmiş ve önce, “ilk otellerden birinde” kalmıştı. Merano’da çıkan <em>Der Burggräfler</em> gazetesinin 8 Nisan 1920 Perşembe günkü nüshasında yayımlanan, “Hotel Emma”ya yeni gelen yabancı müşteriler listesinde adı vardı: “Memur Franz Kafka, Prag.” Fakat Kafka aynı gün, 5 Nisan’da (Paskalya pazartesisi) daha uygun fiyatlı bir yer ararken bulduğu Ottoburg Pansiyonu’na taşındı. Krş. Max Brod ve Felix Weltsch’e yazdığı mektuplar [Merano, 10 Nisan 1920] (doğrusu: 8 Nisan 1920 Perşembe), <em>Mektuplar</em>, s. 269-271.</p>
		</div>
		<div class="letter-area html5_section">
			<p><em>[Nisan 1920] [3. mektup]</em></p>
			<p><em>1) çeviriyle</em>: Milena, Kafka’nın “Ateşçi” anlatısının çevirisi üzerinde çalışıyordu; bu çeviri 22 Nisan 1920’de <em>Kmen</em> dergisinde (yıl: 4, sayı: 6, s. 61-72) yayımlandı. Fakat muhtemelen “Gözlem”den seçtiği bazı parçaların çevirisine de başlamıştı.</p>
			<p><em>2) Wolff’ten bir mektup</em>: Burada muhtemelen Wolff’ün, kendi yayınevinden çıkan Kafka metinlerini Çekçeye çevirmesi konusunda Milena’ya verdiği izinden söz ediliyor.</p>
			<p><em>3) “Katil”</em><a class="si-noteref epub-type_noteref" href="#f137" id="ref_f137">137</a><em> adlı uzun öyküyü</em>: Belli ki bir yanlış anlama; Milena muhtemelen, Kafka’nın “Yeni Edebiyat” almanağında (Leipzig: Kurt Wolff, 1918, s. 72-76) yayımlanan “Cinayet” adlı anlatısından söz ediyor.</p>
			<p><em>4) kocanızla</em>: Ernst Pollak (1886-1947) –1938’den itibaren, isminin Çekçe yazılışı olan Polák’ı kullandı – Mart 1918’den beri Milena’yla evliydi.</p>
		</div>
		<div class="letter-area html5_section">
			<p><em>[Nisan 1920] [4. mektup]</em></p>
			<p><em>1) ağzımdan kan gelmesiyle</em>: Krş. Kafka’nın, hastalığının Ağustos 1917’de ortaya çıkışını anlattığı bölümler (<em>Ottla’ya Mektuplar</em>, s. 39-41 ve <em>Felice’ye Mektuplar</em>, s. 753 vd.)</p>
			<p><em>2) yaptığım... açıklamayı</em>: Kafka kendi akciğer hastalığını psikosomatik bir araz, tekrarlanan evlenme denemelerinin (Felice Bauer) sebep olduğu ve onun gücünde bir adamın dayanamadığı içsel mücadelenin sonucu olarak görüyordu. Krş. <em>Günlükler</em> (15 Eylül 1917), s. 529; <em>Mektuplar</em> [Zürau, Eylül ortası 1917], s. 160 vd.; <em>Felice’ye Mektuplar</em> [30 Eylül ya da 1 Ekim 1917], s. 755-757. Ayrıca: Krş. Milena’ya daha sonra yazdığı ve bu kitapta bulunan mektup [31 Mayıs 1920], s. 43.</p>
			<p><em>3) dergi</em>: Haftalık edebiyat dergisi <em>Kmen</em>’in, Kafka’nın “Ateşçi” [“Topič”] anlatısının Milena tarafından yapılan çevirisinin bulunduğu sayısı, yıl: 4, sayı: 6 (22.04.1920), s. 61-72. Kafka kendisi için kız kardeşi Ottla’dan, derginin o sayısından yirmi tane almasını rica etmişti. Krş. <em>Ottla’ya Mektuplar</em>, s. 87.</p>
			<p><em>4) Sizin Franz K. </em>[elyazısı imzanın tıpkıbasımı]: Sonraki mektuplarda imza birkaç kez daha bu şekilde, adın tamamıyla soyadın ilk harfi birbirine bağlanarak atılmıştır. Milena bunu “Frank” okuyordu.</p>
		</div>
		<div class="letter-area html5_section">
			<p><em>[Nisan sonu 1920] </em></p>
			<p><em>1) dergi</em>: Haftalık dergi <em>Kmen</em>’in adı geçen sayısı, yıl: 4, sayı: 6.</p>
			<p><em>2) “Taşra Hekimi”</em>: <em>Kafka’nın Bir Taşra Hekimi. Kısa Anlatılar</em> adlı kitabı. (Münih: Kurt Wolff, 1919) [Yayın tarihi: 1920].</p>
			<p><em>3) üç kez... evliliğin eşiğinden döndüm</em>: Kafka burada, biri 1914’ün Mayıs sonu, diğeri 1917’nin Temmuz başında olmak üzere iki kez nişanlandığı “Berlinli”den, yani Felice Bauer’den ve 1919 sonbaharında nişanlandığı Praglı Julie Wohryzek’ten bahsediyor.</p>
		</div>
		<div class="letter-area html5_section">
			<p><em>[Nisan/Mayıs 1920]</em></p>
			<p><em>1) edebiyatçı arkadaşı Grigoriev</em> [Grigorowitsch kastediliyor]: Kafka’nın burada aktardığı olayı D. W. Grigorowitsch <em>Dostoyevski Anıları</em>’nda anlatır. Bu anılar, <em>F. M. Dostoyevski: Mektuplar. Portreler, Tıpkıbasımlar ve Yorumlarla</em> kitabının ekinde yayımlanmıştır. Çev.: Alexander Eliasberg (Münih: R. Piper, 1914), s. 233-241. Bu kitap, Kafka’nın kütüphanesinde bulunuyordu.</p>
			<p>Bu olayı bizzat Dostoyevski de günlüğünde anlatır. Dostoyevski’nin anlatışıyla Kafka’nın mektuptaki aktarışı karşılaştırıldığında, Kafka’nın, yazarın hayranları karşısındaki durumunu tamamen kendine göre yorumladığı görülür. Dostoyevski, kendisine iyi geceler dileyen misafirlerine veda ettikten sonraki düşüncelerini şöyle ifade eder: “Artık ondan sonra uyuyabilir miydim hiç? Bu ne mutluluktu, – Böylesi bir başarı! Fakat her şeyden önce – bu benim için kıymetli bir duyguydu, çok iyi hatırlıyorum: ‘Birisi başarılı mı oldu, tamam, insan onu över, karşılaştığında kutlar; ama bu insanlar beni uyandırmak için sabahın dördünde, gözlerinde yaşlarla koşup geldiler; çünkü bu, uykudan daha önemli!.. Ah, – Ne kadar da güzel!’ O sırada bunları düşünmüştüm, nasıl uyuyabilirdim ki!” Krş. F. M. Dostoyevski, <em>Toplu Eserleri</em> arasında yer alan <em>Otobiyografik Yazılar</em>. Dmitri Mereschkowski’nin katkılarıyla yayına hazırlayan: Moeller van den Bruck, 2. bölüm, 11. cilt (Münih: R. Piper, 1919), s. 374.</p>
		</div>
		<div class="letter-area html5_section">
			<p><em>[Mayıs 1920] [2. mektup]</em></p>
			<p><em>1) anadilim</em>: Kelime burada “annenin dili” şeklindeki temel anlamında kullanılmış; Kafka’nın annesi Almanca konuşmayı Çekçe konuşmaya tercih ederken, babası Çekçeyi yeğliyordu.</p>
			<p><em>2) Yazılarınızı</em>: Milena, Ocak 1920’den beri Prag gazetelerine, özellikle de <em>Tribuna</em> ve <em>Národní listy</em>’ye yazı yazıyordu. Bunlar, Viyana’daki insanların hayatı, arkadaşlık ve evlilik, ruh halleri vs. üzerine gözlemlerdi. Nadir olmakla birlikte, aralarında tamamen edebiyat üzerine makaleler de vardı. Milena yazılarını (adı ve soyadı ya da sadece adı haricinde) şu adlarla yayımlatıyordu: M., M. P., M. J., Js., A. X. Nessey, A. X. N. ve Nessey (Burada dikkat çekici olan, M. P. [Milena Pollak] imzasını sadece Mart 1920’ye kadar kullanmış olmasıdır. Sonrasında bir kere J.-P. [Jesenská-Pollaková] yazar. Ondan sonra da artık sadece kızlık soyadına gönderme yapan imzalar kullanır.).</p>
		</div>
		<div class="letter-area html5_section">
			<p><em>[29 Mayıs 1920] </em></p>
			<p><em>1) makaleleri</em>: Milena’nın makaleleri kastediliyor. Krş. [Mayıs 1920] tarihli 2. mektup, 2. sonnot.</p>
			<p><em>2) Božena Němcová</em>: Kafka’nın, en ünlü romanı <em>Babička</em>’yla [Büyükanne] (1885) aşağı yukarı 1902 yılında tanıştığı ve mektuplarını 1917 sonbaharında bir seçkide Çekçe orijinalinden okuduğu tanınmış Çek kadın yazar. Krş. <em>Mektuplar</em> [22 Eylül 1917], s. 170.</p>
			<p><em>3) lime lime olmuş bir moda yazısını</em>: Kafka muhtemelen yanılmıyor: Milena düzenli olarak, hem <em>Tribuna</em> hem de <em>Národní listy</em>’ye moda yazıları yazıyordu.</p>
			<p><em>4) Kafe ortamında</em>: Prag’daki ilk karşılaşma kastediliyor; Kafka daha önce de bundan bahsetmişti. Krş. [Nisan 1920] tarihli 2. mektup, s. 20.</p>
			<p><em>5) Max Brod</em>: (1884-1968), yazar ve eleştirmen, Kafka’nın çok eski ve en yakın dostu.</p>
			<p><em>6) Staša’ya</em>: Staša Jílovská, kızlık soyadı Procházková (1898-1955), Milena’nın kız lisesi Minerva’dan okul arkadaşı ve dostu. Prag’ın kuzeyinde, Moldau kıyısında bulunan bir kasabadan, Libeschitz/Libšic’ten gelmeydi. Çevirmen, yayıncı ve gazeteciydi.</p>
		</div>
		<div class="letter-area html5_section">
			<p><em>[30 Mayıs 1920]</em></p>
			<p><em>1) Werfel’den: </em>O sıralar Viyana’da kalmakta olan Franz Werfel (1890-1945). Ernst Pollak’la Prag’dan arkadaştı ve Milena ara sıra onun yazdıklarını da Çekçeye çeviriyordu. Dolayısıyla; haftalık edebiyat dergisi <em>Kmen</em>’de (yıl: 4, sayı: 26, 9 Eylül 1920, s. 304-308): Franz Werfel, <em>Den z chlapectví/Fragment</em> [“Erkek Çocuklar Günü. Bir Fragman”] ve yine <em>Kmen</em>’de (yıl: 4, sayı: 49, 3 Mart 1921, s. 581-583): Franz Werfel, <em>Blasfemie blázna</em> [“Bir Çılgının Tanrı’ya Dil Uzatışı”] yayımlandı.</p>
			<p><em>2) Meißner... anılarında</em>: Alfred Meißner (1822-1885) bu hikâyeyi <em>Hayatımın Hikâyesi</em> adlı kitabında anlatır. (2. Cilt, Teschen: Procháska, 1884, s. 165-168), ayrıca krş. <em>Mektuplar</em>, s. 247.</p>
			<p><em>3) en küçük kız kardeşim</em>: Asıl adı Ottilie olan Ottla (1892-1944), yaklaşık üç ay sonra, 15 Temmuz 1920’de –anne babasıyla akrabalarının itirazlarına rağmen– Katolik mezhebinden bir Çek olan Dr. Josef David (1891-1962) ile evlendi. Yalnızca ağabeyi Franz bu evliliğe karşı çıkmamıştı. Krş. <em>Ottla’ya Mektuplar</em>, s. 81-84.</p>
			<p><em>4) Viyana’ya gelemeyeceğimi</em>: Belli ki Kafka’nın, Milena’nın kendisini Viyana’da ziyaret etmesi yolundaki önerisine ilk tepkisi.</p>
		</div>
		<div class="letter-area html5_section">
			<p><em>[31 Mayıs 1920] </em>Pazartesi</p>
			<p><em>1) Yaklaşık 5 yıl boyunca onu hırpaladım</em>: Kafka’nın 1912-1917 yıllarında Felice Bauer’e yazdığı ve 1967’de yayımlanan mektuplar, evlilik konusundaki bu beş yıllık umutsuz mücadelenin tanığıdır. Bu mektuplardan birinin sonuna doğru Kafka bu mücadeleyi şu sözlerle niteler: “... herhangi bir masalda, herhangi bir kadın uğruna, benim kendi içimde senin uğruna verdiğimden daha büyük ve daha ümitsiz bir mücadele verilmiş olduğuna inanmıyorum; başından beri, tekrar tekrar ve belki de sonsuza dek.” Krş. <em>Felice’ye Mektuplar</em>, s. 730; b.a.</p>
			<p><em>2) “Sekizinde Karlsbad’da buluşalım.”</em>: Julie Wohryzek’in bu telgrafında “sekizi” ile kastedilen büyük ihtimalle Karlsbad’ daki buluşma için 8 Haziran tarihinin belirlenmiş olmasıydı. Kafka, mektubun devamında anlattığı üzere, Merano’dan dosdoğru Prag’a gitmek yerine önce Julie’yle Karlsbad’da birkaç gün geçirmek istiyordu.</p>
			<p><em>3) o kıza</em>: Kafka’nın daha önceki mektuplarda adı geçen nişanlısı Julie Wohryzek (1891-1939). Krş. [Nisan sonu 1920] tarihli mektup, 3. sonnot. Kafka onun tam adını yalnızca bir kez, Milena’ya adresini verirken kullanır ([6 Haziran 1920] tarihli mektup, s. 95). Krş. Max Brod’a mektup: <em>Mektuplar</em>, s. 252 ve Klaus Wagenbach: <em>Kafka Şöleni</em> (Berlin: Klaus Wagenbach, 1965) kitabında yer alan “Julie Wohryzek, Kafka’nın İkinci Nişanlısı”, s. 39-53.</p>
			<p><em>4) okullar ne kadar da büyük</em>: Milena Viyana’daki ticaret ve dil okullarında Çekçe dersi veriyordu.</p>
		</div>
		<div class="letter-area html5_section">
			<p><em>[2 Haziran 1920] </em>Çarşamba</p>
			<p><em>1) bir köyde kaldığın o sekiz aydı</em>: Burada Kafka, 1917’nin Eylül ortasından 1918’in Nisan sonuna kadar Zürau’da kız kardeşi Ottla’nın yanında kalışından bahsediyor. Akciğer tüberkülozunun ortaya çıkmasından sonra, sağlık durumunun düzelmesi için Prag’a yaklaşık 70 km mesafede, Kuzeybatı Bohemya’da bulunan bir köye gitmişti.</p>
			<p><em>2) fedakârlıktan ölüp biten bir kızı</em>: Julie Wohryzek. Krş. [31 Mayıs 1920] tarihli mektup, 3. sonnot.</p>
			<p><em>3) kurumdakiler</em>: Kafka’nın 1908’den beri çalıştığı, yarı devlet kurumu olan “İşçi Kaza Sigortası Kurumu”, Prag, Poříč 7.</p>
		</div>
		<div class="letter-area html5_section">
			<p><em>[10 Haziran 1920] </em>Perşembe</p>
			<p><em>1) (mesela Weiß’la olanı)</em>: Kafka, 1913’ten beri dostu olan yazar Ernst Weiß’la (1882-1940) arasının bozulmasının suçunu kendinde görüyordu. Krş. <em>Felice’ye Mektuplar</em>, s. 652.</p>
			<p><em>2) Dostoyevski</em>: Krş. [Nisan/Mayıs 1920] tarihli mektup, 1. sonnot.</p>
			<p><em>3) kızdan</em>: Krş. [31 Mayıs 1920] tarihli mektup, 3. sonnot.</p>
		</div>
		<div class="letter-area html5_section">
			<p><em>[11 Haziran 1920] </em>Cuma</p>
			<p><em>1) köyde... Staša’nın yanında</em>: Milena’nın arkadaşı; krş. [29 Mayıs 1920] tarihli mektup, 6. sonnot.</p>
		</div>
		<div class="letter-area html5_section">
			<p><em>[12 Haziran 1920] </em>Cumartesi</p>
			<p><em>1) o altı ayla ilgili</em>: Bu söz muhtemelen, Milena’nın Weleslawin/Veleslavín Sanatoryumu’nda kaldığı döneme ilişkin.</p>
		</div>
		<div class="letter-area html5_section">
			<p><em>[12 Haziran 1920] </em>yine Cumartesi <em>[2. mektup]</em></p>
			<p><em>1) genç editörü Reiner </em>[Kafka, Brod’un mektubundan bu ismin “Rainer” şeklinde yanlış yazılmış halini alır ve daha sonra ondan tekrar bahsederken de hep o şekilde kullanır.]: Josef Reiner (1898-1920), <em>Tribuna</em>’nın yirmi iki yaşındaki editörü, 19 Şubat 1920’de intihar etmişti. Bu hassas ruhlu şair ve yetenekli çevirmen, Praglı Yahudi bir aileden geliyordu; fakat Hıristiyanlık, Dostoyevski ve Schopenhauer ona kendi Yahudiliğinden çok daha fazla şey ifade ediyordu. Kafka’ya hayranlık duyuyor, fakat onu şahsen tanımıyordu. Muhtemelen Milena’yı tanıyordu, çünkü Milena’nın okul arkadaşı ve yıllardır dostu olan Jarmila’nın kocasıydı. S. K. Neumann, kendi yayımladığı <em>Červen</em> dergisinde (yıl: 2, sayı: 51, 26 Şubat 1920), genç editör için bir anma yazısı yazmıştı. Willy Haas bu olaydan ilk kez, anılarını anlattığı <em>Edebiyat Dünyası</em> (Münih: Paul List, 1957, s. 72-77) adlı kitabında bahseder.</p>
			<p><em>2) Willy Haas’ın</em>: Franz Werfel, Ernst Pollak, Hans ve Franz Janowitz kardeşlerin de içinde bulundukları Prag edebiyat çevresinin başını çeken eleştirmen ve denemeci Willy Haas (1891-1973).</p>
			<p><em>3) Altstädter Ring </em>[Staroměstské náměstí] <em>No: 6:</em> Kafka’ nın annesiyle babasının evi, kendisinin de orada bir odası vardı.</p>
		</div>
		<div class="letter-area html5_section">
			<p><em>[15 Haziran 1920] </em>Salı</p>
			<p><em>1) ateş sütunu</em>: İmge, Eski Ahit’e gönderme yapıyor, 2. Musa 13, 21 f.; 14, 24.</p>
		</div>
		<div class="letter-area html5_section">
			<p><em>[20 Haziran 1920] </em>Pazar</p>
			<p><em>1) “Hilsner”in</em>: Kafka, “Hilsner vakası” denilen olaydan bahsediyor: Leopold Hilsner adında bir Yahudi, 1899 Nisanı’nda Bohemya’daki Polna kentinde ölü bulunan Hıristiyan bir kızı dinsel sebeplerle öldürmekle suçlanmıştı. Söz konusu dava, o dönemde Bohemya’da bir Yahudi karşıtlığı dalgası yaratmıştı.</p>
			<p><em>2) kız konusunda</em>: Julie Wohryzek; krş. [31 Mayıs 1920] tarihli mektup, 3. sonnot.</p>
			<p><em>3) Max’a</em>: Kafka’nın arkadaşı Max Brod. Krş. [29 Mayıs 1920] tarihli mektup, 5. sonnot. Daha sonraki mektuplarda “Max” adı her zaman bu arkadaş için kullanılmıştır.</p>
		</div>
		<div class="letter-area html5_section">
			<p><em>[21 Haziran 1920] </em>Pazartesi</p>
			<p><em>1) uzun mektubu</em>: Kafka’nın Kasım 1919’da babasına yazdığı ama annesi tarafından alıkonulan, elyazısıyla yüz sayfadan uzun mektup; ilk kez Max Brod tarafından <em>Düğün Hazırlıkları</em> kitabında yayımlandı (s. 162-223).</p>
		</div>
		<div class="letter-area html5_section">
			<p><em>[23 Haziran 1920] </em>Çarşamba</p>
			<p><em>1) Postrestant mektupları da Pollak adına göndermiş olabilirim</em>: Yani, Milena’nın evlendiğinden beri taşıdığı soyadla.</p>
		</div>
		<div class="letter-area html5_section">
			<p><em>[24 Haziran 1920] </em>Perşembe</p>
			<p><em>1) Ropucha</em>: Milena ona, Gustav Meyrink’in Kurbağanın Laneti – Kurbağa Laneti [“<em>Kletba ropuchy-kletba ropuchy</em>”] anlatısının kendi yaptığı ve <em>Tribuna</em>’da (yıl: 2, sayı: 139, 15.06.1920, s. 1 vd.) yayımlanan çevirisini göndermişti.</p>
			<p><em>2) Našeřeč</em>: [Dilimiz]. Çek Bilim ve Sanat Akademisi tarafından Prag-Karlín’de, Çekçenin araştırılması ve korunması amacıyla çıkarılan dergi, yıl: 1 (1917) vd.</p>
		</div>
		<div class="letter-area html5_section">
			<p><em>[25 Haziran 1920]</em></p>
			<p><em>1) Otto Groß’u:</em> Kafka 1917’nin Temmuz başında Budapeşte’den yola çıkıp Viyana üzerinden Prag’a dönerken, psikanalist Otto Groß (1877-1920) ve onun kayınbiraderi olan tanınmış edebiyatçı Anton Kuh (1881-1941) ile birlikte seyahat etmişti. – Otto Groß’u Viyana’daki “Café Central”de ve sonraları “Café Herrenhof”ta toplanan edebiyat çevresinden tanıyan Milena, psikanalistin ölümünü Kafka’ya haber vermiş olmalı. 13 Şubat 1920’de Berlin’de ölen Groß’un bu erken ölümü hemen herkes tarafından uyuşturucu bağımlılığıyla ilişkilendirilmişti. Krş. <em>Prager Tagblatt</em> gazetesindeki ölüm ilanı, yıl: 45, sayı: 45 (22.02.1920), s. 5.</p>
			<p><em>2) bir köyde kasaptı</em>: Jakob Kafka, Güney Bohemya’da bulunan Strakonitz/Strakonice’e bağlı Wossek/Osek’te kasaplık yapıyordu.</p>
		</div>
		<div class="letter-area html5_section">
			<p><em>[Damga: Viyana 29 VI. 20] </em>Salı, saat 10</p>
			<p><em>1) Lerchenfeld Caddesi</em>: Milena ve Ernst Pollak’ın yaşadıkları ev, Lerchenfeld Caddesi No: 113’teydi; Kafka, Milena’ya yazdığı mektupları düzenli olarak, Benno Sokağı’nın Josefstädt Caddesi’yle kesiştiği köşedeki postaneye, postrestant olarak gönderiyordu.</p>
		</div>
		<div class="letter-area html5_section">
			<p><em>[4 Temmuz 1920]</em> Pazar</p>
			<p><em>1) dört gün veriyorlar</em>: Kafka ve Milena o dört günü (çarşambadan cumartesiye) birlikte Viyana’da, Viyana Ormanı’nın (Neu-Waldegg) ön tepelerinde uzun gezintilere çıkarak geçirdiler. Aylar sonra Milena, Max Brod’a yazdığı bir mektupta, Kafka’nın o sıralar ne kadar iyi olduğunu, hastalığının kendini ne kadar az gösterdiğini anlatır: “En küçük bir çabaya bile gerek kalmadı, her şey yolundaydı, onu Viyana’nın arkasındaki tepelere sürükledim...” Krş. Milena’nın Max Brod’a 5. mektubu, s. 359-360.</p>
			<p>Kafka kendisi, Milena’ya yazdığı daha sonraki bir mektupta, birlikte geçirdikleri o dört günü farklı değerlendirir. Krş. [15 Temmuz 1920 Perşembe, daha geç] tarihli mektup, s. 122.</p>
			<p><em>2) Bahr’ın günlüğü</em>: Hermann Bahr, <em>Günlük</em>, <em>Neues Wiener Journal</em>, yıl: 28, sayı: 9576 (4 Temmuz 1920), s. 4 vd.</p>
			<p><em>3) Růžena Jesenská’nın yazısını</em>: Milena’nın halası Růžena Jesenská (1863-1940) Prag’da çıkan günlük gazete <em>Národní listy</em>’ye [Milli Gazete] düzenli olarak yazı yazıyordu. Neoromantik şiir ve düzyazılarıyla ünlüydü. Karel Hlaváček (1874-1898) ve Rilke’nin takdir ettiği Julius Zeyer’in de (1841-1901) içinde bulundukları, <em>Moderní revue</em> dergisi etrafında oluşmuş yazar çevresindendi.</p>
		</div>
		<div class="letter-area html5_section">
			<p><em>[4 Temmuz 1920]</em> Pazar, biraz sonra</p>
			<p><em>1) Bu mektubu sana... gönderiyorum</em>: Julie Wohryzek’in Kafka’dan, kendisini hemen o gün görmeye gelmesini rica ettiği bir mektubu.</p>
		</div>
		<div class="letter-area html5_section">
			<p><em>[4-5 Temmuz 1920]</em> Pazar 11.30</p>
			<p><em>1) Baba-mektubunu</em>: Krş. [21 Haziran 1920] tarihli mektup, 1. sonnot.</p>
		</div>
		<div class="letter-area html5_section">
			<p><em>[4-5 Temmuz 1920]</em> Pazartesi sabahı</p>
			<p><em>1) Fakir Çalgıcı</em>’<em>yı</em>: Franz Grillparzer’in <em>Fakir Çalgıcı</em> adlı öyküsü, Kafka’nın muhtemelen okul yıllarından bildiği ve yüksek sesle okumaktan büyük zevk aldığı eserlerden biriydi; onun için bu eserin, tıpkı fakir çalgıcının sevgilisi gibi “becerikli bir kız” olan Felice Bauer’le nişanlı olduğu yıllarda “büyük anlamı” vardı. (Krş. vd. <em>Günlükler</em>, s. 282 ve <em>Felice’ye Mektuplar</em>, s. 544, 551, 574.) Milena’ya yazdığı [13 Temmuz 1920] tarihli mektupta (s. 115 vd.) Kafka, Grillparzer’le kendisi arasındaki daha önce önemle vurguladığı mesafeyi biraz azaltır, fakat hemen ardından Grillparzer’in metnini alışılmadık bir sertlikle eleştirir.</p>
		</div>
		<div class="letter-area html5_section">
			<p><em>[5 Temmuz 1920]</em> Pazartesi</p>
			<p><em>1) kız</em>: Julie Wohryzek; krş. [31 Mayıs 1920] tarihli mektup, 3. sonnot.</p>
			<p><em>2) Reiner hikâyesinin</em>: Josef Reiner; krş. [12 Haziran 1920] tarihli mektup, s. 68 ve bu mektubun 1. sonnotu.</p>
			<p><em>3) Yarın bayram (Hus)</em>: Birinci Cumhuriyet dönemindeki resmî bayramlardan biri; 6 Temmuz 1415’te Konstanz’da yakılan, Protestanlığın babası Jan Hus’u anma günü.</p>
		</div>
		<div class="letter-area html5_section">
			<p><em>[6 Temmuz 1920]</em> Salı sabahı</p>
			<p><em>1) yaşlı dayım</em>: Kafka’nın dayısı, annesinin ağabeyi olan Alfred Löwy (1852-1923), Madrid’de demiryolları müdürüydü.</p>
			<p><em>2) Laurin’e</em>: Arne Laurin [asıl adı Arnošt Lustig] (1889-1945), o sıralar vekâleten <em>Tribuna</em>’nın baş editörüydü.</p>
			<p><em>3) Pick’i</em>: Otto Pick (1887-1940); Kafka’nın bir tanıdığı, şair, çevirmen, eleştirmen ve yayıncı; Mart 1921’den beri çıkan <em>Prager Presse</em>’de çalışıyordu.</p>
			<p><em>4) Přibram’ın</em>: Karl Přibram (1877-1973); Kafka onun erkek kardeşi Ewald’le lise döneminden arkadaştı. Ayrıca krş. [7 Eylül 1920] tarihli mektup, 2. ve 3. sonnot.</p>
		</div>
		<div class="letter-area html5_section">
			<p><em>[7 Temmuz 1920]</em> Çarşamba akşamı</p>
			<p><em>1) yeni evim</em>: Kafka, en büyük ablası Elli’nin (evlilik soyadı Hermann) evine (Prag XII, Neruda Sokağı/Nerudová, ul. 48) taşınmıştı.</p>
		</div>
		<div class="letter-area html5_section">
			<p><em>[8 Temmuz 1920]</em> Perşembe sabahı</p>
			<p><em>1) Rus kilisesi değil</em>: Annesiyle babasının evindeki odasının (Niklas Caddesi’yle Altstädter Ring’in kesiştiği köşe) tam karşısında, Altstadt’taki Niklas Kilisesi vardı. Kafka bu manzarayı, Kasım 1913’te bu odaya taşındıktan kısa bir süre sonra, Grete Bloch’a yazdığı bir mektupta betimler. Krş. <em>Felice’ye Mektuplar</em>, s. 479 vd.</p>
		</div>
		<div class="letter-area html5_section">
			<p><em>[8 Temmuz 1920]</em> Perşembe öğleden önce</p>
			<p><em>1) kız</em>: Julie Wohryzek, krş. [31 Mayıs 1920] tarihli mektup, 3. sonnot.</p>
		</div>
		<div class="letter-area html5_section">
			<p><em>[9 Temmuz 1920]</em> Cuma <em>[1. mektup]</em></p>
			<p>Muhtemelen mektup no: 12</p>
			<p><em>1) Jílovskỳ’ye</em>: Rudolf Jílovskỳ (1890-1954), Milena’nın arkadaşı Staša’nın kocası, krş. [29 Mayıs 1920] tarihli mektup, 6. sonnot.</p>
			<p><em>2) Florian’a</em>: Josef Florian (1873-1941), Moravya’daki Stará říše’de (Iglau yakınlarındaki Altreisch) çalışan yayıncı, çevirmen ve editör. Bilhassa Katolik yazarların eserlerine yer veriyordu. Yayınları arasında özellikle iki dizi ilgi gördü: <em>Dobré dílo</em> [“İyi Eser”] (1912’den itibaren) ve “Nova et Vetera” (1912-1922). Florian 1929 yılında Kafka’nın <em>Dönüşüm</em>’ünün Çekçesini ilk kez, bibliyofillere yönelik ağaç baskıyla, Ludvík Vrána ve František Pastor’un çevirisiyle yayımladı. Aynı yıl, <em>Bir Taşra Hekimi. Küçük Anlatılar</em> adlı Kafka seçkisindeki hemen hemen bütün anlatılar Ludvík Vrána çevirisiyle yine Florian tarafından yayımlandı.</p>
		</div>
		<div class="letter-area html5_section">
			<p><em>[9 Temmuz 1920]</em> Cuma <em>[2. mektup]</em></p>
			<p>Muhtemelen mektup no: 13</p>
			<p><em>1) Pittermann</em>: E. A. Pittermann (1885-1936), Emil Artur Longen takma adıyla tanınan oyuncu, yönetmen ve gazeteci, Jaroslav Hašek’in yakın arkadaşı.</p>
			<p><em>2) Ferenc Futurista</em>: (gerçek adı František Fiala), (1891-1947), ünlü Praglı komedyen ve aynı zamanda yönetmen.</p>
		</div>
		<div class="letter-area html5_section">
			<p><em>[10 Temmuz 1920]</em> Cumartesi</p>
			<p><em>1) Bayan Kohler</em>: Milena’nın bu yakın dostunun Viyana’da küçük bir pansiyonu vardı; Pollak çiftinin Praglı arkadaşları genellikle orada kalırlardı. Milena, <em>Tribuna</em>’da yayımlanan (yıl: 3, sayı: 22, 27.01.1921, s. 1-3) “Moje přitelkyně” [“Dostum”] başlıklı yazısında bu kadının bir portresini çizer; bkz. Ekler, s. 372-376.</p>
		</div>
		<div class="letter-area html5_section">
			<p><em>[12 Temmuz 1920]</em> Pazartesi</p>
			<p><em>1) köyde geçirdiğim yılı</em>: Kafka’nın Zürau’da kaldığı dönem (1917/18), krş. [2 Haziran 1920] tarihli mektup, 1. sonnot.</p>
			<p><em>2) Neue Freien Presse’den Kisch’i</em>: Kafka’nın sınıf arkadaşı Paul Kisch (1883-1944).</p>
			<p><em>3) Wagner operasına</em>: <em>Siegfried</em>, krş. 11.07.1920 tarihli <em>Prager Tagblatt</em>, s. 9.</p>
			<p><em>4) dobré dílo sergisinin</em>: Josef Florian ve Staša Jílovská’nın birlikte yayımladıkları kitap dizisi, Vodičkova/Wasser Sokağı ile Štěpánská/Stefan Sokağı arasındaki Lucerna Geçidi’nde sergilenmişti. Ayrıca krş. [9 Temmuz 1920] tarihli 1. mektup, 2. sonnot.</p>
		</div>
		<div class="letter-area html5_section">
			<p><em>[13 Temmuz 1920]</em> Salı, biraz daha geç</p>
			<p><em>1) kızdan</em>: Julie Wohryzek, krş. [31 Mayıs 1920] tarihli mektup, 3. sonnot.</p>
			<p><em>2) Fakir Çalgıcı hakkında</em>: Franz Grillparzer’in öyküsü. Krş. [4-5 Temmuz 1920 Pazartesi sabahı] tarihli mektup, s. 94 ve bu mektubun 1. sonnotu.</p>
		</div>
		<div class="letter-area html5_section">
			<p><em>[13 Temmuz 1920]</em> Salı</p>
			<p><em>1) Kramer’den mektup</em>: Kramer, Kafka’nın Milena’ya yazıp yolladığı postrestant mektuplarda kullandığı takma addı. Ayrıca krş. [15 Temmuz 1920] tarihli mektup, s. 122.</p>
			<p><em>2) yollamaya cesaret edemedim</em>: Burada bahsedilen muhtemelen, Milena’nın almadığı 16 numaralı mektup.</p>
			<p><em>3) Chicago planını</em>: Länder Bankası’ndaki işinden memnun olmayan Ernst Pollak, Chicago’ya taşınmak niyetindeydi.</p>
			<p><em>4) gazetede</em>: Orbis Yayınevi’nin Vinohradská’da günlük gazete <em>Tribuna</em>’yı çıkardığı yer.</p>
			<p><em>5) bir adamla</em>: Michal [asıl adı Josef] Mareš (1893-1971), <em>Tribuna</em>’nın Teplitz-Schönau kökenli bir editörü; şair, muhabir ve daha sonra film dramaturgu. Uzun zamandır Josef Reiner’le arkadaştı. Genç editörü, Jarmila ve Willy Haas’ın ölüme sürüklediklerine inanıyordu. Krş. [22 Temmuz 1920 Perşembe] tarihli mektup, 1. sonnot.</p>
		</div>
		<div class="letter-area html5_section">
			<p><em>[15 Temmuz 1920]</em> Perşembe, daha geç </p>
			<p><em>1) Beyaz-Horoz-mektubuyla</em>: Milena’nın –daha sonra birçok kez adı geçen– “Beyaz Horoz” lokantasında yazdığı bir mektup. Josefstädt Sokağı’ndaki bu mekân, Milena’nın evine yakın sayılırdı.</p>
			<p><em>2) kız kardeşimin düğününe</em>: Ottla 15 Temmuz 1920’de, Hıristiyan olan hukukçu Dr. Josef David’le evlendi. Resmî nikâh Prag Belediyesi’nde kıyıldı.</p>
			<p><em>3) Dr. Felix Weltsch’in</em>: (1884-1964) Max Brod ve Oskar Baum’la birlikte Kafka’nın en yakın dostlarındandı.</p>
		</div>
		<div class="letter-area html5_section">
			<p><em>[18 Temmuz 1920]</em> Pazar</p>
			<p><em>1) Turnau’da</em>: Reichenberg’in güneyindeki bu kasabada Kafka 1918 Eylülü’nün ikinci yarısında istirahat amacıyla kalmış ve bahçe işleriyle meşgul olmuştu. Krş. <em>Mektuplar</em>, s. 243-245.</p>
			<p><em>2) karısı olan kadın</em>: Arne Laurin-Lustig, <em>Tribuna</em>’nın vekâleten baş editörlüğünü yapan adam, Olga Weis’la evliliğini 15 Temmuz 1920’de söz konusu gazetede ilan etmişti.</p>
			<p><em>3) kızı</em>: Julie Wohryzek, krş. [31 Mayıs 1920] tarihli mektup, 3. sonnot.</p>
			<p><em>4) dilenci kadın</em>: Belli ki Milena, Viyana’da birlikte geçirdikleri dört gün içinde olan bir olaydan bahsetmişti: Kafka, opera binası yakınlarındaki bir dilenci kadına iki kron değerinde metal para vermiş, fakat bir kronu geri almak istemişti. Dilenciyse, parası olmadığını ve o yüzden para üstünü veremeyeceğini söylemişti. Milena, Max Brod’a 3. mektubunda [Ağustos başı 1920] bu olayı anlatır. Krş. s. 354.</p>
		</div>
		<div class="letter-area html5_section">
			<p><em>[19 Temmuz 1920]</em> Pazartesi</p>
			<p><em>1) Heidelberg... Paris-ve-bankadan-kaçış planı</em>: Ernst Pollak’ın, Viyana’da çalıştığı bankadaki işini bırakma yolunda kurduğu çok sayıda plandan ikisi.</p>
			<p><em>2) Donadieu</em>: Charles Louis Philippe, <em>Marie</em> <em>Donadieu</em> (Paris: E. Fasquelle, 1904); muhtemelen Milena, romanın <em>Toplu Eserleri</em> arasında çıkan (yayına hazırlayan: Wilhelm Südel) Almanca çevirisini de (Berlin: Egon Fleischel, 1913) yollamıştı.</p>
			<p><em>3) Max’ın büyük bir eserinin taslağı</em>: Max Brod, <em>Heidentum, Christentum, Judentum</em>. 2 cilt. (Münih: Kurt Wolff, 1921).</p>
			<p><em>4) genç bir şair</em>: Muhtemelen Gustav Janouch’un sözünü ettiği şair Hans Klaus. Krş. <em>Kafka’yla Konuşmalar</em>, genişletilmiş baskı (Frankfurt: S. Fischer, 1968), s. 117-119.</p>
			<p><em>5) Claudel’in makalesini</em>: Paul Claudel’in “Arthur Rimbaud” başlıklı makalesinin Milena tarafından yapılan çevirisi <em>Tribuna</em>’da (yıl: 2, sayı: 159, 08.07.1920, s. 1 vd.) yayımlanmıştı.</p>
			<p><em>6) pamatikální</em>: Baskı hatası, Milena’nın zor okunan ve belli ki dizgiciyi yanıltan elyazısından kaynaklanıyor.</p>
			<p><em>7) Kızın cevap mektubunu</em>: Krş. [31 Mayıs 1920] tarihli mektup, 3. sonnot.</p>
			<p><em>8) mezarı</em>: Milena ondan, genç yaşta ölen erkek kardeşi Jeníček’in Olschan Mezarlığı’ndaki mezarına gidip bakmasını rica etmişti.</p>
		</div>
		<div class="letter-area html5_section">
			<p><em>[20 Temmuz 1920]</em> Salı</p>
			<p><em>1) mektubunu</em>: Milena’nın –Kafka’nın bilgisi dahilinde– Julie Wohryzek’e yazıp gönderdiği mektup.</p>
		</div>
		<div class="letter-area html5_section">
			<p><em>[20 Temmuz 1920]</em> Öğleden sonra</p>
			<p><em>1) Çevirine</em>: Kafka’nın “Bekârın Mutsuzluğu” [<em>Neštěstí mládence</em>] öyküsünün Milena tarafından yapılan çevirisi, yazarın <em>Gözlem</em> adlı kitabından beş diğer düzyazı metinle birlikte haftalık edebiyat dergisi <em>Kmen</em>’de (yıl: 4, Sayı 26, 09.09.1920, s. 308-310) yayımlanmıştı.</p>
			<p><em>2) tepeye tırmanışın</em>: Viyana Ormanı’nın ön tepelerinde birlikte çıkılan gezintiden söz ediliyor. Krş. bu kitabın eklerinde, Milena’nın Max Brod’a 5. mektubunda [Ocak/Şubat 1921] bu gezintiyi anlattığı bölüm, s. 360: “... onu Viyana’nın arkasındaki tepelere sürükledim...” Ayrıca krş. [4 Temmuz 1920 Pazar] tarihli mektup, 1. sonnot.</p>
		</div>
		<div class="letter-area html5_section">
			<p><em>[21 Temmuz 1920]</em> Çarşamba</p>
			<p><em>1) bir çevirinin</em>: Muhtemelen Kafka’nın “Mutsuzluk” [<em>Nešt’astný</em>] anlatısının Milena tarafından yapılan ve <em>Tribuna</em>’da yayımlanan (yıl: 2, sayı: 166, 16.07.1920, s. 1 vd.) çevirisi. Kafka’nın, Milena’nın onun okumasını isteyip istemediğinden emin olamadığı yolundaki sözleri, kendi metninin çevirisinden söz ettiğini gösteriyor.</p>
			<p><em>2) Genç hanımın mektubuyla</em>: Muhtemelen [23 Temmuz 1920] tarihli mektupta (s. 145) tekrar bahsi geçen “kız”, Kafka’nın uzak bir akrabası.</p>
			<p><em>3) Cesta? Lipa? Kmen? Politika?</em>: Milena’nın ara sıra makale yazdığı ya da çevirdiği Çek dergilerinin isimleri.</p>
			<p><em>4) genç bir şair</em>: Muhtemelen, o zamanlar on yedi yaşında olan ve Kafka’yı sık sık İşçi Kaza Sigortası Kurumu’ndaki bürosunda görmeye gelen Gustav Janouch; Janouch’un babası, Kafka’nın kurumdan mesai arkadaşıydı. Krş. G. Janouch, <em>Kafka’yla Konuşmalar</em> (<em>Frankfurt am Main</em>: S. Fischer, 1951).</p>
			<p><em>5) akıl almaz derecede iyi bir insan</em>: 1919 yılından beri Kafka’nın müdürü olan ve ona çok değer veren Dr. Bedřich Odstrčil; Kafka’nın, daha önceki müdür Dr. Robert Marschner’le de çok iyi bir ilişkisi vardı. Krş. <em>Mektuplar</em>, s. 308. </p>
		</div>
		<div class="letter-area html5_section">
			<p><em>[22 Temmuz 1920]</em> Perşembe</p>
			<p><em>1) pitomec M’yi</em>: Kafka burada, daha önce bahsi geçen ve kendisine Reiner’in ölümüyle ilgili bilgileri veren Michal Mareš’i kastediyor. Görünüşe bakılırsa, Milena, Mareš’in anlattıklarının inandırıcılığını sorgulamış. Krş. [13 Temmuz 1920 Salı] tarihli 2. mektup, 5. sonnot.</p>
			<p><em>2) Haas’ı</em>: Willy Haas o zamanlar Berlin’de yaşıyordu; 1921’in Mart sonunda –yas tuttuğu bir yıl dolduktan sonra– Jarmila’yla evlendi.</p>
		</div>
		<div class="letter-area html5_section">
			<p><em>[23 Temmuz 1920]</em> Cuma</p>
			<p><em>3) Rudolf Fuchs’la</em>: Rudolf Fuchs (1890-1942), Alman ve Çek edebiyatı arasında elçiydi; başka eserlerin yanı sıra, Petr Bezruč’un <em>Silezya Şarkıları</em>’nı da çevirmişti. Willy Haas ve Franz Werfel’in etrafında oluşmuş olan ve çoğunlukla “Café Arco”da bir araya gelen edebiyat çevresindendi. Kafka onunla 1912’de tanışmıştı. Krş. Max Brod’un <em>Franz Kafka. Bir Biyografi</em>’sinde <em>Franz Kafka’ya Dair Anılar</em>, 3. genişletilmiş baskı (New York ve Berlin, Frankfurt: S. Fischer, 1954), s. 327-330.</p>
			<p><em>4) Paris planından</em>: Krş. [19 Temmuz 1920] tarihli mektup, 1. sonnot.</p>
		</div>
		<div class="letter-area html5_section">
			<p><em>[23 Temmuz 1920]</em> Cuma öğleden sonra</p>
			<p><em>1) dayım</em>: Daha önce [6 Temmuz 1920] tarihli mektupta bahsi geçen, Madrid’den gelen dayı Alfred [Löwy], krş. 1. sonnot.</p>
		</div>
		<div class="letter-area html5_section">
			<p><em>[24 Temmuz 1920]</em> Cumartesi</p>
			<p><em>1) Beyaz Horoz</em>: Daha önce bahsi geçen lokanta. Krş. [15 Temmuz 1920] tarihli mektup, 1. sonnot.</p>
			<p><em>2) Landauer</em>: Milena, Gustav Landauer’in <em>Die Weißen Blätter</em> (Zürih) dergisinde (yıl: 3, 1916, sayı: 6, s. 183-213) yayımlanan “Şiirlerinde Friedrich Hölderlin” başlıklı konuşmasını çevirmişti. Bu çeviri, haftalık edebiyat dergisi <em>Kmen</em>’de yayımlandı (yıl: 4, no: 23-25, 19 Ağustos-2 Eylül 1920). Alman okurlar için bile kolay sayılmayacak bu metnin çevirisinin Milena’yı zorladığı anlaşılmaktadır. Krş. [4 Ağustos 1920] tarihli mektup, 3. sonnot.</p>
			<p><em>3) pul koleksiyoncusu</em>: Daha sonra birçok kez bahsi geçecek olan pul koleksiyoncusu, Kafka’nın İşçi Kaza Sigortası Kurumu’ndan mesai arkadaşıydı.</p>
		</div>
		<div class="letter-area html5_section">
			<p><em>[26 Temmuz 1920]</em> Pazartesi, daha geç</p>
			<p><em>1) şair... tahta oymacısı, gravürcü</em>: Gustav Janouch, krş. [21 Temmuz 1920] tarihli mektup, 4. sonnot.</p>
		</div>
		<div class="letter-area html5_section">
			<p><em>[27 Temmuz 1920]</em> Salı</p>
			<p><em>1) mezar</em>: Milena’nın erkek kardeşi Jeníček’in daha önce bahsi geçen mezarı; krş. [19 Temmuz 1920] tarihli mektup, 8. sonnot.</p>
		</div>
		<div class="letter-area html5_section">
			<p><em>[28 Temmuz 1920]</em> Çarşamba</p>
			<p><em>1) Yaklaşık 3 yıl</em>: Kafka burada, akciğer tüberkülozunun belirtilerinin Ağustos 1917’de ilk ortaya çıkışını anlatıyor. Ayrıca krş. <em>Felice’ye Mektuplar</em>, s. 753 vd.</p>
		</div>
		<div class="letter-area html5_section">
			<p><em>[29 Temmuz 1920]</em> Perşembe</p>
			<p><em>1) mezarı buldum</em>: Kafka, Milena’nın genç yaşta ölen erkek kardeşi Jeníček’in soyadını “Jesenskỳ” olarak aramıştı; oysa erkek kardeş, Milena’nın yine aynı şekilde genç yaşta ölen annesinin “Hejzlarová” olan kızlık soyadıyla, anne tarafının aile mezarlığına gömülmüştü.</p>
			<p><em>2) şair çizer</em>: Gustav Janouch. Krş. [21 Temmuz 1920] tarihli mektup, 4. sonnot.</p>
		</div>
		<div class="letter-area html5_section">
			<p><em>[31 Temmuz 1920]</em> Cumartesi</p>
			<p><em>1) babama yazdığım mektubu</em>: Krş. [21 Haziran 1920], 1. sonnot.</p>
			<p><em>2) Mutsuzluk</em>: Kafka’nın “Mutsuzluk” anlatısı, 16 Temmuz 1920’de <em>Nešt’astný</em> adıyla <em>Tribuna</em>’da yayımlandı. Krş. [21 Temmuz 1920 Çarşamba] tarihli mektup, 1. sonnot.</p>
		</div>
		<div class="letter-area html5_section">
			<p><em>[31 Temmuz 1920]</em> Cumartesi akşamı</p>
			<p><em>1) “Else hasta”</em>: Kafka’nın seyahate çıkmak üzere işyerinden izin almasını sağlamak amacıyla birlikte kararlaştırdıkları, uydurma isimlerin kullanıldığı telgraf metni. Krş. [2-3 Ağustos 1920 Salı] tarihli mektup, 1. sonnot.</p>
		</div>
		<div class="letter-area html5_section">
			<p><em>[1 Ağustos 1920]</em> Pazar</p>
			<p><em>1) Krasa’nın</em>: Hans Krasa (1899-1944), besteci, Prag’daki “Continental Café”de bir araya gelen sanatçı çevresindendi.</p>
			<p><em>2) Tribuna</em>: Kafka burada, Milena’nın mayolar (“Plavky”) üzerine <em>Tribuna</em>’ya yazdığı (yıl: 2, sayı: 180, 01.08.1920, s. 6) bir yazıdan söz ediyor. Milena bu yazıda, yüzenleri ikiye ayırır: yüzerken vücudu suya paralel gidenler ve yüzerken vücudu daima –sportiflikten son derece uzak bir biçimde– aşağıya “sarkanlar”.</p>
		</div>
		<div class="letter-area html5_section">
			<p><em>[1 Ağustos 1920]</em> Pazar akşamı</p>
			<p><em>1) Ottla</em>: Kafka’nın en küçük kız kardeşi Ottilie ona, özellikle hastalığı ortaya çıktığından beri, pratik işlerde çok yardımcı oluyordu.</p>
		</div>
		<div class="letter-area html5_section">
			<p><em>[2-3 Ağustos 1920]</em> Pazartesi akşamı</p>
			<p><em>1) Davos’a göndermen</em>: Kafka burada, onun istirahat için İsviçre’de temiz hava tedavisi yapılan bir bölgedeki sanatoryuma gitmesini sağlamak üzere Milena ve Max Brod’un birlikte yaptıkları plandan söz ediyor.</p>
		</div>
		<div class="letter-area html5_section">
			<p><em>[2-3 Ağustos 1920]</em> Salı</p>
			<p><em>1) Else hasta</em>: Krş. [31 Temmuz 1920 Cumartesi akşamı] tarihli mektup, 1. sonnot.</p>
			<p><em>2) Klara yenge</em>: Klara Kafka, amcası (babasının en büyük ağabeyi) Filip’in karısı, 1908 yılında ölmüştü.</p>
			<p><em>3) Otto Pick</em>: Kafka bu ziyaretten, Brod’a yazdığı bir mektupta da söz eder (<em>Mektuplar</em>, s. 280); ayrıca krş. [6 Temmuz 1920] tarihli mektup, 2. sonnot.</p>
		</div>
		<div class="letter-area html5_section">
			<p><em>[4 Ağustos 1920]</em> Çarşamba</p>
			<p><em>1) Babandan gelen mektupla</em>: Milena babasının bir mektubunu –üç yıldır ondan aldığı ilk mektubu– okuması için Kafka’ya yollamıştı.</p>
			<p><em>2) doğum gününe denk geldiğini</em>: Milena muhtemelen, mektubun babasının eline 10 Ağustos’ta geçeceğini tahmin ediyordu.</p>
			<p><em>3) Makale</em>: Görünüşe bakılırsa Milena, Kafka’nın ricası üzerine ona Gustav Landauer’in Hölderlin yazısının kendi yaptığı çevirisini yollamıştı. Krş. [24 Temmuz 1920] tarihli mektup, 2. sonnot.</p>
			<p><em>4) Çeviride</em>: Muhtemelen “Mutsuzluk”. Krş. [21 Temmuz 1920] tarihli mektup, 1. sonnot.</p>
		</div>
		<div class="letter-area html5_section">
			<p><em>[6 Ağustos 1920]</em> Cuma</p>
			<p><em>1) Doğu Yahudisi bir oyuncu</em>: Grubunun Ekim 1911’de Prag’ da ilk sahneye çıkışından beri Kafka’nın dostu olan jargon oyuncusu Jizchak Löwy. Krş. <em>Günlükler</em>, s. 97-100.</p>
			<p><em>2) gidişin</em>: Milena’nın Wolfgangsee kıyısındaki St. Gilgen’ de dinlenme planı.</p>
			<p><em>3) Davos</em>: Krş. [2-3 Ağustos 1920 Pazartesi akşamı] tarihli mektup, 1. sonnot.</p>
			<p><em>4) “Stein”la</em>: Paul Stein, Praglı hukukçu.</p>
			<p><em>5) bir şairin annesiyle babasının</em>: Gustav Janouch’un annesiyle babası; Kafka burada Milena’ya, genç adamın arapsaçına dönmüş köklerini anlatıyor. Gustav Janouch’un öz babası –adı Gustav Kubasa’ydı–, Kafka’nın İşçi Kaza Sigortası Kurumu’ndan mesai arkadaşıydı. (Gustav Janouch öz babasının soyadını taşıyamıyordu, çünkü her ne kadar annesinin ilk kocası, Pavel Janouch, kayıplara karışmış olsa da, kanunen henüz anneyle ayrılmamış sayılıyordu.)</p>
			<p><em>6) İstek listeni</em>: Kafka, Milena’dan, Prag’da onun için yapabileceği işleri yazmasını istemişti; daha önce bahsi geçtiği üzere, erkek kardeşinin Olschan Mezarlığı’ndaki mezarını ziyaret gibi. Zaman içinde bu işlerin sayısı ve zorluğu giderek arttı.</p>
		</div>
		<div class="letter-area html5_section">
			<p><em>[7 Ağustos 1920]</em> Cumartesi</p>
			<p><em>1) şu kıza yazdığın mektuba</em>: Milena’nın Julie Wohryzek’e yazdığı, Kafka’nın fazla sert ve katı bulduğu mektup. Krş. [20 Temmuz 1920 Salı] tarihli mektup, 1. sonnot.</p>
		</div>
		<div class="letter-area html5_section">
			<p><em>[8 Ağustos 1920]</em> Pazar</p>
			<p><em>1) “uydurma” cevaplardan biri</em>: Birçok kişi, Milena’nın elyazısına şaşırtıcı derecede benzeyen bir yazıyla yazılmış mektuplar almıştı.</p>
		</div>
		<div class="letter-area html5_section">
			<p><em>[8-9 Ağustos 1920]</em> Pazartesi <em>[2. mektup]</em></p>
			<p><em>1) babama yazmış olduğum... mektubu</em>: Krş. [21 Haziran 1920] tarihli mektup, 1. sonnot.</p>
			<p><em>2) Laurin’le ilgili sözlerimi</em>: Krş. Kafka’nın, Arne Laurin’le konuşmasını anlattığı [18 Temmuz 1920 Pazar] tarihli mektup, s. 130 vd.</p>
		</div>
		<div class="letter-area html5_section">
			<p><em>[9 Ağustos 1920]</em> Pazartesi [Cumartesi] öğleden sonra</p>
			<p><em>1) nasıl olup da cumartesi gününü “iyi” diye nitelediğimi</em>: Kafka, Viyana’da birlikte geçirdikleri dört günden söz ediyor. Krş. [4 Temmuz 1920 Pazar] tarihli mektup, 1. sonnot.</p>
		</div>
		<div class="letter-area html5_section">
			<p><em>[10 Ağustos 1920]</em> Salı</p>
			<p><em>1) kız olmak varmış bu dünyada</em>: Milena’nın Viyana’da bavul taşırken aldığı yüklü bahşişi ima ediyor. Krş. [24 Temmuz 1920] tarihli mektup, s. 146.</p>
			<p><em>2) pazar günkü Tribuna’nın</em>: Milena’nın <em>Tribuna</em>’da yayımlanan (yıl: 2, sayı: 186, 08.08.1920, s. 5) <em>Oblek do deště</em> [Yağmurluk] başlıklı moda yazısından bahsediliyor.</p>
			<p><em>3) “Typus”un özellikle ikinci bölümü</em>: <em>Tribuna</em>’da M. Jesenská imzasıyla yayımlanan (yıl: 2, sayı: 185, 07.08.1920, s. 1 vd.) <em>Nový velkoměstský typus II</em>. [Yeni Büyükkentli Tipi]; Kafka’nın bu makalede neyi “Yahudi karşıtı” bulduğu doğrudan anlaşılmıyor.</p>
			<p><em>4) Yahudilikte de bir tür konfirmasyon vardır</em>: 13 yaşını dolduran çocuklar için düzenlenen Bar Mitzva töreni. Kafka için bu tören, 13 Haziran 1896’da Prag’daki Zigeuner Sinagogu’nda yapılmıştı. Kafka’nın törende çekilmiş bir fotoğrafı için: Gustav Janouch, “Franz Kafka ve Dünyası” (Viyana: Hans Deutsch, 1965), s. 44.</p>
			<p><em>5) sizdeki grevden ötürü</em>: <em>Neue Freie Presse</em>, 9 Ağustos 1920’de yaptığı öğleden sonra baskısında, telefon ve telgraf idaresi grevini “bugün öğlenden itibaren” şeklinde duyurur.</p>
		</div>
		<div class="letter-area html5_section">
			<p><em>[11 Ağustos 1920]</em> Çarşamba</p>
			<p><em>1) kazağı</em>: Krş. [7 Ağustos 1920] tarihli mektup, s. 192; buradan, Milena’nın Kafka’dan ona bir kazak almasını istediği anlaşılıyor. Bu istek hemen yerine getirilince, Milena, Kafka’nın kendisiyle “tıpkı bir baba gibi” ilgilendiğini hissediyor.</p>
			<p><em>2) Kreuzen’la... Aflenz</em>: Donau kıyısındaki Grein dolaylarında bulunan Bad Kreuzen ve Obersteiermark’taki Aflenz.</p>
			<p><em>3) kokainin seni mahvettiğini</em>: Aslında Milena sadece ara sıra, baş ağrılarına daha kolay dayanabilmek için kokain alıyordu.</p>
			<p><em>4) İntihardan</em>: Josef Reiner’in ümitsizliğe kapılıp gerçekleştirdiği eylem. Krş. [12 Haziran 1920] tarihli 2. mektup, s. 69 ve bu mektubun 1. sonnotu.</p>
			<p><em>5) Kreidlová</em>: Amálie Kreidlová, Prag’daki “Minerva” kız lisesinin eski öğrencilerinden biri.</p>
			<p><em>6) “Kavárna”</em>: [Kafe]. Milena’nın <em>Tribuna</em>’da yayımlanan yazısı (yıl: 2, sayı: 187, 10.8.1920, s. 1 vd.).</p>
		</div>
		<div class="letter-area html5_section">
			<p><em>[13 Ağustos 1920]</em> Cuma</p>
			<p><em>1) Schenker’den</em>: Muhtemelen Milena’nın bir isteğinin, Prag’ daki Schenker&amp;Co nakliye şirketine gidilerek yerine getirilmesi.</p>
			<p><em>2) Masaryk’nin sekreterine</em>: Çek Cumhuriyeti’nin ilk devlet başkanı, Tomáš G. Masaryk; Arne Laurin’in doğrudan amiri, <em>Tribuna</em>’nın kurucusu ve yöneticisi olan Bedřich Hlaváč, Masaryk’le arkadaştı.</p>
		</div>
		<div class="letter-area html5_section">
			<p><em>[17-18 Ağustos 1920]</em> Salı</p>
			<p><em>1) ancak 10-14 günde cevap</em>: Prag-Viyana hattındaki sınır istasyonu olan Gmünd’de Kafka’yla buluştuktan (14/15 Ağustos) hemen sonra Milena istirahat için Wolfgangsee kıyısındaki St. Gilgen’e gitmişti.</p>
			<p><em>2) eski askerî okulun</em>: Milena’nın arkadaşı Jarmila o zamanlar Prag IV (Hradčany), Na Valech/Wall Sokağı 273 adresinde, bu okulun yakınında oturuyordu.</p>
			<p><em>3) mektupları</em>: Kafka’nın, Milena’nın isteği üzerine hangi mektupları yakacağı belirlenememiştir.</p>
			<p><em>4) sonumun yakın olduğu kehanetinde bulunan</em>: Krş. [Nisan 1920] tarihli mektup, s. 22.</p>
			<p><em>5) yüzme okulunun karşısında</em>: Kafka ailesi 1907-1913 yılları arasında, Niklas Sokağı/Mikulášská tř. 36, Kat: 4 adresindeki apartman dairesinde oturdu; evden bakınca, Moldau Nehri’nin öteki tarafındaki “yüzme okulu” ve Belvedere Parkı görünüyordu.</p>
		</div>
		<div class="letter-area html5_section">
			<p><em>[17-18 Ağustos 1920]</em> Çarşamba</p>
			<p><em>1) seyahatin rahatlatıcı etkisinin</em>: Kafka burada, 15 Ağustos 1920 akşamı Gmünd’den Prag’a dönüş yolculuğundan bahsediyor.</p>
		</div>
		<div class="letter-area html5_section">
			<p><em>[19-23 Ağustos 1920]</em> Perşembe</p>
			<p><em>1) Ernst Weiß’ın</em>: Kafka, 1913 yılından beri dostu olan yazar Ernst Weiß’la (1882-1940) dostluğunu 1917’de bitirmişti. Burada sözü edilen haberin ancak kısmen doğru olduğu daha sonra ortaya çıktı. Krş. [2 Eylül 1920 Perşembe] tarihli mektup, s. 238.</p>
		</div>
		<div class="letter-area html5_section">
			<p><em>[19-23 Ağustos 1920]</em> Cuma</p>
			<p><em>1) ilan</em>: Kafka, Milena için bir ilan metni yazmış ve bunu Viyana’daki <em>Neue Freie Presse</em>’ye, gazetenin Prag bürosu üzerinden göndermişti. Milena, St. Gilgen’den Viyana’ya döner dönmez ders vermeye başlamak istiyordu. Kafka’nın daha sonra birçok kez bahsettiği ilan ilk kez, <em>Neue Freie Presse</em>, sabah baskısı, sayı: 20114 (28.08.1920), s. 5’te çıktı ve şöyleydi:</p>
			<p>Çekçe dersi verilir</p>
			<p>akademik eğitimi olan</p>
			<p>bayan öğretmen, Viyana Ticaret</p>
			<p>ve Dil Okulları, 15 Eylül’den itibaren</p>
			<p>Adres: Bayan Milena Pollak,</p>
			<p>Lerchenfeld Caddesi No: 113, Kapı No: 5</p>
			<p>Kafka bu ilanı –küçük değişiklikler yaparak– 1, 5 ve 12 Eylül ile 7, 10 ve 14 Kasım tarihlerinde de aynı gazetede yayımlattı.</p>
			<p><em>2) Vlasta’yı</em>: Milena’nın babası Profesör Jesenskỳ’nin özel muayenehanesindeki asistanı ve aynı zamanda yakın dostu.</p>
		</div>
		<div class="letter-area html5_section">
			<p><em>[26 Ağustos 1920]</em> Perşembe</p>
			<p><em>1) Polgar’ın eskizleri</em>: Alfred Polgar (Viyana), “Taşradaki Theodor”, <em>Prager Tagblatt</em>, yıl: 45, sayı: 199 (24 Ağustos 1920), s. 2.</p>
			<p><em>2) kardaki tavşanla ilgili</em>: Milena’nın <em>Tribuna</em>’da yayımlanan (yıl: 2, sayı: 197, 21.08. 920, s. 1 vd.) <em>Výkladní skříně</em> [Vitrin] başlıklı yazısından söz ediliyor. Yazıda Almanca çevirisiyle şöyle deniliyor: “... her gün bir vitrinin önünden geçerdim, vitrinde başka resimlerin yanı sıra bir de tavşancık resmi vardı. Küçük beyaz kuyruğunu havaya dikmiş, ormanda karların üzerinde koşan şahane bir tavşancık. Bu beyaz dünyada ne kadar da yalnızdı ve minik kuyruğu onu ne kadar da güçsüz gösteriyordu.”</p>
			<p><em>3) Landauer’in yazısıyla</em>: Gustav Landauer, “Friedrich Hölderlin”, çev.: Milena Jesenská, haftalık edebiyat dergisi <em>Kmen</em>’de yayımlandı, yıl: 4, sayı: 23 (19.08.1920), sayı: 24 (26.08.1920) ve sayı: 25 (2.09.1920).</p>
			<p><em>4) Topič konusunda aracı olması</em>: Milena’nın başvurduğu Otto Pick, Max Brod’u, yayıncı F. Topič’le arkadaşlığını Milena için kullanması konusunda ikna etmeyi umuyordu. Fakat sonradan ortaya çıktığı üzere, Brod’un söz konusu yayıncıyla arası pek iyi değildi ve bu nedenle bu teklifi reddetti. Krş. [26-27.08.1920] tarihli mektup, s. 226. Milena daha o sıralar, Kafka’nın anlatılarından oluşan bir seçkiyi kendi çevirisiyle yayımlatmayı kuruyordu. Temmuz 1920’de Kafka’nın “Mutsuzluk” anlatısının onun yaptığı çevirisini yayımlayan <em>Tribuna</em>’ya, böyle bir kitabın hazırlandığını söylemişti. Bunun için bir yayıncı arıyordu. Kafka’ya bu kitapla sürpriz yapmak istediği için, Pick’ten Prag’da bir yayıncı bulma konusunda kendisine yardımcı olmasını istemişti.</p>
			<p><em>5) Kmen’in bu sayısında</em>: Derginin söz konusu sayısında Vladislav Vančura’nın (1891-1942) <em>Vzpomeň si na něco veselého!</em> [Komik Bir Şey Hatırla!] başlıklı yazısı yayımlanmıştı; <em>Kmen</em>, yıl: 4, sayı: 23 (19 Ağustos 1920), s. 266 vd.</p>
			<p><em>6) “askerliğimi” yapıyor, daha doğrusu “manevra” hayatı yaşıyorum</em>: Kafka’nın üç yıl aradan sonra edebi çalışmalarına, en sevdiği şey olan “gecenin derinliklerinde” yazmaya yeniden başlaması.</p>
		</div>
		<div class="letter-area html5_section">
			<p><em>[26-27 Ağustos 1920]</em> Cuma <em>[2. mektup]</em> </p>
			<p><em>1) ilan</em>: Krş. [19-23 Ağustos 1920 Cuma] tarihli mektup, 1. sonnot.</p>
			<p><em>2) Tycho Brahe</em>: Max Brod, <em>Tycho Brahe’nin Tanrı’ya Giden Yolu</em> (Leipzig: Kurt Wolff, 1915). Bu romanın Çekçe çevirisi A. Wenig tarafından <em>Tychona Brahe cesta k Bohu</em> adıyla yapıldı ve 1917’de F. Topič’in yayınevinden çıktı.</p>
		</div>
		<div class="letter-area html5_section">
			<p><em>[28 Ağustos 1920]</em> Cumartesi</p>
			<p><em>1) buna karşılık Gmünd’e</em>: Sınır kentindeki buluşma (14/15 Ağustos). Krş. [17-18 Ağustos 1920 Salı] tarihli mektup, 1. sonnot.</p>
			<p><em>2) Lisl Beer’in</em>: Ernst Pollak’ın bir tanıdığı.</p>
			<p><em>3) Son cümlenin çevirisi</em>: Kafka’nın “Yargı” anlatısının Milena tarafından yapılan çevirisinden söz ediliyor. Kafka bu anlatıyı 22 Eylül’ü 23 Eylül’e bağlayan gece “bir trende” yazıp bitirmişti. Krş. <em>Günlükler</em> (23 Eylül 1912), s. 293 vd. Fakat Milena’nın çevirisi ancak 1922 yılı sonunda <em>Soud</em> başlığıyla haftalık <em>Cesta</em> dergisinde yayımlanabildi (yıl: 5, sayı: 26/27, Aralık sonu 1922/Ocak başı 1923, s. 369-372).</p>
		</div>
		<div class="letter-area html5_section">
			<p><em>[28 Ağustos 1920]</em> </p>
			<p><em>1) Şair</em>: Muhtemelen Gustav Janouch; krş. [21 Temmuz 1920] tarihli mektup, 4. sonnot.</p>
		</div>
		<div class="letter-area html5_section">
			<p><em>[29-30 Ağustos 1920]</em> Pazartesi</p>
			<p><em>1) ekte yolladığım makale</em>: Muhtemelen Bertrand Russell’ın <em>Prager Tagblatt</em>’ta yayımlanan (yıl: 45, sayı: 200, 25.8.1920, s. 4) ve komünizmin toplumu değiştiren yapısının eleştirel bir bakışla ele alındığı “Bolşevik Rusya’dan” başlıklı makalesi.</p>
		</div>
		<div class="letter-area html5_section">
			<p><em>[31 Ağustos 1920]</em> Salı</p>
			<p><em>1) Grimmenstein Sanatoryumu</em>: Solunum yolu hastaları için Viyana’nın yaklaşık 80 km güneyinde, Hochegg’in (yüksekliği 730 m) güneye bakan eteğindeki geniş bir ormanlık alana kurulmuş olan sanatoryum.</p>
			<p><em>2) Wiener Wald Sanatoryumu</em>: Viyana’nın yaklaşık 60 km güneyinde, Leobersdorf yakınlarındaki Ortmann’a kurulmuş olan sanatoryum.</p>
			<p><em>3) Blei’yla</em>: Yazar Franz Blei (1871-1942), birçok edebiyat dergisinin yayıncısı.</p>
		</div>
		<div class="letter-area html5_section">
			<p><em>[2 Eylül 1920]</em> Perşembe</p>
			<p><em>1) Vlasta’yı</em>: Profesör Jesenský’nin asistanı. Krş. [19-23 Ağustos 1920 Cuma] tarihli mektup, 2. sonnot.</p>
			<p><em>2) kız arkadaşıyla</em>: Oyuncu Rahel Sanzara [asıl adı Johanna Bleschke], 1920 yılında Prag’daki Deutsches Landestheater’de sahnelenen birçok oyunda misafir oyuncu olarak sahneye çıktı; bir dizi Wedekind oyununda rol aldı.</p>
			<p><em>3) Baum’a</em>: Kafka’nın en yakın dostları arasında yer alan kör şair Oskar Baum (1883-1941).</p>
			<p><em>4) Landauer Kmen’de çıkıyor</em>: Krş. [24 Temmuz 1920] tarihli mektup, 2. sonnot. </p>
		</div>
		<div class="letter-area html5_section">
			<p><em>[3 Eylül 1920]</em> Cuma</p>
			<p><em>1) Tribuna</em>: Kafka muhtemelen, Hofmannsthal’ın 22 Ağustos 1920’de Salzburg Festivali kapsamında Dom Meydanı’nda ilk kez sahnelenen <em>Jedermann</em> adlı oyunuyla ilgili bu gazetede çıkacak yazıyı bekliyordu.</p>
		</div>
		<div class="letter-area html5_section">
			<p><em>[3-4 Eylül 1920]</em> Cuma akşamı</p>
			<p><em>1) Jesenský diye imzaladığı</em>: Kafka, Milena’nın ona okuması için yolladığı mektubu biliyordu. Krş. [4 Ağustos 1920 Çarşamba] tarihli mektup, 1. sonnot.</p>
			<p><em>2) Bayan Reimann</em>: Kafka’nın annesi “Reiner” (ya da “Reinerová”) adını yanlış anlamıştı.</p>
		</div>
		<div class="letter-area html5_section">
			<p><em>[3-4 Eylül 1920]</em> Cumartesi</p>
			<p><em>1) Ölüm meleklerinden biri</em>: Josef Reiner’in intiharına gönderme. Krş. [12 Haziran 1920 yine Cumartesi] tarihli mektup, 1. sonnot.</p>
		</div>
		<div class="letter-area html5_section">
			<p><em>[6 Eylül 1920]</em> Pazartesi</p>
			<p><em>1) Hans Janowitz</em>: H. Janowitz (1890-1954); Willy Haas, Franz Werfel, Paul Kornfeld ve Rudolf Fuchs’un etrafında oluşan edebiyat çevresinden bir yazar. Karl Kraus’un yapıtlarını çok beğendiği erkek kardeşi şair Franz Janowitz de (1892-1917) İtalyan cephesindeki ölümüne kadar bu çevreye dahildi.</p>
			<p><em>2) Adresler</em>: Sanatoryumların adresleri. Krş. [Eylül 1920] tarihli 3. mektup, 1. sonnot.</p>
		</div>
		<div class="letter-area html5_section">
			<p><em>[7 Eylül 1920]</em> Salı</p>
			<p><em>1) Bolşevizm makalesi</em>: Krş. [29-30 Ağustos 1920] tarihli mektup, s. 232 ve bu mektubun 1. sonnotu.</p>
			<p><em>2) Přibram’la: </em>Ewald Přibram, Kafka’nın okul arkadaşı, lise yıllarının sonuna doğru ve Prag Üniversitesi’nde okuduğu dönemde dostu. Kafka, <em>Felice’ye Mektuplar</em>, s. 333’te onu tam bir çiçek meraklısı olarak tanımlar.</p>
			<p><em>3) eski bir “hastayı”</em>: Daha önce kendisi de aynı şekilde Weleslawin’de, Přibram’ın erkek kardeşi Karl’ın kaldığı yerde kalan Milena.</p>
			<p><em>4) Rus Yahudisi göçmen</em>: 20.11.1920 tarihli <em>Prager Tagblatt</em>, Yahudi Belediye Binası’na yerleştirilen bu göçmenlerden, 16-19 Kasım 1920’deki Yahudi karşıtı eylemler çerçevesinde söz eder.</p>
		</div>
		<div class="letter-area html5_section">
			<p><em>[14 Eylül 1920]</em> </p>
			<p><em>1) iki kişilik eksikliğe</em>: Krş. [20 Eylül 1920] tarihli mektup, s. 262.</p>
		</div>
		<div class="letter-area html5_section">
			<p><em>[20 Eylül 1920]</em> Pazartesi akşamı</p>
			<p><em>1) “İki kişilik eksiklik”</em>: Krş. [14 Eylül 1920] tarihli mektup, s. 257.</p>
		</div>
		<div class="letter-area html5_section">
			<p><em>[Eylül 1920] [1. mektup]</em></p>
			<p>Çizim, belli ki bir defterden koparılıp mektuba eklenmiş bir kâğıttadır. Arkasında daha önceden kalmış ama büyük ölçüde okunmaz hale getirilmiş yazıların bulunduğu kâğıdın boyutları, 22,5 x 8 cm’dir. İki figürün tasviri, kâğıdın iki kenarına yapılmıştır. Teknik nedenlerden ötürü bu çizim bu kitapta küçültülerek ve figürler arasındaki aralık daraltılarak verilmiştir.</p>
		</div>
		<div class="letter-area html5_section">
			<p><em>[Eylül 1920] [2. mektup]</em></p>
			<p><em>1) Paul Adler</em>: Yazar Paul Adler (1878-1946).</p>
		</div>
		<div class="letter-area html5_section">
			<p><em>[Eylül 1920] [3. mektup]</em></p>
			<p><em>1) İki sanatoryumun</em>: Grimmenstein ve Wiener Wald.</p>
			<p><em>2) Kmen ve Tribuna</em>: Milena’nın çevirileri: <em>Kmen</em>’de (yıl: 4, sayı: 25, 2 Eylül 1920, s. 289-292) Lev Tolstoy’dan <em>Cizinec a mužik</em> [Yabancı ve Çiftçi] ve yine <em>Kmen</em>’de (yıl: 4, sayı: 26, 9 Eylül 1920, s. 308-310) <em>Franz Kafka: Z knihy prósy</em> [Bir Düzyazı Kitabından]. (Söz konusu sayıda Kafka’nın <em>Gözlem</em>’indeki şu anlatıların çevirisi bulunmaktadır: “Ani Gezinti”, “Dağlara Gezi”, “Bekârın Mutsuzluğu”, “Tüccar”, “Eve Dönüş Yolu” ve “Koşa Koşa Geçenler”.)</p>
			<p><em>3) daha... teşekkür</em>: Milena’ya çevirileri yaptığı, bunlar dergide yayımlandığı için “teşekkür” ediyor; çünkü Milena bunları ona göndermemişti.</p>
		</div>
		<div class="letter-area html5_section">
			<p><em>[Eylül 1920] [4. mektup]</em></p>
			<p><em>1) Kupec’te</em>: Kafka’nın –<em>Gözlem</em> kitabından beş diğer parçayla birlikte–, <em>Kmen</em>’in 26. sayısında yayımlanan “Tüccar” başlıklı anlatısı. Krş. [Eylül 1920] tarihli 3. mektup, 2. sonnot.</p>
		</div>
		<div class="letter-area html5_section">
			<p><em>[Eylül 1920] [5. mektup]</em></p>
			<p><em>1) Çinli bir yazarın kitabını</em>: Kitabın adı bilinmiyor. Kafka’nın, mektubunun devamında yaptığı alıntı, biraz değiştirilmiş olarak yazarın “Fragmanlar”ında da karşımıza çıkar. Krş. <em>Düğün Hazırlıkları</em>, s. 338.</p>
			<p><em>2) “Ayna Adam”</em>: Franz Werfel, “Ayna Adam. Büyülü Üçleme” (Münih: Kurt Wolff, 1920).</p>
		</div>
		<div class="letter-area html5_section">
			<p><em>[22 Ekim 1920]</em></p>
			<p><em>1) Illový’nin</em>: Rudolf Illový (1881-1943), editör, şair ve başkalarının yanı sıra Růžena Jesenská, S. K. Neumann, Josef Reiner ve kendi şiirlerinin yer aldığı “Československá Poesie Sociální” antolojisinin yayıncısı.</p>
			<p><em>2) Červen’de</em>: Bu derginin bir sayısında (yıl: 3 sayı: 29, 30 Eylül 1920) yer alan yazıda.</p>
		</div>
		<div class="letter-area html5_section">
			<p><em>[27 Ekim 1920]</em></p>
			<p><em>1) vejetaryen beslenmeyle ilgili bir sorum</em>: Kafka 1909’dan beri koyu vejetaryendi; dolayısıyla vejetaryen yemeği bulunması, onun için sanatoryum seçiminde mutlak önkoşuldu.</p>
			<p><em>2) “Kanun Önünde”</em>: Günlük gazete <em>Právo lidu</em>’nun (yıl: 29, sayı: 253, 24.10.1920) Pazar ekinde (sayı: 43) Kafka’nın bu anlatısı <em>Před zákonem</em> başlığıyla ve okul arkadaşının karısı Milena Illová’nın çevirisiyle yayımlanmıştı. Kafka burada bunu üzülerek açıklar; çünkü aslında daha önce, yazdıklarının çeviri hakkını sadece Milena Jesenská’ya vermiştir. Krş. [Mayıs 1920] tarihli mektup, s. 28.</p>
			<p><em>3) İlanın</em>: Viyana’daki <em>Neuen Freien Presse</em>’de çıkan ilan. Krş. [19-23 Ağustos 1920 Cuma] tarihli 2. mektup, 1. sonnot.</p>
		</div>
		<div class="letter-area html5_section">
			<p><em>[Kasım ortası 1920] [1. mektup]</em></p>
			<p><em>1) Yahudi düşmanlığının</em>: 16-19 Kasım’da, özellikle Prag’daki Alman Yahudisi vatandaş ve kurumları hedef alan Yahudi karşıtı eylemler. Krş. “Salı’dan Cuma’ya / Prag Olayları”, <em>Prager Tagblatt</em>, yıl: 45, sayı: 270 (20.11.1920), s. 1 vd.</p>
			<p><em>2) Kız kardeşim</em>: Ottla (evlilik soyadı Davidová).</p>
			<p><em>3) “Tanja”</em>: Ernst Weiß, “Tanja”, üç perdelik dram. <em>Der neue Daimon</em> dergisinde yayımlandı: (Viyana/Leipzig, 2 (1919), s. 65-112), III. Perde; bu oyun ilk kez, 11 Ekim 1919’da Prag’daki Deutsches Landestheater’in salon tiyatrosunda, Hans Demetz’in rejisi ve başrolde Rahel Sanzara’yla sahnelendi.</p>
			<p><em>4) Ehrenstein</em>: Kafka’nın tanıdığı olan şair ve yazar Albert Ehrenstein (1886-1950), 8 Kasım 1920 akşamı Mozarteum’da, başka metinlerin yanı sıra, Karl Kraus üzerine kaleme aldığı ve polemik yaratan yazıdan bir bölüm okumuştu. Krş. <em>Prager Tagblatt</em>, yıl: 45, sayı: 262 (07.11.1920), s. 7. Ehrenstein’in “Karl Kraus” yazısı daha önce, 1920’nin Ağustos sonunda basılmıştı (Viyana/Leipzig: Genossenschaft Yayınevi, 1920).</p>
		</div>
		<div class="letter-area html5_section">
			<p><em>[Kasım ortası 1920] [2. mektup]</em></p>
			<p><em>1) Başçavuş Perkins</em>: Upton Sinclair’in <em>Jimmy Higgins</em> romanındaki bir karakter; Milena denemek amacıyla bu romandan bir bölümü Çekçeye çevirip <em>Kmen</em> dergisinde yayımlatmıştı (yıl: 4, sayı: 15, 24 Haziran 1920, s. 169-173 ve sayı: 16, 1 Temmuz 1920, s. 183-187).</p>
			<p><em>2) “Hayvan... kırbacı alır”</em>: Krş. <em>Düğün Hazırlıkları</em>, s. 42, 84 ve 359.</p>
			<p><em>3) “Venkov”</em>: Josef Říha’nın, muhafazakâr çiftçi hareketinin ırkçı eğilimli gazetesi <em>Venkov</em>’da (yıl: 15, sayı: 234, 3 Ekim 1920, s. 1) <em>Bolševismus bez budoucnosti</em> [Geleceği Olmayan Bolşevizm] başlığıyla yayımlanan Yahudi karşıtı makalesi.</p>
			<p><em>4) Aleš’in</em>: Mikoláš Aleš (1852-1913), Çek ressam, Josef Mánes’in öğrencisi.</p>
			<p><em>5) Babička</em>: Yazar Božena Němcová’nın ünlü romanı. Krş. [29 Mayıs 1920] tarihli mektup, 2. sonnot.</p>
		</div>
		<div class="letter-area html5_section">
			<p><em>[Kasım 1920] [1. mektup]</em></p>
			<p><em>1) Benim durumumda...</em>: Krş. <em>Düğün Hazırlıkları</em>, s. 336.</p>
		</div>
		<div class="letter-area html5_section">
			<p><em>[Kasım 1920] [2. mektup]</em></p>
			<p><em>1) Graben’da</em>: Der Graben / Na Příkopě; Prag’da Pulverturm ve Wenzel Meydanı arasındaki anacadde. Burada, o zamanlar daha çok Almanların gittiği ve aralarında “Continental”in de bulunduğu birçok restoran ve kafe vardı.</p>
			<p><em>2) Eisen Sokağı’nda</em>: [Železná] Altstädter Ring’i –Bergmann Sokağı / Havířská üzerinden– Graben / Na Příkopě’ye bağlayan sokak. Eylemler sırasında bu sokakta saldırılar olmuş, bu nedenle sokak 17 Kasım’da polis tarafından geçici olarak kapatılmıştı. Krş. [Kasım ortası 1920] tarihli 1. mektup, 1. sonnot.</p>
		</div>
		<div class="letter-area html5_section">
			<p><em>[Kasım 1920] [3. mektup]</em></p>
			<p><em>1) Čapek’in</em>: Çek yazar Karel Čapek (1890-1938).</p>
			<p><em>2) Leviné</em>: Eugen Leviné (1883-1919); Mart 1919’dan itibaren <em>Münchener Rote Fahne</em> gazetesini yayımladı, <em>Münchener Räterepublik</em>’te<a class="si-noteref epub-type_noteref" href="#f138" id="ref_f138">138</a> yönetici olarak görev yaptı; 1919 yılının Haziran başında ölüme mahkûm edildi ve 5 Haziran’da kurşuna dizildi.</p>
		</div>
		<div class="letter-area html5_section">
			<p><em>[Kasım 1920]</em> Cumartesi akşamı</p>
			<p><em>1) Belvedere’de</em>: Kafka yürüyüş için Moldau Nehri’nin sol kıyısındaki Belvedere /Letná Parkı’na gitmeyi seviyordu.</p>
		</div>
		<div class="letter-area html5_section">
			<p><em>[Mart sonu 1922]</em></p>
			<p><em>1) ilkbahar yazısı</em>: Milena Jesenská, <em>Klobouky na jaro. Dopis z Vídně</em> [İlkbahar Şapkaları. Viyana’dan Bir Mektup], <em>Tribuna</em> (yıl: 4, sayı: 47, 2.4.1922, s. 1 vd.).</p>
			<p><em>2) Spindelmühle</em>: Kafka 27 Ocak’tan 17 Şubat’a kadar istirahat için Spindelmühle/Špindlerův Mlýn’deydi (Riesengebirge).</p>
		</div>
		<div class="letter-area html5_section">
			<p><em>[Eylül 1922]</em></p>
			<p><em>1) aşçılar hakkındaki o yazıyı</em>: Paul Wiegler’in, Milena’nın çevirdiği “Aşçılar” başlıklı yazısı, <em>Národní listy</em> (yıl: 62, sayı: 234, 27.8.1922, s. 1 vd.); ilk baskı: P. Wiegler, “İnsan Portreleri” (Berlin: Hyperion Yayınevi, 1916), s. 64.</p>
			<p><em>2) hala</em>: Růžena Jesenská. Krş. [4 Temmuz 1920 Pazar] tarihli mektup, 3. sonnot. – Kafka burada, onun gazetelerde çıkan bir dizi yazısından söz ediyor; bunlardan ikisi: <em>Poznámky k dopisům</em> [Mektuplara Dair Notlar], <em>Národní listy</em> (yıl: 62, sayı: 220, 13.8.1922, s. 1) ve <em>Drobnosti</em> [Küçük Şeyler], <em>Národní listy</em> (sayı: 227, 20.8.1920, s. 1).</p>
			<p><em>3) Almanlardan bu kadar nefret etmemeli</em>: Růžena Jesenská geçmiş yıllarda Almanlar hakkında son derece eleştirel yorumlar yapmıştı; örneğin <em>Národní listy</em>’de yayınlanan (yıl: 61, sayı: 29, 30.1.1921, s. 2) <em>Nepřátelství</em> [Düşmanlık] başlıklı yazısında. Yazıda şöyle diyordu: “Almanların Slavlara ve Fransa’ya düşmanlığının temelinde kıskançlık, her yere hükmetme hırsı, bencil doğalarının sınırsız istekleri vardır. İşte bu korkunç savaş bu yüzden çıktı.”– Fakat Kafka burada muhtemelen onun yine <em>Národní listy</em>’de yayımlanan (yıl: 62, sayı: 192, 16.7.1922, s. 1 vd.) <em>O poslušnosti</em> [İtaat Üzerine] başlıklı yazısından söz ediyor. Růžena Jesenská bu yazıda, “Alman vatanımızın Çekleştirilmesine” karşı çıkan <em>Saazer Anzeiger</em>’den alıntı yapmış ve bu konuda şunları yazmıştı: “Almanların küstahlığı ve açgözlülüğüyle, çocuklarımızı daha az itaatkâr yetiştirerek değil, aksine, onları kana, büyük vatan ve millet sevgisine daha itaatkâr...” Bu tür suçlamalar görünüşe bakılırsa Kafka’yı, Růžena Jesenská’nın dile getirdiğinden farklı bir bakış açısına sahip olan Eichendorff ve Kerner’in şiirlerinden söz etmeye itmiştir.</p>
			<p><em>4) Eichendorff’un... Justinus Kerner’in</em>: Joseph von Eichendorff’un 1810’da yazdığı “Veda” ve Justinus Kerner’in 1830’ da yayımlanan “Bıçkıhanedeki Gezgin” şiirleri. Eichendorff ve Kerner –Matthias Claudius ve Johann Peter Hebel’le birlikte– Kafka’nın özellikle beğendiği halkçı Alman şairlerdi. </p>
			<p><em>5) Mareš’ten</em>: Daha önce bahsi geçen anarşist yazar Michal Mareš. Krş. [13 Temmuz 1920 Salı] tarihli mektup, 5. sonnot.</p>
			<p><em>6) şiir kitabı</em>: Muhtemelen Michal J. Mareš, <em>Disharmonie. Básně prosou a veršem</em>. [Disarmoni. Düzyazı Şiirler ve Dizeler] (Praha – Kr. Vyšehrad, o.J.).</p>
			<p><em>7) Policejní št’ára [Polis Baskını]</em>: Michal Mareš’in, 1922’de Prag’da Večernice’den çıkan bir kitabının adı.</p>
		</div>
		<div class="letter-area html5_section">
			<p><em>[Ocak/Şubat 1923] [1. mektup]</em></p>
			<p><em>1) Donadieu’yü</em>: Charles Louis Philippe’in romanı. Krş. [19 Temmuz 1920 Pazartesi] tarihli mektup, 2. sonnot.</p>
			<p><em>2) “Şeytan”</em>: Krş. [Ocak/Şubat 1923] tarihli 2. mektup, 1. sonnot.</p>
			<p><em>3) Georg Kaiser</em>: Dram yazarı Georg Kaiser (1878-1945). Milena onun mahkûm edilişi üzerine bir yazı yazmıştı: Krş. <em>Tribuna</em>’da yayımlanan (yıl: 3, sayı: 52, 03.03.1921, s. 1 vd.) A. X. Nessey, “Případ Jiřího Kaisera” [Georg Kaiser Vakası]. Kaiser, hasta olan Kafka’yı Prag’daki evinde ziyaret etmişti.</p>
		</div>
		<div class="letter-area html5_section">
			<p><em>[Ocak/Şubat 1923] [2. mektup]</em></p>
			<p><em>1) “Şeytan”ı okudum</em>: Milena’nın <em>Národní listy</em>’de yayımlanan (yıl: 63, sayı: 16, 18.1.1923, s. 1 vd.)<em> Ďábel u krbu</em> [Yuvadaki Şeytan] başlıklı yazısı; Almanca çevirisi bu kitabın eklerinde, s. 328-333.</p>
			<p><em>2) Donadieu’ye</em>: Krş. [19 Temmuz 1920 Pazartesi] tarihli mektup, 2. sonnot.</p>
			<p><em>3) Čechov’u</em>: Anton Çehov, <em>Na velké cestě</em> [Büyük Yolda] kitabı 1921 yılında Arnošt Dvořák’ın çevirisiyle Prag’da, St[anislava] Jílovská’nın, Milena’nın arkadaşı Staša’nın yayınevinden çıkmıştı. </p>
			<p><em>4) Will von der Mühle’yi</em>: Robert Louis Stevenson’ın öyküsü, Milena’nın çevirisiyle <em>Cesta</em> dergisinde yayımlanmıştı (yıl: 5, sayı: 5 ve 6, 4 ve 11 Ağustos 1922, s. 81-84, s. 103-106, s. 124-126).</p>
			<p><em>5) Franzi’yi</em>: Max Brod, “Franzi ya da İkinci Sınıf Bir Aşk” (Münih: Kurt Wolff, 1922).</p>
			<p><em>6) yazınızı</em>: <em>Ďábel u krbu</em> [Yuvadaki Şeytan]. Krş. bu mektubun 1. sonnotu.</p>
		</div>
		<div class="letter-area html5_section">
			<p><em>[Kasımın ikinci yarısı 1923]</em></p>
			<p><em>1) Müritz’e</em>: Kafka’nın, ablası Elli ve onun çocuklarıyla Temmuz 1923’te çıktığı istirahat amaçlı tatil. Müritz’de keşfettiği Berlin Yahudi Evi tatil kolonisinin çalışmalarıyla aslında koloninin ilk kurulduğu dönemde, 1916 yılında Felice Bauer aracılığıyla tanışmış ve bu çalışmaları bir süre desteklemişti.</p>
			<p><em>2) ihtimal dışı sayılabilecek bir çare</em>: Kafka’nın, o zamanlar yaklaşık yirmi dört yaşında olan, dindar bir Doğu Yahudisi aileden gelen Dora Diamant’la (1898-1952) tanışması. Dora, yaşamının son yılında onun hayat arkadaşıydı.</p>
			<p><em>3) bahçe içinde küçük bir villada</em>: Kafka’nın, 1923’ün Kasım ortasından 1924’ün Ocak sonuna kadar Dora Diamant’la birlikte yaşadığı, Berlin-Steglitz Grunewald Sokağı No: 13’teki ev. (Evin fotoğrafı için: Gustav Janouch, “Franz Kafka ve Dünyası”, Viyana: Hans Deutsch, 1965, s. 158.) </p>
		</div>
	</div>
	<div class="footnotes html5_section epub-type_footnotes">
		<div class="si-footnote html5_aside epub-type_footnote" id="f137"><a class="si-backref" href="#ref_f137">137.</a><span class="si-footnote-text"> Kafka’nın 1917 yılında yazdığı bu anlatı, daha sonra <em>Bir Kardeş Katli</em> (<em>Ein Brudermord</em>) adıyla yayımlanan anlatının ilk halidir. İki metin arasında temel bir fark yoktur. (Ç.N.)</span></div>
		<div class="si-footnote html5_aside epub-type_footnote" id="f138"><a class="si-backref" href="#ref_f138">138.</a><span class="si-footnote-text"> Kasım Devrimi’nin ardından, 7 Nisan-2 Mayıs 1919 tarihlerinde Bavyera eyaletinde yapılan ve 2 Mayıs’ta kanlı bir biçimde son bulan kısa bir “şûralar demokrasisine dayalı sosyal devlet” kurma denemesi. (Ç.N.) </span></div>
	</div>
</body>
</html>