<html xmlns="http://www.w3.org/1999/xhtml">
	<head>
		<title>7-6.html</title>
		<link href="template.css" rel="stylesheet" type="text/css"/>
	</head>
	<body>
		<div id="x7-6.html" xml:lang="tr-TR">
			<div class="Basic-Text-Frame">
				<p class="B-l-m-Ba-l----2" id="toc_marker-9">Yedinci Ana Bölüm</p>
				<p class="B-l-m-Adi--1">Kadın ve Çocuk</p>
				<p class="ortal--baslik">377</p>
				<p class="Normal-2 para-style-override-16"/>
				<p class="Normal-2">Mükemmel kadın. – Mükemmel kadın, mükemmel erkekten daha yüksek bir insan tipidir: biraz daha enderdir de. – Hayvanlara ilişkin doğa bilimi bu cümleyi mümkün kılmak için bir araçtır.</p>
				<p class="Normal-2 para-style-override-16"/>
				<p class="ortal--baslik">378</p>
				<p class="Normal-2 para-style-override-16"/>
				<p class="Normal-2">Arkadaşlık ve evlilik. – En iyi arkadaş olan, muhtemelen en iyi eşe sahip olacaktır, çünkü iyi evlilik arkadaşlık yeteneğine dayanır.</p>
				<p class="Normal-2 para-style-override-16"/>
				<p class="ortal--baslik">379</p>
				<p class="Normal-2 para-style-override-16"/>
				<p class="Normal-2">Ebeveynin bekası. – Ebeveynin karakteri ve zihniyeti arasındaki ilişkide halledilmemiş kakafoniler, çocuğun özünde tınlamayı sürdürür ve onun iç dünyasındaki acı çekmenin öyküsünü oluştururlar.</p>
				<p class="ortal--baslik"><span>380</span></p>
				<p class="Normal-2 para-style-override-16"/>
				<p class="Normal-2">Anneden gelen. – Herkes anneden gelen bir kadın imgesi taşır içinde: kadınlara genel olarak saygı duyuşu ya da onları küçümseyişi ya da onlara karşı genel olarak kayıtsız kalışı bu imge tarafından belirlenir.</p>
				<p class="Normal-2 para-style-override-16"/>
				<p class="ortal--baslik"><span>381</span></p>
				<p class="Normal-2 para-style-override-16"/>
				<p class="Normal-2 para-style-override-16"><span>Doğayı tashih etmek. </span><span>– İnsanın iyi bir babası yoksa, kendine bir tane edinmelidir.</span></p>
				<p class="Normal-2 para-style-override-16"/>
				<p class="ortal--baslik"><span>382</span></p>
				<p class="Normal-2 para-style-override-16"/>
				<p class="Normal-2">Babalar ve oğullar. – Babaların, oğul sahibi oluşlarını telafi etmek için yapacak çok işleri var.</p>
				<p class="Normal-2 para-style-override-16"/>
				<p class="ortal--baslik"><span>383</span></p>
				<p class="Normal-2 para-style-override-16"/>
				<p class="Normal-2 para-style-override-16"><span>Seçkin kadınların yanılgısı. – Seçkin kadınlar, bir konuyu toplum içinde konuşmak mümkün değilse, o konunun hiç olmadığını düşünürler.</span></p>
				<p class="Normal-2 para-style-override-16"/>
				<p class="ortal--baslik"><span>384</span></p>
				<p class="Normal-2 para-style-override-16"/>
				<p class="Normal-2 para-style-override-16"><span>Bir erkek hastalığı. – Erkeklerin kendini aşağılama hastalığının en iyi tedavisi, akıllı bir kadın tarafından sevilmektir.</span></p>
				<p class="Normal-2 para-style-override-16"/>
				<p class="ortal--baslik"><span>385</span></p>
				<p class="Normal-2 para-style-override-16"/>
				<p class="Normal-2 para-style-override-16"><span>Bir kıskançlık türü. </span><span>– Analar, oğullarının arkadaşlarını, özel başarıları varsa, kolaylıkla kıskanabilirler. Genellikle oğlunun kendisinden çok, oğlunda kendini </span>sever bir anne.</p>
				<p class="ortal--baslik"><span>386</span></p>
				<p class="Normal-2 para-style-override-16"/>
				<p class="Normal-2 para-style-override-16"><span>Akılcı arkadaşlık. – İnsan yaşını başını aldığında, babasının kendisini dünyaya getirtmekte haksız olduğu duygusuna kapılır.</span></p>
				<p class="Normal-2 para-style-override-16"/>
				<p class="ortal--baslik"><span>387</span></p>
				<p class="Normal-2 para-style-override-16"/>
				<p class="Normal-2 para-style-override-16"><span>Anaç iyilik. – Kimi annelere mutlu, değerli çocuklar gerekir, kimilerine de mutsuz: yoksa anne olarak iyiliklerini gösteremezler.</span></p>
				<p class="Normal-2 para-style-override-16"/>
				<p class="ortal--baslik"><span>388</span></p>
				<p class="Normal-2 para-style-override-16"/>
				<p class="Normal-2 para-style-override-16"><span>Değişik oflamalar. – Erkeklerin bazıları kadınını kaptırdığı için of çeker, çoğunluğu ise kimse onu kapmak istemiyor diye.</span></p>
				<p class="Normal-2 para-style-override-16"/>
				<p class="ortal--baslik"><span>389</span></p>
				<p class="Normal-2 para-style-override-16"/>
				<p class="Normal-2 para-style-override-16"><span>Aşk evlilikleri. – Aşk yüzünden yapılan evlilikler (şu aşk evliliği denilenler) babada yanılmış, anneye mecbur (muhtaç) kalmışlardır.</span></p>
				<p class="Normal-2 para-style-override-16"/>
				<p class="ortal--baslik"><span>390</span></p>
				<p class="Normal-2 para-style-override-16"/>
				<p class="Normal-2 para-style-override-16"><span>Kadınların arkadaşlığı. – Kadınlar bir erkekle çok iyi arkadaşlık kurabilirler; fakat bu arkadaşlığı sürdürebilmek için – elbette küçük bir fiziksel antipatinin de yardım etmesi gerekir.</span></p>
				<p class="Normal-2 para-style-override-16"/>
				<p class="ortal--baslik"><span>391</span></p>
				<p class="Normal-2 para-style-override-16"/>
				<p class="Normal-2 para-style-override-16"><span>Can sıkıntısı. – Birçok insan, özellikle kadınlar </span>hiçbir zaman düzenli çalışmayı öğrenmedikleri için, can sıkıntısı duymazlar.</p>
				<p class="ortal--baslik"><span>392</span></p>
				<p class="Normal-2 para-style-override-16"/>
				<p class="Normal-2 para-style-override-16"><span>Aşkın bir unsuru. – Kadın sevgisinin her türünde, biraz anaç sevgi de görünür.</span></p>
				<p class="Normal-2 para-style-override-16"/>
				<p class="ortal--baslik"><span>393</span></p>
				<p class="Normal-2 para-style-override-16"/>
				<p class="Normal-2 para-style-override-16"><span>Mekânda birlik ve drama. </span><span>– Karı koca bir arada yaşanmasaydı, iyi evliliklere daha sık rastlanılırdı.</span></p>
				<p class="Normal-2 para-style-override-16"/>
				<p class="ortal--baslik"><span>394</span></p>
				<p class="Normal-2 para-style-override-16"/>
				<p class="Normal-2 para-style-override-16"><span>Evliliğin olağan sonuçları. – Yükseltmeyen her ilişki aşağı çeker ve tersi; bu yüzden olağan olarak, erkekler kadınları aldıklarında biraz aşağı inerler, bu sırada kadınlar biraz yükselir. Çok zeki erkekler iğrenç bir ilaca direnir gibi direnir, bir o kadar da gereksinirler evliliğe.</span></p>
				<p class="Normal-2 para-style-override-16"/>
				<p class="ortal--baslik"><span>395</span></p>
				<p class="Normal-2 para-style-override-16"/>
				<p class="Normal-2 para-style-override-16"><span>Emretmeyi öğretmek. – Mütevazı ailelerin çocuklarına emretmeyi eğitim yoluyla öğretmek gerekir, tıpkı öteki çocuklara itaat etmeyi öğretmek gerektiği gibi.</span></p>
				<p class="Normal-2 para-style-override-16"/>
				<p class="ortal--baslik"><span>396</span></p>
				<p class="Normal-2 para-style-override-16"/>
				<p class="Normal-2 para-style-override-16"><span>Âşık olmayı istemek. – Mantık ilişkisiyle</span><span class="dipnot-2" style="font-size:0.8em;"><a class="footnote-link" href="#footnote-225-77" id="footnote-225-77-backlink">77</a></span><span> birleşen nişanlılar soğuk, hesapçı yararcılık suçlamasından kurtulabilmek için, âşık olmaya da çaba gösterirler çoğunlukla: Çıkarları gereği dümeni Hıristiyanlığa kıranlar da, gerçekten dindar olmak için böyle çaba gösterirler, çünkü dindar mimikleri takınmaları kolaylaşır böylece.</span></p>
				<p class="ortal--baslik"><span>397</span></p>
				<p class="Normal-2 para-style-override-16"/>
				<p class="Normal-2 para-style-override-16"><span>Aşkta durmak yok. – Yavaş tempoyu seven bir müzisyen, aynı müzik parçasını her defasında daha yavaş çalacaktır. Böylelikle hiçbir aşkta durmak yoktur.</span></p>
				<p class="Normal-2 para-style-override-16"/>
				<p class="ortal--baslik"><span>398</span></p>
				<p class="Normal-2 para-style-override-16"/>
				<p class="Normal-2 para-style-override-16"><span>Utangaçlık. – Kadınların güzelliği ile birlikte, genel olarak utangaçlıkları da artar.</span></p>
				<p class="Normal-2 para-style-override-16"/>
				<p class="ortal--baslik"><span>399</span></p>
				<p class="Normal-2 para-style-override-16"/>
				<p class="Normal-2 para-style-override-16"><span>Dayanıklı evlilik. – Her bir eşin, diğeri sayesinde bireysel bir hedefe ulaşmak istediği bir evlilik uzun süre dayanır; örneğin kadın erkeğin sayesinde ünlü birisi, erkek kadının sayesinde sevilen birisi olmak istiyorsa.</span></p>
				<p class="Normal-2 para-style-override-16"/>
				<p class="ortal--baslik"><span>400</span></p>
				<p class="Normal-2 para-style-override-16"/>
				<p class="Normal-2 para-style-override-16"><span>Proteus doğası. </span><span>– Kadınlar tamamen kendilerini seven erkeklerin tasavvurundaki hallerine duydukları aşkla yaşarlar.</span></p>
				<p class="Normal-2 para-style-override-16"/>
				<p class="ortal--baslik"><span>401</span></p>
				<p class="Normal-2 para-style-override-16"/>
				<p class="Normal-2 para-style-override-16"><span>Sevmek ve sahip olmak. – Kadınlar önemli bir erkeği genellikle ona tek başlarına sahip olmak isteyerek severler. Kibirlerine dokunacak olmasaydı, seve seve kilit altında tutarlardı onu: kibirleri ise o erkeğin başkalarına da önemli görünmesini ister.</span></p>
				<p class="ortal--baslik"><span>402</span></p>
				<p class="Normal-2 para-style-override-16"/>
				<p class="Normal-2 para-style-override-16"><span>İyi bir evliliğin sınavı. – İyi bir evlilik, bir </span>kez bir “istisna”ya dayanmasıyla<span class="dipnot-2" style="font-size:0.8em;"><a class="footnote-link" href="#footnote-225-78" id="footnote-225-78-backlink">78</a></span> kanıtlar kendini.</p>
				<p class="Normal-2 para-style-override-16"/>
				<p class="ortal--baslik">403</p>
				<p class="Normal-2 para-style-override-16"/>
				<p class="Normal-2 para-style-override-16">Herkese her şeyi kabul ettirmenin yöntemi. – Her bir kimse huzursuzluklarla, korkularla, işin ve düşüncelerin yığılmasıyla öyle bitkin ve zayıf düşürülebilir ki, karmaşık görünen bir şeye artık karşı koyamayıp teslim olur – diplomatlar ve kadınlar bilir bunu.</p>
				<p class="Normal-2 para-style-override-16"/>
				<p class="ortal--baslik">404</p>
				<p class="Normal-2 para-style-override-16"/>
				<p class="Normal-2 para-style-override-16">Namusluluk ve dürüstlük. – Tüm yaşamları boyunca, geçimlerini sadece gençlikteki çekiciliklerine borçlu olmak isteyen ve bu kurnazlık bir de görmüş geçirmiş anneleri tarafından kulaklarına fısıldanan kızlar, kibar fahişelerle aynı şeyi istemektedirler, ancak onlardan daha uyanıktırlar ve onlar kadar da namuslu değillerdir.</p>
				<p class="Normal-2 para-style-override-16"/>
				<p class="ortal--baslik">405</p>
				<p class="Normal-2 para-style-override-16"/>
				<p class="Normal-2 para-style-override-16">Maskeler. – İç dünyalarını arasanız da bulamayacağınız, salt maskelerden ibaret kadınlar vardır. Böyle âdeta hayalet gibi, zorunlu olarak doyumsuz bırakan varlıklara gönül indiren erkekler yakınıp duracaklardır, ama tam da bu kadınlar erkeğin isteğini en güçlü bir biçimde kışkırtabilirler: erkek onun ruhunu arar – arar durur hiç durmadan.</p>
				<p class="ortal--baslik">406</p>
				<p class="Normal-2 para-style-override-16"/>
				<p class="Normal-2 para-style-override-16">Uzun bir söyleşi olarak evlilik. – Kişi, bir kadınla evlenirken şu soruyu sormalıdır kendine: bu kadınla yaşlılık yıllarına dek iyi sohbet edeceğine inanıyor musun? Evlilikteki başka her şey geçicidir, ama ilişkinin zamanının çoğu konuşmayla geçer.</p>
				<p class="Normal-2 para-style-override-16"/>
				<p class="ortal--baslik">407</p>
				<p class="Normal-2 para-style-override-16"/>
				<p class="Normal-2 para-style-override-16">Kız çocuğunun düşleri. – Deneyimsiz kızlar, bir erkeği mutlu kılmanın kendi ellerinde olduğunu düşünerek gurur duyarlar kendileriyle; daha sonra bir erkeği mutlu kılmak için sadece bir kız gerektiğini kabul etmenin, o erkeği küçümsemek olduğunu öğrenirler. – Kadınların kibirliliği, bir erkeğin mutlu bir kocadan daha fazla olmasını gerektirir.</p>
				<p class="Normal-2 para-style-override-16"/>
				<p class="ortal--baslik">408</p>
				<p class="Normal-2 para-style-override-16"/>
				<p class="Normal-2 para-style-override-16">Faust’un ve Gretchen’in soyunun tükenişi. – Bir bilginin çok zekice bir görüşü uyarınca, günümüz Almanya’sının okumuş erkekleri Mefistofeles ve Wagner’in bir karışımına benziyorlar, ama büyükbabaların (en azından gençliklerinde) içlerinde gürlediğini hissettikleri Faust’a değil kesinlikle: Demek ki – o cümleyi devam ettirecek olursak – Gretchen iki nedenle uymuyor onlara. Ve öyle görünüyor ki, artık özlenmedikleri için tükeniyor soyları.</p>
				<p class="Normal-2 para-style-override-16"/>
				<p class="ortal--baslik">409</p>
				<p class="Normal-2 para-style-override-16"/>
				<p class="Normal-2 para-style-override-16">Gymnasium öğrencileri olarak kız çocukları. – Ne olur, bir de Gymnasium eğitimimizi yüklemeyelim kızların üstüne! Bu eğitim ki zeki, bilgiye susamış, ateşli gençleri – öğretmenlerinin kopyaları yapar çoğunlukla!</p>
				<p class="Normal-2 para-style-override-16"/>
				<p class="ortal--baslik">410</p>
				<p class="Normal-2 para-style-override-16"/>
				<p class="Normal-2 para-style-override-16">Rakibesiz. – Kadınlar kolayca anlarlar bir erkeğin ruhunun bir sahibesi olup olmadığını; rakibesiz sevilmek isterler ve ilerleme hırsının hedeflerine, siyasal görevlerine, bilimlerine ve sanatlarına tutkuyla bağlıysa erkek, bunları kınarlar. Meğerki erkek bunlar sayesinde sivrilsin – o zaman erkekle bir aşk bağı içindeyseler, aynı zamanda kendileri de sivrilmeyi umarlar; bu durumda kolaylık gösterirler sevgililerine.</p>
				<p class="Normal-2 para-style-override-16"/>
				<p class="ortal--baslik">411</p>
				<p class="Normal-2 para-style-override-16"/>
				<p class="Normal-2 para-style-override-16">Kadın anlağı. – Kadınların anlağı yetkin bir hükmetme, çabuk karar verme gücü, tüm avantajlardan yararlanma olarak gösterir kendini. Temel özellikleri olarak kalıtımla çocuklarına geçirirler bunu, baba da istemin karanlık arka planını verir. Babanın etkisi, yeni yaşamın icra edileceği ritmi ve armoniyi belirler âdeta; ama ezgi anneden gelir. – Bir şeyi önceden hazırlamasını bilenler için söyleyelim: kadınlarda anlama yetisi vardır, erkeklerde ise maneviyat ve tutku. Erkeklerin anlama yetileriyle gerçekten bu kadar çok şey başarabilmeleri çelişmez bununla: onların itkileri daha derin, daha şiddetlidir; kendinde pasif bir şey olan anlama yetilerini bu kadar ileriye götürürler. Kadınlar genellikle sessizce hayran kalırlar erkeklerin kendi maneviyatlarına duydukları saygıya. Erkekler eş seçerken, özellikle derin maneviyat sahibi, akıllı, çabuk karar verme gücüne sahip ve seçkin varlıklar aradıklarında, aslında erkeğin idealize edilmiş erkeği, kadının ise idealize edilmiş kadını aradığı, yani kendi özelliklerini bütünlemeye değil, tamamlamaya çalıştıkları açıkça görülür.</p>
				<p class="ortal--baslik">412</p>
				<p class="Normal-2 para-style-override-16"/>
				<p class="Normal-2 para-style-override-16">Hesiodos’un bir yargısı doğrulandı. – Kadınların akıllılığının bir belirtisi, bir arı kovanındaki erkek arılar gibi, hemen hemen her yerde karınlarını doyurmasını bilmeleridir. Bunun başlangıçta ne anlama geldiği ve neden erkeklerin kadınlardan beslenmedikleri bir düşünülsün. Elbette erkeklerin kibri ve onurlarına düşkünlüğü kadınların akıllılığından daha büyük olduğundan; çünkü kadınlar tabi olma sayesinde esas avantajlarını, yani hükmetmeyi güvence altına almayı bilirler. Çocukların bakımı bile başlangıçta kadınların akıllılığı tarafından, işten olabildiğince kaçmanın bahanesi olarak kullanılabilmiştir. Şimdi bile, örneğin ev işlerine bakan kadın olarak gerçekten çalıştıklarında, bunu kafa karıştırıcı bir itiraza dönüştürmeyi biliyorlar: bu yüzden erkekler onların çalışmasının yararını on kat abartma yoluna gidiyorlar.</p>
				<p class="Normal-2 para-style-override-16"/>
				<p class="ortal--baslik">413</p>
				<p class="Normal-2 para-style-override-16"/>
				<p class="Normal-2 para-style-override-16">Miyoplar âşıktır. – Bazen âşığı iyileştirmek için daha güçlü bir gözlük bile yeterlidir; bir yüzün, bir figürün yirmi yıl sonrasını tasavvur etme gücüne sahip birisi, belki de hiç rahatsız edilmeden yaşar.</p>
				<p class="Normal-2 para-style-override-16"/>
				<p class="ortal--baslik">414</p>
				<p class="Normal-2 para-style-override-16"/>
				<p class="Normal-2 para-style-override-16">Nefret eden kadınlar. – Kadınlar nefret duygusu içindeyken, erkeklerden daha tehlikelidirler; öncelikle düşmanca duyguları bir kez uyandığında, hiçbir hakseverlikle dizginlemezler kendilerini, nefretlerini varabileceği son noktaya kadar rahatça büyütürler; ayrıca (her insanda, her partide bulunan) yaralı noktaları bulmak ve oradan vurmakta ustadırlar: hançer gibi sivri anlama yetileri bu konuda büyük yarar sağlar (oysa erkekler yaraları görünce çekin<span>ik, genellikle yüce gönüllü ve uzlaşmacı bir ruh haline girerler).</span></p>
				<p class="Normal-2 para-style-override-16"/>
				<p class="ortal--baslik"><span>415</span></p>
				<p class="Normal-2 para-style-override-16"/>
				<p class="Normal-2 para-style-override-16"><span>Aşk. – Kadınların aşktaki putperestlikleri, aslında ve başlangıçsal olarak aşkın tüm idealleştirmeleri sayesinde güçlerini artırdıkları ve erkeklerin gözünde kendilerini her zaman daha arzulanır olarak gösterdikleri için akıllıca bir buluştur. Ne ki, aşkın değerinin böyle abartılışına yüzyıllar boyunca alışıldığından kadınlar kendi tuzaklarına düşmüş ve bu başlangıcı unutmuşlardır. Şimdi onlar erkeklerden daha çok yanıltılanlardır ve her kadının yaşamına handiyse zorunlu olarak giren bu hayal kırıklığı yüzünden daha çok acı çekerler – yanılgıya ve hayal kırıklığına uğratılabilmek için yeterli hayal güçleri ve anlama yetileri varsa.</span></p>
				<p class="Normal-2 para-style-override-16"/>
				<p class="ortal--baslik"><span>416</span></p>
				<p class="Normal-2 para-style-override-16"/>
				<p class="Normal-2 para-style-override-16"><span>Kadınların özgürleşmesi üzerine. – Kadınlar sevmeye, hemen yana ya da karşı duygular beslemeye bu kadar alışkınlarsa adil olabilirler mi? Bu yüzden de davalardan çok kişilere yandaş olurlar: davalardan yana olduklarında da, derhal o davanın militanı olurlar ve böylelikle davanın salt masum etkisini mahvederler. Bu yüzden siyaset ve bilimin bazı dalları (örneğin tarih) onlara açıldığında hiç de küçümsenmeyecek bir tehlike doğar. Çünkü bilimin ne olduğunu gerçekten bilen bir kadından daha ender bulunan bir şey var mıdır? Hatta en iyileri, bilime karşı gizli bir küçümseme beslerler bağırlarında, sanki bir biçimde ondan üstünlermiş gibi. Belki tüm bunlar değişebilir, şimdilik böyledir.</span></p>
				<p class="Normal-2 para-style-override-16"/>
				<p class="ortal--baslik">417</p>
				<p class="Normal-2 para-style-override-16"/>
				<p class="Normal-2 para-style-override-16">Kadınların yargılarında esin. – Kadınların yana ve karşı olmak yönünde verdikleri o ani kararlar, kadınların ansızın ortaya çıkıveren sempatileri ve antipatileri sayesinde kişisel ilişkilerin yıldırım hızıyla aydınlanması, kısacası kadın adaletsizliğinin kanıtları, seven erkekler tarafından sanki tüm kadınlar Delfoi kazanı ve defne tacı olmasa da bilgelik esinlerine sahiplermiş gibi bir parıltıyla çevrelenebilir: kadınların sözleri çok uzun süre sonra bile kâhin kadınların kehanetleri gibi yorumlanır ve açıklanır. Ama her kişiden ve her davadan yana bazı şeyler ileri sürülebileceği gibi, bunlara karşı bazı şeylerin de ileri sürülebileceği, her şeyin sadece iki yönlü değil, üç ya da dört yönlü olduğu düşünülürse böyle apansız kararlarla tamamen yanılgıya düşmemek de hemen hemen zordur; denilebilir ki: eşyanın tabiatı kadınların her zaman haklı çıkabilecekleri biçimde düzenlenmiştir.</p>
				<p class="Normal-2 para-style-override-16"/>
				<p class="ortal--baslik">418</p>
				<p class="Normal-2 para-style-override-16"/>
				<p class="Normal-2 para-style-override-16">Kendini sevdirmek. – Seven iki kişiden genellikle birisi seven, diğeri de sevilen olduğu için her sevda ilişkisinde aynı kalan bir sevgi niceliği bulunduğu inancı doğmuştur: birisi bundan ne kadar çoğunu kendisi için alırsa ötekine de o kadar az kalacaktır. Bu iki kişiden her birinin kibrinin de, sevilmesi gerekenin kendisi olduğuna kendisini ikna etmesi bir istisnadır; bu durumda ikisi de kendilerini sevdirmek isterler: işte bu yüzden evlilikte bazen yarı gülünç yarı absürt sahneler yaşanır.</p>
				<p class="ortal--baslik">419</p>
				<p class="Normal-2 para-style-override-16"/>
				<p class="Normal-2 para-style-override-16">Kadın kafasındaki çelişkiler. – Kadınlar nesnel olmaktan çok kişisel olduklarından, mantıksal açıdan birbiriyle çelişen doğrultular, onların düşünce çevrelerinde uyum içindedir: bu doğrultuların temsilcilerine sırasıyla hayranlık duyar ve onların sistemlerini bütünüyle kabul ederler: ancak her yerde daha sonra yeni bir kişiliğin ağırlık kazanacağı kör bir nokta kalır. Belki de yaşlı bir kadının kafasındaki tüm felsefe, daha çok böyle kör noktalardan oluşmaktadır.</p>
				<p class="Normal-2 para-style-override-16"/>
				<p class="ortal--baslik">420</p>
				<p class="Normal-2 para-style-override-16">Kim daha çok acı çekiyor? – Bir kadın ile bir erkek arasında çıkan kişisel bir anlaşmazlık ve kavgadan sonra, bir taraf genellikle ötekine acı çektirmiş olma düşüncesiyle acı çeker; diğer taraf ise genellikle ötekine yeterince acı çektirmediği düşüncesiyle acı çeker, bu yüzden de gözyaşlarıyla, hıçkırıklarla ve yüzünü buruşturarak onu sonradan da üzmeye çalışır.</p>
				<p class="Normal-2 para-style-override-16"/>
				<p class="ortal--baslik">421</p>
				<p class="Normal-2 para-style-override-16"/>
				<p class="Normal-2 para-style-override-16">Kadının yüce gönüllülüğünün sırası. – Töre’nin talepleri bir kez zihinden çıkartıldığında, doğa ve akıl bir erkeğe art arda birkaç kez evlenmeyi emretmez mi diye düşünülebilir: şöyle ki, önce yirmi iki yaşındayken kendisinden büyük, tinsel ve törel bakımdan kendisinden üstün bir kızla evlenir ve bu kız yirmili yaşların tehlikelerinde (hırs, nefret, kendini horgörme, her türden tutku) onun yol göstericisi olabilir. Daha sonra bu kadının sevgisi tamamen anaç bir sevgiye dönüşecek ve erkeğin otuzlu yıllarında çok genç bir kızla evlenmesine katlanmakla kalmayıp bunu teşvik edecek ve bu kızın eğitimini bizzat üstlenecektir. – Evlilik yirmili yaşlarda gerekli, otuzlu yaşlarda ise yararlı ama gerekli olmayan bir kurumdur: yaşamın sonraki yıllarında ise genellikle zararlıdır ve erkeğin tinsel gerileyişini hızlandırır.</p>
				<p class="ortal--baslik">422</p>
				<p class="Normal-2 para-style-override-16"/>
				<p class="Normal-2 para-style-override-16">Çocukluğun trajedisi. – Soylu ve yüce çabaları olan insanların en şiddetli savaşımlarını çocukluklarında vermek zorunda kalışları, belki hiç de ender bir durum değildir: örneğin düşünüşlerini, düşük düzeyde düşünen, görünüşe ve yalancılığa düşkün bir babaya kabul ettirmek zorunda kalırlar ya da Lord Byron gibi, çocuksu ve öfkeli bir anneyle sürekli kavga halinde yaşarlar. Böyle bir şey tecrübe edildiğinde en büyük, en tehlikeli düşmanın asıl kim olduğunu bilmek yaşamı boyunca incitmeyecektir kişiyi.</p>
				<p class="Normal-2 para-style-override-16"/>
				<p class="ortal--baslik">423</p>
				<p class="Normal-2 para-style-override-16"/>
				<p class="Normal-2 para-style-override-16">Ebeveyn budalalığı. – Bir insan hakkında yargıda bulunulurken en vahim hatalar onun ebeveyni tarafından yapılır: bir gerçektir bu, ama nasıl açıklamalı bunu? Ebeveynler, çocuk hakkında çok fazla deneyime sahiptirler de, bir bütünlük halinde toparlayamıyorlar mıdır bunu? Yabancı halklar arasında gezenlerin, bir halkın genel ayırt edici özelliklerini, konaklamalarının sadece ilk döneminde doğru olarak kavrayabildiklerine işaret ediliyor; bu halkı ne kadar çok tanıyorlarsa onun tipik ve ayırt edici yönlerini de o kadar çok unutuyorlarmış. Yakına alıştıkları anda, uzaktan bakmayı unutuyor gözleri. Ebeveynler de ona yeterince uzak durmadıkları için mi yanlış yargıda bulunurlar çocukları hakkında? – Tamamen farklı bir açıklama da şöyle olabilir: insanlar kendilerini çevreleyen en yakın şey hakkında artık düşünmez, ona sadece katlanırlar. Belki de ebeveynlerin, çocukları hakkında bir kez yargıda bulunmak zorunda kaldıklarında bu kadar keskin yargılamalarının nedeni, alışkanlıktan kaynaklanan bir düşüncesizliktir.</p>
				<p class="ortal--baslik"><span>424</span></p>
				<p class="Normal-2 para-style-override-16"/>
				<p class="Normal-2"><span>Evliliğin geleceğinden. – Kadın cinsinin eğitilmesini ve yükseltilmesini kendilerine görev edinen o soylu, özgür düşünceli kadınların gözden kaçırmamaları gereken bir nokta var: en yüksek kavranışı içinde karşı cinsten iki insanın ruhsal dostluğu olarak, yani yeni bir kuşağın üretilmesi ve eğitilmesi için yapılan, gelecekte olmasını umduğumuz gibi bir evlilik – tensel olanı âdeta daha büyük bir amaç için, sadece ender, gel-geç bir araç olarak kullanan böyle bir evlilik, herhalde düşünülmesi gerektiği gibi doğal bir yardımcıyı, metreslik ilişkisini gerektirir; çünkü erkeğin sağlığı açısından, evli olduğu kadının onun cinsel gereksinimini doyurmaya da tek başına hizmet etmesi gerekse bile, eş seçiminde, sözü edilen hedeflere zıt, yanlış bir görüş açısı belirleyici olacaktır: yeni kuşakların üretilmesi rastlantıya kalacak, mutlu bir eğitim ise enikonu olanaksızlaşacaktır. Arkadaş, yardımcı, çocuk doğuran, anne, aile reisi, ev idarecisi olması gereken, belki de erkekten ayrı olarak kendi işinin ve görevinin başında durması gereken iyi bir eş, aynı zamanda bir metres olamaz: genel olarak kendisinden çok şey istenmiş olur. Bu yüzden gelecekte, Perikles’in zamanında Atina’da gerçekleşenin tam tersi ortaya çıkabilir: o zamanlar evli oldukları kadınlarda metreslikten başka bir şey bulamayan erkekler, sadece kadınların zarafetinin ve zekâ kıvraklığının yaratabileceği, kafayı ve yüreği özgürleştiren bir dostluğun çekiciliğini de istedikleri için, ayrıca Aspasia’lara</span><span class="dipnot-2" style="font-size:0.8em;"><a class="footnote-link" href="#footnote-225-79" id="footnote-225-79-backlink">79</a></span><span> yönelmişlerdir. Evlilik gibi, tüm insani kurumlar sadece ılımlı derecede bir pratik idealize etmeye izin verirler, aksi halde derhal kaba tedaviler zorunlu olur.</span></p>
				<p class="Normal-2 para-style-override-16"/>
				<p class="ortal--baslik">425</p>
				<p class="Normal-2 para-style-override-16"/>
				<p class="Normal-2">Kadınların Sturm und Drang<span class="dipnot-2" style="font-size:0.8em;"><a class="footnote-link" href="#footnote-225-80" id="footnote-225-80-backlink">80</a></span> dönemi. – Avrupa’nın üç ya da dört uygar ülkesinde, birkaç yüzyıllık eğitim sonucunda kadınlardan ne istenirse yapılabilir, hatta cinsel anlamda olmasa bile, başka her anlamda erkek bile yapılabilir. Böyle bir etkileme altında bir kere erkeklerin tüm erdemlerini ve güçlü yanlarını almış olacaklardır, bu sırada onların zayıf yanlarını ve kötü alışkanlıklarını da göze almaları gerekecektir: dediğimiz gibi, bu kadar çok şey elde edilebilir. Ama böylelikle ortaya çıkan, kadınların kadim takıları olan delilikleri ve adaletsizliklerinin, kazanılmış ve öğrenilmiş olan üzerinde hâlâ üstünlük kurmaya çalıştığı belki birkaç yüzyıl sürebilecek ara duruma nasıl katlanacağız? Bu dönemde erkeklerin başlıca duygulanımını öfke oluşturacaktır, sanatların ve bilimin görülmemiş bir heveskârlık yüzünden batmış ve çamura bulaşmış olmalarına, felsefenin kafa karıştırıcı bir gevezelikle ölümüne konuşulmasına, her zamankinden daha fantastik ve fanatik bir biçimde politika yapılmasına, eski törenin koruyucuları olan kadınların bizzat gülünç duruma düşmelerinden ve her bakımdan törenin dışında kalmaya çalışmalarından ötürü toplumun tamamen çözülmeye yüz tutmasına duyulan öfke. Kadınlar en büyük güçlerini töreden alıyorsa, töreden vazgeçtikten sonra benzer bir güç bolluğunu yeniden kazanmak için neye tutunmaları gerekecektir?</p>
				<p class="Normal-2 para-style-override-16"/>
				<p class="ortal--baslik">426</p>
				<p class="Normal-2 para-style-override-16"/>
				<p class="Normal-2 para-style-override-16">Özgür tinli ve evlilik. – Özgür tinliler, kadınlarla yaşayacaklar mıdır? Genel olarak onların günümüzün hakikati-düşünenleri, hakikati-konuşanları olarak antikçağın kâhin<span class="dipnot-2" style="font-size:0.8em;"><a class="footnote-link" href="#footnote-225-81" id="footnote-225-81-backlink">81</a></span> kuşları gibi yalnız uçmayı tercih etmeleri gerektiğine inanıyorum.</p>
				<p class="Normal-2 para-style-override-16"/>
				<p class="ortal--baslik">427</p>
				<p class="Normal-2 para-style-override-16"/>
				<p class="Normal-2 para-style-override-16">Evliliğin mutluluğu. – Alışılmış ne varsa, gitgide daha sağlamlaşan bir örümcek ağı örer etrafımıza; çok geçmeden de iplerin kalın sicimlere dönüştüğünü ve ortada da, kendini buraya tutsak etmiş ve kendi kanını emmesi gereken örümcek olarak kendimizin durduğunu fark ederiz. Bu yüzden özgür tinli, tüm alışkanlıklardan ve kurallardan, kalıcı ve kesin olan her şeyden nefret eder, bu yüzden hep yeniden acıyla parçalar etrafındaki ağı: bunun sonucunda irili ufaklı sayısız yara yüzünden acı çekecek olduğu halde – çünkü o ipleri kendinden, kendi bedeninden, kendi ruhundan koparması gerekir. Şimdiye dek nefret ettiği yerde sevmesini öğrenmelidir ve tersi. Daha önce iyiliğinin bereketini saçtığı tarlaya canavar tohumlarını ekmek, olanaksız bir şey olmamalıdır kendisi için. – Evliliğin mutluluk için yaratılıp yaratılmadığı, buradan çıkarılabilir.</p>
				<p class="Normal-2 para-style-override-16"/>
				<p class="ortal--baslik">428</p>
				<p class="Normal-2 para-style-override-16"/>
				<p class="Normal-2 para-style-override-16">Çok yakın. – Bir insanla çok yakın yaşıyorsak, sanki iyi bir bakır gravüre hep çıplak elle dokunuyor gibiyizdir: günün birinde kötü kirli kâğıttan başka bir şey kalmaz elimizde. Bir insanın ruhu da sürekli dokunmayla tükenir sonunda; en azından bize sonunda tükenmiş görünür. – Başlangıçtaki resmini ve güzelliğini bir daha asla göremeyiz. Kişi, kadınlarla ve dostlarla çok samimi ilişki yüzünden hep yitirir; bazen yaşamının incisini yitirir.</p>
				<p class="ortal--baslik">429</p>
				<p class="Normal-2 para-style-override-16"/>
				<p class="Normal-2 para-style-override-16">Altın beşik. – Özgür tinli, kadınların onun üzerinde hüküm sürdükleri anaç özen ve denetimi üstünden silkip atmaya nihayet karar verdiğinde her zaman soluk alacaktır. Kendisinden korkuyla esirgenen sert bir hava akımının ne zararı vardır ki ona, yaşamında gerçek bir zararın, kaybın, kazanın, bir hastalanmanın, borçlanmanın, baştan çıkarmanın bir fazla ya da bir eksik oluşunun ne önemi vardır ki, altın beşiğin, tavus kuşu tüyünden yelpazenin ve bir bebek gibi beklenip şımartıldığı için bir de minnettar olma zorunluluğunun ezici duygusunun esaretiyle karşılaştırıldığında? Bu yüzden etrafını saran kadınların anaç zihniyetinin ona sundukları süt kolaylıkla safraya dönüşebilir.</p>
				<p class="Normal-2 para-style-override-16"/>
				<p class="ortal--baslik">430</p>
				<p class="Normal-2 para-style-override-16"/>
				<p class="Normal-2 para-style-override-16">Gönüllü kurban. – Önemli kadınlar, ünlü ve büyük kocalarının yaşamını, âdeta öteki insanların genel muhalefetine ve zaman zaman da kırgınlığına muhatap olarak kolaylaştırırlar en iyi. Büyük adamların çağdaşları, onların birçok hatasını ve çılgınlığını, hatta büyük adaletsiz eylemlerini, maneviyatlarını rahatlatmak için asıl kurban olarak kötü davranıp, boğazlayabilecekleri birini bulduklarında görmezden gelirler. Bir kadının, kendini bu kurbanlığa sunacak hırsı içinde bulması ender değildir ve o zaman erkek elbette çok hoşnut olabilir – yani yakınında böyle gönüllü bir yıldırım, fırtına ve yağmur paratonerinin bulunmasından hoşlanacak denli egoist ise.</p>
				<p class="Normal-2 para-style-override-16"/>
				<p class="ortal--baslik">431</p>
				<p class="Normal-2 para-style-override-16"/>
				<p class="Normal-2 para-style-override-16">Hoş muhalif. – Kadınların dingin, tekdüze, mutlu bir uyum içindeki varoluşa ve ilişkiye duydukları doğal eğilim, yaşam denizi üzerindeki etkilerinin yağı andıran ve yatıştırıcı özelliği, ister istemez özgür tinlinin kahramanca içsel dürtüsüne karşı işler. Kadınlar gezgin mineralogların yolundaki taşları, ayakları takılmasın diye kenara çekenler gibi davranırlar farkında olmadan – oysa berikiler tam da bu taşlara ayakları takılsın diye çıkmışlardır yola.</p>
				<p class="Normal-2 para-style-override-16"/>
				<p class="ortal--baslik">432</p>
				<p class="Normal-2 para-style-override-16"/>
				<p class="Normal-2 para-style-override-16">İki ünsüzün uyumsuzluğu. – Kadınlar hizmet etmek isterler ve böyle mutlu olurlar: özgür tinli hizmet edilmek istemez ve böyle mutlu olur.</p>
				<p class="Normal-2 para-style-override-16"/>
				<p class="ortal--baslik">433</p>
				<p class="Normal-2 para-style-override-16"/>
				<p class="Normal-2 para-style-override-16">Ksanthippi. – Sokrates gereksindiği gibi bir kadın buldu, – ama yeterince tanısaydı o da seçmezdi bu kadını: bu özgür tinlinin kahramanlığı da buraya kadar varmamıştı. Gerçekten de Ksanthippi evini ve yuvasını Sokrates’e yaşanmaz ve tekinsiz<span class="dipnot-2" style="font-size:0.8em;"><a class="footnote-link" href="#footnote-225-82" id="footnote-225-82-backlink">82</a></span> kılarak, asıl mesleğinin içine daha çok itti onu: sokaklarda ve gevezelik ve aylaklık edilebilen her yerde yaşamayı öğretti ona ve böylelikle Atina’nın en büyük sokak-diyalektikçisi olarak eğitti onu: sonunda Sokrates de, güzel Atina atının ensesine, ona huzur vermesin diye bir tanrı tarafından kondurulmuş bezdirici bir atsineğine benzetmek zorunda kaldı kendisini.</p>
				<p class="Normal-2 para-style-override-16"/>
				<p class="ortal--baslik">434</p>
				<p class="Normal-2 para-style-override-16"/>
				<p class="Normal-2 para-style-override-16">Uzağı görmez. – Nasıl ki anneler çocuklarının sadece gözle görülebilir ve duyuyla algılanabilir acıları için duyarlılık ve özen gösteriyorlarsa, yükseklere ulaşmaya çalışan erkeklerin eşleri de kocalarının acı çekmesinden, mahrumiyet içinde yaşamasından ve hatta aşağılanışından ötesini göremiyorlar – oysa belki de tüm bunlar sadece kocalarının yaşamdaki doğru duruşunun bir belirtisi olmakla kalmayıp, büyük hedeflere günün birinde mutlaka ulaşılacağının da garantileridir. Kadınlar her zaman gizliden gizliye kocalarının yüksek ruhuna karşı entrika çevirirler; onları, gelecekleri konusunda acısız, rahat bir bugün uğruna aldatmak isterler.</p>
				<p class="Normal-2 para-style-override-16"/>
				<p class="ortal--baslik">435</p>
				<p class="Normal-2 para-style-override-16"/>
				<p class="Normal-2 para-style-override-16">Erk ve özgürlük. – Kadınlar erkeklerine ne kadar büyük bir saygı duysalar da, toplum tarafından kabul edilen güçlere ve tasarımlara daha çok saygı duyarlar: binlerce yıl boyunca, özellikle egemenlere iki büklüm, elleri göğüslerine kavuşturulmuş bir biçimde yaklaşmaya alışmışlardır ve kamusal erke her türlü karşı çıkışı kınarlar. Bu yüzden kasıtlı bile davranmadan, sadece içgüdüyle özgür tinlice bir bağımsız çabanın tekerine çomak olurlar ve duruma göre kocalarını, özellikle de kadınların bu yaptıklarının aşk olduğuna hâlâ kendilerini ikna etmeye çalıştıklarında son derece sabırsız kılarlar. Kadınların yöntemlerini kınamak ve bu yöntemlerin güdülerine yüce gönüllülükle saygı duymak – işte budur erkeklerin tarzı ve çoğunlukla da erkeklerin umutsuzluğu.</p>
				<p class="Normal-2 para-style-override-16"/>
				<p class="ortal--baslik">436</p>
				<p class="Normal-2 para-style-override-16"/>
				<p class="Normal-2 para-style-override-16">Ceterum censeo.<span class="dipnot-2" style="font-size:0.8em;"><a class="footnote-link" href="#footnote-225-83" id="footnote-225-83-backlink">83</a></span> – Bir hadımlar toplumunun, miras hakkının kaldırılması için genelge yayınlaması gülünçtür, çocuksuz kişilerin bir ülkenin yasalarının konuluşunda çalışmaları daha az gülünç değildir: – geleceğin okyanusuna güvenle yelken açabilmeye yetecek kadar ağırlıkları yoktur gemilerinde. Ancak en genel kabul edilmeyi ve toplam varoluşun küçümsenişini kendine görev olarak seçmiş birisinin, bir aile, beslenme, güvence, kadın ve çocuğa göz kulak olma gibi kişisel kaygılarla yüklenmesi ve teleskopunun önüne uzaktaki yıldızlardan birkaç ışığın bile geçemeyeceği o bulanık örtüyü germesi de bir o kadar saçma görünür. Böylece ben de, en yüksek felsefi türden olaylarda tüm evlilerin kuşkulu kişiler olduğu önermesine varıyorum.</p>
				<p class="Normal-2 para-style-override-16"/>
				<p class="ortal--baslik">437</p>
				<p class="Normal-2 para-style-override-16"/>
				<p class="Normal-2 para-style-override-19">Sonunda. – Değişik baldıran türleri vardır ve yazgı genellikle özgür tinlinin dudaklarına bu zehirli içkiden bir bardak koymanın bir fırsatını bulur – sonradan tüm dünyanın dediği gibi, onu “cezalandırmak” için. Etrafındaki kadınlar ne yapar peki? Ahlayıp vahlayacaklar ve belki de düşünürün gün batımı huzurunu bozacaklardır: Atina zindanında yaptıkları gibi, “Ey Kriton, söyle birisine de şu kadınları uzaklaştırsın buradan” demişti sonunda Sokrates. –</p>
				<p class="Normal-2"/>
				<p class="Normal-2"/>
				<p class="Normal-2"/>
				<p class="Normal-2"/>
				<p class="Normal-2"/>
				<p class="Normal-2"/>
				<div class="footnotes">
					<div class="footnote">
						<p class="dipnot-2"><a class="footnote-anchor" href="#footnote-225-77-backlink" id="footnote-225-77">77</a>	Convenienz: Gelenek, yakışmak, uygun düşmek anlamlarını da taşıyor. (ç.n.)</p>
					</div>
					<div class="footnote">
						<p class="dipnot-2"><a class="footnote-anchor" href="#footnote-225-78-backlink" id="footnote-225-78">78</a>	Vertragen: Sözleşme anlamına gelen “Vertrag” sözcüğüyle yakınlık içinde. (ç.n.)</p>
					</div>
					<div class="footnote">
						<p class="dipnot-2"><a class="footnote-anchor" href="#footnote-225-79-backlink" id="footnote-225-79">79</a>	Aspasia (M.Ö. 460-401): Miletoslu kadın filozof. (ç.n.)</p>
					</div>
					<div class="footnote">
						<p class="dipnot-2"><a class="footnote-anchor" href="#footnote-225-80-backlink" id="footnote-225-80">80</a>	Coşkunluk ve Taşkınlık: Coşkunluk akımı. Almanya’da 1760-1885 yılları arasında etkili olan bir edebiyat akımı. (ç.n.)</p>
					</div>
					<div class="footnote">
						<p class="dipnot-2"><a class="footnote-anchor" href="#footnote-225-81-backlink" id="footnote-225-81">81</a>	Wahrsager: Sözlük anlamıyla hakikati söyleyen. (ç.n.)</p>
					</div>
					<div class="footnote">
						<p class="dipnot-2"><a class="footnote-anchor" href="#footnote-225-82-backlink" id="footnote-225-82">82</a>	Unheimlich: Düz anlamıyla, yuva olmaktan, yaşanılacak yer olmaktan çıkmış. (ç.n.)</p>
					</div>
					<div class="footnote">
						<p class="dipnot-2"><a class="footnote-anchor" href="#footnote-225-83-backlink" id="footnote-225-83">83</a>	Her zaman öne sürülen talep, kesin kanaat. (Lat.) (ç.n.)</p>
					</div>
				</div>
			</div>
		</div>
	</body>
</html>