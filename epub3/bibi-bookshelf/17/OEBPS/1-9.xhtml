<html xmlns="http://www.w3.org/1999/xhtml">
	<head>
		<title>1-9</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-6">Amerikalı Komşum Willy  </p>
			<p class="paragraf">willy önemli değil   </p>
			<p class="paragraf">hiçbir şey önemli değil   </p>
			<p class="paragraf">uzun yollar ve köyler ardarda diziliyor   </p>
			<p class="paragraf">anlamsız dağlar ve sonra deniz   </p>
			<p class="paragraf">bir kanepede oturarak öleceğim   </p>
			<p class="paragraf">ve hiçbir yere kaldıramayacaklar beni   </p>
			<p class="paragraf">ölüme giden yol çok uzun   </p>
			<p class="paragraf">yoruyor beni   </p>
			<p class="paragraf">hastalık hiçbir şeyi değiştirmedi   </p>
			<p class="paragraf">intihar etmek istedim iyi ettiler   </p>
			<p class="paragraf">delirdim gene iyi ettiler   </p>
			<p class="paragraf">artık yapılacak bir şey kalmadı   </p>
			<p class="paragraf">hava bulutlu   </p>
			<p class="paragraf">apartmanlar yükseliyor   </p>
			<p class="paragraf">willy anlamını yitirdi   </p>
			<p class="paragraf">bizim balkondan atlayıp evine geçiyordu   </p>
			<p class="paragraf">burada plak çalmak bana düşmüyor   </p>
			<p class="paragraf">çalışsam da çalışmış olmuyorum   </p>
			<p class="paragraf">günlerce kendi kendime mırıldanıyorum   </p>
			<p class="paragraf">yazamıyorum   </p>
			<p class="paragraf">bir araya getirdiğim harfler beni anlatmaktan uzak   </p>
			<p class="paragraf">bu kulüpten kalkıp bir boş tarlaya mı gitsem   </p>
			<p class="paragraf">ama toprak sevmiyorum   </p>
			<p class="paragraf">bu yüzden topraksız plajlara gidiyorum  </p>
			<p class="paragraf">lape’de yazı yazıyorum –iyileşince–  </p>
			<p class="paragraf">–eğer iyileşmek diye bir şey varsa–  </p>
			<p class="paragraf">onları kötü buluyordum   </p>
			<p class="paragraf">çayımı karıştırdım onun için   </p>
			<p class="paragraf">yazacaklarımı unuttum bu da önemli değil   </p>
			<p class="paragraf">willy’yi ilk kez bana anahtar getirdiğinde gördüm   </p>
			<p class="paragraf">— kapının üzerinde mi unutmuşum   </p>
			<p class="paragraf">— hayır ben unutmuşum   </p>
			<p class="paragraf">willy evlerin duvarlarını yıkıyordu   </p>
			<p class="paragraf">sonra gene yapıyordu   </p>
			<p class="paragraf">sıcak   </p>
			<p class="paragraf">ceketimin düğmelerini açacağım   </p>
			<p class="paragraf">ben ihtilal yaptığımda willy taşınıyordu   </p>
			<p class="paragraf">silahlarını da taşıyordu   </p>
			<p class="paragraf">ben onun silahlarından korktum   </p>
			<p class="paragraf">her gördüğümde başka yaştaydı willy   </p>
			<p class="paragraf">ben herkesi sevdim   </p>
			<p class="paragraf">ihtilal yaptığım gün de herkesi seviyordum   </p>
			<p class="paragraf">hangi ihtilalden söz ediyorum ben   </p>
			<p class="paragraf">bunu yazabilir miyim   </p>
			<p class="paragraf">uyuyamıyordum   </p>
			<p class="paragraf">banyodan fırladım   </p>
			<p class="paragraf">başkentte çalıştığım yere geldim   </p>
			<p class="paragraf">dünya ayaklanmıyordu   </p>
			<p class="paragraf">evren bomboştu   </p>
			<p class="paragraf">ben ayaklanıyordum   </p>
			<p class="paragraf">uzaya fırlatılmış gibiydim   </p>
			<p class="paragraf">karlı bir gündü   </p>
			<p class="paragraf">kitaplığın karşısındaki çiçekçi vitrinini kıracaktım   </p>
			<p class="paragraf">bana bakıyorlardı   </p>
			<p class="paragraf">öldürün beni diye bağırıyordum   </p>
			<p class="paragraf">artık olan oldu   </p>
			<p class="paragraf">olmadı işte   </p>
			<p class="paragraf">olmayacak da   </p>
			<p class="paragraf">eve getirdiler beni   </p>
			<p class="paragraf">bir doktor uyku ilacı verdi   </p>
			<p class="paragraf">tanımıyordum onu   </p>
			<p class="paragraf">uyumalıydım   </p>
			<p class="paragraf">uyandığımda ihtilal bitmedi   </p>
			<p class="paragraf">evden dünyayı yönettim   </p>
			<p class="paragraf">insanlar mutlu günlerin önlerine geçiyorlar   </p>
			<p class="paragraf">kimse   </p>
			<p class="paragraf">bana ihtilal yapmadın diyemedi   </p>
			<p class="paragraf">unutmam gerekiyordu  </p>
			<p class="_0">  </p>
			<p class="paragraf">çatı katıma döndüm   </p>
			<p class="paragraf">onu ülkemden kovdum   </p>
			<p class="paragraf">willy eşyalarını taşıyordu   </p>
			<p class="paragraf">niçin gidip dinlenmiyorsun dedi bana   </p>
			<p class="paragraf">gittim   </p>
			<p class="paragraf">v   </p>
			<p class="paragraf">e   </p>
			<p class="paragraf">dinlendim   </p>
			<p class="paragraf">bu dinlenme yıllardır bitmedi   </p>
			<p class="paragraf">gece olunca   </p>
			<p class="paragraf">korkuyorum   </p>
			<p class="paragraf">ve uyuyorum   </p>
			<p class="paragraf">mevsimler değişiyor   </p>
			<p class="paragraf">ölüm isteği bir hastalık değil   </p>
			<p class="paragraf">can iren öldü   </p>
			<p class="paragraf">benim ninem ölmüyor   </p>
			<p class="paragraf">oysa babam onun mezar masraflarını hazırladı   </p>
			<p class="paragraf">babamın mezar masraflarını hazırlamak da bana mı   </p>
			<p class="paragraf">düşecek   </p>
			<p class="paragraf">o zaman onu evde alıkoyacağım   </p>
			<p class="paragraf">günlük yaşantımı onunla birlikte sürdüreceğim   </p>
			<p class="paragraf">ona hikâyeler okuyacağım   </p>
			<p class="paragraf">o zaman beni daha iyi dinleyecek   </p>
			<p class="paragraf">düşünmeyecek   </p>
			<p class="paragraf">ve   </p>
			<p class="paragraf">konuşmayacak   </p>
			<p class="paragraf">acıkmayacak   </p>
			<p class="paragraf">bana umut dolu gözlerle bakmayacak   </p>
			<p class="paragraf">insan ölülerin arasında ölünce yaşamamalı   </p>
			<p class="paragraf">burada oturuyorum ve aklıma geleni yazıyorum   </p>
			<p class="paragraf">eskiden kalem beni sürüklerdi   </p>
			<p class="paragraf">artık bu mümkün olmuyor   </p>
			<p class="paragraf">konya’daki otelde istanbul yolu gözümde büyüyordu   </p>
			<p class="paragraf">müzelerin içinde mezarlar gördüm   </p>
			<p class="paragraf">mutlu ölmüşler   </p>
			<p class="paragraf">ve bütün yollar gözümde büyüyor   </p>
			<p class="paragraf">neyi   </p>
			<p class="paragraf">ya da  </p>
			<p class="paragraf">kimi   </p>
			<p class="paragraf">bekliyorum   </p>
			<p class="paragraf">güneş aynı güneş   </p>
			<p class="paragraf">geceler aynı geceler   </p>
			<p class="paragraf">bir tek ay var   </p>
			<p class="paragraf">bunu çocukluğumdan beri biliyorum   </p>
			<p class="paragraf">klinikte beni aralıksız uyuttular   </p>
			<p class="paragraf">birtakım ilaçları seviyorum   </p>
			<p class="paragraf">artık söyleyecek sözüm yok   </p>
			<p class="paragraf">bunlar öğretildi bana   </p>
			<p class="paragraf">bu sözler benim değil  </p>
			<p class="_0">  </p>
			<p class="paragraf">yeniden hastalanacağım   </p>
			<p class="paragraf">annem bana köfte getirecek   </p>
			<p class="paragraf">bahçede onu yiyeceğim   </p>
			<p class="paragraf">sonra annem gidecek   </p>
			<p class="paragraf">ve ben klinikte yalnız kalacağım   </p>
			<p class="paragraf">willy başına silahları tutuyordu   </p>
			<p class="paragraf">benim başıma tutmuyordu silahları   </p>
			<p class="paragraf">ve ben   </p>
			<p class="paragraf">b   </p>
			<p class="paragraf">a   </p>
			<p class="paragraf">b   </p>
			<p class="paragraf">a   </p>
			<p class="paragraf">m   </p>
			<p class="paragraf">ı   </p>
			<p class="paragraf">doğurdum   </p>
			<p class="_0">  </p>
			<p class="paragraf">fatih’teki evimiz üç odalıydı ve üçüncü kattaydı   </p>
			<p class="paragraf">babamla annem hiç sevişmediler   </p>
			<p class="paragraf">ben willy ile uyudum   </p>
			<p class="paragraf">saat çaldı   </p>
			<p class="paragraf">başkentte saatler hep çalardı   </p>
			<p class="paragraf">çalıştığım yerde zaman hiç ilerlemezdi   </p>
			<p class="paragraf">memurlar radyo dinlerlerdi   </p>
			<p class="paragraf">gecelerim yalnızdı   </p>
			<p class="paragraf">willy ile yan yana oturuyorduk   </p>
			<p class="paragraf">uyuyamıyorduk   </p>
			<p class="paragraf">uyandıktan sonra   </p>
			<p class="paragraf">uzun süre   </p>
			<p class="paragraf">dalgaları dinliyorum   </p>
			<p class="paragraf">annem yok   </p>
			<p class="paragraf">süm var   </p>
			<p class="paragraf">ve yüzüyor   </p>
			<p class="paragraf">ben yüzemiyorum   </p>
			<p class="paragraf">okuyamıyorum   </p>
			<p class="paragraf">konuşamıyorum   </p>
			<p class="paragraf">bazan bir şeyler söylemem gerekiyor   </p>
			<p class="paragraf">o zaman biraz gülümseyip   </p>
			<p class="paragraf"><span><img alt="1.png" class="_idGenPageitem-4" src="image/1_fmt.jpeg"/></span>  </p>
			<p class="paragraf">diyorum   </p>
			<p class="paragraf">her şey geçiyor   </p>
			<p class="paragraf">ve   </p>
			<p class="paragraf">hiçbir şey geçmiyor  </p>
			<p class="_0">  </p>
			<p class="paragraf">willy’yi amsterdam’da tanımadım   </p>
			<p class="paragraf">köprüler boş   </p>
			<p class="paragraf">renkli evlerin küçük kapıları var   </p>
			<p class="paragraf">ve kanallar sonsuz   </p>
			<p class="paragraf">yolda yağmur yağıyor ve güneş açıyor   </p>
			<p class="paragraf">camekanlı evlerde bekleyen kadınlar gördüm   </p>
			<p class="paragraf">güzel değildiler filmdeki gibi   </p>
			<p class="paragraf">canımın sıkıldığını yazmayacağım   </p>
			<p class="paragraf">ve yazmayacağım derken yazmış oluyorum   </p>
			<p class="paragraf">ilkokul ikiye geçtiğimde   </p>
			<p class="paragraf">gerede’de   </p>
			<p class="paragraf">yokuşu çıkıyordum   </p>
			<p class="paragraf">çok böbürleniyorum   </p>
			<p class="paragraf">evimiz yokuşun başındaydı   </p>
			<p class="paragraf">ve saat kulesine bakıyordu   </p>
			<p class="paragraf">sonra   </p>
			<p class="paragraf">babam beni   </p>
			<p class="paragraf">s   </p>
			<p class="paragraf">i   </p>
			<p class="paragraf">m   </p>
			<p class="paragraf">a   </p>
			<p class="paragraf">v   </p>
			<p class="paragraf">a   </p>
			<p class="paragraf">götürdü   </p>
			<p class="paragraf">doğduğum evi gösterdi bana   </p>
			<p class="paragraf">önünde bir havuz vardı   </p>
			<p class="paragraf">siyah bir tahta evdi   </p>
			<p class="paragraf">ben de babama öleceğim evi göstereceğim   </p>
			<p class="paragraf">onunla birlikte öldükten sonra oturacağımız evi   </p>
			<p class="paragraf">ve annem köfte yapmayacak   </p>
			<p class="paragraf">ninem üzerlerimize beyaz çarşaflar örtecek   </p>
			<p class="paragraf">annemin uzun bacakları var   </p>
			<p class="paragraf">ona uzun tahta bir tabut gerekli   </p>
			<p class="paragraf">o bizi terk edecek   </p>
			<p class="paragraf">annemle babamın ölümlerinin benimkinden daha   </p>
			<p class="paragraf">önemli olduğunu   </p>
			<p class="paragraf">söylüyorum   </p>
			<p class="paragraf">kimseyi gömmek istemiyorum ben   </p>
			<p class="paragraf">ve kimsenin de beni gömmesini   </p>
			<p class="paragraf">willy gibi gitsinler ülkemden   </p>
			<p class="paragraf">büyük alanların ve heykellerin   </p>
			<p class="paragraf">olduğu yerde yaşasınlar   </p>
			<p class="paragraf">babamla birlikte bir köşe kahvesinde otursunlar   </p>
			<p class="paragraf">önlerinden dilenenler geçsin   </p>
			<p class="paragraf">ve bir araba dursun   </p>
			<p class="paragraf">ve bir kadın insin köpeği ile  </p>
			<p class="paragraf">çiçek alsın   </p>
			<p class="paragraf">arabaya binsin   </p>
			<p class="paragraf">ve evini süslesin  </p>
			<p class="_0">  </p>
			<p class="paragraf">l’aventura filmini ansıyorum   </p>
			<p class="paragraf">kayalıklar ve deniz   </p>
			<p class="paragraf">birbirlerini arayan iki kişi   </p>
			<p class="paragraf">ve   </p>
			<p class="paragraf">io la conoscevo bene   </p>
			<p class="paragraf">kız fiat arabası ile roma’yı dolaşıyor   </p>
			<p class="paragraf">evine dönünce balkondan atlıyor   </p>
			<p class="paragraf">ve balkonun eşiğinde peruka saçları kalıyor   </p>
			<p class="paragraf">sinemadan çıkıyorum   </p>
			<p class="paragraf">roma’dayım   </p>
			<p class="paragraf">belediye seçimleri için atılan reklam kağıtları   </p>
			<p class="paragraf">tüm caddeleri doldurmuş   </p>
			<p class="paragraf">süm yanımda yok   </p>
			<p class="paragraf">yürüyorum   </p>
			<p class="paragraf">süm konuşmuyor   </p>
			<p class="paragraf">ve   </p>
			<p class="paragraf">gülmüyor   </p>
			<p class="paragraf">via veneto’da cafe de paris’de oturuyorum   </p>
			<p class="paragraf">atlı arabalar bulvarın kenarlarına dizilmiş   </p>
			<p class="paragraf">önlerinde pembe çiçekler var   </p>
			<p class="paragraf">ve caddeleri arabalar sarmış   </p>
			<p class="paragraf">her yanı   </p>
			<p class="paragraf">ve belediye seçimleri  </p>
			<p class="_0">  </p>
			<p class="paragraf">“Komünistleri seçmemek için, oyunuzu Hıristiyan Demokratlara verin.”  </p>
			<p class="_0">  </p>
			<p class="paragraf ParaOverride-6"><span class="CharOverride-4" xml:lang="en-US">(1968)</span>  </p>
		</div>
	</body>
</html>