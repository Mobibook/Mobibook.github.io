<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Babaya Mektup</title>
  <link href="../Styles/main.css" rel="stylesheet" type="text/css" />
</head>

<body class="notice epub-type_notice">
  <div class="container html5_section">
    <h1>Notlar</h1>

    <div class="page-area html5_section">
      <p><span class="page-num">Sayfa 15</span><em class="und-line">Schelesen</em>] Kafka, Elbe kıyısında, Prag’ın yaklaşık 60 kilometre kuzeyinde bulunan bir yerleşim olan Schelesen’e 4 Kasım’da gelmişti; burada 20 Kasım’a kadar kaldı. Bir yıl önce de, 30 Kasım’dan 23 Aralık’a kadar istirahat amacıyla orada bulunmuştu ve ayrıca, 22 Ocak 1919 tarihinde de Schelesen’e gitmiş ve Pansiyon Stüdl’de mart sonuna kadar kalmıştı.</p>

      <p><em>senden korktuğumu</em>] Bundan yıllar önce Kafka, nişanlısı Felice Bauer’e bu <em>korkuyu</em> itiraf etmişti: <em>Babama hayran olduğumu, sana daha önce söylemiş miydim? Doğalarımız gereği, onun bana, benim de ona düşman olduğumuzu biliyorsun, ama bunun dışında kişiliğine beslediğim hayranlık da, belki ondan duyduğum korku kadar büyüktür</em> (F, s. 452).</p>

      <p><em>...feda ettin</em>] Kafka Felice Bauer’e, babasının hayatını ve geç dönemde ortaya çıkan varoluşsal kaygılarını, <em>Ancak şu var ki, babam hayatı boyunca ağır çalıştı ve bir hiçten kısmen bir şey yarattı. Ama bu ilerleme yıllardan beri, kızlarının birer yetişkin olmasından beri durdu ve şimdi kızlarının evlenmesiyle, kesintisiz süren, dehşet verici bir gerilemeye dönüştü. Babamın duygularına bakılırsa, damatları ve ben hariç, çocukları durmadan gırtlağına sarılıyorlar,</em> diye anlatır (F, s. 454).</p>

      <p><em>istediğimi öğrenmek konusunda sınırsız özgürlüğe sahip oldum</em>] Kafka önce, Fleichmarkt’taki “Deutsche Volks- und Bürgerschule”ye (Alman Halk ve Vatandaş Okulu) gitmişti; okul arkadaşlarının hatırladığı kadarıyla, ilkokuldaki başarıları ortalamanın üstündeydi. Lise bitirme sınavlarına kadar “Staats-Gymnasium mit deutscher Unterrichtssprache in Prag-Altstadt”a (Prag Eskişehri Alman Dili Devlet Lisesi) devam etti. 1901/1902 kış sömestrinde Prager Karls-Universität’te (Prag Karl Üniversitesi) önce kimya öğrenimine başladı, iki hafta sonra Hukuk Fakültesi’ne geçti, ancak ikinci sömestr boyunca yalnızca Edebiyat Fakültesi’ndeki derslere (Alman dili, sanat tarihi ve psikoloji derslerine) girdi ve 1902/1903 kış sömestrinde Münih’te Alman Dili ve Edebiyatı öğrenimini sürdürmeyi planladı, ama sonunda yine Prag’da hukuk öğreniminde karar kıldı ve 18 Haziran 1906’da Hukuk Doktoru derecesiyle mezun oldu.</p>

      <p><em>açlık kaygısı</em>] Babasının bu belirleyici deneyimi –ve bunun çocukların eğitimi üzerindeki etkisi– hakkında, Kafka kız kardeşi Ottla’ya şunları yazar: <em>Suçlamalarında gerçekten haklı olduğu tek nokta, bizim kolay bir hayat sürmemizdir (onun başarısı veya hatası sonucu olması önemli değil); o, açlık, parasal kaygılar ve belki bir de hastalık dışında bir sınav tanımıyor, kuşkusuz güçlü olan biz ilk kuşağın bu sınavları henüz vermediğini görüyor ve buradan, bize her türlü özgür ifadeyi yasaklama hakkını çıkarıyor kendine</em> (O, s. 50).</p>
    </div>

    <div class="page-area html5_section">
      <p><span class="page-num">16</span><em>çılgın arkadaşlara, aşırı fikirlere</em>] Kafka, ebeveyninin evindeki hayatına ilişkin olarak Felice Bauer’e şunları yazar: <em>Burada evde, ailemin arasındayken bile, beni aydınlık salondan çok, karanlık odama iten bir haldeyim</em> (...) (F, s. 297) – Kafka’nın arkadaşları Max Brod ve Jizchak Löwy’ ye karşı babasının tavrıyla ilgili olarak günlüğünde şunlar yazılıdır: <em>Unutmadan, babam beni yine kötü bir oğul olmakla suçlayacak olursa diye yazıyorum; birkaç akrabamızın önünde, belki yalnızca beni ezmek, belki de sözümona kurtarmak için Max’ı “</em>meschuggenen ritoch<em>” diye niteledi ve dün de Löwy benim odamdayken, omuz silkerek ve ağzını çarpıtarak, eve alınan yabancı insanlardan söz etti; yabancı insanların nesi ilginç olabilirmiş, neden böyle işe yaramaz ilişkiler kurulurmuş, vs.</em> (...) (TT1, s. 167 ve devamı).</p>

      <p><em>Franzensbad’da seni hiç ziyaret etmedim</em>] Kafka’nın ebeveyni yaz tatillerini genellikle Batı Bohemya’nın en küçük kaplıcası olan Franzensbad’da geçirirdi.</p>

      <p><em>aile mefhumuna hiç sahip olmadım</em>] Kafka’nın özellikle Felice Bauer’e yazdığı mektuplardaki ifadeleri, aile içindeki konumunu nasıl gördüğü hakkında fikir verir: Kendini aileden <em>tamamen geri çekmiş</em> olmadığını söyler (F, s. 87) ve şu saptamayı yapar: <em>Aile içindeki birliği aslında yalnızca ben bozuyorum ve bu, yıllar ilerledikçe giderek daha da kötü oluyor, çoğu zaman ne yapacağımı bilmiyorum ve ebeveynimin ve herkesin yanında çok derin bir suçluluk duyuyorum</em> (F, s. 219). Kızı Felice’yle evlenmek için iznini almak üzere Carl Bauer’e yazdığı mektupta, şöyle der: <em>Aile içinde, en sevgi dolu insanlar arasında, bir yabancıdan da daha yabancı gibi yaşıyorum. Son yıllarda annemle günde ortalama yirmi kelime konuşmadım, babamla hiçbir zaman selamlaşmadan öteye geçmedim. Evli kız kardeşlerimle ve eniştelerimle, kendilerine kızmadıkça, hiç konuşmuyorum. Aileyle hayatı paylaşmak konusunda her türlü duygudan yoksunum</em> (F, s. 457). Ayrıca krşl. F, s. 249; F, s. 429; F, s. 467; F, s. 731.</p>

      <p><em>işle (...) ilgilenmedim</em>] Kafka’nın günlüğü ve mektupları, bu ifadenin tersine, ebeveyninin işiyle bağlantılı sorunlarla sıkça ilgilendiğini gösterir; örneğin günlüğüne düştüğü notta, <em>tüm personel</em> istifa ettiğinde, muhasebeciyi kalması için ikna etmeyi denediğini (krşl. TT1, s. 67 ve devamı) ve bir başka durumda, çalışanlardan birini, <em>bizim yanımızda yalnızca çırak olduğunu, dolayısıyla sigortalı olması gerekmediğini ve babamın sigortası için büyük bir yekûn tutan farkı ödeme yükümlülüğü taşımadığını belirten bir açıklamayı imzalaması için</em> ikna etmeye çalıştığını belirtir (TT1, s. 211). Bunun dışında ebeveyni Franzensbad’ da tatil yaparken, Kafka’nın dükkânı açtığı ve kapadığı da belgelenmiştir (krşl. F, s. 395).</p>

      <p><em>fabrikayı (...) sardım</em>] Kafka, babasının da mali katkısıyla, 1911’de eniştesi Karl Hermann’la birlikte Prag Asbest İşletmeleri Hermann &amp; Co.’yu kurmuştu. Yine aynı yılın aralık ayında günlüğüne şunları not eder: <em>Babam, fabrikayla ilgilenmediğim için beni suçluyor. Ona kâr beklediğim için ortak olduğumu, ama büroda olduğum sürece orada çalışamayacağımı anlattım</em> (TT1, s. 227). Sonraki yıllarda bu girişimin ekonomik açıdan bir başarısızlık olduğu giderek belirginleşir ve Hermann Kafka –yanı sıra bütün aile– Kafka’ya ilgisizliğinden ötürü sık sık çıkışır: <em>Dün babamın fabrika yüzünden suçlamaları: “Beni bu işe sen soktun.” Sonra eve gittim ve babamın söylediği kadar olmasa da, kesinlikle suçlu olduğumun bilinciyle, 3 saat sükûnet içinde yazı yazdım</em> (TT3, s. 65). Ayrıca Kafka, asbest fabrikasıyla bağlantılı yükümlülüklerini edebi yaratımına yönelik ek bir engel gibi hissediyordu ve hatta bir keresinde <em>eski ithamlar</em> karşısında –(...) <em>herkes fabrikanın kurulmasında asıl suçun bende olduğu görüşünde–,</em> intiharı bile düşünmüştü (BKB, s. 116). Max Brod’un ve annesinin araya girmesiyle, Kafka’yı öncelikle fabrikadaki ek görevlerden kurtaran bir çözüm bulundu. Ekonomik zorluklar ve personel sorunları, Birinci Dünya Savaşı yıllarında daha da artarak hem Karl Hermann hem de bu arada girişime ortak olan kardeşi Paul’ü etkiledi. Nihayet 1918’in Temmuz ayında firma tasfiye edildi.</p>

      <p><em>Ottla’nın dik başlılığını destekledim</em>] Kafka’nın en küçük kız kardeşi Ottla’yla arasında özellikle yakın ve güvene dayalı bir ilişki vardı (aşağıya bkz.). Ottla’yla birlikte, başka yazarların yanı sıra Platon ve Schopenhauer gibi yazarları okuyor ve Ottla’nın ziraat eğitimi görme planını, babasının itirazına rağmen destekliyordu (aşağıya bkz.). Babasının görüşüne göre Kafka, davranışıyla bu <em>anormalliği desteklemiş ya da buna neden olmuştu</em> (O, s. 49).</p>

      <p><em>bir tiyatro bileti bile getirmiyorum</em>] Anlaşıldığı kadarıyla Kafka, babasının tiyatroya gitmekten hoşlanmadığını düşünüyordu. Aile Kafka’nın nişanı vesilesiyle Berlin’e seyahat etmek istediğinde, Kafka nişanlısına şöyle yazar: <em>Buna karşılık annemle Ottla tiyatroya gidebilirler herhalde. Hem de en iyisi cumartesinden önce, babam gelmeden önce, çünkü tiyatro onun için bir zevk değil. Kendini zorlayarak gidecektir</em> (F, s. 590).</p>

      <p><em>belki son evlilik niyetim dışında</em>] Kafka’nın Julie Wohryzek’le planlanan evliliği hakkında giriş bölümüne ve aşağıya bkz.</p>

      <p><em>yabancılaşmamız (...) benim de inanıyor olmam</em>] Julie Kafka, Felice Bauer’e babayla oğul arasındaki ilişki hakkında şunları yazar: “Franz karakter bakımından gerçekten de nadir bir insan, babasını idare etmeyi bilmiyor ve bu yüzden baba ile oğul arasında olması gereken şefkatli ilişki yok aralarında.”</p>
    </div>

    <div class="page-area html5_section">
      <p><span class="page-num">17</span><em>senin etkin (...) söylemiyorum tabii ki</em>] Kafka günlüğünde, ebeveyninin yanı sıra eğitimine olumsuz etkide bulunmuş <em>bir sürü insan</em> sıralar: <em>bazı akrabalar, eve gelen bazı ziyaretçiler, değişik yazarlar, belirli bir aşçı kadın,</em> (...) <em>bir yığın öğretmen</em> (...) (TT1, s. 17 ve devamı).</p>

      <p><em>Robert Kafka veya Karl Hermann değil</em>] Hermann Kafka’nın kardeşi Filip’in oğlu Robert Kafka, Prag’da başarılı bir avukattı. Kafka onu Dora Diamant’a, “güzel, vahşi bir hayvanın gücüne sahip (...) harika bir insan (...)” olarak tarif eder (FK, s. 180). Karl Hermann, kendine çok güvenen ve iş konularında cesur bir adam olarak tanınıyordu. Her ikisi de Hermann Kafka tarafından çok beğenilirdi.</p>

      <p><em>Ancak (...) benim için</em>] Kafka, 27 Ağustos 1916’da günlüğüne şunları yazar: <em>Sorumluluk duygusu denilen ve böylesine saygıya değer görülen şey, son kertede memur ruhu, çocuksuluk, babam tarafından kırılmış irade</em> (TT3, s. 136 ve devamı). Kafka, Felice Bauer’e de, <em>babam bir yandan, annem diğer yandan yine kaçınılmaz bir biçimde irademi neredeyse kırıyorlardı,</em> diye yazar (F, s. 730).</p>

      <p><em>özellikle de (...) çok sonra geldikleri</em>] “En büyük oğlumuz Franz narin, ama sağlıklı bir çocuktu,” diye yazar Julie Kafka; 1885’te Georg doğar, annesinin ifadesine göre, “güzel, güçlü bir çocuk”tur; bir yıl sonra kızamık hastalığından ölür. Heinrich Kafka 1887’de doğar; henüz birkaç aylıkken menenjitten ölür. Gabriele (Elli) 1889’da, Valerie (Valli) 1890’da ve Ottilie (Ottla) 1892’de doğarlar. Kafka çocukluğu hakkında şunları yazar: <em>Ben altı kardeşin en büyüğüyüm, benden biraz daha küçük olan iki erkek kardeşim, doktorların hataları sonucu, henüz küçük birer çocukken öldüler, ardından sakin bir süre geçti, ben tek çocuktum, ta ki, 4-5 yıl sonra, üç kız kardeşim 1 ve 2 yıllık aralarla ortaya çıkana kadar. Yani çok uzun süre yalnız yaşadım ve ebelerle, yaşlı çocuk bakıcılarıyla, sivri dilli aşçı kadınlarla, kederli dadılarla boğuştum, çünkü annemle babam daima dükkânda olurlardı</em> (F, s. 193).</p>

      <p><em>bir parça Kafka tarzı geri plana sahip bir Löwy</em>] Kafka, zaman zaman babasının ve annesinin ailelerini ayıran özelliklere değinir. Günlüğünde anne tarafından atalarının, eğitimli erkekler oldukları söylenir (krşl. TT1, s. 247 ve devamı). Julie Löwy de bunun altını çizer: “Büyükbabam, annemin babası (...), Yahudi eğitimi görmüş bir adamdı. Sofu bir Yahudi ve tanınan bir Tevrat bilginiydi. Podebrad’da iyi iş yapan bir manifaturacı dükkânı vardı, ama işini çok ihmal ediyordu, çünkü Tevrat’la ilgilenmeyi yeğliyordu. (...) Büyükbabam çok saygı gören bir adamdı (...). Büyükbabamın (...) iki erkek kardeşi daha vardı. Biri çok sofuydu.” (FKP, 45 ve devamı). Kocasının ailesi görece daha yoksul koşullardan geliyordu: “Merhum değerli kocam Strakonitz’teki Wossek’ten geliyordu. Babası iri, güçlü bir adamdı. Kasaptı, ama uzun yaşamadı. (...) Kocam on dört yaşında bir oğlan çocuğuyken evden gönderilmiş ve kendi geçimini kendi sağlamak zorunda kalmıştı.” (FKP, s. 44).</p>
    </div>

    <div class="page-area html5_section">
      <p><span class="page-num">18</span><em>Philipp, Ludwig, Heinrich amcalar</em>] Hermann Kafka’ nın, mektubun yazıldığı sırada ölmüş olan erkek kardeşleri: Filip (1847-1914), Ludwig (1857-1911) ve Heinrich (1850-1886).</p>

      <p><em>canını sıkmaya (...) önce daha neşeliydin</em>] Kafka, Hermann Kafka’nın aile meselelerinden duyduğu kaygılarla ilgili, aile içinde geçen bir olayı kaydetmiştir: <em>Bugün aile içinde boğucu bir akşam. Kız kardeşim yeniden hamile kaldığı için ağlıyor, eniştemin fabrika için paraya ihtiyacı var, babam, kız kardeşim yüzünden, işyeri ve kalbi yüzünden sinirli, ikinci kız kardeşim mutsuz, annem her şeyden mutsuz ve ben yazıp duruyorum</em> (TT2, s. 70).</p>

      <p><em>torunların ve damadın verirken</em>] Mektubun yazıldığı sırada, Hermann Kafka’nın doğmuş olan torunları: Felix (*1911) ve Gerti Hermann (*1912), Marianne (*1913) ve Lotte Pollak (*1914). Damatla kastedilen muhtemelen Karl Hermann olmalıdır; burada Kafka’ nın kız kardeşi Valli’nin kocası, Josef Pollak anılmıyor. Kafka, Felice Bauer’e yazdığı bir mektupta, babasının bu evlilikten <em>maddi bakımdan (haklı olarak) hoşnut olmadığını</em> belirtir (F, s. 453). Hermann Kafka’nın torunu Felix’le kurduğu sevgi dolu ilişki hakkında Kafka, Felice Bauer’e şunları yazar: <em>Şimdi yemekten kalkıldı, biraz önce küçük Felix bakıcı kadının kucağında benim odamdan geçirilerek yatak odasına taşındı, onun arkasından babam gidiyor, babamın arkasında eniştem, onun da arkasında kız kardeşim. Şimdi annemin yatağına yatırıldı ve babam, benim odamdan, yatak odasının kapısının dibinde, Felix belki bir kere daha ona seslenir diye kulak kabartıyor, çünkü onu herkesten çok seviyor. Gerçekten de bir daha “Ce-Ce” diye bağırıyor Felix, ki büyükbaba anlamına geliyor bu ve bu kez babam sevinçten titreyerek kapıyı birkaç sefer daha açıyor, başını birkaç kere daha hızla yatak odasına uzatıyor ve böylece çocuktan birkaç Ce-Ce-çağrısı daha alıyor</em> (F, s. 330).</p>
    </div>

    <div class="page-area html5_section">
      <p><span class="page-num">19</span><em>tamamen işine bağlanman</em>] Julie Kafka da dükkânda çalıştığı için, giysi toptancılığı işi 1918 yılında satılana kadar aile yaşantısını belirlemişti.</p>

      <p><em>sahanlığa</em>] Burada sahanlık olarak çevrilen kelime, özgün metinde <em>Pawlatsche</em>’dir. Binanın çevresini dolaşan balkon için kullanılan bu kelime, Çekçedeki <em>pavla</em> kelimesinden Avusturya Almancasına geçmiştir. (Kökeni muhtemelen İtalyanca <em>parvola loggia</em> olmalıdır.)</p>
    </div>

    <div class="page-area html5_section">
      <p><span class="page-num">20</span><em>örneğin evlenme niyetimle</em>] Kafka burada Julie Wohryzek’le gerçekleşmeyen evliliğe gönderme yapıyor. Hermann Kafka bu evliliğe karşıydı, ailesinin adına leke sürülmesinden korkuyordu.</p>

      <p><em>örneğin Pepa beni azarladığı için</em>] Josef Pollak, diğer adıyla Pepa. Kafka, kız kardeşi Ottla’ya yazdığı bir mektupta, babasının oğlunu korumaya yönelik benzer bir davranışına değinir: <em>Babamın hakaretleriyle yerin dibine batırmadığı (...) yakın veya çok yakın tek bir akraba kalmadı neredeyse. (...) Buna karşılık, Rudl bu hakareti önemsemeyeceğini söyledi, babam kendi oğluna bile söylüyormuş bu “serseri” lafını. O zaman babam köpürdü. Rudl’ın üzerine yürüdü, kolları havada, kıpkırmızı. R. dışarı çıkmak zorunda kaldı, eşikte biraz durmak istedi, ama bu sefer de annem onu dışarı itiverdi. Dostça vedalaşma böyle sona erdi</em> (O, s. 33).</p>
    </div>

    <div class="page-area html5_section">
      <p><span class="page-num">21</span><em>fark bugün de pek değişmedi</em>] Dora Diamant’la bir konuşmasında, Kafka babasıyla birlikte bir havuza gidişlerini anlatır: “Devasa bir adam, küçük, ürkek bir kemik torbasını elinden tutmuş; örneğin küçücük kabinin içinde, karanlıkta nasıl soyunduğumuzu, utandığım için beni nasıl tutup dışarı çektiğini kafanda tam olarak canlandırmalısın (...).” (FK, s. 180). Kafka, 1911’de günlüğüne, o yaz sıklıkla gittiği Moldau kıyısındaki nehir plajlarında <em>bedeninden utanmayı bıraktığını</em> yazar (TT1, s. 32).</p>

      <p><em>kendi gücünle bu kadar yukarılara çıkabilmiştin</em>] bkz. Giriş.</p>

      <p>meschugge<em>’ydi</em>] Yiddiş dilinde deli.</p>
    </div>

    <div class="page-area html5_section">
      <p><span class="page-num">23</span><em>Löwy gibi masum (...) yoksun olmakla suçladığında</em>] Kafka, Yiddiş dilinde tiyatro yapan oyuncu Jizchak Löwy’yle 1911/1912 kışında, Löwy bir turne sırasında, bir tiyatro kumpanyasıyla birlikte Prag’da bulunurken tanışmıştı. Löwy’nin Doğu Yahudiliğine hayran kalan Kafka, kısa süre içinde –babasının hoşnutsuzluğuna rağmen– bu parasız oyuncuyla dostluk kurmuştu. Kafka, burada değinilen olayı günlüğüne de geçirmiştir: <em>Löwy hakkında babam: Köpeklerle yatağa giren, kenelerle uyanır</em> (TT1, s. 174).</p>
    </div>

    <div class="page-area html5_section">
      <p><span class="page-num">26</span><em>konuşmak (...) imkânsızdır</em>] Kafka, bu karakter özelliğinden Felice Bauer’e de söz eder ve babasıyla yaptığı ve <em>onun sinirli sözleriyle ve benim bu sinirliliği saptamamla başlayan, diye belirttiği</em> bir konuşmayı örnek olarak verir (F, s. 452).</p>
    </div>

    <div class="page-area html5_section">
      <p><span class="page-num">30</span><em>ne yarar umabilirdin</em>] Ebeveyninin işi kötüye gittiğinde, Kafka, babasına <em>işle ilgili kaygılarında</em> destek olmayı dener: <em>İşteki sıkıntının en çok üç ay daha sürebileceğini söylüyorum, sonra her şey düzelecektir. İç geçirerek ve başını sallayarak aşağı yukarı yürüyor. Kaygılarının bizim tarafımızdan paylaşılması, hatta hafifletilmesi bile onun açısından bakıldığında imkânsız, ama bizim açımızdan da öyle, en iyi niyetli yaklaşımımızda bile, onun ailesine bakmak zorunda olduğuna dair alabildiğine hüzünlü bir inanç gizli</em> (TT1, s. 34 ve devamı).</p>
    </div>

    <div class="page-area html5_section">
      <p><span class="page-num">31</span><em>yanımıza, yazlığa geldiğinde</em>] Kafka ailesi, o dönemdeki alışkanlıklara uygun olarak, Prag yakınlarında, örneğin Prag’ın 10 kilometre doğusundaki Radeschowitz gibi yazlık yerleşimlerden birinde, sıklıkla bir yazlık daire kiralardı; baba da, çalışmadığı pazar günlerinde ailesinin yanına giderdi.</p>

      <p><em>bana, Ottla’nın odasına geldiğinde</em>] Nisan ayı sonunda Zürau’dan döndüğünden beri, Kafka eskiden kız kardeşine ait olan odada kalıyordu.</p>
    </div>

    <div class="page-area html5_section">
      <p><span class="page-num">33-34</span><em>Eskiden beri (...) çocuk anlar mı bunu?</em>] Hermann Kafka’nın bu suçlamalarını ve oğlunun –babasının görüşüne göre– çok daha şanslı çocukluğuna yaptığı göndermeyi Kafka, 26 Aralık 1911 tarihi altında günlüğüne de geçirir: <em>Babamın şimdiki çocukların ve özellikle de kendi çocuklarının şanslı durumuna bitmez tükenmez imalarda bulunarak kendi gençliğinde çektiği sıkıntıları anlatmasını dinlemek rahatsız edici. Kışlık kıyafetlerinin yetersizliği yüzünden bacaklarında yıllarca cılk yaralar olduğunu, sıklıkla açlık çektiğini, daha 10 yaşındayken, küçük bir arabayı iterek kışları bile köyleri dolaştığını kimse inkâr etmiyor – ancak, onun anlamak istemediği, bu gerçek olguları, benim tüm bu sıkıntıları çekmediğim gerçeğiyle karşılaştırmak, kesinlikle benim ondan daha mutlu yaşamış olduğum, bacağındaki yaralar yüzünden tepeden bakma hakkına sahip olduğu, ta en başından beri, onun sıkıntılarını değerlendirmekten aciz olduğumu kabul ve iddia edebileceği ve nihayet tam da bu sıkıntıları çekmediğim için ona sınırsız bir minnet duymak zorunda olduğum sonucunu vermez. Durmadan gençliğini ve kendi ebeveynini anlatsa, zevkle dinlerdim, ama tüm bunları şu böbürlenme ve iğneleme tonunda dinlemek azap verici. Durmadan ellerini çırpıp duruyor: Bugün kim bilir ki bunu! Çocuklar ne biliyorlar! Bunları kimse çekmedi! Bugün bir çocuk anlar mı bunu!</em> (TT1, s. 251).</p>
    </div>

    <div class="page-area html5_section">
      <p><span class="page-num">34</span><em>Ottla’nın Zürau serüveni</em>] 1917 yılının Nisan ayı ortasında Ottla Kafka, babasının muhalefetine rağmen, eniştesi Karl Hermann’ın mülkiyetinde olan küçük bir tarım işletmesini yönetmek üzere, Kuzey Bohemya’daki Zürau’ya (Çekçe: Sirem) taşındı. Bu girişimi, ağabeyi ve ablası Elli tarafından da desteklendi. 1918 Ekimi’nde eniştesinin kardeşlerinden biri savaştan dönerek küçük çiftliğin işletmesini üzerine aldığında Zürau’dan ayrıldı.</p>
    </div>

    <div class="page-area html5_section">
      <p><span class="page-num">34-35</span><em>ebeveynine (...) saygı göstermedi</em>] Hermann Kafka, Ottla Kafka’nın Zürau’da kalmasını <em>zavallı ebeveyni terk etmek</em> olarak değerlendiriyordu (O, s. 49).</p>
    </div>

    <div class="page-area html5_section">
      <p><span class="page-num">35</span><em>Zürau’da olduğundan ...</em>] Ottla Kafka, 1917 Nisanı’nda Zürau’ya taşınmadan önce, yaklaşık 1909 yılından itibaren ebeveyninin işyerinde çalışmıştı. Kafka onun buradaki çalışması hakkında Felice Bauer’e şu bilgiyi verir: <em>Ama Ottla bizim dükkânda çalışıyor zaten; sabah 07.15’te daha dükkân açılırken orda oluyor (babam ancak 08.30’da gider) ve öğlenleri de orda kalıyor, yemeği dükkâna götürülüyor, ancak akşamüzeri 4’te ya da 5’te eve geliyor ve eğer yoğun dönemse, dükkân kapanıncaya kadar da kalıyor</em> (F, s. 287).</p>

      <p><em>Önce (...) sokak üzerinde bir dükkân</em>] 1882’den 1906’ya kadar, Hermann Kafka, giysi ticaretini perakendeci dükkânında sürdürdü, 1906 Mayısı’ndan itibaren toptancılığa geçti.</p>
    </div>

    <div class="page-area html5_section">
      <p><span class="page-num">36</span><em>çalışanlara karşı davranışın</em>] Hermann Kafka ve çalışanları arasındaki zor ilişki hakkında fikir veren bir olayı, Franz Kafka, 16 Ekim 1911 tarihi altında günlüğüne aktarır: <em>Tüm personel babama istifasını verdi. Güzel sözlerle, içtenlikle, hastalığının, heybetinin ve eski gücünün, deneyiminin, zekâsının yardımıyla, genel ve özel konuşmalar yaparak hemen hepsini geri döndürüyor</em> (TT1, s. 67). Hermann Kafka’nın işyerinde çalışan Irma Kafka da, kuzini Ottla’ya amcası ve işvereniyle arasındaki zor ilişki hakkında bilgi verir: “Bu akşam baban geliyor ve ben yine enerjik olmak ve her şeyi sineye çekmemek niyetindeyim. (...)”</p>

      <p><em>Assicurazioni (...) kaldıramayışımla</em>] Kafka, 1 Ekim 1907’ de üniversiteyi bitirdikten sonra, amcası Alfred Löwy’nin aracılığıyla, özel bir İtalyan sigorta şirketi olan “Assicurazioni Generali”nin Prag şubesinde stajyer olarak işe girmişti, <em>80 K’lik, azıcık bir maaş ve sonsuz gibi gelen 8-9 saatlik mesaiyle</em> (Br, s. 48). O dönemde Prag’daki büronun müdürü, edebiyata karşı duydukları ortak ilginin de yardımıyla, Franz Kafka’nın dostça bir ilişki kurduğu Ernst Eisner’di. Uzun çalışma saatleri, Kafka’nın çok geçmeden başka bir iş aramaya başlamasına neden oldu, <em>büroda geçen zamanı bölmek mümkün olmuyor, son yarım saat içinde bile 8 saatin baskısını ilk saatte olduğu gibi hissediyor insan</em> (Br, s. 49). 30 Temmuz 1908’de “İşçi Kaza Sigortası Kurumu”na stajyer eleman olarak girme imkânı doğduğunda, Assicurazioni’ye asabiyetini belgeleyen bir doktor raporuyla birlikte istifasını sundu.</p>
    </div>

    <div class="page-area html5_section">
      <p><span class="page-num">38</span><em>Ottla’nın (...) hizmetçi kızlarla</em>] Kafka, Ottla Kafka’yla çalışanlar arasındaki yakın ilişkiye, Milena Jesenská’ya yazdığı bir mektupta da değinir: (...) <em>yandaki mutfakta kız kardeşim aşçı kadınla sohbet ediyor</em> (...), <em>çünkü bu kız –bize birkaç gündür geliyor– 19 yaşında, dev gibi güçlü bu kız, dünyadaki en mutsuz insan olduğunu iddia ediyor, hiçbir nedeni yok, yalnızca mutsuz, çünkü mutsuz ve kız kardeşimin tesellisine ihtiyacı var; ayrıca Ottla, babamın dediği gibi, “hizmetçi kızlarla oturmayı her şeye yeğler.”</em> (M, s. 315 ve devamı).</p>
    </div>

    <div class="page-area html5_section">
      <p><span class="page-num">39</span><em>zor olan Ottla vakasında</em>] Julie Kafka, kocasıyla birlikte, kızını Zürau çiftliğindeki “aşırı ağır” çalışmadan, ziraat eğitimi görme ve Hıristiyan bir Çek’le evlenme planlarından vazgeçirmeye çalışmıştı.</p>

      <p><em>ne kadar yıpratıcı ve tüketici olduğu</em>] Julie Kafka yalnızca ev işlerini yürütmüyor, aynı zamanda giysi ticareti işinde de çalışıyordu. Kafka günlüğüne şu notu düşer: <em>Annem bütün gün çalışıyor, ortamına göre neşeli veya hüzünlü, kendi halini hiç konu etmeden</em> (...) (TT1, s. 81).</p>

      <p><em>en mutlu olan Valli’ydi</em>] Kafka, Felice Bauer’e kız kardeşi Valli’nin düğününden sonra, <em>Babam</em> (...) <em>tam uykuya dalarken ansızın</em> (...) <em>şöyle dedi: “Biri bana, dün Valli’nin gelinlik peçesiyle bir düşes gibi göründüğünü söyledi.” Ama bunu Çekçe söyledi ve</em> “knezna” <em>kelimesinin içerdiği sevgi, hayranlık ve şefkatten, “düşes”te eser bile yoktur, çünkü bu kelime tümüyle görkem ve büyüklüğe yöneliktir,</em> diye yazar (F, s. 249).</p>
    </div>

    <div class="page-area html5_section">
      <p><span class="page-num">40</span><em>açgözlülük</em>] Kafka, nişanlısına, <em>Para konusunda doğru ölçüye sahip değilim (her ne kadar babamdan küçük şeylere yönelik bir açgözlülük aldımsa da, mülk edinme hırsını almadım ne yazık ki),</em> sözleriyle tarif eder kendisini (F, s. 454). Buna karşılık Julie Kafka, Felice Bauer’in annesine, oğlu hakkında, “Düşünebileceğin en mükemmel insan. Parasını yoksul meslektaşlarıyla paylaşır, çünkü kendi ihtiyaçları için fazla para gerekmez,” diye yazar (F, s. 612).</p>

      <p><em>yalnızca (...) tuttuğum</em>] Kafka, <em>Yahudilerin güvensiz konumları</em> hakkında Milena Jesensá’ya, <em>yalnızca ellerinde ya da dişlerinin arasında tuttukları şeyin kendilerine ait olduğuna inandıklarını</em> yazar (M, s. 26).</p>

      <p><em>Elli (...) çocuklarını (...) umut dolu</em>] Kafka, Felice Bauer’e yazdığı bir mektupta kız kardeşi Elli’nin (...) <em>eskiden bezgin, asla tatmin olmayan, sinirden durmaksızın dili sürçen bir yaratık</em> olduğunu, <em>şimdiyse evliliğinde iki çocuğunun verdiği mutlulukla varlığını tam anlamıyla zenginleştirdiğini</em> söyler (...) (F, s. 243).</p>

      <p><em>Felix’e duyduğun sevgi</em>] Babasının ilk torunu Felix Hermann’ın doğumu karşısındaki olağanüstü sevincini, Kafka günlüğüne geçirmiştir: <em>Önceki gün annem gecenin saat birinde kız kardeşimden, oğlanın doğduğu haberiyle döndüğünde, babam geceliğiyle evin içinde dolaştı, bütün kapıları açtı, beni, hizmetçi kızı ve kız kardeşlerimi uyandırdı ve doğumu, sanki çocuk yalnızca doğmakla kalmamış da, şimdiden şerefli bir hayat sürmüş ve gömülmüş gibi bir tavırla haber verdi</em> (TT1, s. 224).</p>
    </div>

    <div class="page-area html5_section">
      <p><span class="page-num">41</span><em>siz ikiniz (...) daima zinde</em>] Kafka, Felice Bauer’e kız kardeşi Ottla ve onun baba tarafının aile üyeleriyle benzerliği hakkında şunları yazar: <em>Haklısın, dev gibi iri, güçlü devler barındıran babamın ailesinden geliyor işte</em> (F, s. 260 ve devamı).</p>

      <p><em>Ben de etkiledim (...) herhalde</em>] Kız kardeşi Ottla’nın bir mektubunu Felice Bauer’e okuduktan sonra, Kafka günlüğüne şu notu düşer: <em>Sanki bunu benim maymunum yazmış gibi. Onu gerçekten de ezdim, hem de aldırışsızca, ihmalkârlığımdan ve beceriksizliğimden</em> (TT3, s. 69).</p>
    </div>

    <div class="page-area html5_section">
      <p><span class="page-num">42</span><em>bir müttefikimi kaybetmiş olurdum</em>] Kafka, Felice Bauer’e, en küçük kız kardeşi Ottla’nın <em>Prag’daki en iyi kız arkadaşı olduğunu</em> söyler (F, s. 87).</p>
    </div>

    <div class="page-area html5_section">
      <p><span class="page-num">43</span><em>Irma</em>] Irma Kafka (1889-1919), Kafka’nın kuzini, ebeveyninin ölümünden sonra Hermann Kafka’nın işyerinde çalıştı; 29 Mayıs 1919’da muhtemelen İspanyol gribinden öldü.</p>

      <p><em>memur</em>] Burada eleman anlamında kullanılıyor.</p>
    </div>

    <div class="page-area html5_section">
      <p><span class="page-num">45</span><em>anısıyla (...) daha uzun ömürlü olacağından ...</em>] Kafka’nın <em>Dava</em> adlı romanı, kahramanı Josef K.’nın idam edilmesi ve şu sözlerle biter: <em>“Bir köpek gibi!” dedi, utancı kendisinden daha uzun ömürlü olacak gibiydi.</em></p>
    </div>

    <div class="page-area html5_section">
      <p><span class="page-num">46</span><em>Senden kurtuluşu (...) düşünülebilirdi</em>] Kafka, Grete Bloch’a, kendisinin <em>inançlı ve Siyonist olmayan (Siyonizmi hayretle karşılıyorum ve ondan tiksiniyorum) Yahudiliği yüzünden, önem taşıyan bütün büyük cemaatlerden dışlandığını (...)</em> söyler (F, s. 598).</p>

      <p><em>sözgelimi (...) başsız kuklalar</em>] Tevrat (Musa’nın beş kitabı) ayin sırasında kullanılmak üzere parşömen bir ruloya yazılmıştır; Tevrat okunurken, rulo bir uçtan açılır, diğer uca sarılır; zengin süslerle donatılmış parşömen rulolar sinagoglarda bulunan Tevrat dolaplarında saklanır. Bu ruloların biçimi ve süslemeleri uzaktan başı olmayan oyuncak bebekleri ya da kuklaları andırabilir.</p>
    </div>

    <div class="page-area html5_section">
      <p><span class="page-num">47</span><em>Barmizva</em>] Bar-Mizva (İbranice); 13 yaşını dolduran ve bu yaşta cemaate kabul edilen oğlan çocuğunu niteleyen kelime. Milena Jesenská’ya Kafka kendi Bar-Mizva töreniyle ilgili olarak şunları yazar: (...) <em>Yahudilikte de bir tür</em> confirmation [Protestanlık’ta cemaate kabul töreni] <em>var</em> (...). <em>13. yaş günü özel bir törendir, mabette ezberlenmesi zor bir duayı, yukarıdaki sunaktan okumam, sonra da evde küçük (yine ezberlenmiş) bir konuşma yapmam gerekiyordu. Bir sürü hediye de almıştım</em> (M, s. 207).</p>

      <p><em>Ruhları Anma Töreni</em>] İbranicesi, Haskara (“Hatırlamak”); ölmüşleri anmak üzere sinagogda gerçekleştirilen tören.</p>

      <p><em>Zedarim akşamı</em>] Zedarim: Birinci ve ikinci Passah<a class="si-noteref epub-type_noteref" href="#f6" id="ref_f6">6</a> akşamlarında aile içinde gerçekleştirilen kutlamanın adı. Bu kutlamalar, geleneksel yemeklerin (ve bir Mazza parçasının, yemekten sonra yenmek üzere, aile reisinin iskemlesi altına saklanmasının) yanı sıra, aile reisi tarafından Passah’la ilgili bir halk destanının okunmasından oluşur.</p>

      <p><em>Küçük gettovari (...) orduda biraz daha ...</em>] Hermann Kafka bir Güney Bohemya köyü olan Wossek’te (Çekçe: Osek) büyümüştü; bu köydeki Yahudi Sokağı’nda tahminen 100 kadar insan yaşıyordu, ki bu da toplam köy nüfusunun dörtte birini oluşturuyordu (krşl. FKP, s. 30). Hermann Kafka’nın askerliği ve daha sonraki hayatı için bkz. Giriş bölümü.</p>
    </div>

    <div class="page-area html5_section">
      <p><span class="page-num">48</span><em>şehirlere göçen ... benzer bir durum ...</em>] Kafka, günlüğüne –yeğeni Felix’in sünneti nedeniyle– geleneksel Yahudi ayinlerinin unutulmasına ilişkin benzer bir düşünceyi not eder: <em>Bugün</em> mohel<em>’in</em><a class="si-noteref epub-type_noteref" href="#f7" id="ref_f7">7</a> <em>yanındakilerin yemekten sonra dua ettiğini duyduğumda ve orada bulunanlar, iki büyükbabanın dışında, bütün o zamanı okunan dualardan hiçbir şey anlamadan düşler ya da can sıkıntısı içinde geçirirlerken, açıkça öngörülemeyen bir geçiş döneminin eşiğindeki Batı Avrupa Yahudiliği gözümün önüne geldi; doğrudan etkilenenlerin kaygı duymadıkları, tersine tam da geçiş dönemi insanları olarak üzerlerine düşeni yerine getirdikleri Batı Avrupa Yahudileri</em> (TT1, s. 242).</p>
    </div>

    <div class="page-area html5_section">
      <p><span class="page-num">49</span><em>Franklin’in gençlik anıları</em>] Benjamin Franklin’in (JUDr. Vladimír Dedek tarafından) Çekçeye çevrilen otobiyografisi <em>Vlastní životopis.</em> Prag [1916].</p>

      <p><em>vejetaryenlik</em>] <em>Kafka, kendi vejetaryenliği</em> –ve babasının buna tepkisi– hakkında Felice Bauer’e şunları yazar: <em>Sayesinde midemi sağalttığım yaşam tarzım onlara delice ve katlanılmaz geliyor. Babam buna alışıncaya kadar, ben akşam yemeğimi yerken, gazeteyi aylarca yüzünün önüne kaldırdı</em> (F, s. 79).</p>

      <p><em>Yahudilik meseleleriyle (...) ilgilendiğimi</em>] Kafka, Doğu Yahudiliği ile ilişki, özellikle de 1911/1912 kışında Prag’da Yiddiş dilinde oyunlar sergileyen bir tiyatro kumpanyasının (yukarıya bkz.) temsillerine gitmesi sonucunda, Yahudiliğin kökleri ve gelenekleriyle daha yoğun bir biçimde ilgilenmeye başladı; bu arada von Meyer Isses Pinè’nin <em>Histoire de la Littérature Judéo-Allemande’</em>ı (Paris 1911) ve Jakob Fromer’in <em>Der Organismus des Judentums’</em>u (Charlottenburg 1909) gibi kitapları da okudu. 1917 Mayısı’nda Moses Rath’ın <em>Lehrbuch der hebräischen Sprache für Schul- und Selbstunterricht’</em>i yardımıyla kapsamlı İbranice incelemeleri yürüttü; 1918 sonbaharında lise öğretmeni Friedrich Thieberger’den İbranice dersi aldı ve bu dersleri 30 Kasım’la 22 Aralık 1918 arasında Schelesen’de Rath’ın ders kitabıyla sürdürdü.</p>
    </div>

    <div class="page-area html5_section">
      <p><span class="page-num">50</span><em>Benim yazmama (...) isabetliydi</em>] Felice Bauer’le ilk nişanın bozulmasının ardından Julie Kafka, Anna Bauer’e (Felice Bauer’in annesine) oğluyla ilgili olarak şunları yazar: “O belki de evlilik için yaratılmamış, çünkü bütün arzusu yazmak, bu, onun için hayattaki en önemli şey.” (F, s. 612 ve devamı).</p>

      <p><em>çoğunlukla iskambil oynuyor olurdun</em>] Kafka, Felice Bauer’e yazdığı mektuplarda zaman zaman ebeveyninin boş zaman eğlencesi olarak gördüğü iskambil oyununa değinir: <em>Annemle babam şimdi masada oturuyorlar, artık o kadar rahat yazamıyorum, babam ağzından gürültüyle soluk alıp veriyor, şimdi akşam gazetesini de okur, ardından haykırışlarla, kahkahalarla ve tartışmalarla her zamanki iskambil oyunu başlar, pipoyu da unutmamak gerek</em> (F, s. 509).</p>
    </div>

    <div class="page-area html5_section">
      <p><span class="page-num">51</span><em>Örneğin meslek seçimi (...) özgürlük tanıdın</em>] Julie Kafka’nın Felice Bauer’e yazdığı bir mektupta, oğlunun eğitimiyle ilgili olarak şunlar söylenir: “Onun yerinde başka bir insan olsaydı, ölümlülerin en mutlusu olurdu, çünkü hiçbir arzusu ebeveyni tarafından geri çevrilmedi. Üniversitede neye hevesi varsa onu okudu ve avukat olmak istemediği için de, bir memuriyet kariyerini seçti (...).” (F, s. 100).</p>
    </div>

    <div class="page-area html5_section">
      <p><span class="page-num">52</span><em>kaygı (...) skolyoz</em>] Kendi kendine evliliğe yatkınlığını sınadığı ve günlüğüne geçirdiği bir konuşmada, kendisine şu soruyu da sorar: <em>Sağlıklı mısın?</em> Ve bu soruyu cevaplar: <em>Hayır, kalp, uyku, sindirim</em> (TT2, s. 139).</p>

      <p><em>gerçek bir hastalıkla noktalandı</em>] İlk belirtisi 1917’de ağustos ortasında geçirdiği kanama olan tüberküloz kastediliyor.</p>

      <p><em>jimnastik yapmak bir yana</em>] Gerçi Kafka’nın okul arkadaşı Hugo Hecht, onu “kötü bir jimnastikçi” olarak hatırlar (EaFK, s. 33), ama sonraki yıllarda Danimarkalı jimnastik öğretmeni Jorgen Peter Müller’in <em>Mitt system</em> [Benim Sistemim. Sağlık İçin Her Gün 15 Dakikalık Çalışma]. Kopenhag 1904) o sıralarda çok yaygın olan yöntemine bağlı kalarak, her gün jimnastik yapar (krşl. EaFK, s. 58).</p>

      <p><em>dairenin de (...) payı olmuştur</em>] Kafka, 2 Mart-31 Ağustos 1917 arasında, Prag’ın küçük yakasındaki Schönborn Palais’de iki odalı bir daire kiralamıştı. Ancak burada yalnızca geceleri kalıyordu; bu dönemdeki edebi çalışmaları, kız kardeşi Ottla’nın kiraladığı ve Kafka’nın kullanımına verdiği Alchimistengasse’deki küçük binada gerçekleşti. Ottla, Kafka’ya yazdığı bir mektupta hastalığının olası tetikleyicileri arasında Schönbornpalais’deki daireyi de sayar: <em>soğuk, küflü, kötü kokulu</em> (O, s. 39).</p>
    </div>

    <div class="page-area html5_section">
      <p><span class="page-num">53</span><em>çok meşgul (...) uzanmak için ...</em>] Kafka, <em>kanepe hayatıyla</em> (F, s. 362) ilgili olarak, Felice Bauer’e, ayağa kalkmasının <em>kendini yeniden kanepeye fırlatmak ve kayıtsız bir halde yatmaya devam etmek</em> dışında bir işe yaramadığını yazar. <em>Yıllarca, hatta şimdi daha ayrıntılı hatırlamayı denediğimde, sonu gelmez günler boyunca bu biçimde yaşadım</em> (F, s. 276).</p>

      <p><em>yaptığım iş pek azdı</em>] Kafka<em>’nın kendi değer</em>lendirmesinin aksine, çalışması İKSK’deki amirleri tarafından olumlu değerlendiriliyordu: “Bütün acentelere karşı istikrarlı bir ilgiyi büyük bir çalışkanlıkla birleştiriyor. Mesai saatleri dışında da pek çok kez kurumda kaldı,” deniyor bir değerlendirmede (KBilder, s. 132). Kafka, akşam saatlerindeki (edebi) çalışması karşısında babasının gösterdiği tepkiyi, dostu Max Brod’a şöyle betimler: <em>Ancak babam beni ilerleyen akşam saatlerinde yazı masasının başında oturduğumu görünce sinirleniyor, çünkü fazla çalışkan olduğumu düşünüyor</em> (BKB, s. 83).</p>

      <p><em>hatta dereceye bile girdim</em>] İlkokulda Kafka’nın başarıları ortalamanın üzerindeydi; okul arkadaşı Hugo Hecht şöyle hatırlar: “Daima örnek bir öğrenciydi, çoğunlukla imtiyazlı öğrenciydi.” (EaFK, s. 28).</p>

      <p><em>giriş sınavını (...) başardım</em>] Kafka’nın, 26 yıl sonra günlüğünde hâlâ hatırladığı gibi, öğretmeni Matthias Beck, Kafka’nın ebeveynine, oğullarını ilkokulun beşinci sınıfına yeniden göndermelerini salık vermişti, çünkü “çok zayıftı, böyle aşırı zorlamanın sıkıntısı ilerde görülürdü.” (TT3, s. 173). Bu tavsiyeye rağmen Kafka, lise giriş sınavını Din, Almanca ve Matematik derslerinden başarıyla verdi.</p>
    </div>

    <div class="page-area html5_section">
      <p><span class="page-num">54</span><em>önceki birkaç ay (...) ağızda çiğnenmiş ...</em>] Kafka, sınavlara hazırlandığı sırada, arkadaşı Max Brod’a doktora sınavı için çalışmasıyla ilgili olarak şunları yazar: (...) <em>böylesine güzel bir gereksizlik adına bu kadar güzel bir gereksizliğe acıman gerekmez</em> (...) (BKB, s. 22).</p>
    </div>

    <div class="page-area html5_section">
      <p><span class="page-num">55</span><em>evlilik girişimlerini</em>] Felice Bauer’le iki kez tekrarlanan nişan için, aşağıya bkz., Julie Wohryzek’le nişanlanması için bkz. Giriş bölümü.</p>
    </div>

    <div class="page-area html5_section">
      <p><span class="page-num">56</span><em>Evlenmek (...) en yüce şeydir</em>] Kafka, Greta Bloch’a bir keresinde evliliğin <em>en sosyal edim</em> olduğunu söyler (F, s. 598).</p>
    </div>

    <div class="page-area html5_section">
      <p><span class="page-num">57</span><em>Josefsplatz</em>] Prag’ın yeni şehir bölgesinde Poricer Caddesi’ nin sonunda.</p>

      <p><em>okuldaki öğrencilerin (...) gerektiğini</em>] Kafka cinsel aydınlanması hakkında kız kardeşi Elli’ye şunları yazar: (...) <em>bana ders veren iki oğlan, bugün de kesinlikle o günkünden daha fazla bir şey bilmiyorlardır, ancak sonradan anlaşıldığı kadarıyla, bunlar özellikle kararlı karakterlerdi. Bana aynı anda ders veriyorlardı, birisi sağ tarafımdan, diğeri sol tarafımdan, sağımdaki neşeli, babacan, görmüş geçirmiş bir havada gülerek, ki sonradan bu kahkahayı her yaştan erkekte, kendimde de duydum (meselelere daha özgürce, daha farklı bir gülme biçimi vardır mutlaka, ama bunu henüz yaşayan kimseden duymadım); solumdaki ise nesnel, teorik bir tavırla, ki bu çok daha korkunçtu</em> (Br, s. 341).</p>
    </div>

    <div class="page-area html5_section">
      <p><span class="page-num">60</span><em>evlilik niyetimi bildirmemi</em>] Kafka, muhtemelen 1919 Eylül ayı ortasında babasına Julie Wohryzek’le evlenmeyi planladığını bildirmiş olmalıydı.</p>
    </div>

    <div class="page-area html5_section">
      <p><span class="page-num">61</span><em>Bana (...) verdiğin utanç (...) değildi</em>] Hermann Kafka’nın, oğlunun Julie Wohryzek’le evliliği konusundaki korkuları için bkz. Giriş bölümü. Max Brod kendi günlüğüne, bir tanıdığının Julie Wohryzek ve ailesi hakkında çok olumsuz konuştuğunu yazar ve şöyle devam eder: “Bunu ona nasıl söylemeli? – Belki de ebeveyni biliyordur?”</p>

      <p><em>nişanı iki kez bozma (...) tazeleme</em>] Kafka, Berlinli Felice Bauer’le ilk nişanı 1914 yılının Pentakoste Yortusu sırasında yaptı; Berlin’deki nişan kutlamalarına ebeveyni ve en küçük kız kardeşi Ottla da katıldılar. 12 Temmuz’da nişan Felice Bauer tarafından bozuldu. Felice Bauer ve Kafka 1914’ün Ekim ayından itibaren yeniden yazışmaya başladıktan sonra, 1916 Temmuzu’nda Marienbad’da birlikte tatil yaparlarken, yeniden nişanlanma kararı aldılar; bu ikinci nişanı da Kafka 1917 Noel’inde hastalığını gerekçe göstererek bozdu.</p>

      <p><em>boş yere Berlin’e sürüklemem</em>] Kafka, bu yolculuk hakkında arkadaşı Max Brod’a şunları yazar: (...) <em>nişan uğruna ebeveynimle yaptığım keşif gezisi, benim için her adımında bir işkenceydi</em> (...) (BKB, s. 148).</p>
    </div>

    <div class="page-area html5_section">
      <p><span class="page-num">64</span><em>Sizin evliliğinizde (...) örnek (...) buldum</em>] Kafka, Felice Bauer’e ebeveyninin evliliği hakkında şu değerlendirmeyi yapar: (...) <em>annem, babamın sevgi dolu bir kölesi ve babam da annemin sevgi dolu bir zorbası, bu yüzden de aralarındaki uyum her zaman mükemmel oldu</em> (...) (F, s. 219).</p>

      <p><em>katlanılmaz olacağını ...</em>] Kafka, babasının kendisiyle ilgili tahmini düşüncesi hakkında, arkadaşı Max Brod’a şunları yazar: <em>Evliliğe yatkınlığı olmayan, adının gereklerini yerine getiremeyen bir oğul; 39 yaşında emekli olmuş; yalnızca tuhaf, yalnızca kendi ruhsal selametine ya da felaketine yönelik yazma işiyle ilgilenen, sevgisiz, inanca yabancı; ruhsal selamet için bile dua etmesi beklenemez ondan</em> (BKB, s. 396).</p>
    </div>

    <div class="page-area html5_section">
      <p><span class="page-num">65</span><em>Evlilik böyle bir tehlike ...</em>] Kafka, günlüğünde Felice Bauer’le evlilik karşısındaki çekincelerini yazar: <em>O zaman evlenemezdim</em> (...). <em>Beni bu konuda durduran şey, temelde yazarlık çalışmalarımı önemsemem oldu, çünkü evliliğin bu çalışmayı tehdit ettiğine inanıyordum</em> (TT2, s. 135).</p>

      <p><em>Richard Dayı</em>] <em>Richard Löwy (1857-1938),</em> Kafka’nın annesinin erkek kardeşlerinden biri, tüccar ve Prag’ daki bir iş giysileri mağazasının sahibi, Hedwig Trebitsch’le evliydi; çiftin dört çocukları vardı (Relatives, s. 82 ve devamı).</p>
    </div>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f6">
      <a class="si-backref" href="#ref_f6">6.</a> <span class="si-footnote-text">Yahudilerin Mısır’dan çıkışı, dolayısıyla kölelikten kurtuluş. (Ç.N.)</span>
    </div>

    <div class="si-footnote html5_aside epub-type_footnote" id="f7">
      <a class="si-backref" href="#ref_f7">7.</a><span class="si-footnote-text">. Sünnet merasimini gerçekletiren din görevlisi. (Y.N.)</span>
    </div>
  </div>
</body>
</html>
