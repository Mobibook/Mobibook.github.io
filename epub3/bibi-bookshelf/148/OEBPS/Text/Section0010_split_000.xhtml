<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <div class="wordsection">
      <h2 class="msonormal4"><span class="calibre14"><b class="calibre7"><br class="calibre6" /></b></span></h2>

      <h2 class="msonormal4"><span class="calibre14"><b class="calibre7">Sangre de Cristo Dağları'nın etekleri </b></span></h2>

      <h2 class="msonormal4"><span class="calibre14"><b class="calibre7">New Mexico'nun kuzeyi </b></span></h2>

      <h3 class="msonormal10"><span class="calibre14"><b class="calibre7">15:55, Doğu Standart Saati</b></span></h3>

      <p class="msonormal8"><span class="calibre10">Kincaid, video ekranından: "Tennesse'ye yarın saat 17:00'da varacağız." dedi. Theodore'un, Kuzey Carolina, Asheville'deki Larchmont Caddesi'nde bulunan evin oturma odasından başıyla onayladığını gördü. "Oradan arabayla devam edeceğiz." Öğlen yemeğinin gerçekleşeceği eyaletteki bir havaalanına uçakla inerek şüphe uyandırmak istemiyordu.</span></p>

      <p class="msonormal8"><span class="calibre10">"Sizi minibüsle, havaalanında karşılayacağım." dedi Theodore. "Her şey hazır."</span></p>

      <p class="msonormal8"><span class="calibre10">"Başka problem yaşandı mı?" "Hayır, Baba."</span></p>

      <p class="msonormal8"><span class="calibre10">"Sana bir şey söylemem gerek." Sesinde sert bir azarlama tonu vardı. "İkinci kız, bırakıp gittiğinde hâlâ hayattaymış."</span></p>

      <p class="msonormal8"><span class="calibre10"> </span><span class="calibre18">Theodore oturduğu yerde kıpırdandı. "Özür dilerim Baba."</span></p>

      <p class="msonormal8"><span class="calibre10">"Sana dava dosyalarını gönderdim. Hatta doğru satranç setinden bir kopya buldum. Kurdeleyi nasıl bağlayacağını tarif edip cinayetlerle ilgili tüm detayları verdim. Tek yapman gereken, olay yerinin diğer kızlarınki gibi gözükmesini sağlamaktı."</span></p>

      <p class="msonormal8"><span class="calibre10">"Özür dilerim Baba. Elimden geleni yaptım."</span></p>

      <p class="msonormal8"><span class="calibre10">"Geldiğimde bunu konuşacağız."</span></p>

      <p class="msonormal8"><span class="calibre10">Bu kez belli belirsiz bir tereddüt. "Peki, Baba."</span></p>

      <p class="msonormal8"><span class="calibre10">Aaron Jeffrey Kincaid, video sohbetini sonlandırdı ve kütüphanesinden geçip ana girişin olduğu hole çıktı.</span></p>

      <p class="msonormal8"><span class="calibre10">Altmışlı yıllarda bir sanatçı kolonisi olan çiftlik, yetmişli ve seksenli yıllarda sinema yıldızlarına hizmet veren bir konuk evine; doksanlı yılların başında, Pulitzer Ödülü sahibi olan yazar Olivia Brine'in evine ve hatta iki yıllık bir süre için, yazılımcı ve milyoner Rex Withering'in -ki Kincaid on yıl kadar önce evi kendisinden satın almıştı- hafta sonu kaçamak evine dönüşmüştü. Evin tüm sahipleri birbirinden bu kadar farklıyken tek bir ortak noktaları vardı: Hepsi burada, Sangre de Cristo Dağları'nın merkezinde yalnız kalabilecekleri ve kendilerine ilham verecek bir yer arıyorlardı. Sangre de Cristo, İspanyolcada "İsa'nın kanı" anlamına geliyordu.</span></p>

      <p class="msonormal8"><span class="calibre10">Kincaid, bir kurtarıcının kanının adını almış bir dağın gölgesinde yaşıyor olmalarını ironik buluyordu.</span><span class="calibre18">Aslında dört bin dönümlük bu araziyi, PT Eczacılık adına müşterek dinlenme mekânı olarak kullanmak için almıştı ama ilaç şirketini dört yıl önce altı yüz elli milyon dolara sattıktan sonra, çiftliği kendisi ve ailesi için ev hâline getirdi.</span></p>

      <p class="msonormal8"><span class="calibre10">Dışarı çıktı ve bozkırdaki ardıçların kokusunu içine çekti. Ağılın hemen yanındaki binaya doğru yürürken, kumlu toprak, ayaklarının altında çatırdıyordu. Ellerini ceketinin ceplerine soktu. Bu yükseklikte, New Mexico'nun ıssız, rüzgârlı göğünün altında ekim sert ve soğuk geçiyordu.</span></p>

      <p class="msonormal8"><span class="calibre10"> </span><span class="calibre18">Aaron Jeffrey Kincaid, New Mexico'nun bu kısmını seçmişti çünkü burada, Büyülü Çember'de, hükümet yaptıklarına karışmazdı. Evet, "Büyülü Çember" adını, resmî olarak eyaletteki en yüksek dağı, Wheeler Zirvesini çevreleyen elli iki kilometre uzunluğundaki yoldan almıştı. Ama orada yaşayan herkes, bölgenin adını aslında başka bir sebeple aldığını bilirdi. Aslında Katolik misyonerler tarafından kurulmasına rağmen bölge, yıllar geçtikçe çok çeşitli inançların oluşturduğu bir karışıma ev sahipliği yapmaya başladı. Amerikan yerli inançlarını, o sırada hangi doğu mistisizmi modaysa, ruhsal olarak onunla birleştiren bir karışım. Kristaller. Reenkarnasyon. Wicca törenleri. Ya da bunlar gibi şeyler.</span></p>

      <p class="msonormal8"><span class="calibre10">Kincaid için hiçbiri önemli değildi. Hiçbirine inanmıyordu. Bölgenin, planlar yoluna koyulurken ailesinin birkaç yıllığına ortadan kaybolmasını sağlamasından memnundu sadece.</span></p>

      <p class="msonormal8"><span class="calibre10">Ayrıca, bu bölgedeki inekler tarlalarda parçalanmış hâlde bulunuyordu sık sık. Bazıları, turistlere konuşacak malzeme vermek için, bunu bölgenin yerlilerinin yaptığını söylüyorlardı. Diğerleri uzaylılar tarafından yapıldığını söylüyordu. Kincaid için ise kendisi ve ailesi canlı hayvanlar üzerinde bazı testler yapmaya ihtiyaç duyduğundan, sadece ekstra bir rahatlık sağlıyordu. Dedikodular, leş artıklarından kurtulmak konusunda işlerini kolaylaştırıyordu.</span></p>

      <p class="msonormal8"><span class="calibre10">Aaron Jeffrey Kincaid çayırın ucundaki, özel olarak inşa edilmiş binaya doğru yürüdü. Test odası buraya kurulmuştu. Rebekah ve Caleb tularemi hastalığından burada ölüyorlardı.</span></p>

      <p class="msonormal8"><span class="calibre10">Zaman zaman çiftlik ve çevresindeki binalar seksenden fazla kişiyi ağırlamış olsa da Kincaid'in grubu elliden yukarıya hiç çıkmamıştı.</span></p>

      <p class="msonormal8"><span class="calibre10">Şimdi, on üç çocuğun yanında Rebekah ve Caleb de sayılırsa, yirmi sekiz aile üyesi vardı.</span></p>

      <p class="msonormal8"><span class="calibre10">Bethanie ve Alexis olsaydı otuz ederdi.</span></p>

      <p class="msonormal8"><span class="calibre18">Aile. Onun ailesi.</span><br class="calibre12" /></p>

      <p class="msonormal8"><span class="calibre10">Bir aile olduklarına göre, birbirleri için her şeyi yaparlardı.</span></p>

      <p class="msonormal8"><span class="calibre10">Rebekah ve Caleb, karantinaya alınmış odalarında, koltukta beraber oturuyorlardı. Ve, tıpkı Dr. Andrei Peterov'un söz verdiği gibi, on iki saat öncesine kadar bakteriyel enfeksiyonun gözle görülür bir belirtisi olmamıştı. Dr. Peterov, neredeyse kusursuz İngilizcesiyle: "Hemen hastalık bulaştıracak hâle gelecekler." diye açıkladı. "Biraz mide bulantısı hissetme olasılıklarına rağmen enfeksiyonun gerçek etkileri, ilk yirmi dört saatten kırk sekiz saate kadar olan zaman dilimi geçmedikçe ortaya çıkmayacaktır. O zamana gelindiğinde elbette etkileri geri çevirmek için artık çok geç olacak, doktorlar hastalığa sebep olan etmeni bir şekilde doğru tanımlayabilmiş olsalar bile."</span></p>

      <p class="msonormal8"><span class="calibre10">Soğuk Savaş'tan sonra, hâlâ komünizme sempati duyan, hâlâ davaya inanan Rus bilim adamları bulmak zor değildi. Kapitalist Amerikalıların komünistlerden oluşan küçük bir topluluğa neler yaptırabildiklerini gördükten sonra, 18 Kasım 1978'i takip eden aylarda birçoğu perişan olmuştu. Neredeyse bin kadar yoldaş ölmüştü ama dünya; onları, kendilerini bir amaca, birbirlerine, sevgiye adamış inançlı insanlar olarak değil, sadece katil bir tarikatın delirmiş üyeleri olarak hatırlıyordu.</span></p>

      <p class="msonormal8"><span class="calibre10">Bu, medyanın suçuydu.</span></p>

      <p class="msonormal8"><span class="calibre10">Ve hesap sorulacak ilk kişilerin dünya medya liderleri olmasının sebebi de buydu.</span></p>

      <p class="msonormal8"><span class="calibre10">Sovyetler Birliği çökünce biyolojik ve kimyasal ilaçlarla ilgili araştırma yapan Rus bilim adamlarının çoğu Orta Doğu'ya veya Kuzey Kore'ye kaçtı. Fakat bir avuç bilim adamı da Birleşik Dev- letler'e sığındı. Kincaid doğru bilim adamını bulmanın o kadar da zor olmadığını keşfetmişti. Parası olan biri için zor değildi. Peşin yirmi sekiz milyon doların neler alabileceğini öğrenseniz şaşırırsınız.</span></p>

      <p class="msonormal8"><span class="calibre10">Dr. Peterov, maaşından daha fazlasını hak ettiğini kanıtlamıştı. </span></p>

      <p class="msonormal8"><span class="calibre10">Kincaid'in ecza laboratuvarları, araştırma ve gelişim adına yürütülen süreci mükemmelleştirmek için gerekli ideal mekânı sağlamıştı. Elbette şirketi sattıktan sonra, o araştırmayı beraberinde New Mexico'daki özel laboratuvarlarına getirmişti.</span></p>

      <p class="msonormal8"><span class="calibre10">Ancak her şeyin planlandığı gibi yürüyebilmesi için en uygun araca ihtiyaç vardı. Bakteriyel veya viral, onun için fark etmezdi. Sadece bulaşıcı, mümkünse hava yoluyla bulaşacak bir şey. Birkaç gün boyunca sessiz kalacak, başlangıcından itibaren ölümcül bir şey. Ve Dr. Peterov mükemmel virüsü bulmuştu.</span></p>

      <p class="msonormal8"><span class="calibre10">Rebekah ve Caleb, şimdi birbirlerine sarılıyor, nefes almaya çalışıyorlardı. Sesli bir şekilde dua ediyor, ritmik hareketlerle sözcüklere eşlik edip başlarını sallıyorlardı.</span></p>

      <p class="msonormal8"><span class="calibre10">Francisella tularensis isimli gram negatif basil kullanmak Dr. Peterov'un fikriydi. Soğuk Savaş'ın bitiminden önce Rusya'da bu basili silahlaştırmanın yolunu açan oydu. Kincaid'e, "Basilin değişken olduğunu, ağızdan beslenme yoluyla veya sprey şeklinde yayılabileceğini, yüzde 35 daha ölümcül ve semptomatik olarak tanımlanmasının çok zor olduğunu." söyledi. Ekibiyle birlikte Kırım-Kongo kanamalı ateşinden bazı genleri de ekleyerek neredeyse teşhis edilmesi imkânsız bir şey yaratmıştı. Çok egzotik. Ve çok ölümcül.</span></p>

      <p class="msonormal8"><span class="calibre10">"Peki ya tedavi?" diye sormuştu Kincaid.</span></p>

      <p class="msonormal8"><span class="calibre10">"Kırım-Kongo için bilinen bir aşı yok. Francisella tularensism sebep olduğu tularemi hastalığının aşısı ise sivil personelin ulaşabileceği bir şey değil. Elbette biz de maruz kalabiliriz diye bir tedavi yöntemi geliştirdik ama bizim araştırma sonuçlarımız olmadan Hastalık Kontrol ve Önlem Merkezleri asla zamanında bir tedavi yöntemi bulamaz."</span></p>

      <p class="msonormal8"><span class="calibre10">Bakterinin insandan insana bulaşmasını sağlamak ve ölü sayısını yüzde 85 oranında arttırmak için yeterince güçlü hâle gelmesini sağlamanın bir yolunu bulmak altı yıl sürmüştü. Bu da Aaron Jeffrey Kincaid için tatmin edici bir orandı, üstelik, büyük ihtimalle öleceğinizi bilmek kesinlikle öleceğinizi bilmekten bin kez daha korkutucudur. İkinci durumda huzur bulabilirsiniz. Veya olasılıkların aslında lehinize olduğunu keşfederseniz inkâra giderek göreceli olarak daha iyi yaşayabilirsiniz. </span></p>

      <p class="msonormal8"><span class="calibre10">Hayır, hepsinden daha kötüsü, huzur ya da inkâr ihtimali olmaksızın hayatla yüzleşmektir.</span></p>

      <p class="msonormal8"><span class="calibre10">Kaçacak ya da saklanacak bir yer olmadan.</span></p>

      <p class="msonormal8"><span class="calibre10">Dağıtım temel problem olarak gözüküyordu. İlk başta yaymak için spreyleri kullanmayı düşündü. Ne de olsa o günlerde reçetelere yazılan en popüler astım ilaçlarından bazılarını onun ilaç şirketi üretmişti ama amacı rastgele çocukları hasta etmek değildi. O yüzden aklına geldiği gibi vazgeçti bu fikirden. Hayır, daha odaklanmış bir dağıtım sistemine ihtiyacı vardı. Yangın söndürücülerinin içindekini bakterinin gaz hâliyle değiştirmeyi ve sonra Stratford Hotel'de yangın başlatmayı düşündü ama bu da çok ayrıntılı gözüküyordu. Ayrıca, bina yekpare kayadan yapılmıştı.</span></p>

      <p class="msonormal8"><span class="calibre10">Sonunda basit bir planda karar kıldı. Neredeyse şaşması imkânsız bir plan. Tamamen durdurulması imkânsız.</span></p>

      <p class="msonormal8"><span class="calibre10">Kincaid, Rebekah ve Caleb'e baktı.</span></p>

      <p class="msonormal8"><span class="calibre10">Genetik yapısıyla oynanan Kırım-Kongo tularemisinin etkileri şimdi oldukça belirgindi: Titreyen kol ve bacaklar, ciltte yaralar, şişkin lenf bezleri, ağızdan kanama. Aslında izlemesi oldukça rahatsız ediciydi.</span></p>

      <p class="msonormal8"><span class="calibre10">Ama içerideki çift rahatsız veya korkmuş görünmüyordu, üstelik bu iş için kendileri gönüllü olmuştu. Diğerlerinin önüne geçmek için.</span></p>

      <p class="msonormal8"><span class="calibre10">El eleydiler. Gözleri kapalıydı. Belki de Babalarına, Aaron Jef- frey Kincaid'e dua ediyorlardı. Dualarını sesli bir şekilde okurken Caleb'in göz kapakları kanamaya başladı.</span></p>

      <p class="msonormal8"><span class="calibre10">Kincaid onların ölümlerini izlerken tüm öğleden sonrayı ormanla ilgili düşünceler içinde geçirdi. Bebekler. Şırıngalar ve tabi Jessie Rembrant. Jakuzi ve kanlı suyun dibine döne döne inen av bıçağı.</span></p>

      <p class="msonormal8"><span class="calibre10">Ve sonra, sonunda düşünceleri Sebastian Taylor'a döndü. Kuzey Carolina valisi. Her şeyin sorumlusu. </span></p>

      <p class="msonormal8"><span class="calibre10">***</span></p>

      <p class="msonormal8"><span class="calibre18">Bu davanın içine ne kadar dalarsam o dava kadar </span><span class="calibre18">karışık ve entrikalı bir hâl alıyordu.</span><span class="calibre18">Terry ile konuştuktan sonra, otel odamdaki masada kırk beş dakika geçirip notlar aldım, fikirleri birbirine bağlamak için çizgiler çektim ve çeşitli teorileri elerken not defterimin tüm sayfalarının üstünü karaladım.</span><br class="calibre12" /></p>

      <p class="msonormal8"><span class="calibre10">Omzumun buzdan ötürü ne kadar uyuştuğunu zar zor fark ettim. Sonunda geriye, çöpe attığım, üzerinden sular damlayan bir torba dolusu erimiş su kalmıştı.</span></p>

      <p class="msonormal8"><span class="calibre10">İlk olarak, elimizde, kadınları öldüren ve cesetlerini coğrafi olarak önemli noktalara bırakan bir seri katil vardı. Bulunmalarını istiyordu. Bize bir şeyler anlatıyor, işlediği tüm suçları dikkatlice birbirine bağlıyordu. usta bir nişancı olmanın yanı sıra, yara dikebiliyor, e-postalarının kaynağını elektronik olarak değiştirebi- liyordu ve ülkenin güney kıyısında büyümüş olma ihtimali vardı. Kadınların boğazına bağlanan iplerin bağlanış şekline dayanarak solak olduğunu düşünüyordum. Yerel tırmanma rotalarını, mağaraları, temiz bir olay yeri bırakmayı ve bir evi uçurmayı biliyordu. </span></p>

      <p class="msonormal8"><span class="calibre10">İyi bir öz geçmiş.</span></p>

      <p class="msonormal8"><span class="calibre10">Grolin olduğunu düşünmemeye çalışıyordum ama her şey onu işaret etmeye devam ediyordu. İkinci olarak, henüz kesin bir şekilde bilmiyorduk ama deliller, bir yerlerde başka bir katilin onu taklit etmeye başladığını işaret ediyordu.</span></p>

      <p class="msonormal8"><span class="calibre10">Ama kopyacı katil, doğru tip satranç parçalarını, yaralama şekillerini, sarı kurdeleyi nasıl öğrenmişti? İki katil birlikte çalışıyor olabilirdi tabi ki. Ya öyle ya da:</span></p>

      <p class="msonormal8"><span class="calibre10">Kopya katil İllüzyonist'i tanıyordu.</span></p>

      <p class="msonormal8"><span class="calibre10">Dava dosyalarını görmüştü.</span></p>

      <p class="msonormal8"><span class="calibre10">Katillerin birbirlerini tanıyıp tanımadıklarını bilme imkânım olmadığına göre, sadece b şıkkını dikkate alabilirdim. Ama bu bile mümkün müydü? Yalnızca soruşturma ekibimizin, dava dosyalarına erişimi vardı. Katilin ekipten biri olması olası mıydı?</span></p>

      <p class="msonormal8"><span class="calibre10">Kopyacı katilin, kurbanları ile arasında ne tür bir bağ vardı? Onları neye göre seçiyordu?</span></p>

      <p class="msonormal8"><span class="calibre10">Görünüşe göre, kopyacı katil, şimdiye kadar Bethanie ve Alexis'i öldürmüştü. Ve belki bizim bilmediğimiz başkalarını. Dolayısıyla asıl soru Bethanie ve Alexis'in ortak noktalarının ne olduğuydu?</span></p>

      <p class="msonormal8"><span class="calibre10">Bilgisayarımdaki dava dosyalarını açtım ve notları, zamanlamaları ve ilişkileri karşılaştırdım. İkisi de doğudan ama farklı kentlerdendi: Bethanie Athens, Georgia'dan; Alexis Roanoke, Virginia'dan. İkisi de batıda birkaç ay boyunca üniversiteye devam etmişti. İkisi de eve dönmelerine birkaç gün kala öldürülmüştü. Tesadüflere inanmam. O yüzden okula gittikleri günleri </span><span class="calibre18">kontrol etmek için not aldım. Belki katilin okulla bir bağlantısı vardır.</span><span class="calibre18">Ve sonra Vali Taylor vardı. Onun tüm bunlarla bağlantısı neydi?</span></p>

      <p class="msonormal8"><span class="calibre10">İç geçirdim ve burnumun üzerini ovaladım. Charlotte'a bu gece gitmediğime göre, belki bu soruların bazılarının cevaplarını arayabilir ve sonra bir yerine iki katil olduğu teorisine dayanan coğrafi profil çıkarma işine biraz zaman ayırabilirdim.</span></p>

      <p class="msonormal8"><span class="calibre10">Tamam. İyi. Bir plan. Ama ilk olarak, her şeyden önce bir duşa ihtiyacım vardı. Dağa tırmandıktan, mağaraya indikten, sırtımda bir sırt çantasıyla yolun sonuna kadar koştuktan, yanı başımda bir ev havaya uçtuktan sonra duş almak gerçekten iyi bir fikir gibi geldi. \</span></p>

      <p class="msonormal8"><span class="calibre10">Duştan çıktıktan ve kurulandıktan sonra valizimden giysi çıkardım ve yere düşen bir kâğıt parçasını fark ettim. ne olduğunu biliyordum. Tabi ki biliyordum. Christie'nin mektubu.</span></p>

      <p class="msonormal8"><span class="calibre10">Sevgililer Günü sabahından beri yanımda taşıyordum. Ölmeden iki hafta kadar önce yastığımın altında bulmuştum. Şimdi de, tıpkı bir bağımlı gibi, elimi uzattım. Okursam nasıl hissedeceğimi biliyordum ama kendimi tutamadım. Neredeyse her gün okuyorum hâlâ. Sanki biri ciğerimi söküyormuş gibi hissettirmesine rağmen. Çünkü garip bir şekilde acının faydası oluyor gibi. En azından ben kendi kendime öyle diyorum. Oturdum, kırışık kâğıdı açtım ve her sözcüğünü ezbere bildiğim cümleleri kana kana içtim. </span></p>

      <p class="msonormal8"><span class="calibre10"><i class="calibre2">14 Şubat 2008 </i></span></p>

      <p class="msonormal8"><i class="calibre2"><span class="calibre10">Sevgili Patrick,</span><span class="calibre18"> </span><span class="calibre18">Penceremden hâlâ New York göğünün ışıklarını görebiliyorum. Işıkların ötesine her baktığımda ise seni ilk kez görüyormuş gibi oluyorum.</span></i></p>

      <p class="msonormal8"><span class="calibre10"><i class="calibre2">Patrick, lütfen sebebini sorma. Bunu çözmeye çalışma. Bu durum, çözmen gereken davalardan biri değil. İçeri tıkabileceğin bir saldırgan veya çözmen gereken bir suç yok. Hayat böyle bir şey. Ömrümüz kısa, anlık... Bunu şimdi anlıyorum. Benim zamanım seninkinden önce dolacak diye sinirlenme.</i></span></p>

      <p class="msonormal8"><span class="calibre10"><i class="calibre2">Lütfen... Cesur olmaya çalışmıyorum. Korkuyorum, tabi ki korkuyorum. Ayrıca kafam karışık, üzgün ve kaybolmuş vaziyetteyim. En büyük hayalimin gerçekleşmeyeceğini bilmek o kadar yaralayıcı ki... Seninle birlikte yaşlanmak hayali. Ama hiçbirini kontrol edemem. Kontrol edebileceğim tek şey şu an yaptıklarım, içinde bulunduğum şu an. Acı ya da minnet duyabilirim. Daha önce hiç bu şekilde düşünmesem bile, sanırım hepimizin yüzleştiği bir seçim bu. Bu yüzden seçimimi yaptım. Ben minnettar olacağım, şu an için ve seninle geçireceğim geriye kalan her an için.</i></span></p>

      <p class="msonormal8"><span class="calibre10"><i class="calibre2">Hiçbir şeyin kolay olmayacağını biliyorum. Ben de her şeyin farklı olmasını isterdim. Ama Tessa'ya karşı harika olacağından eminim. Seni gerçekten seviyor. Bunu söylemek onun için zor olsa da seviyor seni. Ve sana işte şu an ihtiyacı var. Bunu atlatmak için birbirinize yardım edeceğinizi biliyorum. Onu sevme riskinden kaçınma. Lütfen.</i></span></p>

      <p class="msonormal8"><span class="calibre10"><i class="calibre2">Unutma, kim olduğumuzu verdiğimiz kararlar belirler ama kim olacağımızı sevgimiz. Tessa'ya söyle bunu, tamam mı? Ona annesinin bilmesini istediği bir şey olduğunu söyle.</i></span></p>

      <p class="msonormal8"><span class="calibre10"><i class="calibre2">Ve Tanrıyı suçlama Patrick. Ölüm onun fikri değildi. Ama hayat öyle. Lütfen unutma. Hayat hep onun fikriydi.</i></span></p>

      <p class="msonormal8"><span class="calibre10"><i class="calibre2">New York şehrinin, gözlerinde yansıyan ışıklarını hâlâ görebiliyorum. Hep göreceğim. Bu gece parlamalarını izleyeceğim. Daima. Seni seviyorum, benim koca, pasaklı sevgilim.</i></span></p>

      <p class="msonormal8"><span class="calibre10"><i class="calibre2">Sonsuza kadar senin olan, Christie </i></span></p>

      <p class="msonormal8"><span class="calibre10">Okumayı bitirdiğimde parmaklarım titriyordu. Gözyaşları görüşümü bulandırıyordu. Sözleri hem kalbimi kırıyor hem de beni rahatlatıyor gibiydi. Sesimi duyacak kimse olmadığını bildiğim hâlde: "üzgünüm." diye fısıldadım. Belki ondan özür diliyordum. Bilmiyorum. Belki de yardım edemediğim, kurtaramadığım tüm kadınlara, kızlara, çocuklara söylüyordum. "Çok, çok üzgünüm."</span></p>

      <p class="msonormal8"><span class="calibre10">Nota baktım ve ellerimi fark ettim. Evlilik yüzüğüm hâlâ par- mağımdaydı. Hiç çıkarmamıştım. Giysilerini de saklıyordum. Yanımda Denver'a getirmiştim. Takı kutusu, yatağımın yanı başında duruyordu.</span></p>

      <p class="msonormal8"><span class="calibre10">Gölgeleri her yerimdeydi. Onu hatırlatan şeyler nereye gitsem beni takip ediyordu. Ama kendisi burada değildi. Sadece hayaleti buradaydı. Hayatımın bir köşesinde pusuya yatmış... "ümit dışında ihtiyaç duyduğum hiçbir şey yok." diye yazmıştı Zelda Sayre Fitzgerald, "Ki onu da ne geçmişte ne de gelecekte görüyorum, bu durumda yapmam gereken gözlerimi kapatmak sanırım." Zaman zaman, altmış yıl önce o sanatoryumun yanan tarafında hayata gözlerini yuman Zelda gibi yapmak ihtiyacı duydum. Kapatmak ve bir daha hiç açmamak.</span></p>

      <p class="msonormal8"><span class="calibre10">"Onu sevme riskinden kaçma." diye yazmış Christie.</span></p>

      <p class="msonormal8"><span class="calibre10">Çok ama çok üzgünüm.</span></p>

      <p class="msonormal8"><span class="calibre10">Notu kaldırdım ama Christie'yi bir kenara kaldıramıyor gibiydim. Bir danışman, bir keresinde bana, depresyonun </span><span class="calibre18">içe atılan öfkeden kaynaklandığını söylemişti. İçim öfke doluydu galiba.</span></p>

      <p class="msonormal8"><span class="calibre10">Belki, olmasına izin verdiği için Tanrı'ya karşı, belki de kendime karşı. Bilmiyorum.</span><span class="calibre18">Federal binaya gitmeden önce bir şey daha. Yüzünü görmem gerekiyordu.</span><span class="calibre18">Dizüstü bilgisayarımı açtım ve fotoğrafları arasında gezindim. Güldüğü ve hayat dolu olduğu güzel fotoğrafları... Tıpkı ölü kız</span><span class="calibre18">ların medyayla paylaştığımız fotoğrafları gibi. Ve her bir fotoğrafla birlikte bir duygu, bir anı geldi: rujunun elastiki tadı, kalçalarının kıvrımları, gülmesi geçince bile gözlerinde dans etmeye devam eden parıltı, tozlu kahverengi saçının bazı ışıklarda sarıya dönmesi... Kafede tavla oynarken, utangaç bir bahar yağmurunu izlerken... Bana söyleyecek önemli bir şeyi olduğunda yaklaşması (biraz fazlaca yaklaşması)... Sonunda saçları dökülmüş, yanakları çökmüş, dudakları kuruyup incelmiş ve kanı çekilmiş olsa da hatırlamak için seçtiğim görüntüler bunlardı.</span></p>

      <p class="msonormal8"><span class="calibre10">Sadece kalbimdeki güzel görüntüleri açığa vurmayı seçmiştim. Sanırım birini sevdiğinde başka bir şey yapamıyor insan.</span></p>

      <p class="msonormal8"><span class="calibre10">Neden kendimi bu duruma soktum? Neden yaşamaya devam edemedim. Neden fotoğrafları silemedim? Çünkü bu onu da silmek gibi olurdu. Ve bunu içim almazdı.</span></p>

      <p class="msonormal8"><span class="calibre10">İçimden bir ses: "Sadece Tanrı bu kadar acımasız olabilir." diyordu. Konuşanın öfke mi yoksa yalnızlık mı olduğunu merak ettim. Sanırım bunun bir önemi yoktu. Her iki durumda da konuşan hâlâ bendim. Bilgisayarı katladım ve kapıya yöneldim. İşe gitme zamanı.</span></p>

      <p class="msonormal8"><span class="calibre10">***</span></p>

      <p class="msonormal8"><span class="calibre10">"Neden ölmedi sanki?" diye düşündü İllüzyonist. "Patrick Bowers neden evde sadece birkaç saniye daha oyalanamadı?" Bu, işleri çok kolaylaştırırdı. Oyun, çok görkemli, çok hatırda kalır bir şekilde bitmiş olurdu. Şimdi bu gecenin planlarının değiştirilmesi gerekiyordu. Ve Alice küçük randevuları için yarını beklemek zorunda kalacaktı.</span></p>

      <p class="msonormal8"><span class="calibre10">Çok kötüydü. Ama bekleyebilirdi. Kontrol ondaydı. Hem bu </span><span class="calibre18">gece başka umutlar, başka ihtimaller olabilirdi. Bu ihtimalleri düşünürken aklına birdenbire başka bir fikir geldi. Aklından defe- demediği bir fikir. İllüzyonist gülümsedi ve telefonu eline aldı. </span></p>

      <p class="msonormal8"><span class="calibre18">Aaron Jeffrey Kincaid'in telefonu çaldı. Özel hattı. "Alo?" Diğer taraftaki ses: "Oldukça iyi bir iş çıkardın Aaron." dedi. "Satranç parçaları tam olarak uymadı ama. İpteki düğüm de boğazın yanlış tarafına atılmıştı." "Kimsiniz?"</span><br class="calibre12" /></p>

      <p class="msonormal8"><span class="calibre10">"Başta sen olduğundan emin değildim ama ikinci ceset ortaya çıkınca senden başka kimse olamayacağına karar verdim." "Sevren?"</span></p>

      <p class="msonormal8"><span class="calibre10">Kulakları tırmalayan bir kahkaha. "Yıllar içinde birçok isim kullandım."</span></p>

      <p class="msonormal8"><span class="calibre10">Kısa bir duraksamadan sonra. "Evet. Şaşırmadım." "İsimler sadece maskelerin başka bir türüdür." "Evet, sanırım öyle."</span></p>

      <p class="msonormal8"><span class="calibre10">Yine bir duraksama. "Seni bulmak kolay olmadı Aaron." "Dikkat çekmemeye çalışıyordum."</span></p>

      <p class="msonormal8"><span class="calibre10"> </span><span class="calibre18">"Grup evinde birlikte geçirdiğimiz o ayları asla unutmayacağım. İlk seferini hatırlıyor musun? Ormandakini?" "Kediyi mi?"</span></p>

      <p class="msonormal8"><span class="calibre10">"Evet. Çakıyla yaptığım şeyleri." "Hatırlıyorum."</span></p>

      <p class="msonormal8"><span class="calibre10">"O zamandan beri kendimi daha da geliştirdim Aaron." "Bundan şüphem yok." "Pratik yapmak mükemmelleştiriyor." "Ne istiyorsun Sevren?"</span></p>

      <p class="msonormal8"><span class="calibre10">"Oyunuma burnunu sokmayı bırakmanı istiyorum. Ya da tamamiyle içine girmeni. Henüz karar vermedim." "Yani, şu iki kız."</span></p>

      <p class="msonormal8"><span class="calibre10">"Evet. Kendininkini saklamak için benim el işimi taklit ettin. Öğleden sonraları ormandaki hayvanlarla yaptıklarımı hatırladın."</span></p>

      <p class="msonormal8"><span class="calibre10">"Başka olmayacak. Söz veriyorum."</span></p>

      <p class="msonormal8"><span class="calibre10">"Hımm. Peki, sen yemin etmeden önce, beni kullandığını </span><span class="calibre18">söylemek zorundayım. Ve sanırım bana bir iyilik </span><span class="calibre18">borçlusun."</span></p>

      <p class="msonormal8"><span class="calibre10">Aaron bunun geleceğini tahmin etmeliydi. Sevren bir </span><span class="calibre18">şekilde onu köşeye sıkıştırmıştı. Görevlilere Aaron'un </span><span class="calibre18">gerçekte kim olduğunu söyleyebilir, ailenin planlarını </span><span class="calibre18">tamamen bozabilirdi. Her şeyi kaybedebilirlerdi. Aaron bu </span><span class="calibre18">durumu çok dikkatli değerlendirmesi gerektiğine karar </span><span class="calibre18">verdi. "Ne tür bir iyilik istiyorsun? Para?"</span></p>

      <p class="msonormal8"><span class="calibre10">"Hayır, Aaron. O değil. Paranın alamayacağı bir şey </span><span class="calibre18">istiyorum. Ne zaman öleceğini bilmeyen bir FBI ajanına </span><span class="calibre18">küçük bir öykü anlatmam konusunda bana yardım etmeni </span><span class="calibre18">istiyorum."</span></p>

      <p class="msonormal8"><span class="calibre10">"Dinliyorum."</span></p>

      <p class="msonormal8"><span class="calibre10"> </span><span class="calibre18">Aaron, ajanın Kuzey Carolina'da olduğunu öğrenince onları bir araya getirenin kader olduğunu anladı. Ve kaderinde yazanları gerçekleştirmek söz konusu olunca hep memnun olurdu. </span></p>

      <p class="msonormal8"><span class="calibre22">***</span></p>

      <p class="msonormal8"><span class="calibre10">Caddeyi geçip federal binaya doğru yürürken olay yeri araştırma ekibinin Margaret'in arabasıyla işinin bittiğini fark ettim. Asfaltın üzerinde sağa sola savrulan bir tutam sarı polis bantı dışında, park alanında sabah saatlerinde bir ceset olduğunu belli eden hiçbir şey kalmamıştı. Ekibin, Grolin'in evinden geriye kalanlarla ve mağarada ne yaptığını merak ettim. Mağaraya inmelerine yardım etmeleri için bir dikey kurtarma ve yardım ekibi tutmak zorunda kalmışlardır muhtemelen.</span></p>

      <p class="msonormal8"><span class="calibre10">Park alanında göz gezdirirken arkama dönüp otelime baktım ve ikinci kattaki bir odada perdelerin kapandığını fark ettim. Bir dakika.</span></p>

      <p class="msonormal8"><span class="calibre10">Benim odam ikinci kattaydı. Pencereleri saydım.</span></p>

      <p class="msonormal8"><span class="calibre10">Hiçbir oda hizmetçisi günün bu kadar geç bir saatinde orada olamazdı. Odamda biri vardı.</span></p>

      <p class="msonormal8"><span class="calibre10">Bir an için federal binaya dalıp yardım istemeyi düşündüm</span> <span class="calibre18">ama hemen vazgeçtim. Zaman yok. Odada her kim varsa </span><span class="calibre18">biz vardığımızda çoktan gitmiş olurdu.</span><span class="calibre18">Koşarak caddeden karşıya geçtim, merdivenlerden ikinci </span><span class="calibre18">kata şimşek gibi çıktım ve SİG marka tabancamı çektim.</span></p>

      <p class="msonormal8"><span class="calibre10">Merdiven boşluğundaki kapıyı açtım ve hole baktım. Kimse </span><span class="calibre18">yok.</span></p>

      <p class="msonormal8"><span class="calibre10">Holde ilerledim. 231 numaralı oda.</span></p>

      <p class="msonormal8"><span class="calibre10">Şehre gelirken bu sabah biri seni takip etti.</span></p>

      <p class="msonormal8"><span class="calibre10">Oda 229... 227... 225...</span></p>

      <p class="msonormal8"><span class="calibre10">Şimdi otel odanda biri var.</span></p>

      <p class="msonormal8"><span class="calibre10">223... 221... 219...</span></p>

      <p class="msonormal8"><span class="calibre10">Silahımı doğrulttum.</span></p>

      <p class="msonormal8"><span class="calibre10">...217.</span></p>

      <p class="msonormal8"><span class="calibre10">Kapı kapalı ve kilitliydi. Kulağımı dayayıp dinledim. Evet, bir hareket. Kesinlikle içeride biri vardı. Anahtarımı kilite soktum ve kapıyı yavaşça araladım. Tüm yatak odasını değil, sadece giriş kısmını görebiliyordum. İçeride her kim varsa görüş alanımın dışında bir yerdeydi ve çekmeceleri açıp kapatıyordu.</span></p>

      <p class="msonormal8"><span class="calibre10">Boğazımı temizledim. "Ben bir federal ajanım. Gerçekten çok uzun bir gün oldu ve elimde çok korkunç bir silah tutuyorum. O yüzden sakın kıpırdama." Bunların tam olarak söylememiz gereken sözler olduğunu sanmıyorum ama işe </span><span class="calibre18">yaramış gibi gözüktü. Çekmecelerin sesi kesildi. "Aptalca bir şey yaparsan ölürsün." dedim. Bir şeyler mırıldandığını duydum. </span></p>

      <p class="msonormal8"><span class="calibre10">"Yavaşça öne gel." Silahımı oynatmadan yavaşça ileri </span><span class="calibre18">doğru hareket ettim. "Eller havaya."</span></p>

      <p class="msonormal8"><span class="calibre10">Uzun, çöp gibi, kırklı yaşların ortalarında, karışık, soluk </span><span class="calibre18">renkli sakallan olan koca kulaklı bir adam görünür bir yere </span><span class="calibre18">çıktı. "Ateş etme!" Elleri titriyordu. "Ben bir dedektifim!"</span></p>

      <p class="msonormal8"><span class="calibre10">"Ne?"</span></p>

      <p class="msonormal8"><span class="calibre10">Elini cebine götürdü.</span></p>

      <p class="msonormal8"><span class="calibre10">"Eller yukarı! Ellerini görebileceğim yerde tut." Dondu kaldı. "Sadece cüzdanımı almaya çalışıyorum." "Ben alırım." dedim. "Yere yat. Ve ellerine de dikkat et." Yere uzandı. Keskin bir koku geldi burnuma. Sidik. Herif altını ıslatmıştı. Katilimizden beklediğim bir davranış değildi bu.</span></p>

      <p class="msonormal8"><span class="calibre10">Şimdi yüzükoyun halının üzerindeydi. Elleri yukarıdaydı. "Bu sabah arabasında beni takip eden sen miydin?" Başını salladı.</span></p>

      <p class="msonormal8"><span class="calibre10">Elimi cebine soktum, cüzdanını çıkarıp açtım. "Reginald Trembley, özel dedektif? Bu sen misin?" Başını salladı.</span></p>

      <p class="msonormal8"><span class="calibre10">"Aptal olma Pat, dikkatli davran. unutma, katil, insanlara nasıl yaklaşması gerektiğini biliyor. Güven kazanmayı da." dedim içimden.</span></p>

      <p class="msonormal8"><span class="calibre10">Plastik bir kelepçe çıkarıp bileklerine bağladım. Sıkıca çektim. İnledi ama takmadım. "Bu, sadece sürekli yüzüne silah doğrultmama gerek kalmadan konuşabilelim diye. Tamam mı?" Yine başını salladı.</span></p>

      <p class="msonormal8"><span class="calibre10">Silahımı kılıfına soktum ve odamdan bir şey almış mı diye görmek için hızlıca üstünü aradım. Temiz görünüyordu. Kalkmasına yardım ettim ve yatağa oturttum. Sonra sordum: "Peki,</span><span class="calibre18">kimin için çalışıyorsun? Odamda ne yapıyorsun?" Sidik torbasını boşalttığından beri cesaretinin bir kısmını geri kazanmış gibiydi. Küçümseyerek gülümsedi. "Sana hiçbir şey söylemek zorunda değilim." Bu kadarını bekliyordum zaten. "Tamam. Çok iyi anlıyorum." Oda telefonunu elime aldım ve bir numara çevirdim. "Evet Dante, ben Pat. Oteldeyim. Oda 217. Eşyalarımı karıştıran birini yakaladım. Gelmeni istiyorum. Konuşmak istemiyor. Malzemeyi de getir." Telefonu kapattım.</span></p>

      <p class="msonormal8"><span class="calibre10">Reginald Trembley'in yüzünü bir korku dalgası yalayıp geçti. "Dante kim?" dedi. "Malzeme nedir?"</span></p>

      <p class="msonormal8"><span class="calibre10">Banyoya yürüdüm, duş perdesini çekip yerinden çıkardım, sonra Trembley'in yanına döndüm. "Dante bir arkadaş." Saatime baktım. "Tam caddenin karşısındaydı. O Buraya gelmeden önce iki dakika kadar zamanın var. Yerinde olsaydım şimdi konuşurdum. Çünkü Dante buraya gelince etraf biraz kirlenecek. Dante, işinde gerçekten iyidir."</span></p>

      <p class="msonormal8"><span class="calibre10">Duş perdesini yere, Trembley'in önüne serdim ve elimle </span><span class="calibre18">düzelttim. Dudakları titriyordu. Herif ağlamak üzereydi.</span></p>

      <p class="msonormal8"><span class="calibre10">"Bethanie'nin ailesi kiraladı beni." dedi.</span></p>

      <p class="msonormal8"><span class="calibre10">"Bethanie? Bethanie Dixon mı?"</span></p>

      <p class="msonormal8"><span class="calibre10">Başıyla onayladı.</span></p>

      <p class="msonormal8"><span class="calibre10">Havlu getirmeye gittim. "Niye?"</span></p>

      <p class="msonormal8"><span class="calibre10">"Öldürüldüğünü düşünüyorlar. Bu duş perdesi ne için?"</span></p>

      <p class="msonormal8"><span class="calibre10">"Tabi ki öldürüldü. Halıyı korumak için."</span></p>

      <p class="msonormal8"><span class="calibre10">"Hayır, gruptaki tarikat üyeleriyle birlikte Batı'daydı."</span></p>

      <p class="msonormal8"><span class="calibre10">Havlularla geri döndüm. "Tarikat mı? New Mexico'da özel </span><span class="calibre18">bir üniversitede okuduğunu sanıyordum."</span></p>

      <p class="msonormal8"><span class="calibre10">"O, işleri örtmek için kullandıkları yol, ailelerine söylemek </span><span class="calibre18">için." Ayaklarının altına serili duş perdesine baktı. "Lütfen. Bunu yapmak zorunda değilsin."</span></p>

      <p class="msonormal8"><span class="calibre10">"Ben yapmayacağım, Dante yapacak. Başka? Doksan saniyen var."</span></p>

      <p class="msonormal8"><span class="calibre10">Trembley'in teslimat seviyesi dramatik bir şekilde yükseliyordu. "Bethanie bu gruba katılmıştı. Liderin kim olduğundan emin değilim. Herkes ona Baba diyor. Jonestown'da bulunduğunu iddia ediyor. Jonestown'u biliyorsun?"</span></p>

      <p class="msonormal8"><span class="calibre10">Dolaptan ütüyü çıkardım. "Duydum. Devam et." "Çocukken orada olduğunu ve oradan kurtulduğunu iddia ediyor. Doğru olup olmadığını bilmiyorum. O ütüye gerek yok, tamam mı? Konuşuyorum, değil mi?" Fişi prize soktum.</span></p>

      <p class="msonormal8"><span class="calibre10">"Anne babası, kızı gruptan çıkarmamı istediler. Sanırım dava açacaklardı." Artık o kadar hızlı konuşuyordu ki takip etmekte zorlanıyordum. "Ama sonra kızı bıraktılar ve kız ölü bulundu. Grubun yaptığına eminler ama polis bir seri katilin yaptığını söyledi."</span></p>

      <p class="msonormal8"><span class="calibre10">"Baba dedikleri bu adam hakkında ne biliyorsun?" Saatime baktım. "Bir dakika."</span></p>

      <p class="msonormal8"><span class="calibre10">"Bilmiyorum, yemin ederim! Gerçekten o kadar iyi değilim. Çok fazla şey bulamadım, sonra kızın öldüğü ortaya çıkınca, sonra... " Kapı açıldı.</span></p>

      <p class="msonormal8"><span class="calibre10">Trembley titriyordu. "Hayır, hayır, lütfen." Gözlerini kapattı. Şerif Dante Wallace elindeki çizburgeri hapır hupur yiyerek içeri girdi. "Neler oluyor, olay nedir?" dedi. "Reginald Trembley?"</span></p>

      <p class="msonormal8"><span class="calibre10">Trembley gözlerini açtı. "Şerif Wallace? Dante sen misin?"</span></p>

      <p class="msonormal8"><span class="calibre10">Trembley bana baktı. "Dante o mu?"</span></p>

      <p class="msonormal8"><span class="calibre10">Dante eğilip Reginald'ın bileklerindeki kelepçeyi kesip </span><span class="calibre18">açarken </span><span class="calibre18">inanamayan gözlerle izledim. "Siz ikiniz birbirinizi tanıyor musunuz?"</span></p>

      <p class="msonormal8"><span class="calibre10">Şerif Dante: "Defol buradan Reggie." dedi. "Bu soruşturmanın içine etmeni istemiyorum. Anladın mı?" "Evet, anladım." Reginald Trembley başını salladı, ayağa kalktı, sendeleyerek kapıdan çıktı. Kendi iyiliği için, arabada yedek kıyafetinin olmasını umdum. "Ne oluyor?" dedim. "Odama girdi." "O bir muhbir." Dante bana bakıyordu, ütü hâlâ elimdeydi. "Bu yerdeki zımbırtılar da ne?"</span></p>

      <p class="msonormal8"><span class="calibre10">"Bir şeyler dökebileceğimi düşündüm." dedim. "Adam hem bir özel dedektif hem de muhbir, öyle mi?" "Bak, Trembley herkesi tanır. Son iki yıldır bize para desteği sağlıyor. Bu bölge, Florida'dan gelip 175 ve 195 yolları üzerinden Columbia Bölgesi'ne ve New York şehrine giden, 26 veya 40 numaralı otobanın karşısındaki ana uyuşturucu koridorlarından biri. Esrar satıcıları, marihuana, kirli işler yapan polisler, ne dersen de. Hepsini bilir. Bu herif hepsiyle bağlantıda." "Yani öylece gitmesine izin veriyorsun." "Adamı böyle bir şey için içeri alırsak uzun vadede kaybederiz. Hiçbir şey almadı, değil mi?" "Hayır, sanmıyorum." dedim iç geçirerek. Fişi çektim. Bir adım ileri, iki adım geri. Cüzdanımı açtım ve seksen dolar çıkardım. "Telefonuna karşılık bu parayı al Dante. Gerekirse daha fazla veririm. Gerçekten üzgünüm." Burgerinden bir ısırık daha kopardı, bir an için paraya baktı, sonra aldı. "İyi olur. Eve giderken bir yerde durup yeni bir tane alırım. Teşekkürler." "Tamam."</span></p>

      <p class="msonormal8"><span class="calibre10">Hâlâ havlulara ve duş perdesine bakıyordu. "Davada yeni bir </span><span class="calibre18">ipucu var mı?"</span></p>

      <p class="msonormal8"><span class="calibre10">"Belki." dedim. "Seni haberdar ederim." Sonra yere baktım. "Sanırım bu şeyleri kaldırmalıyım. Seninle sonra konuşuruz."</span></p>

      <p class="msonormal8"><span class="calibre10">Dönmeden önce ütüye, bir ya da iki saniye daha baktı.</span></p>

      <p class="msonormal8"><span class="calibre10">"Evet, tamam. Beni haberdar etmeyi unutma." Öğlen </span><span class="calibre18">yemeğinden bir ısırık daha alarak çıktı.</span></p>

      <p class="msonormal8"><span class="calibre10">Ortalığı toplamaya başladığımda halının üstünde ışıkta </span><span class="calibre18">parlayan bir şey gördüm. </span><span class="calibre18">Eğildim. Konfederasyon bayraklı bir yaka iğnesi.</span></p>

      <p class="msonormal8"><span class="calibre10">Valinin taktığının aynısı.</span></p>

      <p class="msonormal8"><span class="calibre10">Ben yere yatırınca Trembley'den düşmüş olmalı. O telefon kayıtlarını dinleme ve Bethanie' nin Vali Sebastian Taylor hakkında ne söylemek istediğini öğrenme zamanının geldiğine karar verdim.</span></p>

      <p class="msonormal8"><span class="calibre10"> </span><span class="calibre18">Federal binaya girdikten sonra, Bethanie'nin Vali Taylor'ın ofisine yaptığı aramaların nereden yapıldığını tespit etmekle vakit harcamadım. Okurken dehşet içinde olduğunu ve ayrıntı vermekten açık bir şekilde korktuğunu fark ettim. Belki de birinin dinliyor olmasından endişeleniyordu.</span></p>

      <p class="msonormal8"><span class="calibre10">Defalarca: "Çocuğun hatırladığını söyleyin ona. Çocuğun geldiğini söyleyin." diyordu. "Söylemeniz gerekiyor!"</span></p>

      <p class="msonormal8"><span class="calibre10">"Çocuk hatırlıyor!" diye fısıldadım.</span></p>

      <p class="msonormal8"><span class="calibre10">Trembley, New Mexico'daki tarikat liderinin, Jonestown'dan kurtulan biri olduğunu iddia ettiğini söylemişti. "Çocuk" o muydu? Terry, Vali Taylor'ın, trajedinin gerçekleştiği zamanlarda Guyana'da görevli bir C1A ajanı olduğunu anlatmıştı. Tarikat lideri bu adam, valinin peşinde miydi?</span></p>

      <p class="msonormal8"><span class="calibre10">Bethanie ve Alexis'in New Mexico'da hangi "üniversite'ye gittiğini bulmaya çalışmak için bilgisayarımı açtım.</span></p>

      <p class="msonormal8"><span class="calibre10">Bir saat sonra dışarıda hava zifiri karanlık olmuştu ve ben hâlâ araştırıyor, hâlâ bir şey bulamıyordum. Ayak sesleri duydum ve </span><span class="calibre18">başımı kaldırdım. Ralph ve Lien-hua, ellerinde Çin yemeği paketleriyle içeri girdiler. Lien-hua Ralph'e, "Asheville'deki en iyi Çin yemeği bu." diyordu. "Ki bu söylediğimin pek bir anlamı yok."</span></p>

      <p class="msonormal8"><span class="calibre10">Ralph beni görünce aniden durdu. "Sen burada ne yapıyorsun Pat? Havaalanından kızını alıyor olman gerekmiyor mu?"</span></p>

      <p class="msonormal8"><span class="calibre10">"Uçuşu ertelendi." dedim. "Yarın sabah geliyor. Bu sabah takip edildiğimi hatırlıyor musun?"</span></p>

      <p class="msonormal8"><span class="calibre10">Ralph yiyeceğini masaya bıraktı. "Evet. Kim olduğunu öğrendin mi?"</span></p>

      <p class="msonormal8"><span class="calibre10">"Evet. Sana katılabilir miyim? Açlıktan ölüyorum."</span></p>

      <p class="msonormal8"><span class="calibre10">General Tso'nun tavuk ve biftekten oluşan atıştırmalık yemeğinden aldığım ısırıklar arasında, Trembley'in otelde anlattıklarını ve Terry'nin telefonda söylediklerini onlara aktardım.</span></p>

      <p class="msonormal8"><span class="calibre10">'Jonestown, vali, cinayetler; hepsi bağlantılı mı..?" diye sordu Ralph.</span></p>

      <p class="msonormal8"><span class="calibre10">"Öyle gibi görünüyor." dedim. "Bethanie'nin yaptığı aramaların dökümlerini okudum. Hayatı için endişeliydi. Ve dava dosyalarına göre, Alexis"ın yaşadığı apartmandaki kadınlardan biri, ölümünden önceki günlerde Alexis'in gergin olduğunu düşünüyormuş."</span></p>

      <p class="msonormal8"><span class="calibre10">Lien-hua, yemek çubuklarını bir sanatçının fırça kullanması gibi kullanıyordu. "Yani New Mexico'daki bu tarikat liderinin valiye karşı bir şeyler planladığını, Bethanie ve Alexis bunu anlayınca oradan ayrılmak ve Vali Taylor'ı uyarmak isteyince de bu adamın, Baba'nın, onları öldürdüğünü düşünüyorsun?"</span></p>

      <p class="msonormal8"><span class="calibre10">Başımla onayladım. Bu teori, cinayetlerin mekânı ve zaman- lamasıyla ilgili birçok şeyi açıklıyor ama hâlâ bazı temel soruları cevapsız bırakıyordu. "Üzerinde çalışılması gereken bir teori olduğunu kabul ediyorum."</span></p>

      <p class="msonormal8"><span class="calibre10">Ralph, "Peki, Baba, dava dosyalarındaki ayrıntıları nasıl öğren</span><span class="calibre18">di?" diye sordu. "Bıçak darbelerinin yerlerini, kullanılan ipin türünü, bu tip şeyleri?"</span></p>

      <p class="msonormal8"><span class="calibre10">Başımı salladım. "Bilmiyorum. Bazıları ifşa edilmişti ama hepsi değil."</span></p>

      <p class="msonormal8"><span class="calibre10">Ralph, "Ama insan neden olanları bir seri katil yapmış gibi göstermek için onca zahmete girer ki?" diye sordu. "Neden sadece öldürüp sonra da cesetlerden kurtulmaz?"</span></p>

      <p class="msonormal8"><span class="calibre10">"Bethanie'nin ailesi zaten şüpheleniyordu." dedim. "O yüzden ilk önce Trembley'i tuttular. Birdenbire ortadan kaybolsaydı şüpheleri grubun üzerine daha çok çeker, hatta belki planlarının sona ermesine sebep olurdu."</span></p>

      <p class="msonormal8"><span class="calibre10">"Peki bu tarikat lideri hakkında ne öğrendik?" diye sordu Lien- hua.</span></p>

      <p class="msonormal8"><span class="calibre10">"Şimdiye kadar neredeyse hiçbir şey. İnternette bir şeyler bulmaya çalıştım ama bir şey çıkmadı. Sanki bir hayalet gibi." Derin bir nefes aldım. "Hatta Bethanie'nin ailesine ulaşmaya çalıştım ama hiçbir aramaya geri dönmüyorlar. Saklanıyor olabilirler. Sanırım Jonestown hakkında biraz daha bilgimiz olursa tüm bu hikâyelerin nasıl kesiştiğini görmemize yardımı olabilir."</span></p>

      <p class="msonormal8"><span class="calibre10">Lien-hua'nın gözlerinde ışıklar yandı. "Hiç sormayacağını sanıyordum."</span></p>

      <p class="msonormal8"><span class="calibre10">"Ne demek istiyorsun?"</span></p>

      <p class="msonormal8"><span class="calibre10">"Yüksek lisans derecem için grup dinamiklerini ve tarikat davranışlarını incelemiş, birkaç ayımı Halkın Tapınağı tarikatını araştırarak geçirmiştim."</span></p>

      <p class="msonormal8"><span class="calibre10">"Dalga geçiyorsun."</span></p>

      <p class="msonormal8"><span class="calibre10">"Hayır. Hatta Peder Jim Jones'un profilini yazmak zorunda kalmıştım."</span></p>

      <p class="msonormal8"><span class="calibre10">"Ben sana onun profilini tek bir sözcükle ifade edebilirim." dedi Ralph. "Kaçık." </span></p>

      <p class="msonormal8"><span class="calibre10">Tavuktan bir ısırık aldı.</span></p>

      <p class="msonormal8"><span class="calibre10">"Geçmişten ders almazsak... " diye başladı Lien-hua. "Biliyorum, biliyorum." dedi Ralph. "Tekrar tekrar hata yaparız."</span></p>

      <p class="msonormal8"><span class="calibre10">Lien-hua yemek çubuklarını masaya bıraktı. "O olayda </span><span class="calibre18">çoğu insanın bilmediği birçok şey var."</span></p>

      <p class="msonormal8"><span class="calibre10">"Bakalım." diye homurdandı Ralph. "Fıçılar dolusu </span><span class="calibre18">potasyum siyanür ve sakinleştirici katılmış Kool-Aid.</span><span class="calibre18">Sanırım orada dokuz yüz insan vardı. Grup intihan</span><span class="calibre18">meselesinin daha önce provasını baştan sona yapmışlardı.</span><span class="calibre18">Sıraya girdiler, içtiler ve ormanda öldüler. İşte özetledim."</span></p>

      <p class="msonormal8"><span class="calibre10">Yemeğine geri döndü.</span></p>

      <p class="msonormal8"><span class="calibre10">"Hayır, hayır ve hayır."</span></p>

      <p class="msonormal8"><span class="calibre10">"Ne?" Ağzı doluydu. "Ne demek istiyorsun?"</span></p>

      <p class="msonormal8"><span class="calibre10">"İlk söylediğin sadece teknik bir konu ama... Flavor-Aid'di,</span></p>

      <p class="msonormal8"><span class="calibre10">Kool-Aid değil. İkincisi, prova etmek yoktu, en azından </span><span class="calibre18">kurtulanlar öyle diyor. Ve üçüncü olarak, bazı insanların </span><span class="calibre18">zehri içtikleri doğruyken çoğunluğu değilse bile birçoğu </span><span class="calibre18">öldürüldü... "</span></p>

      <p class="msonormal8"><span class="calibre10">"Ne!" dedim.</span></p>

      <p class="msonormal8"><span class="calibre10">Başıyla onayladı. "Bazılarına siyanür iğnesi batırılmış, bazıları boğulmuş, bazıları silahla vurulmuş, diğerleri tüfek süngüsüyle öldürülmüş."</span></p>

      <p class="msonormal8"><span class="calibre10">Ralph ve ben bakıştık. "Ben hepsi kendi içti sanıyordum." dedim. "Toplu intihar."</span></p>

      <p class="msonormal8"><span class="calibre10">"Bebekler intihar edemez Pat. Ölen 909 kişiden neredeyse </span><span class="calibre18">300'ü çocuktu, bir diğer 200 u ise biraz daha büyüktü. Bazı </span><span class="calibre18">kişiler kendilerine enjektör batırıldığında uyuyorlarmış. Bu </span><span class="calibre18">intihar değil. Anne babaları tarafından bebeklerin </span><span class="calibre18">boğazından aşağı siyanür dökülmüş."</span></p>

      <p class="msonormal8"><span class="calibre10">Sadece düşüncesi bile midemi bulandırdı. "Hiç haberim </span><span class="calibre18">yoktu."</span></p>

      <p class="msonormal8"><span class="calibre18">"Demek istediğim de bu. Çoğu insan hikâyenin tamamını bilmiyor."</span><br class="calibre12" /></p>

      <p class="msonormal8"><span class="calibre10">Tabağımı kenara ittim. İştahım kaçmıştı. Ralph, biftekli yemeğinden bir lokma aldı. Hiçbir şeyden etkilenmiyor gibi gözüküyordu. "Tamam." dedi. "Anlat o zaman." "Peki... Peder Jim Jones, Halkın Tapınağı Tarikatını, Protestan Kilisesi'nin bir kolu olarak 1950'lerde kurdu. Birçok sosyal iş yaptılar, ırkçı sınırları aştılar, birçok azınlık grubu cezbettiler ki bu da tabi ki onu San Francisco Belediye Meclisince sevilen bir kişi hâline getirdi. Ama sonuç olarak Tanrı hakkında vaaz vermeyi bırakıp sözde komünizm ve sosyalizm karışımı bir öğretiye kaydı. Tabi bu vaazları sadece belediye görevlilerinin olmadığı zamanlarda veriyordu." "Tabi." dedi Ralph.</span></p>

      <p class="msonormal8"><span class="calibre10">"Papaz olduğunu biliyordum." dedim "Ama komünist olduğunu bilmiyordum."</span></p>

      <p class="msonormal8"><span class="calibre10">"Şey, nasıl düşünüyorsa öyle de konuşurdu ama onun için neredeyse söylediği her şey başkalarını yönlendirmek içindi. Gerçekten neye inandığını söylemek zor. Bir süre sonra siyasi eğilim değişmeye başladı: davalar, insan hakları ihlaliyle ilgili suçlamalar... Hatta Jones, başka bir adamla ahlaksız hareketlerde bulunmaktan tutuklandı."</span></p>

      <p class="msonormal8"><span class="calibre10">Tavuğundan bir parça tırtıkladı, sonra şişeden bir yudum su içti. "Her neyse." diye devam etti. "Paranoyaktı ve çok yakında bir nükleer savaşın gerçekleşeceğine inanıyordu. Ayrıca, davalardan kaçınmak istiyordu. Nükleer savaş durumunda yaşamak için en uygun yerleri araştırdı ve Güney Amerika, Guyana'da karar kıldı. Sonunda o ve grubu, bir tarım projesi gerçekleştirmek için bu bölgeye taşındılar."</span></p>

      <p class="msonormal8"><span class="calibre10">"Ne gerçekleştirmek için?" diye sordu Ralph.</span></p>

      <p class="msonormal8"><span class="calibre18">"Aslında bir komün. Çiftçilik yaptılar, kendi yiyeceklerini yetişirdiler, bunun gibi şeyler."</span><br class="calibre12" /></p>

      <p class="msonormal8"><span class="calibre10">"Demek öyle." dedi.</span></p>

      <p class="msonormal8"><span class="calibre10">"Gerçek şu ki sadece on beş ay içinde neler başardıklarına baksan hayret edersin."</span></p>

      <p class="msonormal8"><span class="calibre10">Jonestown hakkında iyi bir şeyler söyleyebilmesine inanamadım. "Bir ölüm tarikatının neresi hayret verici olabilir ki?"</span></p>

      <p class="msonormal8"><span class="calibre10">"Toprağı temizlemek, ekmek, bina inşa etmek, hatta evrensel bir sağlık hizmetine doğru ilerlemek. Aslında altı ila on yıl arasında 500 kişinin orada yaşamasını planlıyorlardı ama sadece bir yılın sonunda neredeyse 1000 kişi yerleşti. Ve bu sayı, hâlâ Kaliforniya'da kampa inebilmeyi bekleyen üyeleri içermiyordu.</span></p>

      <p class="msonormal8"><span class="calibre10">"Tamam ama tüm bunlara rağmen Jones belli ki deliymiş." dedim. "Değil mi?"</span></p>

      <p class="msonormal8"><span class="calibre10">"Kesinlikle. Ama aynı zamanda bir dâhiydi. Ve ortak bir amaç uğruna birlikte çalışmak, diğerlerinin iyiliği için fedakârlıkta bulunmak, nefreti ve ön yargıyı bir kenara bırakmak konusunda insanları ikna edebiliyordu. Jonestown'daki insanların çoğu, haklarından mahrum olan azınlıklardı. Onlara umut ve ait olacakları bir yer verdi. İnsanları ikna etmek konusunda şaşırtıcı bir yeteneği vardı. İnanılmaz derecede karizmatikti. Hatta insanlar mucizeler gerçekleştirebildiğini söylüyorlardı: Kanseri iyileştiriyor, insanların aklını okuyabiliyor, hatta ölüleri ayağa kayırabiliyordu. Elbette kimi danışıklı dövüş, kimi de hileydi ama mucizelerinden bazıları hâlâ açıklanmayı bekliyor."</span></p>

      <p class="msonormal8"><span class="calibre10">Yemekten bir lokma daha alma girişiminde bulundum, 'Jim Jones mucizevi güçlere mi sahip? Şaka yapıyor olmalısın." diye geçirdim içimden.</span></p>

      <p class="msonormal8"><span class="calibre10">'Jones hiç kimsenin kasabadan ayrılmasına izin vermezdi. Kısa bir süre sonra taciz, işkence, kaçırma suçlamaları oldu. Sonunda, Kuzey Kaliforniya'dan bir Kongre üyesi olan Leo Ryan'a, insanları orada istekleri dışında tuttuklarını söylediler. O da araştırmaya karar verdi. İşin içinde bir çocuk vardı, Jones'a </span><span class="calibre18">bir oğlan çocuk doğuran ve sonra Halkın Tapınağı'nı terk eden bir kadınla yaşanan bir tür vesayet savaşı. Karışık."</span></p>

      <p class="msonormal8"><span class="calibre10">"Basitleştir." dedi Ralph. Ağzı pirinç doluydu.</span></p>

      <p class="msonormal8"><span class="calibre10">"Ryan'a suikast yapıldı."</span></p>

      <p class="msonormal8"><span class="calibre10">"Ne?" dedim. "Güney Amerika'da mı?"</span></p>

      <p class="msonormal8"><span class="calibre10">Lien-hua başıyla onayladı. "Yanına bir haberci ordusu aldı, Jones'la buluştu ve tam yakınlardaki bir uçak pistinde Birleşik Devletler'e geri dönmek için ekibiyle birlikte uçağa binmek üzere hazırlanırken, saklanan birtakım adamlar ortaya çıktı, onu ve dört haberciyi öldürdü. Olay Kautima Limanı denen bir yerde gerçekleşti. Birçok kişi de yaralandı."</span></p>

      <p class="msonormal8"><span class="calibre10">"Bunları daha önce duyduğumu hiç hatırlamıyorum." dedim.</span></p>

      <p class="msonormal8"><span class="calibre10">Ralph, "Ben şimdi hatırladım." dedi. "Ama ismi. Leo Ryan'ı. Detayları değil."</span></p>

      <p class="msonormal8"><span class="calibre10">Lien-hua devam etti. "Peki, trajedinin devamında medya, dünyaya göstermek için onlarca ceset fotoğrafı çekti. Katil tarikat köşesinin üzerine kapıyı çekip kilitlediklerinde ise Beyaz Geceye sebep olan olayların çoğu unutuldu gitti."</span></p>

      <p class="msonormal8"><span class="calibre10">Oturduğum yerde baston yutmuş gibi oldum. "Ne dedin sen? Beyaz Gece mi?"</span></p>

      <p class="msonormal8"><span class="calibre10">Verdiğim tepkiye şaşırmıştı. "Evet, Beyaz Gece. Hepsinin öldüğü geceye Beyaz Gece deniyor." Son iki sözcüğü söylerken gözleri parladı. "Beyaz Gece!" diye bağırdı. "Bethanie'nin yazdığı aslında buydu, değil mi?"</span></p>

      <p class="msonormal8"><span class="calibre10">Lien-hua bir açıklamaya girişirken bilgisayarımı kaptım ve Bethanie'nin olay yeri fotoğraflarını ekrana çektim. 'Jones, grubunda bulunan çok sayıdaki Afro-Amerikalıdan dolayı, karanlığın, siyah rengin kötü veya şeytani şeylerle bir tutulmasından hoşlanmıyordu. O yüzden, Jonestown'da ne zaman bir kriz veya trajedi yaşansa o günü "Beyaz Gece" diye anardı. Bazen krizleri kendisi ortaya çıkarırdı, hatta korumalarına bölgede ateş ettirir</span><span class="calibre18">di. Onu takip eden, onun kurtarıcıları olduğuna inanan insanları kontrol altında tutmak için."</span></p>

      <p class="msonormal8"><span class="calibre10">Toplandık ve bilgisayar ekranına baktık. Gerçekten de, Betha- nie'nin parmağından bulaşan kan izlerinden dolayı, sözcüğün kale mi, gece mi olduğu pek anlaşılmıyordu. Ama aradaki satranç bağlantısı yüzünden herkes, ben de dâhil, "kale" olduğunu varsaymıştı. "Asla varsayımlarda bulunma. Asla ama asla varsayımlarda bulunma." Kendimi tekmeleyebilirdim.</span></p>

      <p class="msonormal8"><span class="calibre10">"Demek buymuş." diye fısıldadım. "Beyaz gece. Bir tane daha beyaz gece olacak. Çocuk hatırlıyor."</span></p>

      <p class="msonormal8"><span class="calibre10">Aaron Jeffrey Kincaid, pencereden yıldızlı New Mexico göğüne baktı. Her bir ışıklı nokta, siyah kadifeye geçirilen bir hançerin ucu gibi, geceyi delip geçiyordu. Çok fazla yıldız. (Jzak dünyalar. Karanlığı delen çok fazla hançer.</span></p>

      <p class="msonormal8"><span class="calibre10">Bir kibrit çaktı ve yanındaki kokulu mumları yaktı. Bunu yaptığı sırada, pencere camı, odanın içindekilerin yanı sıra dans eden mum ışıklarını yansıtan bir aynaya dönüştü.</span></p>

      <p class="msonormal8"><span class="calibre10">Yansımaya baktı. Oda, bütün o nadir sanat eserleri ve ithal İtalyan mobilyalarıyla, hâlâ ondan öncekilerin izlerini taşıyordu. Başının üstündeki orijinal kavak kirişler, odanın kubbeli tavanını tutuyordu. Seksen yıl sonra bile, hâlâ ilk günkü gibi sağlam ve etkileyici gözüküyordu.</span></p>

      <p class="msonormal8"><span class="calibre10">Buranın yarın gece bir kül yığını hâline gelecek olması ne kötüydü.</span></p>

      <p class="msonormal8"><span class="calibre10">Koyu renk aynadan, odanın diğer ucundaki kapının açıldığını gördü. İri yarı, geniş göğüslü, kafası tıraşlı bir adam içeri girdi ve Babayı rahatsız etmek istemeyerek hareketsiz, hazırda durdu. David yirmi dokuz yaşındaydı. Bengals takımında altı yıl boyunca Amerikan futbolu oynamış, sonra dövüş sanatları dersi vermeye başlamıştı. En önemli özelliği, çıplak elleriyle insanların kemiklerini kırabilmesiydi. 294</span></p>

      <p class="msonormal8"><span class="calibre10">Kincaid parmaklarını bileğindeki yara izinin üzerinden geçirdi ve soğukkanlı adamın karanlık penceredeki yansımasına baktı. David'i bir saat, bir gün ve hatta sonsuza kadar bekletebileceği- ni biliyordu. David onun için her şeyi yapardı. Tıpkı diğerleri gibi.</span></p>

      <p class="msonormal8"><span class="calibre10">Kincaid, David'e yaklaştı. "Oğlum." dedi. Akraba bile olmadıkları hâlde, sözcükler ağzından bir babanın gerçek sevgisiyle çıktı.</span></p>

      <p class="msonormal8"><span class="calibre10">İnsan azmanı, efendisine olan saygısından, bakışlarını aşağı indirdi. "Evet, Baba?"</span></p>

      <p class="msonormal8"><span class="calibre10">Kincaid sol elini David'in ensesine koydu ve bir babanın çocuğunun ensesini okşaması gibi, şeritler hâlindeki kasları okşadı. "Burada ne yaptığımızı anlıyor musun? Gerçekten anlıyor musun?"</span></p>

      <p class="msonormal8"><span class="calibre10">David bakışlarını kaldırıp uzaktaki duvara baktı. "Daha iyi bir dünya yaratıyoruz Baba. Birlikte ışığa doğru gidiyoruz. Devrimi tamamlıyoruz, biz... "</span></p>

      <p class="msonormal8"><span class="calibre10">Aaron Jeffrey Kincaid, öğrencisinin sözünü kesti. "İçinden geçeni duymak istiyorum oğlum. Öğretileri ve metinleri biliyorum. Onları ben yazdım."</span></p>

      <p class="msonormal8"><span class="calibre10">"Özür dilerim."</span></p>

      <p class="msonormal8"><span class="calibre10">"Gerek yok. Tam da 'huzurun hüküm sürebileceği ve beraberlik yolunu seçenlerin en yüksek mertebede özgürlüğü bulabileceği bir dünya' demek üzereydin."</span></p>

      <p class="msonormal8"><span class="calibre10">"Evet Baba."</span></p>

      <p class="msonormal8"><span class="calibre10">"Sözcükleri ezbere biliyorsun ama onları anlıyor musun?"</span></p>

      <p class="msonormal8"><span class="calibre10">Kısa bir anlık tereddüt. "Sanırım."</span></p>

      <p class="msonormal8"><span class="calibre10">Kincaid pencereyi geçip duvara dizilmiş çerçeveli fotoğraflara doğru yürüdü. Fotoğraflardaki gülümseyen, oyunbaz yüzlere baktı. "David, biz inanç ekiyoruz ve inançlarımızı takip etmeyi seçtiğimizde hepimiz bir şeyleri feda etmek zorundayız. Bunu biliyorsun, değil mi?" 295</span></p>

      <p class="msonormal8"><span class="calibre10">"Evet."</span></p>

      <p class="msonormal8"><span class="calibre10">"İnançlarımızın bizden talep ettiği bedeli ödemeye hazır olmalıyız." Kincaid durakladı ve parmağıyla, fotoğraftaki Afro-Ameri- kan kızlardan birinin yanağını okşadı. Kızı hatırlıyordu. Ananda, "en son ulaşılan mutluluk" anlamına gelen bir Hindu ismi. Çocukken Ananda, ilacı içmeden önce onunla ormanda ebelemece oynuyordu. Yere yatıp titremeye başlamadan önce.</span></p>

      <p class="msonormal8"><span class="calibre10">Hemen ölmeyen çocuklardan biriydi.</span></p>

      <p class="msonormal8"><span class="calibre10">"David, Orta Doğu'da neden intihar bombacısı yokluğu yaşanmadığını biliyor musun?"</span></p>

      <p class="msonormal8"><span class="calibre10">David hemen cevap vermedi. Efendisini hayal kınklığına uğratmaktan korkuyormuş da söyleyeceklerini dikkatlice tanıyormuş gibi gözüküyordu. "Nefretleri çok derin olduğu için Baba?"</span></p>

      <p class="msonormal8"><span class="calibre10">"Hayır David. İnançları çok derin olduğu için. Nefret, inancın bir sonucudur. İman ağacından düşen meyvedir. Sevgi de öyle. İnançlar daima önce gelir. Meyveyi değiştirmek için ağacı değiştirmek zorundasın, inançları değiştirmek zorundasın. Bir ağaç daima kendi meyvesini meydana getirecektir. Tersi asla olmaz. Yüce Peygamber bir keresinde şöyle demişti: 'İyi ağaç iyi meyve verir; ama çürümüş bir ağaç kötü meyve verir.'"</span></p>

      <p class="msonormal8"><span class="calibre10">"Nasıralı İsa mı?"</span></p>

      <p class="msonormal8"><span class="calibre10">"Evet. Nasıralı." </span></p>

      <p class="msonormal8"><span class="calibre10">Ralph, Lien-hua ve ben, birkaç dakikadır Bethanie'nin cinayeti ve Beyaz Gece hakkında konuşmayı bitirmiştik ki Ralph şöyle dedi: "Bir dakika, burada takipte kalmamız gerekiyor. Ormanda başka ne olmuş Lien-hua? Bize bu davayla ilgili yardımı dokunacak herhangi başka bir şey?.."</span></p>

      <p class="msonormal8"><span class="calibre10">Lien-hua bir an düşündü. "Komplo teorileri, Kongre üyesi Ryan'ın suikastiyle başladı. İlişkili olup olmadıklarını merak ediyorum."</span></p>

      <p class="msonormal8"><span class="calibre10">"Ne tür komplo teorileri?" diye sordum.</span></p>

      <p class="msonormal8"><span class="calibre10">"Bob Brown -Kaituma Limanındaki uçak pistinde öldürülen bir NBC foto muhabiri- ateş edenleri videoya çekmiş. Kaseti analiz edenlerden bazıları suikastçilerin askerî bir düzende sıralandıklarını söylüyor. Hükümet ateş edenlerin Halkın Tapınağı'- nın korumalarından olduğunu iddia etti ama bu hiçbir zaman doğrulanmadı. Hayatta kalan tapınak üyelerinden biri sekiz yıl sonra yargılandı ve olaya karıştığı gerekçesiyle tutuklandı ama birçok insan onun günah keçisi olduğunu düşünüyor. Olay tek bir adamın ötesinde bir şeydi."</span></p>

      <p class="msonormal8"><span class="calibre10">Terry'nin Vali Taylor hakkında söyledikleri aklıma geldi. Jones</span><span class="calibre18">town katliamı sırasında Güney Amerika'da olduğu. O vakitlerde bir devlet ajanı olduğu. "Bir hükümet işi olabilir mi? Profesyonel bir vuruş?" diye sordum Lien-hua'ya. Lien-hua pirincini neredeyse bitirmişti. Kafasını yavaşça salladı. "Aslında, bazıları öyle olduğunu düşünüyor. Ryan'ın CIA ile arası iyi değildi. Olaydan birkaç yıl önce -sanırım 74'teydi- ClA'in Kongre'ye gizli etkinlik olarak rapor etmesini gerektiren bir yasa tasarısının destekleyicilerinden biriydi. Ölümü sırasında, daha fazla kısıtlama talep eden başka bir tasarısı daha Kongre'deydi. Öldürüldükten iki hafta sonra tasarı komitede yok oldu."</span></p>

      <p class="msonormal8"><span class="calibre10">"Tamam, şimdi bu iş daha da ciddi bir hâl alıyor." dedi Ralph.</span></p>

      <p class="msonormal8"><span class="calibre10">"Dahası var." dedi Lien-hua. "ClA'in 1970'lerde MK- ÜLTRA adlı çok gizli bir psikososyal beyin yıkama deneyi vardı. Görünüşe bakılırsa deney, Jones'un Guyana'ya taşındığı yıl sona ermiş."</span></p>

      <p class="msonormal8"><span class="calibre10">Ralph: "Hoş tesadüf." dedi.</span></p>

      <p class="msonormal8"><span class="calibre10">"Dalga geçiyor olmalısın." dedim. "Beyin yıkama mı?"</span><span class="calibre18">"uyuşturucu, hipnoz, uykusuz ve yalnız bırakma, suyla işkence, tehdit, beyin yıkama ve sosyal baskının bir bileşimi. CIA bir insanın iradesini neyin kırdığını görmek konusuyla her zaman ilgilenmiştir."</span></p>

      <p class="msonormal8"><span class="calibre10">"CIA işin içinde olsa bile." dedim. 'Uonestown'daki insanlar robot değillerdi. Seçimlerini kendileri yaptılar."</span></p>

      <p class="msonormal8"><span class="calibre10">"Adli tabip, ilk başta, Jonestown'daki insanların ölüm nedeninin vücutlarına siyanür enjekte edilmesi olduğunu söylemişti. Bu sonuca omuzlarının arasında iğne izi olan sayısız kurbanı inceledikten sonra varmıştı: vücudunda kendi kendine iğne batırama- yacağın tek nokta. Bir hafta kadar sonra, resmî kayıtları hepsinin siyanürü içerek öldüğünü söylemek üzere değiştirdi ve o zamandan beri kullanılan resmî söylem bu oldu. İlk elden anlatılar ölenlerin ellerinde, boyunlarında, kollarında ve sırtlarında iğne izi olduğunu belirtse bile."</span></p>

      <p class="msonormal8"><span class="calibre10">"Peki, birileri ölüm nedenini araştıran memurla konuşmuş mu hiç?" dedi Ralph.</span></p>

      <p class="msonormal8"><span class="calibre10"> </span><span class="calibre18">"Belki. Kimse bilmiyor. Hesaplara göre, en az 187 cesedin üzerinde iğne izi varmış, sonra saymayı bırakmışlar. İçine siyanür katılmış meyve kokteyli içmekten insanın kürek kemiklerinin arasında iğne izi oluşmaz."</span></p>

      <p class="msonormal8"><span class="calibre10">"Hayır, oluşmaz." dedi. "Başka?"</span></p>

      <p class="msonormal8"><span class="calibre10">"Birleşik Devletler'e iade edilmeden önce cesetlerin üzerindeki tüm kimlikler alınmış. Ve 909 cesetten -ki Kongre üyelerini ve gazetecileri sayarsanız sadece 7'sine otopsi yapılmış."</span></p>

      <p class="msonormal8"><span class="calibre10">"Bu inanılmaz." dedim.</span></p>

      <p class="msonormal8"><span class="calibre10">"Hayır, tarih." diye cevapladı. "Araştırabilirsin. Katliamı takip eden haftalarda ve aylarda Birleşik Devletler'de birkaç aile ölü bulundu. Çoğunlukla eski Tapınak üyeleri, Jones'la bağlantısı olan birkaç devlet memuru, birkaç CIA ajanı. Bir rapora göre, Jonestown'daki cesetleri kaldırmakla görevlendirilen Yeşil Bereliler'den 16'sı trajediden sonra üç ay içinde intihar etti. Ayrıca, Jones ve ClA arasında daima şüpheli ilişkiler olmuş."</span></p>

      <p class="msonormal8"><span class="calibre10">"Ajanlar, beyin yıkama, suikastçılar, bir intihar tarikatı, devlet eliyle koca bir örtbas olayı... " dedi Ralph. "Vay canına... Tüm bunlardan şiddet dolu bir video oyunu çıkar."</span></p>

      <p class="msonormal8"><span class="calibre10">Lien-hua'yla sadece birbirimize bakıp kafalarımızı salladık.</span></p>

      <p class="msonormal8"><span class="calibre10">"Ne?" dedi mahcup bir şekilde. "Ama çıkar."</span></p>

      <p class="msonormal8"><span class="calibre10">"Her neyse." dedim Lien-hua'ya. "İnsanlar gerçekten bu şeylere inanıyor mu?"</span></p>

      <p class="msonormal8"><span class="calibre10">"Bazı çok etkili insanlar bu şeylere inanıyor."</span></p>

      <p class="msonormal8"><span class="calibre10">"Peki sen ne düşünüyorsun?"</span></p>

      <p class="msonormal8"><span class="calibre10">Derin bir nefes aldı. "Gerçek şu ki o gün kaç kişinin isteyerek öldüğünü kimse bilmiyor. Alanın çevresinde AK- 47 taşıyan silahlı adamlar vardı. Jones'un müritleri, yalnız, devletle ilgili paranoyakça düşünceleri olan ve en önemlisi de ona sadık insanlardı. Sen seç: Arkadan bir kurşun yemeyi mi istersin, yoksa ailenin geri kalanına ve en yakın arkadaşlarına katılıp çocuklarına da</span> <span class="calibre18">'ilaç' mı verirsin? Tüm toplulukla savaşmaya mı çalışırsın, yoksa sevdiğin birinin, koluna bir iğne batırmasına izin mi verirsin? Orada bulunan çoğunluk için cinayet değilse bile, en azından zorunlu intihardı."</span></p>

      <p class="msonormal8"><span class="calibre10">"Bir dakika." dedim. "Q875 sana bir şey ifade ediyor mu? Terry bir tür kaset olduğunu söyledi."</span></p>

      <p class="msonormal8"><span class="calibre10">Düşünceli bir şekilde, parmaklarıyla masada tempo tuttu. "Şöyle bir anlamı olabilir. Jones konuşmalarının kaydını tutmayı severdi. Devlet yüzlerce mesajını buldu; Konuşmalar, vaazlar, artık ne ad vermek istersen. FBI görevlileri, olay yerini temizlemek için gittiğinde bütün kasetleri topladı ve arşivledi. Sonra 2000 veya 2001'de, Bilgi Edinme Özgürlüğü Yasası yoluyla çoğu, halkın </span><span class="calibre18">erişimine açıldı."</span></p>

      <p class="msonormal8"><span class="calibre10">"O kaseti dinlememiz gerek." dedim Ralph'e.</span></p>

      <p class="msonormal8"><span class="calibre10">Lien-hua: "Bilgisayarını aç." dedi. "Büyük ihtimalle internette vardır."</span></p>

      <p class="msonormal8"><span class="calibre10">Ben internette ararken o devam etti. "Kasetlerden, Jones- town'dan ve ClA'den bahsetmişken, Jones aslında insanları birlikte ölmeye ikna ederken yaptığı final konuşmasını da kaydetmiş. Ölüm Kaseti deniyor. Karakter analizini çıkarırken dinlemiştim. Çok ürkütücü. Hareketlerine 'devrim intihan' diyor. Her neyse, işte o kasette, adamlarına Dwyer'ı oradan, yani binadan çıkarmalarını söylüyor."</span></p>

      <p class="msonormal8"><span class="calibre10">"Dwyer kim?" diye sordu Ralph.</span></p>

      <p class="msonormal8"><span class="calibre10">"Richard Dwyer, Guyana'nın Georgetown kentindeki Amerikan Büyükelçiliği'nde görevli bir memurdu. Neredeyse tüm söylentilere göre ise Halkın Tapınağına sızmak için gönderilen bir CIA casusuydu. Daha sonra yapılan meclis soruşturması sırasında kendisine olay hakkında soru sorulmasına rağmen: 'Yorum yok,' dedi."</span></p>

      <p class="msonormal8"><span class="calibre10">"İnanılmaz." diye mırıldandım. "Olaylar başladığında orada bir CIA casusunun olduğuna dair kanıt bile var." </span></p>

      <p class="msonormal8"><span class="calibre10">Görünen oydu ki Q875 kasetini bulmak için çok araştırma yapmamıza gerek yoktu. Biri internete koymuştu. Ses dosyasını bilgisayara indirdim ve başlattım, ürkütücüydü. Kaset boyunca, radyo spikerlerinin arka planda Kongre üyesi Ryan'ın ölümü ve bir önceki gün Jonestown'da yaşanan toplu intihar söylentileri hakkındaki konuşmalarını duyabiliyordunuz.</span></p>

      <p class="msonormal8"><span class="calibre10">Bir önceki gün.</span></p>

      <p class="msonormal8"><span class="calibre10">Ki bu da Q875'in 19 Kasım 1978'de kaydedildiği anlamına geliyordu. Jonestown'daki herkes öldükten bir gün sonra.</span></p>

      <p class="msonormal8"><span class="calibre10">Baştan sona dinledik. İki kez.</span></p>

      <p class="msonormal8"><span class="calibre10">Sonra tekrar.</span></p>

      <p class="msonormal8"><span class="calibre10">Parazit... Bir radyo spikeri trajedi hakkında konuşuyor... Çekilen bir sandalyenin sesi... Birkaç kişinin arkadan gelen sesleri, birinin "Şişşt!" deyişi...Hareket eden insanlar, açılan, kapatılan çekmeceler... Bir hapşırık... Ryan ve diğerlerine otopsi yapılacağından bahseden bir radyo spikeri ve sonra kabindeki insanlardan küfreden birinin bozuk sesi... Yine Jonestown hakkında haber yorumları... "Kapa çeneni!" diyen biri... Çarpan bir kapının sesi... Parazit.</span></p>

      <p class="msonormal8"><span class="calibre10">Lien-hua: "Bu çok, çok ürkütücü." dedi. "Bu kaseti her kim doldurduysa, etrafında neredeyse bin kadar ceset yatıyorken yapmış bu işi."</span></p>

      <p class="msonormal8"><span class="calibre10">"Acaba bunun üzerinde hiç ses analizi yapılmış mı?" dedim.</span></p>

      <p class="msonormal8"><span class="calibre10">Ralph başını salladı. "Konuşmalar çok kısa."</span></p>

      <p class="msonormal8"><span class="calibre10">"O zaman bu kaset 19 Kasım'da doldurulmuş." Sesli düşünüyordum. "Herkesin öldüğü söylenen günden sonraki gün. Neden?"</span></p>

      <p class="msonormal8"><span class="calibre10">Ralph: "Benim bilmek istediğim, Jonestown'daki herkes 18'inde öldüyse, kaseti kim yaptı?" dedi.</span></p>

      <p class="msonormal8"><span class="calibre10">"Ne kaseti?" diye sordu kapıdaki biri.</span></p>

      <p class="msonormal8"><span class="calibre10"> </span><span class="calibre18">Döndük.</span></p>

      <p class="msonormal8"><span class="calibre10">Margaret.</span></p>

      <p class="msonormal8"><span class="calibre10">Aaron Jeffrey Kincaid -Baba, Efendi-, duvardaki üç gülümseyen çocuk fotoğrafından siyah-beyaz bir tanesini aldı. Buğday tarlalarının oluşturduğu rüzgârlı bir okyanus, arkalarında uzanıyor, yemyeşil bir ormanın kenarında bitiyordu. Fotoğrafı zayıf, dans eden mum ışığına doğru hafifçe eğdi. O, ormanın içine kaçarken bu çocuklar sırada bekliyorlardı. Şimdi bile, otuz yıl sonra, adlarını hatırlıyordu: Jacob, İsaiah ve Emilia. Tıpkı teneffüste çeşmenin yanında sırada bekleyen okul çocuklarının yaptığı gibi, fıçıdan içmek için sıranın kendilerine gelmesini beklerken kıkırdadıklarını ve birbirleriyle dalga geçtiklerini gördüğünü hatırlıyordu.</span></p>

      <p class="msonormal8"><span class="calibre10">Kincaid'in aklına, insanlar sıra olurken Jim Jones'un: "Biz intihar etmiyoruz." dediği geldi. "Bu bir devrim hareketi. Benim için ölüm korkutucu bir şey değil, asıl tehlikeli olan yaşamak."</span></p>

      <p class="msonormal8"><span class="calibre10">Yaşamak tehlikelidir.</span></p>

      <p class="msonormal8"><span class="calibre10">Kincaid David'e döndü. "Bizim işimiz inanç ekmek. Ve o inançların ürettiği meyve ne olursa olsun ona hazırlıklı olmak zorundayız. Hem kendi hayatlarımızda hem de eğittiklerimizin hayatlarında." Fotoğrafı mumlardan birinin dibine koydu.</span></p>

      <p class="msonormal8"><span class="calibre10">"Evet, Baba." David'in sesi kararlılık yüklüydü.</span></p>

      <p class="msonormal8"><span class="calibre10">Kincaid, David'in gerçek bir mürit olduğunu biliyordu. Şimdiden önemli fedakârlıklarda bulunmuş, adanmışlığını kanıtlamıştı. Evet, Kincaid, oğluyla gurur duyuyordu.</span></p>

      <p class="msonormal8"><span class="calibre10">"Peki, ayetin devamını biliyor musun David? Nasıralı'nın sözlerinin geri kalanını?"</span></p>

      <p class="msonormal8"><span class="calibre10">Kısa bir anlık duraksama ve sonra: "Hayır, Baba. Bağışla beni."</span></p>

      <p class="msonormal8"><span class="calibre10">'"İyi bir ağaç kötü meyve veremez, çürük bir ağaç da iyi meyve </span><span class="calibre18">veremez. İyi meyve vermeyen ağaçlar baltayla kesilir ve ateşe atılır.' Matta, bölüm yedi." Bunları söylerken dikkatli bir şekilde fotoğrafa baktı. Sonra öğrencisine bakmak için döndü. "İyi meyve vermeyen ağacı ateşe atmak üzereyiz. Çürük ağacın daha fazla yaşamasına izin verilemez."</span></p>

      <p class="msonormal8"><span class="calibre10">"Evet, Baba."</span></p>

      <p class="msonormal8"><span class="calibre10">Kincaid fotoğrafı rafa geri koydu. "Birazdan diğerlerine katılacağım David. Onlara çocuklardan başlamalarını söyle."</span></p>

      <p class="msonormal8"><span class="calibre10">"Evet, Baba." Sonra, başka bir laf etmeden içten bir şekilde eğildi ve arka arka giderek kapıdan çıktı.</span></p>

      <p class="msonormal8"><span class="calibre10">Kincaid onun çıkmasını izledi. Evet, inançlar meyve verir ve şimdi tüm dünya onun inançlarının derinliğini görecek. Medya eliti ve Birleşik Devletler hükümeti, ailesini avlayıp, taciz edip, onların adına kara leke sürdüklerinde ektikleri acı meyveyi şimdi kendileri tadacaklar.</span></p>

      <p class="msonormal8"><span class="calibre10">Birkaç dakika boyunca daha, mum ışığının kıpırdanışını, yansımasını izledi. Alevin titremesi ve yansıması. Çocuklarının yüzlerini aydınlatması.</span></p>

      <p class="msonormal8"><span class="calibre10">Sonra, bir kez daha karanlıkta yalnız kalmak için mumları üfleyip söndürdü. Gecenin içinden kendisine göz kırpan yıldızlarla birlikte. Gökyüzünü yırtan hançerlerden oluşan bir aile. Gökyüzünde kaç yıldız vardı, bilmiyordu: Onun için 909 tane vardı: Ormanda ölen aile üyelerinin her biri.</span></p>

      <p class="msonormal8"><span class="calibre10">Karanlığı delen 909 ışık noktası.</span></p>

      <p class="msonormal8"><span class="calibre10">Sonra elini uzatıp omzuna dokundu, tüm bunları başlatan yara izine.</span></p>

      <p class="msonormal8"><span class="calibre10">Bazı yara izleri sonsuza kadar sevilmek içindir.</span></p>

      <p class="msonormal8"><span class="calibre18">Ben tekrar gözden geçirilen coğrafi profil üzerinde biraz daha ilerlemek için oradan sıvışırken Ralph, Margaret'e konuştuklarımızı özetliyordu. Şimdi yapacak iki kat işimiz vardı. Dava ikiye ayrılmıştı: Jonestown tarafı vardı, bir de sarı kurdeleli herif. Bu işlerin üzerinde ne kadar çok çalışırsan o kadar kolaylaşması gerekir, zorlaşması değil.</span><br class="calibre12" /></p>

      <p class="msonormal8"><span class="calibre10">Alexis ve Bethanie'yi denklemden çıkardım ve sayılar üzerinde yeniden çalıştım. Sonuçlar bu kez iki kutuplu değildi. Çok daha kesin, yeni sıcak noktalar belirdi. Listenin başına yeni isimler çıktı.</span></p>

      <p class="msonormal8"><span class="calibre10">Grolin'in ismi de onlardan biriydi. 113. sıradan 8. sıraya yükseldi.</span></p>

      <p class="msonormal8"><span class="calibre10">Kendime, bu davadaki rolümün soruşturmanın odaklanmasına yardımcı olmak olduğunu hatırlatmaya çalıştım, belirli bir şüpheliyi ele geçirmek değil. Ama pek bir faydası olmadı. Bu adamı yakalamak istiyordum. Kızımı meselenin içine çektiğinde, işi kişisel bir hâle kendisi getirdi. Hayatı tehlikede olabilirdi. Eğer ele geçirirse Tessa'ya neler yapabileceğini düşünmek bile beni deli ediyordu. </span></p>

      <p class="msonormal8"><span class="calibre10">Ayrıca, beni havaya uçurmuş olmasından dolayı da mutlu değildim tabi.</span></p>

      <p class="msonormal8"><span class="calibre10">üstelik, Jolene'in vücudunun geri kalanının nerede olabileceğini bulabilmek için hâlâ bir başlangıç noktamız yoktu. Neredeyse bulmaya korkuyordum. Ekipten birinin kopya katil olması ihtimalini takip etmeye karar verdim. Dava dosyalarına ve adli tabip raporlarına erişimi olan herkesin isimlerini toparladım ve altmış iki isim buldum. Mükemmel.</span></p>

      <p class="msonormal8"><span class="calibre10">Ralph sessizce masama yaklaştı.</span></p>

      <p class="msonormal8"><span class="calibre10">"Margaret nasıl?" diye sordum.</span></p>

      <p class="msonormal8"><span class="calibre10">"Şokta. Ama kendisine öyle söylemedim tabi." dedi.</span></p>

      <p class="msonormal8"><span class="calibre10">"Anladım."</span></p>

      <p class="msonormal8"><span class="calibre10">Başını salladı. "Bu tarikatın araştırılmasıyla ilgileneceğini söyledi bana."</span></p>

      <p class="msonormal8"><span class="calibre10">"Ne?" dedim. Lien-hua'nm bize katılmak için yaklaştığını gördüm.</span></p>

      <p class="msonormal8"><span class="calibre10">"Evet, biraz garipti. Kaseti, kasedin Bethanie ve valiyle ilişkisini anlattığımda, soruşturmanın o kısmıyla ilgilenecek birine ihtiyacımız olduğunu ve bunu kendisinin yapmak istediğini söyledi. Bizim, Grolin'i içeri tıkmak konusuna odaklanmamızı istediğini belirtti." Lien-hua: "Size de biraz garip gelmiyor mu?" diye sordu. Ralph omuz silkti. "Bilmem. Pat?"</span></p>

      <p class="msonormal8"><span class="calibre10">"Nasıl desem? Cesedi bagajına koyan adamla arasına biraz mesafe koymak istiyor olabilir. Belki bununla başa çıkmasına yardımı olacak. Belki de sadece en doğru hareket gibi gözükmüştür. Kim bilir?" "Her neyse." Ralph devam etti, "Margaret, bu öğleden sonra daha erken saatlerde, Brent'in, Grolin'in kız arkadaşıyla görüştüğünü söyledi." Not defterine bir göz attı. "Vanessa Mueller isim</span><span class="calibre18">li bir hemşire. Brent kadının şüpheli ve gergin davrandığını söyledi. Vanessa, Grolin'in nerede olduğu hakkında bir fikri olmadığını söylemiş ama Brent her ihtimale karşın tüm öğleden sonra onu izledi."</span></p>

      <p class="msonormal8"><span class="calibre10">"Demek bütün gün ortalıkta olmamasının sebebi bu." dedim.</span></p>

      <p class="msonormal8"><span class="calibre10">"Evet. Benim fikrim şöyle: Yarın Margaret'le çalışabilir ve tüm bu Jonestown meselesinin bizi nereye götüreceğini görürüz. Ama şimdi Grolin'i içeri tıkma konusunda en ufak bir şansımız varsa, bence çabamızı o yönde harcamalıyız." "Kabul." dedim. "Şimdiki tehlike o, özellikle de kızıl saçlı kadının peşinden gidecekse."</span></p>

      <p class="msonormal8"><span class="calibre10">"Şimdi aklıma geldi." dedi Lien-hua. "Brent'le konuştum. Hâlâ parmak izlerinin üzerinde çalışıyorlar. Yarın elimize geçer."</span></p>

      <p class="msonormal8"><span class="calibre10">"Yeterince erken olmayabilir." dedi Ralph. "Henüz bir sonraki kurbanın kim olduğunu bilmediğimize göre, bu gece kız arkadaşının evini gözetlersek iyi olur. Grolin gelecek mi diye görmek için." "İyi fikir." dedim.</span></p>

      <p class="msonormal8"><span class="calibre10">Ralph çenesindeki kirli sakalı kaşıdı. "Tek problem, Wallace'ın adamlarının suyunu çekmesi Bu gece kentin tam çıkışında bir müzik festivali var ve Endişeli Evangelistler Birliği, müzik gruplarından hoşlanmıyor. Protesto edeceklerini ilan etmişler ve... " "Ben yaparım." dedi Ajan Lien-hua. "Hu?"</span></p>

      <p class="msonormal8"><span class="calibre10">"Devriye işini."</span></p>

      <p class="msonormal8"><span class="calibre10">"Senin işin devriyeye çıkmak değil."</span></p>

      <p class="msonormal8"><span class="calibre10">"Ee, ben de Ajan Jiang'la birlikte gidebilirim." dedim.</span></p>

      <p class="msonormal8"><span class="calibre10">Bana şaşırmış bir şekilde baktı. "Senin de işin değil."</span></p>

      <p class="msonormal8"><span class="calibre10">"Hayır, önemli değil." dedim. "Biraz düşünmek için sessiz </span><span class="calibre18">bir </span><span class="calibre18">yer sağlar. Hem bu öğleden sonra biraz kestirdim. Merak etme."</span></p>

      <p class="msonormal8"><span class="calibre10">Hâlâ ikircikli görünüyordu ama sonra esnedi. Tüm gün durmadan çalışmıştı. Bir polis devriyesinden bahsetmek bile onu daha çok yormuş gibi gözüküyordu. "Peki, sanırım işe yarar." "İyi." dedim.</span></p>

      <p class="msonormal8"><span class="calibre10">"Peki. Dokuzdan gece yarısına kadar gözetleme işini siz alın, böylece hâlâ uyumaya vaktiniz kalır. Bir sonraki vardiya için Wal- lace'ın birini bulmasını sağlayacağım. Ne de olsa yarın sabah Charlotte'a gideceksin." Başımla onayladım.</span></p>

      <p class="msonormal8"><span class="calibre10">"Hepsini Tucker'la birlikte ayarlayın." dedi. "Haberleşme çipi ister misin?" Ralph sürekli ordunun yeni oyuncaklarını deniyordu. İleri teknoloji ürünü çipler ordudaki bazı arkadaşlarından gelmişti. Özel harekât proje stoğu. Her bir çip neredeyse transpa- ran bir yara bandı boyutunda. Tam kulağının arkasına takıyorsun. Hem alıcı hem de verici olarak çalışıyor. Ayrıca, uzun menzilli özgüdüm sinyali yayıyor. Çok gösterişli, pahalı bir alet. Sorun şu ki dijital yönlendirici, otomatik olarak söylediğin her şeyi kaydediyor. Bu devriyede böyle bir şey istediğimden pek emin değildim.</span></p>

      <p class="msonormal8"><span class="calibre10">"Hayır, yirminci yüzyıl telsizini tercih ederim." dedim. "Tabi senin için sorun değilse?"</span></p>

      <p class="msonormal8"><span class="calibre10">Omuz silkti. "Benim için hava hoş." Yine esnedi. "Biraz uykuya ihtiyacım var."</span></p>

      <p class="msonormal8"><span class="calibre10">"Git biraz video oyunu oyna." dedim. Gözleri parladı. "Evet. Yapabilirim." Başını salladı. "Tamam. O zaman Tucker, buradan yardımcı olur. Polis departmanını da işler kötüye giderse diye birkaç arabayı hazırda bekletmeleri konusunda bilgilendireceğiz." "Anladım."</span></p>

      <p class="msonormal8"><span class="calibre10">"Siz ikinizle yarın görüşürüz." diye ağzında geveledi ve gitti. </span></p>

      <p class="msonormal8"><span class="calibre10">Devriye yerine gitmeden önce sadece bir saatten az zamanımız vardı. Lien-hua üstünü değiştirmeye ve temizlenmeye gitti. Ben Tessa'yı aradım ve sabah onu alacağımı söyleyen bir mesaj bıraktım. Sonra kaçırılma mekânları üzerinde biraz çalıştım. Lien-hua geldi ve Vanessa Mueller'in evine gitmek üzere arabasına bindim. </span></p>

      <p class="msonormal8"><span class="calibre10">Lien-hua arabayı kaldırımın kenarına çekti, tepe lambasını indirdi ve hızlıca oradan ayrılmamız gerekebilir diye, anahtarları kontakta bırakarak motoru durdurdu. Terzi işi, yeşil bir ipek bluz giymişti. Bu tip şeylere dikkat etmemem gerektiğini düşündüm ama kendimi, iyi göründüğünü fark etmekten alıkoyamadım.</span></p>

      <p class="msonormal8"><span class="calibre10">Vanessa Mueller, iki katlı, çerçeveleri siyaha boyalı ve geniş verandalı acayip bir evde oturuyordu. Ev, ay ışığında solgun, san bir hayale benziyordu. Birkaç dakika ona bakarak oturduk. Oturma odasındaki ışık açıktı ve koltukta oturup televizyon izleyen Vanessa'yı görebiliyordum. Şükürler olsun ki evi eski model bir evdi ve sadece ön kapısı vardı. Arka kapısının olmaması gözetlemeyi kolaylaştırıyordu.</span></p>

      <p class="msonormal8"><span class="calibre10">Lien-hua'nın kahvesine uzanırken çarptığı anahtarların sesini duydum. Belli belirsiz boğazını temizledi. "Demek bir kızın var."</span></p>

      <p class="msonormal8"><span class="calibre10">Bir an için kafam karıştı. Ona bir kızım olduğunu söylediğimi hatırlamıyordum... Ah, tamam. Ralph neden onu havaalanından almadığımı sormuştu, "üvey kızım aslında. Evet. On yedi yaşında. Adı Tessa.</span></p>

      <p class="msonormal8"><span class="calibre10">" Nasıl biri?"</span></p>

      <p class="msonormal8"><span class="calibre18">"Zeki, tam bir kentli. Zor durumlar karşısında ayakta</span> <span class="calibre18">kalabilecek biri. Çok sıkıdır."</span></p>

      <p class="msonormal8"><span class="calibre10">"Sıkı mı? Başka?"</span></p>

      <p class="msonormal8"><span class="calibre10">"Ee... Siyah giyinmeyi sever."</span></p>

      <p class="msonormal8"><span class="calibre10">"Peki, ne yapmaktan hoşlanır?"</span></p>

      <p class="msonormal8"><span class="calibre10">Oturduğum yerde kıpırdandım. "Bilmiyorum. Müzik dinlemek. Arkadaşlarıyla takılmak." "Ne yapmaya çalışıyorsun sen?" dedim kendi kendime.</span></p>

      <p class="msonormal8"><span class="calibre10">Lien-hua birkaç dakika boyunca bir şey söylemedi. Nihayet </span><span class="calibre18">ekledi. "Demek o kadar yakın değilsiniz?"</span><span class="calibre18">uzun, yavaş bir nefes aldım: "Pat, oğlum, seni bir kitap gibi </span><span class="calibre18">okuyabiliyor." diye düşündüm içimden.</span></p>

      <p class="msonormal8"><span class="calibre10">"Hayır. Pek sayılmaz."</span></p>

      <p class="msonormal8"><span class="calibre10">Kısa bir sessizlik ve sonra: "Annesinin ölümüyle nasıl başa çıktı?"</span></p>

      <p class="msonormal8"><span class="calibre10">Kalemimle oynamaya başladım. "İyi sanırım. Bu konuda pek konuşmuyoruz. Sence Grolin gelecek mi?" "Sen bu konuda konuşur musun?"</span></p>

      <p class="msonormal8"><span class="calibre10">Bu görev için gönüllü olduğuma pişman olmaya başlamıştım. "Christie'nin ölümü ikimiz için de zor oldu. Gerçek şu ki Tessa ve ben hiçbir zaman o kadar yakın olmadık, annesi öldükten sonra bu durum daha da kötü bir hâl aldı... "</span></p>

      <p class="msonormal8"><span class="calibre10">Birden, Lien-hua'nın elinin sol koluma hafifçe dokunduğunu hissettim. Bu, sinirimi bozsa da bir şekilde kendimi rahat hissetmeme neden oldu. Yaşadığımız ana geri dönmemi sağladı.</span></p>

      <p class="msonormal8"><span class="calibre10">"Özgünüm." dedi. "Niyetim şey değildi... Bu konu hakkında konuşmak zorunda değiliz... "</span></p>

      <p class="msonormal8"><span class="calibre10">"Hayır. Sorun değil." dedim ama bundan emin değildim.</span></p>

      <p class="msonormal8"><span class="calibre10"> </span><span class="calibre18">Elini geri çekti, bacağının üzerine koydu.</span></p>

      <p class="msonormal8"><span class="calibre10">Yavaşça nefes aldım. "Kuzey Amerika'daki her sekiz </span><span class="calibre18">kadından birinde göğüs kanseri varmış. Bunu biliyor </span><span class="calibre18">muydun?"</span></p>

      <p class="msonormal8"><span class="calibre10">"Hayır, bilmiyordum."</span></p>

      <p class="msonormal8"><span class="calibre10">"Ben de. Bir yıl öncesine kadar." Göğsümde yine o sıkışmayı hissedebiliyordum. Geçmişte kalan acı verici bir şeye dönüp baktığınızda duyduğunuz o umutsuz, zavallı duyguyu. Sizi uğursuzca ele geçiren ama aynı zamanda bir parçanız hâline gelen duyguyu. Ondan kaçmak istersiniz ama daima oradadır, ensenizde nefesini hissedersiniz. Doğru değil, zaman tüm yaralan sarmaz. Bazen sadece yaranıza tuz basar ve siz kıvrandıkça karşınıza geçip kahkahalarla güler.</span></p>

      <p class="msonormal8"><span class="calibre10"> "Ya babası?"</span></p>

      <p class="msonormal8"><span class="calibre10">Kafamı salladım. "Hiç görmemiş. Christie hamile kaldığında üniversitedeymiş. Söylediğinde adam gitmiş. Bir daha da görmemiş."</span></p>

      <p class="msonormal8"><span class="calibre10">Lien-hua'nın, adam hakkında, bildiğine şaşırdığım, birkaç </span><span class="calibre18">nadide küfür mırıldandığını duydum.</span></p>

      <p class="msonormal8"><span class="calibre10">"Evet. Tam olarak aynı hisler içindeyim." Kahvemden bir </span><span class="calibre18">yudum aldım. "Peki ya sen?"</span></p>

      <p class="msonormal8"><span class="calibre10">"Ne olmuş bana?"</span></p>

      <p class="msonormal8"><span class="calibre10">"Hiç evlendin mi?"</span></p>

      <p class="msonormal8"><span class="calibre10">"Sadece işimle."</span></p>

      <p class="msonormal8"><span class="calibre10">Duruma uyacak bir şey söylemek istedim ama bulamadım. Gerçekten kötü olan kahveden bir yudum aldım ve neredeyse ağzımdakini çıkaracaktım. Tadı sanki fıstık aromalı motor yağı gibiydi. Geri koydum ve konuyu değiştirmeye karar verdim. "Daha önce çok devriyeye çıktın mı?" Çok değil."</span></p>

      <p class="msonormal8"><span class="calibre10"> </span><span class="calibre18">"Kaç tane?"</span></p>

      <p class="msonormal8"><span class="calibre10">"Bu geceyi sayarsak mı?"</span></p>

      <p class="msonormal8"><span class="calibre10">"Evet." dedim. "Şey, bir tane ediyor." Güldüm. Gülmek hoşuma gitti. Bana döndü. "Sen?"</span></p>

      <p class="msonormal8"><span class="calibre10">"İlk yıllarda, Milwaukee'de dedektifken çok yaptım. Sanırım bazı insanlar alışıyorlar. Ben hiç alışamadım. Yerimde duramam. Hareketsiz oturmaktan nefret ederim. Hep bir şeyler yapmaya, bir şeyler çözmeye ihtiyaç duyarım. Sunum yapmaktan ne kadar hoşlanıyorsam devriyelerden de o kadar hoşlanıyorum." "Ama yine de bu gece için gönüllü oldun." "Evet. Öyle yaptım."</span></p>

      <p class="msonormal8"><span class="calibre10">Camdan, Vanessa'nın evine baktım. Değişiklik yoktu. Bir araba yanımızdan geçti, gözlerimizle, stop lambalarının gecenin içinde bıraktığı ışığı takip ettik. Işık gözden kaybolurken Lien-hua: "Geleceğini sanmıyorum." dedi. "Kimin?"</span></p>

      <p class="msonormal8"><span class="calibre10">"Grolin'in. Ortaya çıkacağını sanmıyorum." "Hıım." dedim. "Evet, sanırım haklı olabilirsin." Sükûnet içindeki evi izledim. "Peki ya sen Lien-hua? Hakkımda her şeyi biliyorsun, senin hikâyen ne?" Art niyetli bir soru değildi.</span></p>

      <p class="msonormal8"><span class="calibre10">"Şey, sanırım anlatacak çok şey yok." Kahvesini tekrar aldı, yavaşça içti. "Washington Devlet üniversitesi Kriminal Bilimi'n- den yüksek lisans diplomasıyla mezun oldum. Sonra bir süre Washington'da memur olarak çalıştım." Rüzgâr üstümüzdeki bir ağacın kurumuş yapraklarından bir avuç aldı ve hafifçe motor kapağının üstüne bıraktı. </span></p>

      <p class="msonormal8"><span class="calibre10">"Birkaç yıl sonra Şiddetli Suçlar Analiz Merkezi'ne, Ouantico'- ya başvurdum. Orada iki yıllık bir staj yaptım ve ta taam! İşte buradayım."</span></p>

      <p class="msonormal8"><span class="calibre10">"İşte buradasın." dedim. Şimdi loş ışıkta yandan görünüşüne bakıyordum. Yakınlardaki bir sokak lambasının ışığı ön camdan içeri sızıyor, yüzüne yansıyor; çenesini, dudaklarını, yanaklarının hafif çıkıntısını aydınlatıyordu.</span></p>

      <p class="msonormal8"><span class="calibre10">Bardağını bıraktı ve bana doğru baktı. Bakışlarımı kaçırmadım.</span></p>

      <p class="msonormal8"><span class="calibre10">"Çok acıklı, değil mi?" dedi.</span></p>

      <p class="msonormal8"><span class="calibre10">"Hayır, hiç de değil. Oldukça çarpıcı aslında." dedim içimden.</span></p>

      <p class="msonormal8"><span class="calibre10">Kendimi tuttum. "Ne? Hikâyen mi?" "Hayır, bu kahveyi içmek zorunda kalmak." "Hımm." dedim. "Evet. Çok kötü." Hâlâ ona bakıyordum ama rüzgârın, motor kapağının üzerindeki yaprakları oynattığını ve yola düşürdüğünü fark ettim. İkimiz de bakışlarımızı kaçırdık. "Demek tırmanıyorsun, öyle mi?" dedi.</span></p>

      <p class="msonormal8"><span class="calibre10">"Biraz. Sen?"</span></p>

      <p class="msonormal8"><span class="calibre10">"Hayır, hiç fırsatım olmadı. Ben daha çok kick boks yapıyorum."</span></p>

      <p class="msonormal8"><span class="calibre10">"Kick boks mu?"</span></p>

      <p class="msonormal8"><span class="calibre10">"Evet."</span></p>

      <p class="msonormal8"><span class="calibre10">"Hah. Böyle bir şey olduğunu biliyordum."</span></p>

      <p class="msonormal8"><span class="calibre10">"Bu ne demek şimdi?"</span></p>

      <p class="msonormal8"><span class="calibre10">"Ee, nasıl söylesem... Fiziğin, görünüşün, hareketlerin. İlk başta dansçı ya da jimnastikçi olduğunu düşündüm."</span></p>

      <p class="msonormal8"><span class="calibre10"> </span><span class="calibre18">"Fizik mi?" Bıyık altından gülümsüyordu.</span></p>

      <p class="msonormal8"><span class="calibre10">Of ya. "İltifat etmeye çalışıyordum."</span></p>

      <p class="msonormal8"><span class="calibre10">"Böyle şeylere dikkat etmemen gerekiyor ama."</span></p>

      <p class="msonormal8"><span class="calibre10">Gülümsedim. "Bana her şeyi fark etmem için para veriyorlar." Söylediğimi düşününce müstehcen gibi geldi ama niyetim o değildi.</span></p>

      <p class="msonormal8"><span class="calibre10">Göz ucuyla bana baktı. "Evet, öyleymiş." Bacağının yanında duran bardağı buldu, aldı, boş olduğunu fark etti ve geri bıraktı. "Sık tırmanır mısın?"</span></p>

      <p class="msonormal8"><span class="calibre10">"Eskiden sık tırmanırdım. Bir süredir hiç dağa çıkmadım." Duraksadım çünkü en son tırmandığımda Christie ile beraberdim. O an adını söylemek gelmedi içimden.</span></p>

      <p class="msonormal8"><span class="calibre10">"Hımm." dedi, neyi kastettiğini belli etmeden. "Özlüyor musun?"</span></p>

      <p class="msonormal8"><span class="calibre10">"Evet. Christie'yi, ee yani, evet tırmanmayı özlüyorum. Evet." Ne söylediğimi çok geç fark ettim, geri almak için çok geç. Şükürler olsun ki sadece tahminde bulunabileceğim sebeplerden, Lien-hua duymamış gibi yaptı. Yarışmacı olarak katıldığı bazı kick boks turnuvalannı anlatmaya başladı. Camımı araladım, temiz hava içeri doldu. Bir süredir oturuyorduk. Camlar buharlanmaya başlamıştı. Dışarıdaki havanın ne kadar soğuduğunu fark etmemişim. Arabanın içi ise sıcaktı.</span></p>

      <p class="msonormal8"><span class="calibre10">"Belki bir gün tırmanmaya gidebiliriz." diye bir teklifte bulundum. "Tüm bunlar bitince."</span></p>

      <p class="msonormal8"><span class="calibre10">Duraksadı ve sonra cevap verdi. "Belki. Tüm bunlar sona erince."</span></p>

      <p class="msonormal8"><span class="calibre10">"Tabi başka biri yoksa..." Erkek arkadaşı olup olmadığını sormanın bir yoluydu bu. Bu anlama geldiğini biliyor olmalıydı. Alt metni okuyabiliyor olması lazımdı. İnsanların zihinlerini okumakta çok iyiydi ne de olsa.</span></p>

      <p class="msonormal8"><span class="calibre10">Derin bir nefes aldı ama cevap vermedi. Duraksadı. "Bir zamanlar vardı." dedi sonunda.</span></p>

      <p class="msonormal8"><span class="calibre10"> </span><span class="calibre18">Bir anlık sessizlik. Hikâyenin gerisi vardı belli ki. Ama öğrenmek için diretmedim. Yine eve baktım. Oturma odasının ışığı söndü.</span></p>

      <p class="msonormal8"><span class="calibre10"> </span><span class="calibre18">Bir dakika sonra üst kattaki yatak odasının ışığı yandı. Vanessa'nın, perdenin arkasında elini kolunu oynatarak hareket ettiğini gördüm.</span></p>

      <p class="msonormal8"><span class="calibre10">Lien-hua: "Sence telefonda mı konuşuyor?" diye sordu. "Öyle görünüyor."</span></p>

      <p class="msonormal8"><span class="calibre10">Bir süre izledik. Sonra ışık kapandı. Hâlâ odadaydı. Lien- hua telsizini eline aldı. "Hedef sabit." dedi. "Gelen giden yok. Yine bilgi verilecek. Tamam."</span></p>

      <p class="msonormal8"><span class="calibre10">Brent diğer taraftan: "İhtiyacınız olursa buradayım." diye cevap verdi. "Tamam."</span></p>

      <p class="msonormal8"><span class="calibre10">Telsizi bırakana kadar bekledim. "Peki, Ralph sana başka ne anlattı hayatım hakkında?"</span></p>

      <p class="msonormal8"><span class="calibre10">"Pek bir şey anlatmadı... Ama anlatması da gerekmiyordu." Kaçamak konuşuyordu. Biraz da utangaç. Sadece benimle yalnız kalabilmek için mi bu gece gönüllü oldu, merak etmeye başlamıştım.</span></p>

      <p class="msonormal8"><span class="calibre10">Ah. Bir dakika. Doğru ya, onunla birlikte olabilmek için gönüllü olan bendim.</span></p>

      <p class="msonormal8"><span class="calibre10"> </span><span class="calibre18">"Ne demek istiyorsun?"</span></p>

      <p class="msonormal8"><span class="calibre10">"Bir süredir seni tanıyordum."</span></p>

      <p class="msonormal8"><span class="calibre10">Gülümsedim. "Beni tanıyor muydun?"</span></p>

      <p class="msonormal8"><span class="calibre10">"Kitaplarını okudum. Bazı konferanslarda birkaç kez </span><span class="calibre18">konuşmalarını dinledim."</span></p>

      <p class="msonormal8"><span class="calibre10">"Neden daha önce söylemedin?"</span></p>

      <p class="msonormal8"><span class="calibre10">Omuzlarını silkti. "Hiç konusu açılmadı."</span></p>

      <p class="msonormal8"><span class="calibre10">"Peki ne düşünüyordun?"</span></p>

      <p class="msonormal8"><span class="calibre10">"Ne hakkında?"</span></p>

      <p class="msonormal8"><span class="calibre10">"Kitaplar. Konferanslar."</span></p>

      <p class="msonormal8"><span class="calibre10">"İltifat almaya mı çalışıyorsunuz Dr. Bowers?"</span></p>

      <p class="msonormal8"><span class="calibre10">Biraz kızardım ve karanlıkta oturduğumuz için şükrettim.</span></p>

      <p class="msonormal8"><span class="calibre10">"Kesinlikle."</span></p>

      <p class="msonormal8"><span class="calibre10">"Eee." dedi düşünceli bir şekilde. "Sunumların daima kışkırtıcı ve profesyonel, fikirlerin oldukça anlaşılır... " "Ama?"</span></p>

      <p class="msonormal8"><span class="calibre10">"Bir B verirdim." "B+ bile değil mi?"</span></p>

      <p class="msonormal8"><span class="calibre10">"Hayır. Sadece B. Sonuçlarına katılmıyorum." "Karakter </span><span class="calibre18">analiziyle ilgili düşüncelerime mi?" "İnsanlar hakkındaki </span><span class="calibre18">düşüncelerine." </span></p>

      <p class="msonormal8"><span class="calibre18">"İnsanlar mı?"</span></p>

      <p class="msonormal8"><span class="calibre18"> "Evet."</span></p>

      <p class="msonormal8"><span class="calibre10">Arabanın dışında şiddetli bir rüzgâr bir tomar yaprağı dans </span><span class="calibre18">ettirerek yola fırlattı.</span></p>

      <p class="msonormal8"><span class="calibre10"> </span><span class="calibre18">"Ne demek istiyorsun?"</span></p>

      <p class="msonormal8"><span class="calibre10">Bana doğru baktı. "Hâlâ son sebebi tahmin edemedin." Duraksadım. "Konuyu değiştirmeye mi çalışıyorsun? Ne sonuçlanndan bahsediyorsun?"</span></p>

      <p class="msonormal8"><span class="calibre10">"Güven bana. Bulamadığın sebebi tahmin etmeye çalış." "Tamam ama sonra konuya geri döneceğiz. Bir bakalım. Hiçbir şey gelmiyor aklıma. Tamam, buna ne dersin?</span><span class="calibre18">Cinnet. Delilik. Bazı suçlar ruh hastalığı nedeniyle işlenir." Kafasını salladı. "Bu bir sebep değil, bir durum. Belli başlı bazı davranışları yapmaya iter ama suç işlemeye sevk etmez." "Depresyon?"</span></p>

      <p class="msonormal8"><span><span class="calibre10">"O da bir durum, zihinsel bir durum. Belli başlı bazı davranışların olabilirliğini arttırır ama tek başına sebep olmaz."</span></span></p>

      <p class="msonormal8"><span><span class="calibre10">Banyodaki ışık yandı, bir an sonra kapandı. İç geçirdim. "Bilmiyorum Lien-hua. Pes ediyorum." Sessizdi. Ne olduğunu söyleyecek miydi? Emin değildim. Ve bunun benim insanlar hakkında vardığım sonuçlarla ne gibi bir ilgisi vardı? Anlamıyordum. Kolum üşüyordu. Camı kapattım.</span></span></p>

      <p class="msonormal8"><span><span class="calibre10">Sonunda, oturduğu yerde doğrudan bana bakabilecek şekilde döndü. "Bizler sadece tercihlerin, alışkanlıkların, rastlantıların ve birbirine girmiş sebeplerin toplamından ibaret değiliz, Pat. Mekân ve zamandaki hareketimiz sadece menfaate, çıkarlara, uygunluğa ve konfora bağlı değil."</span></span></p>

      <p class="msonormal8"><span><span class="calibre10">O anın gerginliğinde, nefesinin benimkiyle karıştığını, kalplerimizin senkronize bir şekilde çarpmaya başladığını hissedebiliyordum.</span></span></p>

      <p class="msonormal8"><span><span class="calibre10">"O zaman ne? Bulamadığım sebep ne?"</span></span></p>

      <p class="msonormal8"><span><span class="calibre10">Bakışlarımız karşılaştı. "Sevgi Pat. Her şeyi değiştirir.</span></span></p>

      <p class="msonormal8"><span><span class="calibre10">Bulamadığın sebep bu. Diğer hepsinin kökeninde bu </span></span><span class="calibre18">yatıyor, yaptığımız </span><span class="calibre18">her şeyin özü bu. Sürekli gözden kaçırdığın yapboz parçası, diğer hepsinden daha önemli olan parça bu."</span></p>

      <p class="msonormal8"><span><span class="calibre10">Geri kalanını söylemedi ama sanki söylemiş gibi net bir şekilde duyabiliyordum: Kızını tanımamanın sebebi bu. Ölen karını bırakmamanın sebebi bu. Korku ve sevgi. En önemli iki sebep. Yüreğinde birbirine dolanan sevgi ve korku.</span></span></p>

      <p class="msonormal8"><span><span class="calibre10">Yüreğim sıkıştı, kalp atışım hızlandı. Aynı anda hem kendimi savunma ihtiyacı duydum hem kızdım hem de çaresiz hissettim. Ama aynı zamanda biri tarafından anlaşılmak büyüleyici bir şeydi. Beni, kendimin bile bilmediği bir şekilde anlıyordu ama aynı zamanda pek de tanımıyordu. Ona dokunmak, sarılmak, onunla olmak arzusuyla yanıyordum. Christie benim için neyse onun da öyle olmasını, hatta daha fazlası olmasını istiyordum ama aynı acıyı yeni baştan yaşama riskini istemiyordum. Ve kimsenin Christie'nin yerini almasını istemiyordum. Birinin Christie'- nin yaptığı gibi beni tamamlamasını istiyordum ama farklı bir şekilde. Tekrar âşık olmak, güvenmek istiyordum ama nasıl yapacağımı bilmiyordum. Nasıl olduğunu öğrenmekten korkuyordum.</span></span></p>

      <p class="msonormal8"><span><span class="calibre10">Hızlı hızlı soluyordum.</span></span></p>

      <p class="msonormal8"><span><span class="calibre10">Normalde ne yapacağımı bilir ve yaparım, tereddüt etmem. Sonunu düşünmem. Ama o an, karanlıkta ne yapacağımı bilemez hâlde duruyordum. Bir parçam dehşet içindeydi. Bir parçam âşıktı. Belki de korku ve sevgi, hayatlarımıza dolanan, bizi suç işlemeye iten tek bir sebebin iki farklı yüzüydü. Bazen bizi esir eden, bazen özgür bırakan. Korku ve sevgi. Sevgi ve korku. Birbiriyle boğuşan. Güzellik ve ölüm...</span></span></p>

      <p class="msonormal8"><span><span class="calibre10">Lien-hua ve Christie.</span></span></p>

      <p class="msonormal8"><span><span class="calibre10">Boğazım düğümlendi.</span></span></p>

      <p class="msonormal8"><span><span class="calibre10">Bir an için o arabada Lien-hua Jiang ile birlikte bulunuşumun gerçek sebebini unuttum.</span></span></p>

      <p class="msonormal8"><span><span class="calibre10">Elimi tutacağını ya da elini dizime koyacağını ve beni öpeceğini umarak, bir aptal gibi, bir okul çocuğu gibi bekledim. Bir şey, herhangi bir şey. Nihayet, sonsuzluk kadar uzun gelen bir</span></span> <span class="calibre18">sürenin sonunda elimin uzanıp bir tel saçını boynundan çektiğini gördüm. Belki sadece düşünüyordum, hayal ediyordum, gerçekten olı+ıasını istiyordum.</span></p>

      <p class="msonormal8"><span><span class="calibre10">Parmağım tenine dokundu.</span></span></p>

      <p class="msonormal8"><span><span class="calibre10">Hayır, sadece hayal etmiyordum. Gerçekten oluyordu. Oluyordu.</span></span></p>

      <p class="msonormal8"><span><span class="calibre10">Sessiz gözlerle beni izliyordu. Durdurmak için hiçbir şey yapmadı. İçinde bulunduğumuz o an, zamanın içinden sıyrılarak evrenin geri kalanını ezdi ve her şey oldu. Soluklarımız birbirine karıştı. Öpüştük. Tek olduk.</span></span></p>

      <p class="msonormal8"><span><span class="calibre10">Parmağımı boynundan aşağı, omzuna doğru kaydırmama izin verdi. Teni yumuşak, heyecan verici ve canlıydı. Serin bir rüzgâr camdan içeri girdi. Parıldayan ışığın, incecik boynundan aşağı, bluzunun üst düğmelerine doğru indiğini görüyordum.</span></span></p>

      <p class="msonormal8"><span><span class="calibre10">Son sekiz aydaki tüm suçluluk duygusunu, tutkuyu, isteği, kayıptan ve korkuyu içime çekiyordum. Duraksadım ve bir kalp vuruşu kadar, bir nefes alimlik zamanda her şey değişti. Onun sözcükleri ve benim kararsız dokunuşlarım arasında bir soğukluk geldi oturdu aramıza. Yumuşak ama kararlı bir şekilde geri çekildi ve camdan dışarı baktı. Zaman tekrar akmaya başladı. Elimin yanımdaki koltuğun üzerine düştüğünü gördüm. "Özür dilerim..." Her şeyi anlatmak istedim ama sonuçta hiçbir şey söyleyemedim. "Ben... "</span></span></p>

      <p class="msonormal8"><span><span class="calibre10">"Bunu yapamayız." Sözcükleri kesin bir son anlamı taşıyordu.</span></span></p>

      <p class="msonormal8"><span><span class="calibre10">Beceriksizce elimi geri çektim. Gürültüyle kucağıma düştü. Ellerimi kavuşturmaya çalıştım ama parmaklarım taş kesmişti.</span></span></p>

      <p class="msonormal8"><span><span class="calibre10">"Neden böyle bir şey yaptığımı... "</span></span></p>

      <p class="msonormal8"><span><span class="calibre10">"Hayır. Yapma." Elinin bir hareketiyle beni susturdu. "Söyleme. Lütfen, başka bir şey söyleme." Sözlerinde herhangi bir iğneleme yoktu, beni üzmeye ya da başından savmaya çalışmıyordu ama buz gibiydi. Yine içine kapandı. Kabuğuna. Karanlık her yanımızı sarmıştı. 320</span></span></p>

      <p class="msonormal8"><span><span class="calibre10">Gözlerim dalmış, eve bakıyordum. Avuç içlerimi istem dışı bir hareketle pantolonuma sildim. Kalbimin deli gibi çarpıntısı dinmek bilmiyor, ellerimin titremesi geçmiyordu. Yanağına dokunan parmağım hâlâ alev alev yanıyor, teninin tadıyla sızlıyordu.</span></span></p>

      <p class="msonormal8"><span><span class="calibre10">Zaman geçmek bilmiyordu. Lien-hua'nın yanı başımda atan ve sonra yine kendi ritmini, temposunu bulan kalbinin sesini duyabiliyordum. Birbirimize bakmıyorduk.</span></span></p>

      <p class="msonormal8"><span><span class="calibre10">"Üzgünüm Lien-hua."</span></span></p>

      <p class="msonormal8"><span><span class="calibre10">"Sus." Sonra derin bir nefes aldı. Ya da iç geçirdi. Anlayamadım. "Lütfen."</span></span></p>

      <p class="msonormal8"><span><span class="calibre10">Oturduğum koltuğun camından dışarı baktım ama bakışlarımı üzerinde sabitleyecek hiçbir şey bulamadım. Bardağımı salladım. Kahvemi uzun zaman önce bitirmiştim, sadece telvesi kalmıştı. İçmeye değer bir şey yoktu. Zaten canım da istemiyordu. Daha çok, kendimi başımdan vurmak istiyordum.</span></span></p>

      <p class="msonormal8"><span><span class="calibre10">Aramızda bir yerlerde, söylenmeyen sözlerden oluşan gizli bir orman vardı. Hava hâlâ gerilimliydi ama sözcükler şimdilik dile getirilmeyecekti. Çünkü tam o sırada evin kapısı aralandı ve Vanessa dışarı çıktı.</span></span></p>

      <p class="msonormal8"><span><span class="calibre10">"İşte orada." dedim başımı ileri uzatıp. Hayatım boyunca hiçbir devriyenin bittiğini görünce bu kadar rahatlamamış ve aynı zamanda bu kadar hayal kırıklığına uğramamıştım.</span></span></p>

      <p class="msonormal8"><span><span class="calibre10">Vanessa bir an duraksayıp bakışlarıyla sokağı taradı. Gözleri bizim arabaya takılır gibi oldu ama Corvette'ine doğru hızlıca yürüdü, içeri girdi ve motoru çalıştırdı.</span></span></p>

      <p class="msonormal8"><span><span class="calibre10">Lien-hua: "Bizi görmedi, değil mi?" diye fısıldadı.</span></span></p>

      <p class="msonormal8"><span><span class="calibre10">"Hayır." dedim mümkün olduğunca kendime güvenir bir şekilde. Ama görmüş olabilirdi. Belki de görmüştü.</span></span></p>

      <p class="msonormal8"><span><span class="calibre10">Vanessa park ettiği yerden geri geri çıktı.</span></span></p>

      <p class="msonormal8"><span><span class="calibre10">"Tamam." dedim. Sözcüklerimi ve düşüncelerimi yine kontrol edebiliyor olmaktan mutluydum. "Hareket etme zamanı." </span></span></p>

      <p class="msonormal8"><span class="calibre18">Telsizimi kaptım. "Şahıs hareket hâlinde. Doğuya, 240 numaralı otoyola doğru gidiyor. Birinci birim takipte. Lütfen cevap verin."</span><br class="calibre12" /></p>

      <p class="msonormal8"><span><span class="calibre10">Brent: "İkinci birim konuşuyor." diye cevap verdi. "Yakınlardayım. Destek olarak geliyorum. Tamam."</span></span></p>

      <p class="msonormal8"><span><span class="calibre10">Vanessa, Merrimon Meydanından geçti ve Doğu Chestnut'a döndü.</span></span></p>

      <p class="msonormal8"><span><span class="calibre10">Lien-hua aradaki mesafeyi koruyor, sadece kadını kaybetmemizi önleyecek kadar yakından gidiyor, trafiğin içinde tıpkı bir profesyonel gibi kayıyor, süzülüyordu.</span></span></p>

      <p class="msonormal8"><span><span class="calibre10">Birden, Vanessa kırmızı ışıktan geçerek sola doğru keskin bir dönüş yaptı.</span></span></p>

      <p class="msonormal8"><span><span class="calibre10">Lien-hua sol şeride geçip kavşakta karşıdan gelen bir kamyona doğru doludizgin giderken lastikleri avaz avaz bağırttı. Kamyonun bize -daha doğrusu bana- çarpacağından emindim ama Lien-hua arabayı yolun kenarına savurdu, birilerinin artık pek de düzgün olmayan çimenlerinin üzerinden geçirip, kamyonu sıyırıp, tekrar yola çıkardı.</span></span></p>

      <p class="msonormal8"><span class="calibre10"> </span><span class="calibre18">"İyi araba kullanıyorsun." dedim.</span></p>

      <p class="msonormal8"><span><span class="calibre10">"ATV'si olan iki abiyle büyümekten.</span></span></p>

      <p class="msonormal8"><span><span class="calibre10">İkimiz de devriyede olanları alıp karanlık bir çekmeceye </span></span><span><span class="calibre10">koymuştuk. Sıkıca kapatmıştık. Hiçbir şey olmamıştı. Hayat </span></span><span class="calibre18">normale dönmüştü.</span></p>

      <p class="msonormal8"><span><span class="calibre10">Hayır. Dönmemişti.</span></span></p>

      <p class="msonormal8"><span><span class="calibre10">Telsizle, Brent Tucker'ı aradım: "Şahıs sola, Charlotte'a doğru döndü. Bizi görmüş olabilir." "Onu gördüm." Tucker'ın sesi tekrar duyuldu. "Tam arkasın- dayım."</span></span></p>

      <p class="msonormal8"><span><span class="calibre10">Lien-hua dönüş yaptı ve Tucker'ın sedan arabasının arka </span></span><span class="calibre18">ışıklarının dört yüz metre kadar ileride görüşümüzden </span><span class="calibre18">çıktığını gördük.</span></p>

      <p class="msonormal8"><span><span class="calibre10">"Gerçekten çok hızlı." dedim.</span></span></p>

      <p class="msonormal8"><span><span class="calibre10">Lien-hua ayağını yere vurdu ve virajı döndük.</span></span></p>

      <p class="msonormal8"><span><span class="calibre10">Tucker, "Stratford Golf Sahası'na gidiyor." dedi. "Doğu </span></span><span class="calibre18">girişini ben tuttum. Kuzeye gidip oradaki girişi de siz tutun."</span></p>

      <p class="msonormal8"><span><span class="calibre10">Önümüzdeki yol ikiye ayrılıyordu.</span></span></p>

      <p class="msonormal8"><span><span class="calibre10">Lien-hua: "Hangi taraf?" diye bağırdı. "Sağ mı sol mu?"</span></span></p>

      <p class="msonormal8"><span><span class="calibre10">"Bilmiyorum." dedim.</span></span></p>

      <p class="msonormal8"><span><span class="calibre10">"Karar ver!"</span></span></p>

      <p class="msonormal8"><span><span class="calibre10">Caddelere, ağaç sıralarına, mahallenin yerleşimine baktım. "Sağ."</span></span></p>

      <p class="msonormal8"><span><span class="calibre10">Direksiyonu kırdı ve sarsılarak sağdaki yola girdik. Yol, bizi dar bir kır yolu üzerinden golf sahasının kuzey girişine çıkardı.</span></span></p>

      <p class="msonormal8"><span class="calibre18"> </span><span class="calibre18">Telsizlerimizi alıp arabadan çıkarken: "Nasıl bildin?" diye sordu.</span><br class="calibre12" /></p>

      <p class="msonormal8"><span><span class="calibre10">"Seyahat teorisi. Kent planı. Daha sonra açıklarım..." "Erkek şüpheli." Tucker'ın sesiydi. "Takipteyim." "Erkek mi?" dedi Lien-hua. "Grolin mi?" "Meçhul." diye geldi cevap.</span></span></p>

      <p class="msonormal8"><span><span class="calibre10">Lien-hua ve ben çimenlerin üzerinden 17 numaralı deliğe doğru koştuk. İçimden: "Keşke çipleri seçseydik." diye düşünmeye başladım.</span></span></p>

      <p class="msonormal8"><span><span class="calibre10">"Vanessa yaya olarak hareket hâlinde!" diye bağırdı Tucker. "Lokale doğru gidiyor."</span></span></p>

      <p class="msonormal8"><span><span class="calibre10">Lien-hua'ya:, "Doğuya git!" dedim. "Dağılıp Grolin kızı bulmadan önce biz Grolin'i bulabilecek miyiz görelim." Lien- hua sola doğru fırlayıp gözden kayboldu. Ben de sağa, ağaçların içine doğru atıldım, bir kum çukurunu geçtim. Elli metre kadar önümde çömelmiş, gizlice lokale doğru ilerleyen birini gördüm. Telsizin düğmesine bastım. "Tucker, neredesin?" "Lokalin batısında." , "Sanırım onu görüyorum." dedim. "Golf arabalarının yanında, güney tarafta... " Şahıs ilerledi, gölgelerin arasına daldı. Kayboldu. "Bir dakika! Kaybettim onu." diye bağırdım. Bu arada silahımı kılıfından çıkartırken ileri doğru fırladım. "Senin yakınlarında olmalı."</span></span></p>

      <p class="msonormal8"><span><span class="calibre10">Tucker'ın cevabı: "Batı girişinde." diye geldi. "İçeri giriyorum."</span></span></p>

      <p class="msonormal8"><span><span class="calibre10">"Lien-hua'yı bekle!" diye bağırdım.</span></span></p>

      <p class="msonormal8"><span class="calibre10">***</span></p>

      <p class="msonormal8"><span class="calibre10"> </span><span class="calibre18">İllüzyonist, ağaç sırası boyunca gölgelerin arasından kayıp </span><span class="calibre18">lokale gitti. Bu geceki planlarını değiştirmek, duruma </span><span class="calibre18">uyarlamak zorunda kalmıştı ama sonunda her şeyin yoluna </span><span class="calibre18">gireceğinden emindi.</span></p>

      <p class="msonormal8"><span><span class="calibre10">Ah, çok güzel bir şekilde sonuçlanacaktı.</span></span></p>

      <p class="msonormal8"><span><span class="calibre10">Ben parayı diğer elime saklarken siz bu elime bakın.</span></span></p>

      <p class="msonormal8"><span><span class="calibre10">Sabahki patlama geldi aklıma. Bu da bir başka tuzak mı?</span></span></p>

      <p class="msonormal8"><span><span class="calibre10">Telsizimden Brent'e: "Destek bekle." dedim.</span></span></p>

      <p class="msonormal8"><span><span class="calibre10">Tucker: "Adamı kıstırdık." diye cevap verdi. "Hadi </span></span><span class="calibre18">yakalayalım!"</span></p>

      <p class="msonormal8"><span><span class="calibre10">Bir şey söylememe fırsat kalmadan, Tucker bir bıçak gibi gölgelerin arasından süzüldü ve çitin üzerindeki bir açıklıktan girip gözden kayboldu. Çok fazla kişi... Zayıf iletişim... Birinin canı yanacak. "Geri gel!" dedim. "Bölgeyi kontrol altına al!"</span></span></p>

      <p class="msonormal8"><span><span class="calibre10">İllüzyonist silahını çıkardı. Karanlıkta oturdu. Bekledi.</span></span></p>

      <p class="msonormal8"><span><span class="calibre10">Kırılan camın sesini duydum ve köşeyi döndüm. Bir alarm </span></span><span class="calibre18">çalmaya başladı. "İçeride. Tekrarlıyorum, içeride."</span></p>

      <p class="msonormal8"><span><span class="calibre10">Koştum, kırılan camdan içeri girdim. Dinledim.</span></span></p>

      <p class="msonormal8"><span><span class="calibre10">"Tucker?"</span></span></p>

      <p class="msonormal8"><span><span class="calibre10">Bir el silah sesi.</span></span></p>

      <p class="msonormal8"><span><span class="calibre10">Hayır!</span></span></p>

      <p class="msonormal8"><span><span class="calibre10">Kırmızı acil durum ışıkları yandı, yanıp sönen kızıllık odayı </span></span><span class="calibre18">kapladı. Alarm gecenin içinde durmadan çalıyordu. Atan </span><span class="calibre18">bir kalbin içindeymişim gibiydi.</span></p>

      <p class="msonormal8"><span><span class="calibre10">Bum, bum. Bum, bum. Bum, bum. Bum, bum...</span></span></p>

      <p class="msonormal8"><span><span class="calibre10">Telaşla köşeyi döndüm.</span></span></p>

      <p class="msonormal8"><span><span class="calibre10">Bum, bum. Bum, bum...</span></span></p>

      <p class="msonormal8"><span><span class="calibre10">Katil. Burada.</span></span></p>

      <p class="msonormal8"><span><span class="calibre10">O an karanlıkta bir hareket oldu. "Kim var orada?" diye bağırdım. El fenerimi yakıp odayı taradım. El feneri sol, silah sağ elimde. "Kimsin?" Bum, bum...</span></span></p>

      <p class="msonormal8"><span><span class="calibre10">Anlaşılmaz hırıltılar. Bir boğuşma. Köşede, karanlıkta iki kişi.</span></span></p>

      <p class="msonormal8"><span><span class="calibre10">Bir hareket diğerini belirsiz hâle getiriyordu. Belirsiz hareketler.</span></span></p>

      <p class="msonormal8"><span><span class="calibre10">Biri kadındı. Lien-hua. Dönüp de birini tekmelediğini </span></span><span class="calibre18">gördüm. Adam yere düştü. Silahını çıkardı, hareket etmeye </span><span class="calibre18">hazır bir şekilde yere çömeldi.</span></p>

      <p class="msonormal8"><span><span class="calibre10">Sonra bir el silah. Saklanmak için kendisini yere attı.</span></span></p>

      <p class="msonormal8"><span><span class="calibre10">Karanlığın içine daldım. "Lien-hua!" diye bağırdım.</span></span></p>

      <p class="msonormal8"><span><span class="calibre10">Bir el silah sesi daha. Yandaki odadan.</span></span></p>

      <p class="msonormal8"><span><span class="calibre10">Adrenalin seviyem tavan yapmıştı. "Lien-hua, iyi misin?"</span></span></p>

      <p class="msonormal8"><span><span class="calibre10">"Ben iyiyim!"</span></span></p>

      <p class="msonormal8"><span><span class="calibre10">"Tucker, neredesin?"</span></span></p>

      <p class="msonormal8"><span><span class="calibre10">Bum, bum. Bum, bum...</span></span></p>

      <p class="msonormal8"><span><span class="calibre10">Sonra Lien-hua'nın dövüştüğü kişi ayağa kalktı, iki elinde iki silah, bana doğru koşmaya başladı. Her şey bulanıktı, kırmızı bir bulanıklık. Nişan alıp: "Silahlarını yere at." diye bağırdım. Çok </span></span><span class="calibre18">karanlıktı. Pencereden gelen ışıkta tek görebildiğim, siluetiydi. Boğuk sesler. "Hemen. Bırak onları!" Cevap yok. Silahları bana doğrultmuş, hızlıca geliyordu... "Adamı aşağı indir Pat, yoksa ölürsün." dedim içimden. Ben tetiği çekemeden solumdan, iki el peş peşe silah sesi duydum. Şahıs geriye doğru savruldu ve yere çarptı. Birdenbire ışıklar yandı. Tucker silahını sallayarak kapıdan içeri koştu. "Vurdum onu." diye bağırdı. "Grolin'i vurdum." Kırmızı ışık hâlâ yanıp sönüyordu. Yanıp sönüyordu.</span></p>

      <p class="msonormal8"><span><span class="calibre10">Odanın diğer tarafına baktık. Yerde iki ceset vardı.</span></span></p>

      <p class="msonormal8"><span><span class="calibre10">Biri, ensesinden vurulmuş Vanessa Mueller'di.</span></span></p>

      <p class="msonormal8"><span><span class="calibre10">Diğeri, göğsünden kanlar akan Joseph Grolin'di.</span></span></p>

      <p class="msonormal8"><span><span class="calibre10">Ağzına siyah bant yapıştırılmıştı. İki eli de sıkıca </span></span><span class="calibre18">bantlanmış, silahlar bantla kabzalarından ellerine </span><span class="calibre18">tutturulmuştu.</span></p>

      <p class="msonormal8"><span><span class="calibre10">Oyuncak silahlar.</span></span></p>

      <p class="msonormal8"><span class="calibre18">"Hayır, ah lütfen, hayır..." diye nefesi kesildi Tucker'ın. "Ne yaptım ben?"</span><br class="calibre12" /></p>

      <p class="msonormal8"><span><span class="calibre10">Lien-hua, Vanessa'ya yardım etmeye koştu. Ben Grolin'e koştum. Hâlâ yaşıyordu.</span></span></p>

      <p class="msonormal8"><span><span class="calibre10">Tucker'a: "Silahını kaldır." diye bağırdım. "Hemen." Grolin silahları elinden bırakamıyordu. Atamıyordu. Ve silahları bırakamadığını söylemek için bandı da ağzından çıkaramıyor- du. Bandı yüzünden çekip çıkardım. Kanlı, beyaz bir piyonu ağzından tükürerek çıkardı. "Bunu sana kim yaptı Joseph?" diye sordum. "Kim?" Nefes almaya çalışarak güçlükle yutkundu. "Vanessa'ya ben zarar vermedim." demeyi başardı. Gözlerinde yaşlar vardı. Bir süredir ağlıyor, büyük ihtimalle polislerin geldiğini biliyor ve kurtulmaya çalışıyordu. "Kim?" dedim. "Bunu kim yaptı?"</span></span></p>

      <p class="msonormal8"><span><span class="calibre10">Kırmızı ışık etrafımızda yanıp sönüyordu. Bum, bum. Bum, bum...</span></span></p>

      <p class="msonormal8"><span class="calibre10"> </span><span class="calibre18">Bir ağız dolusu kan tükürdü.</span></p>

      <p class="msonormal8"><span><span class="calibre10">"Bir ambulans çağırın, hemen!" Yanımda şok geçirmiş gibi dikilen Tucker'a bağırdım. Grolin'e doğru eğildim. Bir şeyler söylemeye çalışıyordu.</span></span></p>

      <p class="msonormal8"><span><span class="calibre10">Ama çok geçti. Son bir nefes almaya çalıştı ve kendini yere </span></span><span class="calibre18">bıraktı.</span></p>

      <p class="msonormal8"><span><span class="calibre10">Hayır!</span></span></p>

      <p class="msonormal8"><span><span class="calibre10">Kalp masajı yapmaya başladım ama göğsündeki iki kurşun </span></span><span><span class="calibre10">yarasıyla pek bir faydası olmayacaktı. Bum, bum. Bum, </span></span><span class="calibre18">bum... "O ambulansın gelmesi lazım!"</span></p>

      <p class="msonormal8"><span><span class="calibre10">Lien-hua yardım için telsizle çağrı yaptı. Tucker hâlâ </span></span><span><span class="calibre10">şoktaydı. "Ne yaptım ben?" diye söyleniyordu. "Ne yaptım </span></span><span class="calibre18">ben?"</span></p>

      <p class="msonormal8"><span><span class="calibre10">"Hemen içeri girmek zorunda miydin Tucker?" diye bağırdım. "Neden beklemedin?" Sirenler. Polisler yoldaydı. Bum, bum. Bum, bum...</span></span></p>

      <p class="msonormal8"><span><span class="calibre10">Grolin'in paramparça olan göğsüne tekrar hayat vermeye çalıştım. İşe yaramadı. Joseph Grolin ölmüştü. Ve İllüzyonist o değildi.</span></span></p>

      <p class="msonormal8"><span><span class="calibre10">On dakika sonra, ambulans Vanessa Mueller'i, Mission Memorial Hastanesi'ne götürmek üzere hareket ediyordu. Olay yerinde ölmesi muhtemeldi. Olay yerindeki ruh hâli korkunçtu.</span></span></p>

      <p class="msonormal8"><span><span class="calibre10">"Bana doğru koştu." dedi Lien-hua. Afallamıştı. Hepimiz öyleydik. "Silahı var gibi gözükünce tekmeyle eline vurdum. Bırakmadı."</span></span></p>

      <p class="msonormal8"><span><span class="calibre10">"Bununla ilgili her birimizin ayrıntılı rapor yazması gerekecek." dedim. "Burada tam olarak ne olduğunu çözmeye çalışın."</span></span></p>

      <p class="msonormal8"><span class="calibre10"> </span><span class="calibre18">"Gördünüz, değil mi?" dedi Tucker. "Silahları bana doğru sallıyordu."</span></p>

      <p class="msonormal8"><span><span class="calibre10">Ne söyleyeceğimi bilmiyordum. Her şey sona erdiğinde Brent, büyük ihtimalle disiplin cezası falan almazdı. Hem, adam silah gibi gözüken şeyleri bize doğru sallamış, sözlü olarak cevap vermemiş veya silahları yere bırakmamıştı.</span></span></p>

      <p class="msonormal8"><span><span class="calibre10">Tabi ki ikisini de yapamazdı.</span></span></p>

      <p class="msonormal8"><span><span class="calibre10">Sadece İilüzyonist'in piyonlarından biriydi.</span></span></p>

      <p class="msonormal8"><span><span class="calibre10">Hepimizin öyle olduğunu düşünmeye başlıyordum.</span></span></p>

      <p class="msonormal8"><span><span class="calibre10">"Katil, Vanessa'yı kullanarak bizi buraya çekti." dedim. "Kimse kadına ateş etmedi ama değil mi?"</span></span></p>

      <p class="msonormal8"><span><span class="calibre10">Hepimiz başımızı salladık.</span></span></p>

      <p class="msonormal8"><span><span class="calibre10">"Tamam." dedim. "O zaman o burada bir yerlerdeydi. Olay Yeri Ekibi'nden çocuklara mekânı aratacak ve otoparktaki adamın boynundan çıkarılan kurşunla uyup uymadığını görmek için balistikçilere kadının ensesindeki kurşunu inceleteceğiz."</span></span></p>

      <p class="msonormal8"><span><span class="calibre10">Sonra Tucker'a döndüm. "Bu kısımdan nefret ediyorum ama yapmak zorundayım. Buradaki kıdemli ajan olduğuma göre, silahını bana vermen gerekiyor. Ölüme sebebiyet verecek şekilde kullanıldı ve tam bir soruşturma yapılabilene kadar... "</span></span></p>

      <p class="msonormal8"><span><span class="calibre10">"Biliyorum." Silahını elime verdi. "Biliyorum." Yüzü bulutlandı. Üzerine çöken şey şoktan mıydı yoksa suçluluk duygusundan mıydı bilemiyordum. Belki de ikisinden de bir parça vardı. Döndü ve omuzları çökmüş bir vaziyette uzaklaştı. Gitmesine izin verdim. Onun için üzülmüştüm, tüm olay midemi bulandırmıştı. Ama başka ne söyleyeceğimi gerçekten bilmiyordum.</span></span></p>

      <p class="msonormal8"><span><span class="calibre10">Sonraki iki saat boyunca soruları cevapladım ve gözlerim kapanana kadar görevli memurların verdiği formları doldurdum. Bizim ekipten olay yerini terk eden son kişi bendim. Memurlardan birinin arabasıyla otele gidince yatağa çöktüm, üyumaya çalıştım. 330</span></span></p>

      <p class="msonormal8"><span><span class="calibre10">Fakat uyumayı denemem barfiks çekmekle sonuçlandı. Omzum o kadar ağrıyordu ki tek kolla yapmak zorunda kaldım.</span></span></p>

      <p class="msonormal8"><span><span class="calibre10">Çektiğim her barfikste İllüzyonist'i yakalayacağıma yemin ettim.</span></span></p>

      <p class="msonormal8"><span><span class="calibre10">Öfkem iyice körüklenmişti ve İllüzyonist'i durdurmak dışında hiçbir şey onu söndürmeyecekti. </span></span></p>

      <p class="msonormal8"><span class="calibre22">***</span></p>

      <p class="msonormal8"><span><span class="calibre10">Aaron Jeffrey Kincaid, toplantı odasının dışında bir an durdu ve dinledi.</span></span></p>

      <p class="msonormal8"><span><span class="calibre10">Kapının arkasında bir adamın ölçülü, sakinleştirici bir şekilde konudan konuya atlayarak konuştuğunu duydu. Sesi tanıyordu. Baba'nın sesiydi, Rahip Jim Jones'un sesi.</span></span></p>

      <p class="msonormal8"><span><span class="calibre10">Kasetten haberi vardı. Baba'nın, müritlerini ve ailesini sıraya girmek ve ölmek konusunda ikna ettiği kasetti. Yıllar içinde Aaron, kendi ailesine bu sözleri öğretmişti. O sözleri, çocuklarına hayır dualar etmek için ezberlemiş, bunların kutsal dualar olduklarına inanmışlardı.</span></span></p>

      <p class="msonormal8"><span><span class="calibre10">Bazıları kasete Ölüm Kaseti adını vermişti.</span></span></p>

      <p class="msonormal8"><span><span class="calibre10">Kincaid ise onu sadece Son Mesaj olarak hatırlıyordu.</span></span></p>

      <p class="msonormal8"><span><span class="calibre10">Kapıyı açtı ve ailesini, gösterişli halının üzerinde bağdaş kurmuş bekler vaziyette buldu. Kadınlardan birkaçı, sallanarak gözleri kapalı, bir eski zaman ilahisi okuyorlardı usulca.</span></span></p>

      <p class="msonormal8"><span><span class="calibre10">O odaya girince mırıldanmalar durdu. Adamlardan biri kaseti durdurdu ve aile üyeleri alınlarını yere değdirip kollarını kırık kanatlar gibi iki yanda, avuçlarını yukarıda tutarak başlarını say</span></span><span class="calibre18">gıyla eğdiler. Onlara bu hareketi öğretmemişti, yapmalarını istememişti ama yıllar geçtikçe bu hareket doğal bir tepki hâline gelmişti. Sadece onu onurlandırmak istiyorlardı. Onları bundan mahrum edemezdi. Mahrum etmek için bir sebep yoktu.</span></p>

      <p class="msonormal8"><span><span class="calibre10">Bu grubu, hayatında hiçbir şeyi sevmediği kadar seviyordu. En azından ona sevgi gibi gözüküyordu. Anlatması güçtü. Ona kendisi ve yapabilecekleri hakkında çok şey öğretmişlerdi. Ama onlara karşı hissettiği şey sevgi olsa da olmasa da asil bir duyguydu. Bundan emindi.</span></span></p>

      <p class="msonormal8"><span><span class="calibre10">"Bundan otuz yıl önce çok büyük bir trajedi meydana geldi." diye başladı. O konuşmaya başlayınca hepsi aynı anda tekrar dikleştiler. "O neslin en büyük trajedilerinden biri. Gerçekleşmesi gerekmiyordu. Gerçekleşmesi için hiçbir neden yoktu. O gün anne babalar öldü, çocuklarını seven anne babalar. Erkek ve kız kardeşler öldü. Yanlış bir şey yapmamış, hiçbir kanunu ihlal etmemiş, kimseye zarar vermemiş tıpkı sizin ve benim gibi erkekler ve kadınlar öldü. İyi insanlar. O gün sizin ve benim gibi insanlar can verdi. O korkunç günde."</span></span></p>

      <p class="msonormal8"><span><span class="calibre10">O konuşurken müritleri başlarıyla onaylıyorlardı. Hikâyeyi çok iyi biliyorlardı.</span></span></p>

      <p class="msonormal8"><span><span class="calibre10">"Özgür yaşayamadıktan sonra hayat onlar için bir seçenek değildi. Onları baskı altında tutan, inançları yüzünden onlardan nefret eden toplümun kölesi olmaktansa diğer tarafa geçmeyi yeğlerlerdi." Kincaid şimdi aralarında dolaşmaya başlamıştı. Sessiz bir kutsama hareketiyle, parmaklarıyla yanaklarına dokunuyordu.</span></span></p>
    </div>
  </div>
</body>
</html>
