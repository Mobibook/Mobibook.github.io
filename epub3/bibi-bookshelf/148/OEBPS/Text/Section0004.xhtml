<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <div class="wordsection">
      <h1 class="msonormal9"><br class="calibre6" /></h1>

      <h2 class="msonormal4"><span class="calibre14"><b class="calibre7">Perşembe 23 Ekim 2008</b></span></h2>

      <h2 class="msonormal4"><span class="calibre14"><b class="calibre7">Kuzey Carolina'nın batısında, dağlık bir bölge 17:31</b></span></h2>

      <p class="msonormal8"><span class="calibre10">Georgia ve Kuzey Carolina dağlık sınırı üzerinden geçerken Bell 206L-4 Long Ranger IV'ün -hem Georgia Eyalet Devriyesi hem de İç işleri'nin kullandığı helikopter- penceresinden dışarı baktım. Uzaklarda bulutlar koyulaşıyordu.</span></p>

      <p class="msonormal8"><span class="calibre10">Daha yüksek bölgelerde kışın başlamasına rağmen Güney Appalachian'ın inişli çıkışlı tepelerinde sonbaharın renkleri hâlâ can çekişiyordu. Tam altımızda tepeler alçalıp yükseliyor, alçalıp yükseliyor, sonra hızlıca gözden kayboluyordu. Bir süre helikopterin gölgesini izledim. Konacak bir yer bulmak için altındaki manzarayı gözden geçiren dev bir böcek gibi, dağların üzerinde süzülüyor, karanlık vadilere dalıp çıkıyordu.</span></p>

      <p class="msonormal8"><span class="calibre10">Sonbaharın sonlarında olmamıza rağmen peş peşe gelen şid</span><span class="calibre18">detli fırtınalarla biriken köpüklü sular, şeritler hâlinde, dağların eteklerini dövüyordu. Baharda, bu tepelerin aşağısı, tüm Kuzey Amerika'nın en harika rafting mekânı hâline dönüşür. Biliyorum, çünkü yıllar önce, buraya yakın bir yerde bulunan Kuzey Caroli- na Outward Bound Okulu için bir yıl boyunca vahşi doğa rehberi olarak çalışırken rafting yaptım. Şimdi, o günler başka bir hayatta yaşanmış gibi görünüyor.</span></p>

      <p class="msonormal8"><span class="calibre10">Şimdiki hâlime dönüşmeden önceki hayatımda, bütün bunlardan önceki hayatımda...</span></p>

      <p class="msonormal8"><span class="calibre10">Pencereden dışarı bakarken fark ettim ki sular hatırladığım kadar mavi değildi. Aksine, yeni yağan yağmur yüzünden bulanık ve kabarıktı. Tepelerin arasında ileri geri kıvranan, iri, dur durak bilmeyen yılanlar gibiydi.</span></p>

      <p class="msonormal8"><span class="calibre10">Saatime baktım: 17:34. On dakika içinde inecektik. Bu iyi bir şeydi çünkü yaklaşan bulutlara bakılırsa önümüzde pek de ışıklı bir gün olmayacağı belliydi. Belki bir saat, belki daha az...</span></p>

      <p class="msonormal8"><span class="calibre10">İyi bir arkadaşım olan Özel Ajan Ralph Hawkins çağırmıştı beni. Sadece birkaç saat önce, Atlanta'da, ülusal Emniyet Gücü Metodolojisi Konferansı'nda stratejik suç analizi üzerine bir seminer veriyordum. Yine bir konferans, yine bir dizi ders... Son altı ayda yaptığım tek şey bu gibiydi. Elbette onlarca dava incelemiştim ama çok da önemli şeyler değillerdi. Çoğunlukla ders veriyor ve kriminoloji üzerine araştırmalar yapıyordum. Çünkü unutmaya çalışıyordum.</span></p>

      <p class="msonormal8"><span class="calibre10">Hayatımda son zamanlarda oluşan tüm karışıklığa rağmen, yaşadığım en büyük felaketin on altı, hayır, hayır on yedi yaşındaki üvey kızım Tessa ile ilgili olduğunu söylemem gerek. Cenazeden sonra ona yaklaşmaya çalıştım ama işe yaramadı. Hiçbir şey işe yaramadı. Sonuçta, ikimiz de kendi günlük işlerimize, hayatlarımıza daldık. İşte tipik bir örnek: O Denver'da ailemle kalırken ben burada, Güneydoğu'dayım.</span></p>

      <p class="msonormal8"><span class="calibre10">Ralph insanlara sıcak davranmak için zaman harcayacak ya da ağzını yoracak türde bir adam değildi. Bu sabah erken saat</span><span class="calibre18">lerde beni cep telefonumdan aradığında hemen konuya girdi: "Pat, duyduğuma göre oyuna geri dönmüşsün."</span></p>

      <p class="msonormal8"><span class="calibre10">"Eh, çalışıyorum işte."</span></p>

      <p class="msonormal8"><span class="calibre10">"O zaman burada neler döndüğünü duymuşsundur herhalde?"</span></p>

      <p class="msonormal8"><span class="calibre10">"Evet." Tüm büyük kentlerdeki suç laboratuvarlarının kayıtlarını ve FBI listelerini takip ediyordum. Mesleki deformasyon yani. Tam bir ŞFAP -Şiddetli Suç Faillerini Araştırma Programı- bağımlısıydım. Bu program etki alanına girmeyen suçları takip etmek için kurulan bir programdı. Bu yolla cinayetlerden haberim oluyordu. Halka açıklamadıkları ayrıntıları bile öğrenebiliyordum. Şubattan bu yana en az beş cinayet işlenmişti.</span></p>

      <p class="msonormal8"><span class="calibre10">"Bir tane daha mı buldunuz?" diye sordum.</span></p>

      <p class="msonormal8"><span class="calibre10">"Evet. Bir saat kadar önce yürüyüşçüler bulmuş. Şu an olay yerindeyiz. Sana bilgileri e-posta ile gönderebilirdim tabii ama itiraf etmeliyim ki bir göz atmanı istedim. Dikkatimizden kaçan bir şeyler var gibi. Cinayet tipi aynı. Katil aynı herif bence Pat. Basın ona: 'Sarı Kurdeleli' adını takmış."</span></p>

      <p class="msonormal8"><span class="calibre10">Ralph basının işe karışmasından nefret ettiğimi biliyordu. Saatime baktım. 16:02'ydi.</span></p>

      <p class="msonormal8"><span class="calibre10">"Bilemiyorum Ralph... "</span></p>

      <p class="msonormal8"><span class="calibre10">"Yirmi dakika içerisinde seni alacak bir helikopter ayarlayabilirim. Bu gece otelinde olursun. Bir göz atman gerçekten iyi olur. Fırtına kopacak gibi. Buradaki delillerin kaybolmasını istemiyorum. Ne diyorsun?"</span></p>

      <p class="msonormal8"><span class="calibre10">Tabii ki "evet" dedim.</span></p>

      <p class="msonormal8"><span class="calibre10">Her zaman "evet" derim.</span></p>

      <p class="msonormal8"><span class="calibre10">"Adamlarının diğer suç mahallerinde çektikleri fotoğrafları, varsa video kayıtlarını e-postayla gönder bana. Gelirken bir göz atarım." dedim. </span></p>

      <p class="msonormal8"><span class="calibre10">Dünyanın her yerinden iki bin beş yüz polis ve gizli servis personelinin katıldığı bir konferansta açılış konuşmasını yaptıktan iki saat kadar bir süre sonra, Ralph'la buluşmak ve bir genç kızın cesedini incelemek üzere helikopterdeydim.</span></p>

      <p class="msonormal8"><span class="calibre10">Dizüstü bilgisayarımda olay yeri fotoğraflarını inceledim. Ne kadar kayıtsız kalmaya çalışırsam çalışayım, böyle görüntüler hâlâ canımı sıkıyor. Hep böyleydi, muhtemelen de her zaman böyle olacak.</span></p>

      <p class="msonormal8"><span class="calibre10">Pencereden dışarı baktım. Helikopterin gölgesi, yol boyunca giderken manzaralı bir yerde, park hâlinde duran bir arabanın üzerinde bir süre dolandı. Yolun kenarındaki korkuluğa yaslanan bir adam ve kadın, gölgeyi fark etmedi. Bakışlarını, gittikçe genişleyen ve ufukta kaybolan dağlardan ayırmıyorlardı. Bir gölgenin üzerilerinde dolaştığından tamamen habersizdiler. Tamamen habersiz...</span></p>

      <p class="msonormal8"><span class="calibre10">Katil, cesetleri saklamak için herhangi bir girişimde bulunmuyordu. Bu kadınları her kim öldürüyorsa cesetlerinin bulunmasını istiyordu. Ne de olsa Kuzey Carolina'nın batısındaki tepelerde bir cesedi sonsuza kadar saklayabileceğiniz pek çok yer var. Ya da bir insanın saklanabileceği... Tarihin gördüğü en büyük insan avında, seri bombacı Eric Robert Rudolph, beş yıl boyunca burada saklanmış ve ancak kasabaya inip bir marketin arkasındaki konteynnerde yemek ararken yakalanmıştı. Hayır, bizim adamımız saklanmaya değil, gösteriş yapmaya çalışıyordu ve bir şey daha vardı. Basına açıklanmayan, çok rahatsız edici bir şey... Ralph'in beni çağırma sebebi de oydu.</span></p>

      <p class="msonormal8"><span class="calibre10">Öne eğilip pilota bağırdım: "Ne kadar kaldı?"</span></p>

      <p class="msonormal8"><span class="calibre10">Cevap vermedi, sadece yakınlardaki bir dağı işaret etti ve Long Ranger'ı bir açıklığa çıkardı.</span></p>

      <p class="msonormal8"><span class="calibre10">Bilgisayarımı kapattım. Patrick Bower'ın işe gitme zamanı gelmişti.</span></p>

      <p class="msonormal8"><span class="calibre10">Helikopter dönüş yapıp alçalmaya başlarken bir dizi koyu, gümüş rengi bulut, gökyüzünün batısında hareketlenmeye başlamıştı.</span></p>

      <p class="msonormal8"><span class="calibre10">Birileri, çayırı çevreleyen ağaçların arasına sarı polis bandı bağlayarak sınır oluşturmuştu. Bantlar, helikopterin pervanesinin oluşturduğu rüzgârda sallanıp ses çıkarıyordu.</span></p>

      <p class="msonormal8"><span class="calibre10">Pervanenin dönüşünün havalandırdığı rüzgârdan korunmak için, bir elimi gözlerime siper edip, bilgisayar çantamı alarak aşağı atladım. Bu tıpkı insanı ısırmaya çalışan bir sinek bulutundan sakınmaya çalışmak gibiydi. Hiç zaman kaybetmek istemiyordum.</span></p>

      <p class="msonormal8"><span class="calibre10">Özel Ajan Ralph Hawkins'in iri yarı gövdesini, yolunu kaybetmiş ve kendisini bu dağın tepesinde bulmuş bir trafik polisi gibi, tombul elini helikoptere doğru sallayışını görebiliyordum. Ralphs bir ayı kadar iriydi. Lisede All- American güreşçisi ve eski bir komando olarak hâlâ çıplak elleriyle bir kelepçeyi parçalayabilirdi. Ama benim de ondan aşağı kalır yanım yoktu. O, 1.85 boylarındaydı, bense ondan sadece üç-beş santimetre daha kısaydım. Bu da onu sinir ediyordu. </span></p>

      <p class="msonormal8"><span class="calibre10">"Pat!" El salladı. Sert, şimşek gibi sesini duymak bana kendimi evimde hissettirdi. FBI'ın Şiddet Suçları Analiz Merkezi için birlikte birçok davaya bakmıştık. Şeyden önce... Şey, her şey tepetaklak olmadan önce...</span></p>

      <p class="msonormal8"><span class="calibre10">"Seni yine otlakta görmek çok güzel."</span></p>

      <p class="msonormal8"><span class="calibre10">"Evet!" diye bağırdım.</span></p>

      <p class="msonormal8"><span class="calibre10">Pervane, helikopterin üzerinde hareketsiz durduğundan, çevremizde esen rüzgâr da normal ritmine dönmüştü artık.</span></p>

      <p class="msonormal8"><span class="calibre10">Siyah FBI rüzgârlığı giyen beş kadar ajan, bir avuç canı sıkkın jandarma devriyesi ve dört park bekçisinin çevrelediği dağın başında yürüyorlardı. Bu görüntü bana, herkesin bir diğerinin işe ilk dönen kişi olmasını umarak ortalıkta dolaştığı, öğlen molası verilmiş bir inşaat alanını hatırlattı. Hepsi bana bakıyordu. Bazıları konuşuyor, diğerleri atıştırıyordu.</span></p>

      <p class="msonormal8"><span class="calibre10">Görünüşe bakılırsa buralara benim gibi birinin getirilmesi sık yaşanan bir durum değildi. Diğer taraftan, yaşımla da ilgili olabilirdi. Emniyet teşkilatında on beş yıldır çalışmama rağmen ancak gelecek ocak ayında otuz altı yaşında olacağım, üstelik insanlar olduğumdan daha genç göründüğümü söylerler. O yüzden biraz dağınık görünmeye çalışıyorum. Tıraş olduğumda yirmi yaşında gösteriyorum.</span></p>

      <p class="msonormal8"><span class="calibre10">İki kişi yaklaştı. Siyah FBI rüzgârlığı giyen bir kadın ve önlük gibi görünen bir kravat takan tostoparlak bir adam... Elini uzattı. "Dr. Bowers?"</span></p>

      <p class="msonormal8"><span class="calibre10">"Benim." Elini sıktım.</span></p>

      <p class="msonormal8"><span class="calibre10">"Şerif Dante Wallace, Buncombe Eyalet Şerif Departmanı." Şerif Wallace, futbol maçlarını koltuğuna kurularak izlemekten büyük keyif alan bir adam gibi gözüküyordu. Neredeyse tamamen kel kalmış kafasında dikilen kıllar, kül rengi ot demetlerine benziyordu.</span></p>

      <p class="msonormal8"><span class="calibre10">"Memnun oldum." dedim.</span></p>

      <p class="msonormal8"><span class="calibre18">"Ben de Özel Ajan Lien-hua Jiang," dedi yanındaki koyu saçlı kadın. "Ralph'in ortağıyım." Zarif. Benim yaşlarımda, belki benden birkaç yaş daha genç. Asya kökenli. Mükemmel bir fizik. Manken gibi. Ya da bir atlet... Dans edip etmediğini merak ettim. Gülümseyişini daha da geniş gösteren küçücük bir çenesi vardı. Elini uzattı, kibarca başını salladı. İyi tokalaşıyordu ve güzel bir vücudu vardı.</span><br class="calibre12" /></p>

      <p class="msonormal8"><span class="calibre10">"Mükemmel." dedim, onu incelediğimi belli etmemeye çalışarak. Ayrıca yağmur başlamadan işe koyulmak için sabırsızlanıyordum. "İkinizle de tanıştığıma memnun oldum."</span></p>

      <p class="msonormal8"><span class="calibre10">Ajan Hawkins beni kurtardı. "Tamam. Madem artık hepimiz tanıştık, gidip kızımıza bakalım. Ya da ondan geriye her ne kaldıysa... "</span></p>

      <p class="msonormal8"><span class="calibre10">Patrick Bowers diğer tüm federal ajanlarla ve aptal polislerle birlikte dağın tepesinde dolaşırken İllüzyonist, dikkatle onları izliyordu. Moronlar! Asla anlayamazlar. Hiçbiri. Asla!</span></p>

      <p class="msonormal8"><span class="calibre10">Bowers'ı tanıyordu. Evet, doktora derecesine sahip Patrick Bowers hakkında her şeyi biliyordu. İki kitabını da okumuştu. Araştırma için. Çok faydalı olmuştu. Değerli bir rakip.</span></p>

      <p class="msonormal8"><span class="calibre10">Onları izlerken İllüzyonist sırıttı. Mutluydu. Hem de çok! Neredeyse oracıkta kıkırdamaya başlayacaktı ama kendini tuttu. Hiç ses çıkarmadı. Her şey kontrol altındaydı.</span></p>

      <p class="msonormal8"><span class="calibre10">Ceket cebinde bir Steiner dürbün vardı ama ona ihtiyaç duymuyordu. O kadar yakındı. Her şeye o kadar yakındı ki! Polislerin birçoğu tam bir embesil gibi etrafta dikiliyorlardı. Evet, buna bayılıyordu. Her anına bayılıyordu. Kıza doğru gidiyorlardı. Bir an için gözlerini kapattı ve onunla birlikte geçirdiği anları düşündü. Onunla yalnızken. Evet. Hımm... Şimdiye kadarkilerin en iyisi oydu. </span></p>

      <p class="msonormal8"><span class="calibre10">Gözlerini açtı ve gülümsedi. Şimdi onlar kızın vücudunu incelerken rahatlayabilirdi. Rahatlayabilirdi ve onların ruhu bile duymazdı. </span></p>

      <p class="msonormal8"><span class="calibre10">İzleyici kalabalığı arasında Ralph'ı takip ettim.</span></p>

      <p class="msonormal8"><span class="calibre10">Bir olay yerinde bu kadar insan görmek sinirime dokunmuştu. Ne kadar çok insan olursa delillerin bozulma ihtimali o kadar fazladır. "Çıkartma yapıyorsunuz ha?" dedim başımla kalabalığı göstererek.</span></p>

      <p class="msonormal8"><span class="calibre10">Kafasını salladı. "Benim tercihim değil. Geldiğimizden beri burası yetki sınırlarıyla ilgili çok karışık bir hâl aldı çünkü şimdiye kadar dört ayrı eyalette ceset bulundu."</span></p>

      <p class="msonormal8"><span class="calibre10">Kuzey Carolina'da 73.000 nüfuslu bir kent olan ve Güneydo- ğu'nun tam çaprazında iki ana otoyolun bağlantı noktasında bulunan Asheville yakınlarındaydık. üç eyalet; Georgia, Güney Carolina ve Tennessee buradan arabayla bir saat uzaklıkta; Vir- ginia, Kentucky ve Batı Virginia ise sadece iki saat uzaklıkta, kuzeydeydi. Şimdiye kadar cesetler, Kuzey Carolina, Güney Carolina, Virginia ve Tennessee'de bulundu. Polisin ipuçlarını birleştirmesi ve katilin muhtemelen bu alanın dışında çalıştığına karar vermesi biraz zaman aldı.</span></p>

      <p class="msonormal8"><span class="calibre10">Ralph bana doğru yaklaştı. "Buradaki adamlarla ortak çalışabilmek için elimizden gelen her şeyi yapıyoruz. Ama aramızda </span><span class="calibre18">kalsın, işimizi yapmamıza izin verirlerse iyi ederler. Artı, nasıl bilmiyorum ama basın haber almış." Çayırın bir köşesinde toplanmış bir avuç muhabiri işaret etti. Bir an için koyulaşan bulutlara baktı ve "En azından helikopterleri tepemizde dolaşmıyor." dedi.</span></p>

      <p class="msonormal8"><span class="calibre10">Fırtına iyice yaklaşmıştı. Acele etmemiz gerekiyordu.</span></p>

      <p class="msonormal8"><span class="calibre10">Hızlandım ve nasıl zaman kazanabileceğimi düşünmeye çalıştım. "Tamam, şimdi bana bilgileri ver. Elimizde ne var?" Motları buraya gelirken helikopterde okumuştum ama hepsini yeni baştan duymak istedim. Anlaşılmayan, gözden kaçan bir şey kalmasın diye. Böylece aradaki bağlantıları bulmaya çalışabilirdim.</span></p>

      <p class="msonormal8"><span class="calibre10">"Adamımız her kimse, temiz bir olay yeri bırakmayı iyi biliyor. Şimdiye kadar pek bir şey bulamadık. Cesetleri yıkıyor, hatta yaraları dikiyor. Kurbanımızın altı bıçak yarası var ama ölüm sebebi, tıpkı diğerleri gibi: Boğulmak. Yani, en azından ilk bulgulara göre böyle. Hâlâ adli tabibin bulguları doğrulamasını bekliyoruz."</span></p>

      <p class="msonormal8"><span class="calibre10">Başımla onayladım. Katil, kadınların hepsini törensel bir şekilde göğüslerinden ve karınlarından bıçaklıyordu ama şimdiye kadarki cinayetlerin hepsinde ölüm sebebi serebral hipoksiydi. Beyine oksijen gitmemesi durumunu ifade etmek için kullanılan şık bir deyim. Boğazı yeterince sıkar, beyni öldürürsün.</span></p>

      <p class="msonormal8"><span class="calibre10">Yanımızda nefes nefese kalan Şerif Wallace: "İlk cinayet saç kurutma makinesi kordonuyla işlenmişti, değil mi?"diye sordu.</span></p>

      <p class="msonormal8"><span class="calibre10">"Evet." dedi Ralph. "Son üçü de çamaşır ipi ile."</span></p>

      <p class="msonormal8"><span class="calibre10">"Neden cinayet aletini değiştirsin ki?" diye sordu şerif.</span></p>

      <p class="msonormal8"><span class="calibre10">Ajan Jiang usulca: "Çünkü bu sefer hazırlıklı gelmişti." dedi. "Hiçbir şeyi riske atmıyordu. İpini de yanında getirdi."</span></p>

      <p class="msonormal8"><span class="calibre10">"umarım takip ediyorsunuzdur." dedi Wallace. "Yani delillerin sizi herhangi bir imalatçıya götürüp götürmeyeceğini?"</span></p>

      <p class="msonormal8"><span class="calibre10">Ralph boğazını temizledi. "Evet, o konuda takipteyiz." dedi.</span></p>

      <p class="msonormal8"><span class="calibre10">Şerif Wallace yetişmeye çalışarak paytak paytak, Özel Ajan Jiang ise gökyüzünü izleyerek yanımızda sessizce yürüyorlardı.</span></p>

      <p class="msonormal8"><span class="calibre10">"İp, kızın boynuna altmış milimetre kadar girmiş." dedi Ralph. "İpi sıkmak için mekanik bir alet kullanmış bile olabilir."</span></p>

      <p class="msonormal8"><span class="calibre10">Yumruklarımı sıktığımı fark ettim. Bunca yıl sonra bu tip ayrıntılara alışık olmam gerek ama hâlâ rahatsız oluyorum. Eskiden midem bulanırdı, artık öfkeleniyorum. Sanırım bir bakıma iyi bir şey bu. Öfke bu herifleri yakalamaya odaklanmama yardımcı oluyor.</span></p>

      <p class="msonormal8"><span class="calibre10">"Ayrıca başka bir satranç taşı daha bulduk."</span></p>

      <p class="msonormal8"><span class="calibre10">Gelirken, incelediğim dosyaları düşündüm. İlk olay yerinde bulunan piyon taşı çok önemli bir delil gibi gözüküyordu. Taş, el oyması tahta bir takımın parçasıydı ve laboratuvardaki çocuklar bu takımları sekoya ağacından yapan ve tüm dünyaya satan kişinin Oregon'lu bir usta olduğunu tespit etmişlerdi. Hatta analizciler takımın yapılış zamanını bile söyleyebiliyorlardı çünkü marangoz kullandığı torna türünü iki yıl, iki ay önce değiştirmişti. Tornalar parçaların üzerinde farklı izler bırakır, o yüzden katilimizin kullandığı satranç takımı en azından iki yıllıktı. Yine de katilimizin söz konusu sekiz ya da dokuz takımdan hangisini aldığını bilmenin bir yolu yoktu ama oymacı adamın çok yardımı dokunuyordu. O sırada bazı ajanlar, adamın kayıtlarını inceliyor, son beş yılda takım alan herkesi kontrol ediyorlardı.</span></p>

      <p class="msonormal8"><span class="calibre10">"Bu sefer hangi parçayı bırakmış?" diye sordum.</span></p>

      <p class="msonormal8"><span class="calibre10">"Yine bir piyon. Siyah. Sence ne demek istiyor olabilir?"</span></p>

      <p class="msonormal8"><span class="calibre10">"Emin değilim. Belki de hiçbir şey."</span></p>

      <p class="msonormal8"><span class="calibre10">"Ne demek istiyorsun?" diye sordu Şerif Wallace. "Çok büyük bir parça. Bize bir şey söylemeye çalışıyor."</span></p>

      <p class="msonormal8"><span class="calibre10">Kafamı salladım. "Belki, belki de değil. Bugünlerde birçok katil, soruşturmacıları atlatmak için olay yerinde kasti deliller bırakıyor: Başka birinin kanı, saçı, menisi... Çok fazla CSI dizisi ve seri katil filmi izlemekten... Biz akıllandıkça onlar da akıllanıyorlar. Bu da bizi atlatmak için koyulmuş olabilir. Ya da kim bilir, belki de ondan satrancı seviyordun"</span></p>

      <p class="msonormal8"><span class="calibre10"><span class="calibre19">* Crime Scene Investigation: Olay Yeri İnceleme (Ç.N). 25</span></span></p>

      <p class="msonormal8"><span class="calibre10">Katiller sık sık, sırf bizlerle dalga geçmek için olay yerinde çeşitli deliller bırakırlar. En sık rastlananı kanla yazılmış notlardır. Bazen, el yazısıyla yazılmış bir mektuba rastlanır. Katiller geride bir şey bırakırsa, bu şey genellikle kanlı ve pis olur. Ben şimdiye kadar her türlüsünü gördüm.</span></p>

      <p class="msonormal8"><span class="calibre10">Ama bu herif öyle değildi. Her işlediği cinayette, olay yerinde elle oyulmuş, sekoya ağacından bir satranç taşı bırakıyordu. İlk üçü beyaz piyondu. Son üçü ise siyah.</span></p>

      <p class="msonormal8"><span class="calibre10">Ne demeye çalışıyor? Bütün bunların onun için bir oyun olduğunu mu? Hayatta her şeyin siyah ve beyaz olduğunu </span><span class="calibre18">mu? Piyon kim? Kendisi mi piyon? Kurban mı piyon? Belki de polis. Belki de biz piyonuz..</span></p>

      <p class="msonormal8"><span class="calibre10">Ve bir kurdele. Kurbanın saçına sarı bir kurdele bağlıyordu.</span></p>

      <p class="msonormal8"><span class="calibre10">Hiçbirini yanlış yorumlamak istemiyordum. (Jstalık, büyük resme bakarken her şeyi hesaba katmakta. Bu adamları ele geçirmenin yolu bu. Bir sonuca varmadan önce bütün parçaları birleştirirsin. Hipotez kurar, analiz eder, gözden geçirirsin. Asla ama asla olduğu gibi kabul etmezsin.</span></p>

      <p class="msonormal8"><span class="calibre10">Sarı bantın altından geçtik. Ceset, yirmi metre ileride, bir ağacın altındaydı.</span></p>

      <p class="msonormal8"><span class="calibre10">"Toprak örneği aldın mı?" diye sordum Ralph'e. "Evet. Altı farklı noktadan. Bana gösterdiğin gibi." </span></p>

      <p class="msonormal8"><span class="calibre10">"İyi."</span></p>

      <p class="msonormal8"><span class="calibre10">Bu arada rüzgâr hızlanmıştı ve ufukta gördüğümüz bulutlar birbiri üzerinden atlayıp bize doğru geliyordu. İşte bu can sıkıcıydı. Birkaç dakika içinde olay yerinde hiçbir şey kalmayacaktı.</span></p>

      <p class="msonormal8"><span class="calibre10">"Tepenin fotoğraflarını çekin!" diye bağırdım. "Her açıdan fotoğraf istiyorum, onun gördüklerinin aynısını görmek istiyorum. Kızın üstüne bir muşamba örtün. Islanmasın. Kalabalığı da çekin, buradaki herkesin fotoğrafını istiyorum. Varsa video kaydı da. Biri bu cesedin üzerini örtsün artık!" </span></p>

      <p class="msonormal8"><span class="calibre10">"Efendim, biz cesedi incelemiştik." dedi biri. Kibar olmak için elimden geleni yaparak: "Biliyorum!" dedim. "Ama ben daha incelemedim." Kot pantolonumun cebinde sürekli taşıdığım lastik eldivenleri giydim. Birdenbire, olay yerinde o kadar insan olmasına sevindim. Delilleri korumak için onlara ihtiyacımız olacaktı. Etrafıma baktım. Katilin baktığı manzara buydu. Kızı burada bırakıp giderken gördüğü buydu. Neden burası? Neden onu buraya getirdin? Uzaklara doğru baktım. Koyu renk dağ katmanları, ufka doğru art arda sıralanıyordu. Gün ışığında, her yönüm otuz veya kırk kilometre ilerisinin görülebildiğini fark ettim. Bugün üç kilometre görmek bile zordu. Katilin gelip giderken hangi rotaları kullanmış olabileceğini tahmin etmeye çalıştım. Yakındaki orman oldukça sık, zemin oldukça dikti. Sadece birkaç patika görülüyordu. Araç trafiğine dair herhangi bir iz yoktu. Yağmur yağacağını biliyor muydu? Böyle olmasını planlamış mıydı? Burada böyle koşturup, delil toplamaya çalışacağımızı.. ?</span></p>

      <p class="msonormal8"><span class="calibre10">Sis iniyor, ağaçları örtüyor, yakınlardaki zirvelere oturuyordu. Her şey hayalet gibi, ruhani bir görüntü almıştı. Kızı buraya taşıdın mı? Neden buraya kadar taşıdın?</span></p>

      <p class="msonormal8"><span class="calibre10">Tam o sırada LongRanger'ın pilotu koşarak geldi.</span></p>

      <p class="msonormal8"><span class="calibre10">"Efendim, hava iyi gözükmüyor. Gitmek zorundayım, yoksa </span><span class="calibre18">burada mahsur kalacağım."</span></p>

      <p class="msonormal8"><span class="calibre10">Şerif Wallace: "Seni şehre bırakırım." dedi.</span></p>

      <p class="msonormal8"><span class="calibre10">Başımı salladım. "Her şeyim Atlanta'da. Konferans yarın </span><span class="calibre18">bitiyor."</span></p>

      <p class="msonormal8"><span class="calibre10">"Başka bir konuşma daha mı yapman gerekiyor?" diye sordu Ralph.</span></p>

      <p class="msonormal8"><span class="calibre10"> </span><span class="calibre18">"Hayır, işim bitti ama..."</span></p>

      <p class="msonormal8"><span class="calibre10">"O zaman ben eşyalarını buraya getirtirim." dedi. "Burada birkaç gün kal. Bize yardım et."</span></p>

      <p class="msonormal8"><span class="calibre10">Olay yerinde işimin böyle bölünmesinden nefret ederdim. "Tamam, dediğiniz gibi olsun." deyip onu başımdan savdım. Sadece kızı görmek istiyordum. Pilot başını salladı ve gitti.</span><span class="calibre18">Bu arada iki ajan, kızın üzerine mavi bir muşamba örtmüştü. Pek de mutlu görünmüyorlardı. Dolaşıp yanlarına gittim ve kıza baktım. On dokuz ya da yirmi yaşlarındaydı. Beyaz. Sarı saçlı. Sırtı bir ağaca yaslanmış, poz vermiş, muhtemelen boynuna gömülü ipin aynısıyla... Elleri hâlâ arkasında, sıkıca bağlı hâlde oturuyordu. Kotu ve tişörtü hâlâ üzerindeydi ve düzgün hâldeydi. Önceki cinayetlerde herhangi bir cinsel saldırı yoktu. En azından buna seviniyordum. Gri tişörtü, göğsündeki bıçak yaralarından dolayı koyulaşmıştı.</span></p>

      <p class="msonormal8"><span class="calibre10">Katil, kızın düzgünce taranmış saçlarına bir parça sarı kurdele bağlamıştı. Ayakları çıplaktı, tıpkı diğer kurbanlar gibi. Sol ayağının orta parmağında yüzük vardı. Yüzüğün üzerindeki oyuntulara toprak dolmuştu. Çamur.</span></p>

      <p class="msonormal8"><span class="calibre10">Pantolonunun paçalarını nazikçe çekerek bileklerini inceledim. Bir iz ya da çürük yoktu. Ayakları bağlanmamıştı.</span></p>

      <p class="msonormal8"><span class="calibre10">"Hareket ettirdiniz mi?" diye Ralph'e sordum. "Hayır." dedi.</span></p>

      <p class="msonormal8"><span class="calibre10">Demek ki bu, katilin kıza verdiği pozisyondu. Vücudunu hafifçe bir yana eğdim. Ona bu şekilde dokunup hareket ettirince saygısızlık etmişim gibi hissettim. Kafamın içinde ondan af dileyen bir ses duydum. Dokunuşumun ona bunları yapan kişiyi bulmama yardım edeceği için beni anlamasını istedim.</span></p>

      <p class="msonormal8"><span class="calibre10"> </span><span class="calibre18">Sırtında, tecavüze uğrama ya da sürüklenme durumunda oluşabilecek toz ya da çer çöp benzeri bir şey yoktu. Etrafı inceledim.</span></p>

      <p class="msonormal8"><span class="calibre10">Kızı sürüklemediyse taşıdı mı? Bütün bu yol boyunca... Esas olay yeri burası mıydı? Kızla burada buluşmuş olabilir mi?</span></p>

      <p class="msonormal8"><span class="calibre10">Arkamda bir yerlerde helikopterin sesi gürledi ama duyulur duyulmaz yaklaşan fırtınanın uğultusunda kayboldu. Akşam oluyordu. Kemeriindeki kılıfından, küçük Maglite el fenerimi çıkarıp yaktım. Kızın yüzünü incelemeye başladım. Okyanus mavisi gözleri karşıya dikilmişti. Sonsuza kadar... Artık parlak ve canlı değil, bulutlu ve mattı. Öne eğilip görmeyen gözlerinin derinliklerine baktım. Kendisini öldüren adamı gören gözlere, katilini izleyen... Ölen kişinin gözlerinin, fotoğraf çeker gibi, katilinin yüzünü kaydettiği ile ilgili bir rivayet vardır. Ama bu gözlerde kayıtlı herhangi bir yüz yoktu.</span></p>

      <p class="msonormal8"><span class="calibre10">"Lensleri var." dedim hâlâ kızın yüzüne bakarak.</span></p>

      <p class="msonormal8"><span class="calibre10">Şerif Wallace'ın arkamdan ayaklarını sürüyerek yaklaştığını </span><span class="calibre18">duydum. "Hm?"</span></p>

      <p class="msonormal8"><span class="calibre10">"Lens. Kız, kontak lens kullanıyormuş." "Eee?"</span></p>

      <p class="msonormal8"><span class="calibre10">"Ralph'in bana gönderdiği dosyada kontak lenslerden bahsedilmiyordu."</span></p>

      <p class="msonormal8"><span class="calibre10">Ajan Hawkins olay yeri teknisyenlerine baktı. "Sanırım fark etmemişiz."</span></p>

      <p class="msonormal8"><span class="calibre10">Wallace "Önemli mi ki?" diye sordu. "Her şey önemli." dedim. Rüzgâr genç kızın bir tutam saçını yüzüne vurdu. Tutup geri çektim. "Bir dava üzerinde çalışmıştım. Katil, öldürdükten sonra kızın gözlerine lens takıyordu. Lenslerin üzerinde parmak izleri vardı. Her şey önemli yani."</span></p>

      <p class="msonormal8"><span class="calibre10">Lensleri dikkatlice çıkarıp bir delil çantasına koydum.</span></p>

      <p class="msonormal8"><span class="calibre10">Sonra </span><span class="calibre18">boynunu, yanaklarını inceledim ve içimi çektim. "İşkence etmiş." Ajan Jiang yanıma gelip eğilene kadar sözcükleri sesli söylediğimi fark etmedim. Şampuanının kokusunu alıyordum. Vanilyalı. "Nasıl anladın?"</span></p>

      <p class="msonormal8"><span class="calibre10">Gösterdim. "Şu kırmızı noktaları görüyor musun?</span></p>

      <p class="msonormal8"><span class="calibre10">Gözlerinin etrafındakileri?"</span></p>

      <p class="msonormal8"><span class="calibre10">"Şu kırmızımsı, morumsu olanları mı?"</span></p>

      <p class="msonormal8"><span class="calibre10">"Evet."</span></p>

      <p class="msonormal8"><span class="calibre10">"Bir çeşit kanama mı?"</span></p>

      <p class="msonormal8"><span class="calibre10">"Oksijensiz kalmanın sebep olduğu peteşiyal kanama. Oluşan noktalar genellikle, boğulma vakalarında bile çok küçüktür. Bazen yalnızca bir toz zerresi büyüklüğünde olur ve sadece gözün veya göz kapağının çevresinde belirir. Kızın bütün yüzünde, hatta boynunda ve omuzlarında bile var. Görüyor musun?" "Peki ne anlama geliyor bu?"</span></p>

      <p class="msonormal8"><span class="calibre10">"Şu anlama geliyor." dedi arkamdan bir ses. "Kızı hemen öldürmemiş. Boğarak bayıltmış, sonra ayılmasını beklemiş. Defalarca. uzun süre sürmüş olmalı."</span></p>

      <p class="msonormal8"><span class="calibre10">Omzumun üzerinden baktım. Yirmili yaşlarının sonunda, çarpıcı derecede yakışıklı bir adam yanıma diz çöktü. "Özel Ajan Brent Tucker." dedi. "Adli Tıp." Biçimli, koyu renk saçları vardı. İşini gayet ciddiyetle yaptığı belliydi ve ilk seferinde her şeyi doğru yapmaya alışık birinin güveniyle hareket ediyordu.</span></p>

      <p class="msonormal8"><span class="calibre10">"Evet." dedim Ajan Jiang'a. "Bu anlama geliyor."</span></p>

      <p class="msonormal8"><span class="calibre10">Ajan Tucker, "Siz Dr. Bowers'siniz, değil mi?" diye sordu.</span></p>

      <p class="msonormal8"><span class="calibre10">"Evet."</span></p>

      <p class="msonormal8"><span class="calibre10">"Sizinle tanışmak benim için bir onur." "Seninle de."</span></p>

      <p class="msonormal8"><span class="calibre10"> </span><span class="calibre18">Kızın sağ elinde bir satranç taşı duruyordu. Siyah bir piyon. "Ölüm saatinin ne olduğunu düşünüyorsun?" diye sordum Tucker'a.</span></p>

      <p class="msonormal8"><span class="calibre10">Defterine baktı. "Hımm... Ateşini altmış dakika önce ölçmüşler... Giysileri üzerinde." Sesli düşünüyordu. "Dağda hava soğuk ve rüzgârlı, direkt güneş ışığına maruz kalmamış. Bu sabah derim ben. Belki sekiz ve on arasında... " Başımla onayladım.</span></p>

      <p class="msonormal8"><span class="calibre10">Şerif Dante Wallace kafasını salladı. "Adamın, kızı buraya kadar taşıdığına inanamıyorum. Burada öldürmediğini nereden biliyorsunuz?"</span></p>

      <p class="msonormal8"><span class="calibre10">Ralph, kızı işaret edip sözü bana bıraktı. "Mücadele belirtisi yok." dedim. "Taban bozulmamış. Saçına bakın. Temiz ve düzgün. Yaprak yok. Kir yok. Büyük ihtimalle bir evde öldürülmüş." Büyük ihtimalle. Ama bu herif bizimle oynuyor da olabilir. Henüz hiçbir şeyden emin olamıyorum. Ralph'e döndüm. "Onu bazı yürüyüşçülerin bulduğunu söylemiştin, değil mi?"</span></p>

      <p class="msonormal8"><span class="calibre10">"Buralı birkaç kişi, evet." dedi. "Seni aramadan hemen önce. Sorgulamaya aldık. Temiz görünüyorlar." "İsmini öğrenebildik mi?"</span></p>

      <p class="msonormal8"><span class="calibre10">Ralph başını salladı, "üzerinde kimlik yok. Ama dün Black Mountain'den Mindy Travelca isimli bir kızla ilgili kayıp raporu verildi. O olabileceğini düşünüyoruz. Kontrol ediyoruz."</span></p>

      <p class="msonormal8"><span class="calibre10">"Katil, kızın bulunmasını istiyordu." dedim. Ajan Tucker: "O zaman neden buraya getirdi?" diye sordu. "İşte ben de o sorunun cevabını bulmak için buradayım." diye düşündüm. Ama bunu söylemedim. Hiçbir şey söylemedim. Sadece diz çöküp, bu dağın başında cansız bir şekilde uzanmak yerine erkek arkadaşıyla sevişmesi, üniversite sınavları için hazır</span><span class="calibre18">lanması, oda arkadaşıyla pizza yemesi veya sohbet etmesi gereken bir kızın kıpırtısız gözlerine baktım. Birilerinin kızı... Birileri bugün kızını kaybetti.</span></p>

      <p class="msonormal8"><span class="calibre10">"Tıpkı benim gibi." diye düşündüm. Tessa'nın hayatta ve iyi durumda olmasına ve aslında tam olarak benim kızım olmamasına rağmen. Tıpkı benim gibi... Elimi uzattım ve ilk yağmur damlaları, Tann'nın gözyaşları gibi, kafamdaki yağmurluğa düşerken, ismi belki de Mindy olan kızın gözlerini yavaşça kapattım. </span></p>

      <p class="msonormal8"><span class="calibre10">Adamlar cesedi dikkatlice sarıp kaldırırken, yağmur ve fırtına başlarken İllüzyonist onları izliyordu. Her şey plana uygun gidiyordu. Her şey!</span></p>

      <p class="msonormal8"><span class="calibre10">Cesedi patikadan ambulansa taşımaları en az yarım saat sürerdi. Gösteriyi izleyebilmek için kalabilmeyi çok isterdi gerçekten ama başlayan fırtına ve bekleyen onca iş yüzünden gitmesi gerekiyordu. Saatine baktı. Evet, yola koyulmalıydı. Bu gece yapılması gereken çok şey vardı. </span></p>

      <p class="msonormal8"><span class="calibre10">Olay yerinden ayrılıp Asheville'in sekiz kilometre kadar dışındaki bir otele Şerif Dante Wal!ace ile birlikte gittim. Kızgın ve koyu bir yağmur tam karşıdan arabanın ön camına vuruyordu. "Söylesene, bunu nasıl yapıyorsun?" diye sorduğunda, sileceklerin arasından akan yağmur suyuna bakarak düşüncelere dalmıştım.</span></p>

      <p class="msonormal8"><span class="calibre10">Dönüp loş ışıkta baktım. "Neyi?"</span></p>

      <p class="msonormal8"><span class="calibre10">"Sürekli bu canavarların peşinden koşmayı."</span></p>

      <p class="msonormal8"><span class="calibre10">Bir an ne diyeceğimi düşündüm. "Onların da bizim gibi insan olduklarını düşünmeye çalışıyorum. Faydası oluyor. Olayı daha kişisel hâle getiriyor."</span></p>

      <p class="msonormal8"><span class="calibre10">Çenesinin etrafındaki çizgiler gerildi. Sesi sinirli geliyordu. "Küçük bebeklere tecavüz eden veya karısını parçalayıp akşam yemeğinde yiyen biri nasıl benim gibi insan olabilir ki?"</span></p>

      <p class="msonormal8"><span class="calibre10">Daha önce bu şekilde dillendirildiğini hiç duymasam da aslında iyi bir soruydu.</span></p>

      <p class="msonormal8"><span class="calibre10">Bu katillerin canavar, yaratık ya da insandan başka bir şey olduğunu düşünmemek neredeyse imkânsız. Ben bile bazen</span> <span class="calibre18">kendimi böyle düşünmekten alamıyorum. "Aradaki farklılıklar yerine benzerlikleri düşünmeye çalışıyorum. Şerif Wallace. Suçluların hayatla ilişkileri bizimki gibidir. Onların da kuralları, alışkanlıkları vardır, zaman ve para kazanmaya çalışırlar. Yerler, içerler, uyurlar, çalışırlar, kavga ederler, hoşlanmadıkları şeylerden kaçınır, yakalanmamak için hatalarını örtmeye çalışırlar. Hepimiz gibi... Bunları söylememin size taş kalplilik ya da duygusuzluk gibi geldiğini biliyorum ama onları yakalamama faydası oluyor. İnsan davranışlarını anlamak, katillerin davranışlarını anlamamı ve onları yakalamamı sağlıyor."</span></p>

      <p class="msonormal8"><span class="calibre10">Söylediklerimi kafasında tartıp biçerken bir süre sessizce araba kullandı. Sonra ana yoldan çıktı ve öksürdü. "Eee." dedi kısaca. "uzman sensin."</span></p>

      <p class="msonormal8"><span class="calibre10">Birkaç dakika sonra yavaşlayıp, Comfort Inn'in önünde durdu. "Çok lüks bir otel değil ama bu gecelik işini görür," dedi.</span></p>

      <p class="msonormal8"><span class="calibre10">"Bıraktığın için teşekkürler Şerif."</span></p>

      <p class="msonormal8"><span class="calibre10">"Bir şey değil..." Durdu. Bana nasıl hitap edeceğini düşündüğüne bahse girebilirdim: Dedektif Bowers, Ajan Bowers, Dr. Bowers...</span></p>

      <p class="msonormal8"><span class="calibre10">"Pat." dedim. "Arkadaşlarım bana Pat der."</span></p>

      <p class="msonormal8"><span class="calibre10">"Peki. Yarın görüşürüz Pat."</span></p>

      <p class="msonormal8"><span class="calibre10">"Tamam." dedim.</span></p>

      <p class="msonormal8"><span class="calibre10">Sonra içeri girdim ve katilin dağdaki kıza yaptıklarını düşün- memeye çalıştım.</span></p>

      <p class="msonormal8"><span class="calibre10">Kendimi otel odasına sürükledim ve kapıyı kapattım. Yüzü, kıpırtısız bakışları gözlerimin önünden gitmiyordu. Yüzleri unutmaya çalışıyorum ama unutamıyorum. Birçok genç, umut vadeden yüz... Öldürülenler hep en çekici, en güzel olanlar sanki. Güzellik içimizdeki kötülükleri ortaya çıkarıyor. Tam tersi olacağını -çarpık çurpuk, şekilsiz olanların hiddeti ve dehşeti ateşleye</span><span class="calibre18">ceğini- düşünüyor insan. Ama onlar sadece sempati uyandırıyor gibi. Hayır, canavarları çeken güzelliktir her zaman. Sebep ne olursa olsun, zarafet ve incelik, insan denen hayvanın en derinliklerindeki hiddeti ve en karanlık arzulan ateşliyor.</span></p>

      <p class="msonormal8"><span class="calibre10">Son on beş yılda yüzlerce olay yerinde bulundum. Birkaç yıl önce dokuz yüze ulaşınca saymayı bıraktım. Başta, hatırlamalar canımı çok sıkıyordu. İlk baştan herkesi rahatsız eder. Tanıştığım bütün polisler ve FBI ajanları, bulundukları ilk olay yerini mutlaka hatırlarlar.</span></p>

      <p class="msonormal8"><span class="calibre10">Gördüğün ilk cesedin etkisi büyük olur. Filmde ya da televizyonda görmeye benzemez. Her şeyin temizlendiği ve sterilize edildiği bir cenazede olmaya da. Acıklı ve pis bir şeydir. Kalkıp inmeyen göğüsleri, hareket etmeyen dudaklan, kırpılmayan gözleri görürsün. Cesetler renksiz, şekilsiz, şişmiş ve kokuşmuş olur. Bir cesedin asla güzel ya da çekici bir tarafı olamaz.</span></p>

      <p class="msonormal8"><span class="calibre10">Kimse gördüğü ilk cesedi unutamaz.</span></p>

      <p class="msonormal8"><span class="calibre10">Ama bir süre sonra görüntüler birbirine karışmaya başlar. ufak tefek ayrıntıları hatırlarsın: Şurada bir kan lekesi, burada bir kurşun deliği, çimenlerin üzerine atılmış bir bıçak; vücudun lekeli, alacalı bir yerine yapışıp kalmış bir parça yırtık kumaş... Gerçekten uğraşırsan arada bağlantılar kurmaya bile başlayabilirsin. Evet, o, evinden kaçırılan ve babasının Montana'daki balıkçı kulübesinin yakınlarında gömülü bulunan dokuz yaşındaki kızdı... O kurşun yarası, Arkansas'ta okuldan sonra arkadaşına babasının ofisindeki av tüfeğini gösteren çocuğu hatırlatıyor. O kerpeten, Maine'deki çiftin kurbanlarına işkence etmek için kullandıklarına benziyor.</span></p>

      <p class="msonormal8"><span class="calibre10">Diğer ayrıntılar bulanıklaşır ama yüzler zihninize kazınır. Yüzleri unutamazsanız.</span></p>

      <p class="msonormal8"><span class="calibre10">Ayakkabılarımı çıkarıp bir kenara fırlattım. Hızlı bir duş alıp televizyonu açtım. Dikkat etmediğim bir sürü görüntü gözümün önünden hızlıca geçiyordu. uyduruk bir dünyaya sahte gülücükler atan yapmacık insanlar... Birkaç sanal alışveriş programı, spor haberlerinin özetleri, "24" dizisinin tekrarı, ihtiyaç duymadı</span><span class="calibre18">ğım şeyleri satmaya çalışan bir sürü zekâ yoksunu reklam ve önümüzdeki başkanlık seçimleri için yapılan diğerlerine çamur atma reklamları arasında bir süre dolaştım.</span></p>

      <p class="msonormal8"><span class="calibre10">Karşıma çıkan son kanal, Mindy Travelca'nın kayboluşuyla ilgili haber yapan yerel bir kanaldı. Babasının, evinin önündeki çimenlikte çekilmiş kısa bir görüntüsünü yayınlıyorlardı. Güneşin gökyüzündeki konumuna bakarak röportajı öğlene doğru çektiklerini tahmin ettim. Bulduğumuz kişi Mindy'yse röportajın yapıldığı saatlerde muhtemelen zaten ölmüştü. Babası, kameraya olabildiğince cesur bir şekilde: "Sadece iyi olmasını umuyor ve onun için dua ediyoruz." diyordu ama gözleri o kadar cesur bakmıyordu. Gözyaşlarıyla nemliydi bakışları. Sekiz dokuz yaşlarında bir kız koşup kucağına atladı.</span></p>

      <p class="msonormal8"><span class="calibre10">Mindy'nin kız kardeşi olmalı.</span></p>

      <p class="msonormal8"><span class="calibre10">"İyi olacağını biliyoruz." diye devam etti. "Değil mi hayatım?" Küçük kız kafasını salladı. "Seni seviyoruz Mindy." dedi. "Burada, senin için... "</span></p>

      <p class="msonormal8"><span class="calibre10">Kapattım. Dayanamadım.</span></p>

      <p class="msonormal8"><span class="calibre10">Büyük ihtimalle birkaç dakika içinde Mindy'nin resmini gösterirlerdi ve ben de bulduğumuz kızın o olup olmadığından emin olabilirdim. Ama izleyemedim. Belki de istemedim.</span></p>

      <p class="msonormal8"><span class="calibre10">Sırt üstü uzanarak, otele yüz metreden daha yakın ana yoldan geçen arabalann seslerini dinleyip pencerenin altındaki ısıtıcı odaya sıcak hava üflemeye çalışırken hışırdayan perdeyi izledim.</span></p>

      <p class="msonormal8"><span class="calibre10">Biri bugün kızını kaybetti.</span></p>

      <p class="msonormal8"><span class="calibre10">Telefonumu kaptım ve bizimkileri aradım. Telefon çaldı. Sonra zayıf, bildik bir ses cevap verdi. "Alo?"</span></p>

      <p class="msonormal8"><span class="calibre10">"Anne, benim Pat. Tessa orada mı?"</span></p>

      <p class="msonormal8"><span class="calibre10">"Patrick! Evet. Gidip çağırayım. Bir dakika hayatım." üzaktan Tessa'ya seslendiğini, üvey kızımın da "İşim var!" diye bağırdığını duydum.</span></p>

      <p class="msonormal8"><span class="calibre10">Orada durup anneme bağırması gözümün önüne geldi. Zıtlıklardan oluşan bir resim: Tessa omuz boyundaki siyah saçlarıyla... Annem kar beyazı lüleleriyle... Tessa, çoğunlukla hiç duymadığım müzik gruplarının kuru kafalı amblemleriyle süslü, siyah, uzun kollu tişörtler giymekten hoşlanırdı. Genellikle yırtık kotlar ve retro tenis ayakkabıları, kıyafetini tamamlardı. Annemse her zaman elbise giyerdi. Her zaman...</span></p>

      <p class="msonormal8"><span class="calibre10">Onlar kavga ederken çaresizce bekledim. Sonunda</span></p>

      <p class="msonormal8"><span class="calibre10">Tessa'nın sesi geldi. "Ne istiyorsun?" dedi.</span></p>

      <p class="msonormal8"><span class="calibre10">"Büyük annenle böyle konuşma, Tessa Bernice Ellis."</span></p>

      <p class="msonormal8"><span class="calibre10">"Kimle nasıl istersem öyle konuşurum. Ayrıca o benim </span><span class="calibre18">büyük annem değil. Büyük annem ve büyük babam </span><span class="calibre18">öldüler, hatırladın mı?"</span></p>

      <p class="msonormal8"><span class="calibre10">Öff!</span></p>

      <p class="msonormal8"><span class="calibre10">"Biliyorum ve üzgünüm ama Martha benim annem ve ona daha saygılı davranmanı rica ediyorum senden." Buz gibi bir sessizlik. "Peki neden aradın Patrick?" Bana baba diye seslenmesini beklemiyordum tabii ki ama sesindeki zehir olmasaydı daha mutlu olurdum. "Doğum gününü kutlamak istemiştim." "Doğum günüm dündü."</span></p>

      <p class="msonormal8"><span class="calibre10">Tabii ki biliyordum. Tabii ki. Aramalıydım. Bunun özrü </span><span class="calibre18">olamazdı. "Biliyorum ama arayamadım. Dün bir </span><span class="calibre18">konferanstaydım, sonra da... "</span></p>

      <p class="msonormal8"><span class="calibre10">"Hiç inandırıcı değil." Haklıydı. İkimiz de biliyorduk.</span></p>

      <p class="msonormal8"><span class="calibre10">"Bak, üzgünüm. Gerçekten. Dinle beni!"</span></p>

      <p class="msonormal8"><span class="calibre10">"Önemli değil. Şimdi gitmem gerek. Yapacak işlerim var.</span></p>

      <p class="msonormal8"><span class="calibre10">Ders çalışmam lazım. Yarın iki sınavım var." Sonra, ben</span></p>

      <p class="msonormal8"><span class="calibre10">cevap veremeden "Burada olsaydın hatırlardın." dedi.</span></p>

      <p class="msonormal8"><span class="calibre10">"Dinle beni Tessa..." Tık.</span></p>

      <p class="msonormal8"><span class="calibre10">Telefona baktım. Ah, süper bir konuşmaydı. Derin bir nefes aldım. Biri bugün kızını kaybetti. Tıpkı benim gibi... </span></p>

      <p class="msonormal8"><span class="calibre10"><b class="calibre11"><br class="calibre12" /></b></span></p>
    </div>
  </div>
</body>
</html>
