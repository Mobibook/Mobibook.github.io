<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <div class="wordsection">
      <p class="msonormal8"><span><span class="calibre10">"Tek suçları, daha iyi bir dünyanın hayalini kurmak, bu dünya için kavga etmek ve ona inanmaktı." Duraksadı. O işe yarasa bile, amacı dramatik bir etki yaratmak değildi aslında. Duraksadı çünkü tıpkı Halkın Tapınağı'ndaki silahlı adamların alaca karanlıkta onu kovalamaları gibi, hatıralar onu kovalamaya başlamıştı. Bebekler, nehir ve şırıngalar geldi aklına. "Ama en çok kalbimi kıran, ölmeleri değil, miraslarına leke sürülmesi. Hepimiz ölmek zorundayız ama hatıralarımızın ayaklar altında çiğnenmemesi gerekir. Ailem, arkadaşlarım dünya tarafından çılgın </span></span><span class="calibre18">tarikat üyeleri olarak adlandırıldılar Birleşmiş Devletler hükümeti, onların yok edilmesinde oynadığı rolü örtbas etmeye çalışırken günlerce güneşin altında çürümeye terk edildiler."</span></p>

      <p class="msonormal8"><span><span class="calibre10">Sesi kalınlaştı. Yüzü öfkeden kıpkırmızı oldu. "Hayatlarına mal olan trajedi, onları avlayan devletin suçuydu. Ceplerini fakirlerin rüyalarıyla dolduran kültür."</span></span></p>

      <p class="msonormal8"><span><span class="calibre10">Müritleri, ailesi onaylarını dile getirdiler.</span></span></p>

      <p class="msonormal8"><span><span class="calibre10">Aaron Jeffrey Kincaid yürümeyi bıraktı ve müritleri, gerçek inananlar arasında o, bir heykel gibi, bir tanrı gibi dikildi. Safi nefretten oluşan bir ürperti onu ele geçirdi ama öfkeyi yakaladı, sıkıca tuttu, onu bilgilendirmesine, onun rehberi olmasına izin verdi.</span></span></p>

      <p class="msonormal8"><span><span class="calibre10">Eliyle Marcie'nin çenesini tuttu ve bakışlarına karşılık vermesi için başını yavaşça yukarı kaldırdı. Efendi tarafından bu şekilde seçildiği için kızardı. Erkekler bakışlarını duygusuzlaştırıp çelik gibi sımsıkı çeneleriyle başlarını sallarken kadınlardan bazıları yavaşça ağlamaya başladılar. Marcie ona bir kız çocuk doğurmuştu. Kincaid, Marcie'nin çocuklarla ilgili durumu anlayacağından emindi. Başından beri Kincaid ile birlikteydi. Hatta aileye katılmadan önce PT Eczacılık araştırma ve geliştirme bölümünde çalışmıştı. Gözlerindeki zarif yaşlar, Kincaid'e haklı olduğunu anlatıyordu. Anlıyordu. Kincaid'in arkasındaki kütüphanenin kapısına bakıyordu.</span></span></p>

      <p class="msonormal8"><span><span class="calibre10">"Ve bu yüzden çocuklarımızı, onları bizden alacak kişilerin ellerinden ve onlara sadece aldatmayı, şeytanlığı ve nefreti öğreteceklerden kurtarmak için yapmamız gerekeni yaptık. Sevgimizden. Geleceğe dair ümidimizden. Bunca yıldır taşıdığım acıdan korumak için onları bizden önce diğer tarafa gönderdik." Marcie'nin gözlerinin içine baktı. "Sevdiklerinizin hatırası üzerine tüm dünyanın tükürdüğünü bilmenin acısı."</span></span></p>

      <p class="msonormal8"><span><span class="calibre10">Kadının yüzüne baktı.</span></span></p>

      <p class="msonormal8"><span><span class="calibre10">"Merhamet ve sevgi, çocukları böyle işkencelerle dolu bir hayattan korumayı gerektiriyor."</span></span></p>

      <p class="msonormal8"><span class="calibre10"> </span><span class="calibre18">Marcie sessiz, durmayan yaşlar akıtmaya başladı. Hâlâ bakışlarını kaçırmasına izin vermiyordu.</span></p>

      <p class="msonormal8"><span><span class="calibre10">"Çocuklarımızın acı çekmesini ister miyiz? Anne babalarının inançları yüzünden küçümsendiklerini ve alay edildiklerini duyarak büyümelerini? Hayır. İstemeyiz. Böyle bir şeyin olmasına izin vermeyeceğiz çünkü çocuklarımızı çok seviyoruz."</span></span></p>

      <p class="msonormal8"><span><span class="calibre10">Daha da çok gözyaşı aktı. İnsanlardan birkaçı, kütüphaneye açılan kapıya bakma girişiminde bulundu.</span></span></p>

      <p class="msonormal8"><span><span class="calibre10">"Bizden öncekilerin çocuklarına yaptıklarını yaptık çocuklarımıza. Ama sadece çocuklarımızı onların çocuklarını sevdikleri kadar sevdiğimiz için, onların çocuklarını korudukları gibi korumak için."</span></span></p>

      <p class="msonormal8"><span><span class="calibre10">Adamlardan biri: "Evet!" diye bağırdı. "Evet, Baba!"</span></span></p>

      <p class="msonormal8"><span><span class="calibre10">Sonra, Aaron Jeffrey Kincaid, Marcie'nin çenesini bıraktı ve kütüphane kapısına yürüdü. Çocukların cesetlerini görebilmek için kapının kolunu tutup açtı. </span></span></p>

      <p class="msonormal8"><span><span class="calibre10">Sıralar hâlinde yatıyorlardı. Huzur dolu, hareketsiz, hayatın çilelerinden ve vefasızlıklarından uzak. Çok düzgünce sıralanmışlardı. Yaşlarına göre, en küçükleri en başta, bebekler diğerlerinin önünde.</span></span></p>

      <p class="msonormal8"><span><span class="calibre10">David onlara nazik davranmıştı. Vücutlarını ikiye bölebilirdi ama onun yerine ilacı içirmeyi tercih etmişti. Onunki merhamet ve sevgi dolu saf bir duyguydu. Evet, Kincaid kendisine yardımcı olarak David'i seçmekle akıllılık ettiğini düşündü. İyi bir seçim yapmıştı.</span></span></p>

      <p class="msonormal8"><span><span class="calibre10">Kincaid gruba döndü. "Onlar karşı tarafa bizden önce geçtiler. Bizi orada karşılayacaklar. Geçişi bir son gibi göstermek için ona 'ölüm' diyoruz ama aslında o, bir uyanış. Ve onların uyanışı tüm dünyadaki daha büyük bir uyanışın başlangıcını gösteriyor."</span></span></p>

      <p class="msonormal8"><span><span class="calibre10">Aile üyeleri, aynı fikirde olduklarını bağırarak ifade ettiler. Kincaid'in arkasındaki kütüphaneye boş, puslu gözlerle bakan Marcie hariç hepsi bağırıyordu.</span></span></p>

      <p class="msonormal8"><span><span class="calibre10">'jonestown halkı öldü çünkü kaderlerinin ellerinden, kendilerini hayvan gibi avlayan, köpek gibi öldürmeyi planlayan devlet tarafından alınmasındansa sonlarını kendileri belirlemeyi tercih ettiler!" </span></span></p>

      <p class="msonormal8"><span><span class="calibre10">Odaya dalga dalga yayılan onay mırıltıları daha da büyüdü, sonunda çılgın bir tezahürata dönüştü. Aarron Jeffrey Kincaid - o dikkati tek bir şeye kilitli, arzulu, sevgi dolu, yardımsever adam- elini yumruk hâline getirdi. Bazı eylemler o kadar kötüydü ki o eylemlerle ilgili duyguları gizlemek onları doğru yerde gerçekleştirmekten daha büyük bir suç olurdu. "Doğum yaşlıların ölümüdür. Ölüm yenilerin doğumudur. Bunu planladık. Bu yolculuk için hazırlandık. Nihayet kaderi düzeltmenin vakti geldi!"</span></span></p>

      <p class="msonormal8"><span><span class="calibre10">Kincaid ellerini gökyüzüne kaldırdı. İnsanlar, tek bir kişiymiş gibi, hep birlikte ayağa kalktılar. Odadaki sezinleme yetisi çılgınca bir boyuta gelmişti.</span></span></p>

      <p class="msonormal8"><span><span class="calibre10">Aarron Jeffrey Kincaid: "O bizim Baba'mız!" diye bağırdı.</span></span></p>

      <p class="msonormal8"><span><span class="calibre10">Kadınlar ve erkekler: "O bizim Baba'mız!" diye bağırdılar hep birlikte.</span></span></p>

      <p class="msonormal8"><span><span class="calibre10">"Onun hayali bizim hayalimiz! Onun geleceği bizim geleceğimiz!"</span></span></p>

      <p class="msonormal8"><span><span class="calibre10">"Onun hayali bizim hayalimiz!" diye tekrarladılar. "Onun geleceği bizim geleceğimiz!"</span></span></p>

      <p class="msonormal8"><span><span class="calibre10">"Bu dünya çok zalim!" Kincaid, artık, zihninde ailesiyle birlikte çiftlikte değil, Jessica'yla birlikte jakuzinin yanındaydı.</span></span></p>

      <p class="msonormal8"><span><span class="calibre10">Ailesinin: "Bu dünya çok zalim!" diye tekrarladığını duydu ve aklına orman, silahlı adamlar, Jessica'nın titreyen elleri ve aç bir nehrin kıyısı geldi. İlk ailesi. Evleri. Yatan ve bir daha asla kalkmayanlar.</span></span></p>

      <p class="msonormal8"><span><span class="calibre10">"Ama sevgimiz bizi sonsuza kadar bir arada tutacak!" diye bağırdı.</span></span></p>

      <p class="msonormal8"><span><span class="calibre10">"Sevgimiz bizi sonsuza kadar bir arada tutacak!" Suyun içinde kıvrılan kan. Geleceğe doğru girdap gibi kıvrılarak ilerleyen. Yok olmayan sevgi. uzak hayaller ve ölen bebekler. Gecenin koynunda bir yolculuk. </span></span></p>

      <p class="msonormal8"><span><span class="calibre10">Aaron Jeffrey Kincaid, Kırım-Kongo virüsü eklenmiş Francisella tularerısis dolu iğneleri ailesine verdi. Dünya bu kez bedelini ödeyecekti. Devrim bu kez önlenemez sonuca erecekti. Ve bu kez çok daha fazla kişi devrimin parçası olacaktı. </span></span></p>

      <p class="msonormal8"><span class="calibre22">***</span></p>

      <p class="msonormal8"><span><span class="calibre10">Vanessa'nın durumunu kontrol etmek için Mission Memorial Hastanesi'ndeki odasına, sabah 08:00'dan birkaç dakika önce vardım. Ben içeri girdiğimde odadan çıkmakta olan doktora iyileşip iyileşmeyeceğini sordum. "Bir şey söylemek için çok erken." Kim olduğumu görmek için başını elindeki dosyadan kaldırmadı bile. Sonra o gitti, ben de Vanessa'yla yalnız kaldım.</span></span></p>

      <p class="msonormal8"><span><span class="calibre10">üzerinde ilaçlar, şişeler ve bir Gideon İncili bulunan bir sehpanın yanındaki sandalyelerden birine oturdum. Hastaneye gelirken Margaret'i aradım ve konuşma düşündüğümden çok daha iyi geçti. Bana sadece iki kez küfür etti. "Dün geceki fiyaskodan kişisel olarak seni sorumlu tutuyorum." Sesi bir kablo kadar gergindi. "Tahmin etmiştim zaten." "Alandaki kıdemli ajan sendin." "Evet, öyleydi."</span></span></p>

      <p class="msonormal8"><span><span class="calibre10">"Tam teşekküllü rapor. Anlıyor musun? Sonrasına </span></span><span class="calibre18">bakarız."</span></p>

      <p class="msonormal8"><span class="calibre18">"İyi."</span><br class="calibre12" /></p>

      <p class="msonormal8"><span><span class="calibre10">Tık.</span></span></p>

      <p class="msonormal8"><span><span class="calibre10">Anladığım kadarıyla katil, Vanessa'yı aramış ve onu golf sahasına gitmeye ikna etmişti. Belki de gitmezse erkek arkadaşını öldürmekle tehdit etti, kim bilir. Grolin'in cesedi üzerinde yapılan ilk kan testleri, adama önce kuvvetli bir yatıştırıcı, sonra uyuşturucu verildiğini gösteriyordu. Öyle görünüyordu ki katil, onu kaçırmış ve sonra golf malzemeleri satılan mağazada, oyuncak silahlar ellerine bantlı, uyuşturucuyla uçmuş bir vaziyette bırakmıştı.</span></span></p>

      <p class="msonormal8"><span><span class="calibre10">Bir hayaleti kovalıyor gibiydim.</span></span></p>

      <p class="msonormal8"><span><span class="calibre10">Vanessa'nın adamın adını bildiğini umuyordum.</span></span></p>

      <p class="msonormal8"><span><span class="calibre10">O hareketsiz yatıyor, monitör hafif ve düzenli bir şekilde </span></span><span class="calibre18">ses çıkarıyordu. Hafif ve düzenli. Kalp atışını </span><span class="calibre18">mırıldanıyordu.</span></p>

      <p class="msonormal8"><span><span class="calibre10">Odasına baktım.</span></span></p>

      <p class="msonormal8"><span><span class="calibre10">Manzara çok tanıdık gelmişti.</span></span></p>

      <p class="msonormal8"><span><span class="calibre10">Bir hastane yatağı. Ölmek üzere olan bir kadın. Odanın köşelerinde sert, çirkin sandalyeler. Eksik olan tek şey Donovan Richman isimli, gayretli, genç bir pederdi. Tabi, bu kez kadın, sadece beş ay önce evlendiğim karım değildi. Bizi manyak bir katile götürebilecek tek kişiydi. Hepsi buydu.</span></span></p>

      <p class="msonormal8"><span><span class="calibre10">Birkaç dakika boyunca Vanessa'nın hafif, düzenli nefes alış verişlerini dinlediğimi ve sadece hastanelerde varmış gibi görünen saf antiseptiği kokladığımı fark ettim. Ve geçen her dakikayla birlikte bir başka acı dalgası göğsümü delip geçiyordu. Lien- hua'nın sesini duyduğumda, orada düşünceler içinde kaybolmuş vaziyette oturuyordum. "Dr. Bowers?" Döndüm. "Evet?" 340</span></span></p>

      <p class="msonormal8"><span><span class="calibre10">Yavaşça odaya girdi. "İyi misin?"</span></span></p>

      <p class="msonormal8"><span><span class="calibre10">Başımı yere indirdim. Gideon İncili'ni sıkıca tutuyordum, elime aldığımı bile fark etmemiştim. "Sadece düşünüyordum. Hatırlıyordum." "Christie'yi mi?" dedi yavaşça.</span></span></p>

      <p class="msonormal8"><span><span class="calibre10">İncil'i yerine koydum. "Sonlara doğru düzenli olarak onu ziyaret eden bir peder vardı." Lien-hua'ya her şeyi anlatmak istiyor ama aynı zamanda hiçbir şey anlatmak istemiyordum. "İşe yarıyor muydu?"</span></span></p>

      <p class="msonormal8"><span><span class="calibre10">Gerildiğimi hissedebiliyordum. Peder Donovan Richman'la yaptığım tartışmaları hatırlamak aynı kızgınlığı yeniden yaşamama sebep oluyordu. Christie. Doktorlar. Sorular... "Patrick?"</span></span></p>

      <p class="msonormal8"><span><span class="calibre10">Gözlerimi kırpıştırdım. "Evet?" Yine, uzaklara dalmıştım. Vanessa yanımızda kıpırtısız yatıyordu. Bum, bum. Bum, bum... Lien-hua karşımdaki sandalyeye oturdu. "Pederi anlatıyordun." Psikolog moduna girmiş gibi gözüküyordu. Belki de beni analiz ediyor, profilimi çıkarıyordu. Ama o an pek de umrumda değildi.</span></span></p>

      <p class="msonormal8"><span><span class="calibre10">İç geçirdim. "Christie'nin, durumunun ne kadar umutsuz olduğunun gerçekten farkına vardığını sanmıyorum çünkü çoğunlukla ziyaretinin sonunda benimle tartışıyordu. Bir gün bana: 'Evrendeki tasarım bir tasarımcının varlığının </span></span><span class="calibre18">kanıtıdır.' dedi, sonra da ezberden bazı tipik Akıllı Tasarım argümanlarından birini anlatmaya başladı, sadeleştirilemeyen karmaşa falan gibi şeyler." "Ve?"</span></p>

      <p class="msonormal8"><span><span class="calibre10">"O gün, doktorların bana Christie'ye bir doz yanlış ilaç verdiklerini ve durumunun inişe geçtiğini söyledikleri gündü. O yüzden, Peder Richman bunu söylediğinde adamı haşladım.</span></span></p>

      <p class="msonormal8"><span class="calibre10"> </span><span class="calibre18">'Tamam. Kanatlar ve göz çukurları, size hak veriyorum.' dedim. Bir şeyleri kazanmanın bir yolunu bulmaya çalışıyordum çünkü her şeyde kaybediyormuşum gibi gözüküyordu. Ama tasarım bir tasarımcının kanıtıysa Peder, o zaman size bir soru sorayım.' 'Nedir?' dedi. Ben de 'Kaos neyin kanıtıdır?' dedim."</span></p>

      <p class="msonormal8"><span class="calibre18"> "Peki ne dedi?"</span></p>

      <p class="msonormal8"><span><span class="calibre10">Bakışlarımı Lien-hua'dan çevirip Vanessa'ya baktım. "Başta hiçbir şey söylemedi. Onu şaşırtmıştım. Nihayet şöyle dedi: 'Bilmiyorum Dr. Bowers. Kaos neyin kanıtıdır?' Ama ben bir şey söylemeye fırsat bulamadan Benjamin cevapladı."</span></span></p>

      <p class="msonormal8"><span><span class="calibre10">"Bir dakika. Benjamin kim?"</span></span></p>

      <p class="msonormal8"><span><span class="calibre10">"Kiliselerindeki gönüllü yardımcı pederlerden biri. Pederle birlikte geliyordu. Genellikle pek bir şey söylemez, sadece dinlerdi. Her neyse, o gün soruma o cevap verdi." "Kaosla ilgili olanına mı?" "Evet."</span></span></p>

      <p class="msonormal8"><span><span class="calibre10">Lien-hua'nın yanından geçip pencereden dışarı, gökyüzünde oraya buraya koşturan kirli beyaz bulutlara baktım. "Cevabı çok yavaşça fısıldadı. Ama aklımı okuyor gibiydi."</span></span></p>

      <p class="msonormal8"><span><span class="calibre10">"Cevap ne? Kaos neyin kanıtı?"</span></span></p>

      <p class="msonormal8"><span><span class="calibre10">"Bizim. İnsanların."</span></span></p>

      <p class="msonormal8"><span><span class="calibre10">"Ah."</span></span></p>

      <p class="msonormal8"><span><span class="calibre10">"Evet. Benjamin benim, insanların yapabileceği en korkunç şiddeti gördüğümü bildiğini söyledi ve haklıydı tabi. Gördüm. Sen de gördün Lien-hua, kanatlarını ve göz çukurlarını, insanların birbirlerine yaptıkları kötülükleri... " Sesimi alçalttım.</span></span></p>

      <p class="msonormal8"><span><span class="calibre10">Vanessa'nın kalp monitörü çalışıyordu. "Sonra ne oldu?"</span></span></p>

      <p class="msonormal8"><span><span class="calibre10">"Kendisinin de kötülüğü gördüğünü söyledi: Kendimize yaptı</span></span><span class="calibre18">ğımız kötülüğü. İnsanların günah çıkarmalarında, gözyaşlarında ve dualarında." Bir saniye için duraksadım. "Ruhların da vücutlar gibi parçalanabileceğin! ve kanayabileceğini söyledi. Bunu şiddetin diğer türü olarak tanımladı."</span></p>

      <p class="msonormal8"><span><span class="calibre10">"Şiddetin diğer türü." diye tekrarladı. İkimiz de Vanessa'ya baktık. Sanki Lien-hua bir şeyleri hatırlamış, bazı yaraları sarmış gibi hissettim. Sonunda, "Sanırım onunla aynı fikirdeyim." dedi. Geçmişten bir şeyler yakasını bırakmıyordu.</span></span></p>

      <p class="msonormal8"><span><span class="calibre10">Ona sormak istedim ama doğru zaman değildi. Hiçbir şey söylemedim.</span></span></p>

      <p class="msonormal8"><span><span class="calibre10">Ve belki de ona gerisini de anlatmalıydım ama anlatmadım.</span></span></p>

      <p class="msonormal8"><span><span class="calibre10">Belki ona Donovan'ın sessizce uzanıp elimi iki elinin arasına aldığını açıklamalıydım. Donovan'ın ondan duyduğum en basit duayı okuduğunu -umut dilenen bir dua, hem kendisi hem de benim için bağışlanma dilenen bir dua okuduğunu- ve o iki adam yüreğimin kaybettiği -ya da hiçbir zaman sahip olmadığı- bir şeyi bana aktarmaya çalışırken söyleyecek hiçbir şey bulamayarak orada öylece oturduğumu anlatmalıydım. Ve tüm bu süre boyunca Christie'nin yanı başımızda ölüm döşeğinde yattığını.</span></span></p>

      <p class="msonormal8"><span><span class="calibre10">Hayır, yaşadığını.</span></span></p>

      <p class="msonormal8"><span><span class="calibre10">O yanı başımızda yaşıyordu.</span></span></p>

      <p class="msonormal8"><span><span class="calibre10">Pederler yaşıyordu.</span></span></p>

      <p class="msonormal8"><span><span class="calibre10">Ölen bendim.</span></span></p>

      <p class="msonormal8"><span><span class="calibre10">Peder Richman duası bittikten sonra bana: "Haklısın, kaos insanların varlığının kanıtı." diye fısıldadı. "Ama umut Tann'nın kanıtı. Her şeyin arkasındaki en derin tasarım o, Patrick. Acıya rağmen umut."</span></span></p>

      <p class="msonormal8"><span><span class="calibre10">Belki bunları Lien-hua'ya anlatmalıydım ama yapmadım. Dediğim tek şey: "Ruhlar da vücutlar gibi parçalanabilir ve kana- yabilir... Evet, sanırım ben de ona katılıyorum." oldu.</span></span></p>

      <p class="msonormal8"><span><span class="calibre10">Saatime baktım ve ayağa kalktım. Tessa'yı almak için yola çık</span></span><span class="calibre18">malıydım.</span></p>

      <p class="msonormal8"><span><span class="calibre10">Lien-hua yavaşça: "Bu arada, cep telefonu kayıtlarını bu sabah kontrol ettim. Dün gece Vanessa'ya gelen arama Joseph Grolin'in cep telefonundan yapılmamış." dedi. İşe geri dönüş. Şimdiye geri dönüş. "Kimin telefonundan yapıldığını biliyor muyuz?" "Hayır. Mumara tespit edilemez bir numaraydı tabi ki! Ama Vanessa, evinde telefonla konuşurken el kol hareketleri yapıyordu. Bence her kim aradıysa tanıdığı biriydi." "Hımm. İyi bir nokta."</span></span></p>

      <p class="msonormal8"><span><span class="calibre10">"Katilin neden suçlu olarak Grolin'i göstermek için onca zahmete girdiğini ve sonra sadece vurulması için oyuna soktuğunu merak ediyorum."</span></span></p>

      <p class="msonormal8"><span><span class="calibre10">"Belki dün sabahki patlamanın her şeyi sonlandırmasını istemişti ve biz kurtulduğumuzda sadece uyum sağlamış, B planına gitmişti. Belki bizim ekipten birini elemek istedi.</span></span></p>

      <p class="msonormal8"><span><span class="calibre10">Sonunda Grolin'i her kim vurursa bir süreliğine davadan alınacağını biliyordu. Ya da belki sadece yapabildiği için yaptı, heyecan için. Bilmiyorum. Dinle. Tessa'ya gitmem gerek. New Mexico'daki o tarikat adamını bulup bulamayacağına bir bakabilir misin?" "O işi Margaret'in yaptığını sanıyordum." "Öyle." dedim. "Ama şu an kime güvenebileceğimi bilmiyorum. Yapabilir misin?" Duraksadı. "Denerim."</span></span></p>

      <p class="msonormal8"><span><span class="calibre10">Ve böylece, hayat denilen bu kaotik şey tarafından kapıma savrulan kuzgunu, üvey kızımı almak üzere hastaneden ayrıldım. </span></span></p>

      <p class="msonormal8">***</p>

      <p class="msonormal8"><span><span class="calibre10">Tarifeye göre, Tessa'nın uçağının sabah saat 11:32'de varması gerekiyordu. Charlotte Douglas Uluslararası Havaalanı'na kırk beş dakika önce vardım ve ABD Hava Yolları bilet satış gişesine yürüdüm.</span></span></p>

      <p class="msonormal8"><span><span class="calibre10">Gişenin arkasındaki kadın otomatik bir şekilde gülümsedi. Otomatik bir şekilde konuştu. "Günaydın efendim. Rahatlığınız için kurulan bilet otomatımızı denediniz mi? Başlıca kredi kartlarından herhangi birini okuyucudan geçirin ve... "</span></span></p>

      <p class="msonormal8"><span><span class="calibre10">"Birini karşılamaya geldim: Tessa Ellis." FBI kartımı gösterdim. "Chicago'dan ll:30'da geliyor. Uçaktan ilk onun indirilmesini ve bavullarının ön tarafa, kaldırıma getirilmesini istiyorum."</span></span></p>

      <p class="msonormal8"><span><span class="calibre10">Yüzündeki bakıştan, az önce çok fazla şey söylediğimi anlaya- biliyordum. Bu sözcüklerin hiçbiri ona verilen yazıda yoktu. "Çok önemli bir dava." diye ekledim.</span></span></p>

      <p class="msonormal8"><span><span class="calibre10">"Eee... Evet. Bir bakayım." Bir an için bilgisayar klavyesine bakındı, sonra müdürüne ne söylemesi gerektiğini sormak için arkadaki bir odaya gitti. Bir dakika sonra, gülümsemesi tekrar yerine yerleştirilmiş olarak geri döndü. "Elbette efendim. Bagajları sizin için hazır edeceğiz efendim."</span></span></p>

      <p class="msonormal8"><span><span class="calibre10">Başımı salladım. "Teşekkürler."</span></span></p>

      <p class="msonormal8"><span class="calibre18">İşimin pek avantajı yok. Ama zaman zaman birkaç tane oluyor.</span><br class="calibre12" /></p>

      <p class="msonormal8"><span><span class="calibre10">Güvenlik kontrol noktasındaki çocuklar, silahımı içeri sokmam konusunda biraz güçlük çıkardılar ama federal kimlik kartı, ehliyet gibi kâğıtlarımı gösterdiğimde, annemin kızlık soyadını ve en sevdiği salsa sosu tarifini söylediğimde nihayet bıraktılar.</span></span></p>

      <p class="msonormal8"><span><span class="calibre10">Ülkedeki tüm havaalanlarında bulabileceğiniz en iyi kahve dükkânı Chierio'dan bir kahve aldım. Asit dengesinin kıvamına dayanarak, karışımın, dünyada kahve çekirdeği yetiştirmek için en iyi ülke olan Kolombiya'nın dağlık güneydoğu bölgesinden geldiğini tahmin ettim.</span></span></p>

      <p class="msonormal8"><span><span class="calibre10">Narkotik Şube'den arkadaşlarımın anlattığına göre, başka tür bitkiler yetiştirmek için de.</span></span></p>

      <p class="msonormal8"><span><span class="calibre10">Kahve mükemmeldi. Kafamdaki onca şeye rağmen, üç yudumdan sonra fark ettim ki tam orada ve o an ölmek durumunda kalsaydım mutlu bir adam olarak ölürdüm.</span></span></p>

      <p class="msonormal8"><span><span class="calibre10">Bazıları kahvemi gereğinden fazla ciddiye aldığımı söyler.</span></span></p>

      <p class="msonormal8"><span><span class="calibre10">Chierio'nun South Mountain Harmanından bir yudum daha aldım.</span></span></p>

      <p class="msonormal8"><span><span class="calibre10">Hayır.</span></span></p>

      <p class="msonormal8"><span><span class="calibre10">Tesadüf değil.</span></span></p>

      <p class="msonormal8"><span><span class="calibre10">C-14 Girişi'ne doğru ilerledim.</span></span></p>

      <p class="msonormal8"><span><span class="calibre10">Alice, çocuklarını Asheville kent merkezindeki St. Lawrence Kilisesinden çıkardı ve arabaya götürdü. Birkaç ay önce Garrett evden ayrıldığında onları kiliseye götürmeye başlamıştı. O günler zor, çok zor günlerdi. Özellikle de ilk başta. Güce ihtiyacı vardı ve başından beri buraya gelmenin yardımı dokunuyor gibiydi.</span></span></p>

      <p class="msonormal8"><span><span class="calibre10">Kilisenin tavanı, Birleşik DevletJer'deki en büyük oval, desteksiz kubbeydi. Buradaki güzellik ve zarafet ona ilham veriyor, başı</span></span><span class="calibre18">nı kaldırıp tekrar yukarıya, cennete doğru bakmasına yardımcı oluyordu. İlahileri ve vaazları dinlemek, gerçekten önem taşıyan şeyler hakkında daha çok düşünmesini, Garrett'tan yaptığı şeyler için biraz daha az nefret etmesini, hayata dair tekrar umut dolu hissetmesini, iyiliğin kötülük ve geleceğin geçmiş karşısındaki gücüne güvenmesini sağlıyor gibiydi. Meleklerin şeytanlar karşısındaki gücüne güvenmesini sağlıyordu.</span></p>

      <p class="msonormal8"><span><span class="calibre10">Buraya gelmeye başladıktan sonra, diploma almak için okula kaydolmuştu. Taze bir başlangıç yapmak için.</span></span></p>

      <p class="msonormal8"><span><span class="calibre10">Kiliseden ayrıldı ve arabasını Wal-Mart alışveriş merkezine doğru sürmeye başladı. Eve gitmeden önce yeni bir saç fırçası alması gerekiyordu. u</span></span><span class="calibre18">zun süre bekleyeceğimi düşünmüştüm ama 642 sefer sayılı uçak piste indikten sadece bir ya da iki dakika sonra kapılar açıldı ve Tessa bana doğru yürüdü.</span></p>

      <p class="msonormal8"><span><span class="calibre10">Tam beklediğim gibi, siyah giysiler içindeydi. Her zaman pembenin onun rengi olabileceğini düşünmüşümdür ama siyah ruj, siyah göz farı ve hatta siyaha boyanmış tırnaklarla birlikte, onunla ilgili her şey, içinde bulunduğu ruh hâlini ve ilişkimizi ifade ediyor gibiydi. Kara.</span></span></p>

      <p class="msonormal8"><span><span class="calibre10">"Bunu mahvetme Pat. Bu anı mahvetme." dedim kendi kendime.</span></span></p>

      <p class="msonormal8"><span><span class="calibre10">"Tessa." dedim.</span></span></p>

      <p class="msonormal8"><span><span class="calibre10">Çantasını yan tarafına sıkıca bastırıp uzun, sıkıntılı bir </span></span><span class="calibre18">nefes aldı. "Patrick."</span></p>

      <p class="msonormal8"><span><span class="calibre10">"Seni görmek çok güzel." Yaklaştım, kollarimı açtım, kucaklaşmak istedim. Kıpırdamadı. "Bana neden bunu yapıyorsun?" Dişlerimin gıcırdadığını hissettim. "Hayır, Tessa. Seni görmek çok güzel dediğimde: 'Ah, seni görmek de öyle.' demen gereki</span></span><span class="calibre18">yor. Hadi tekrar deneyelim, seni görmek çok güzel!" Ne iğneleyici, aptalca bir şey söyledim! Aptalca. Aptalca! Neden böyle dedin? Neden?</span></p>

      <p class="msonormal8"><span><span class="calibre10">Kafasını çok ama çok yavaşça salladı. Gözlerine yaşlar dolmaya başlamıştı. Otuz saniyeden az bir zamanda onu gözyaşlarına boğmayı başarmıştım. "Neden tüm hayatımı mahvetmeye çalışıyorsun?" Çantasını kaldırıp omzuna attı ve beni itekleyerek geçip yürümeye başladı. Orada kendi kendime mırıldanarak öylece dikildim. "Seni özledim. Güvende olduğun için çok memnunum." Belki gerisi böyle gelebilirdi. Bir dahaki sefere söylemek için iyi olabilir.</span></span></p>

      <p class="msonormal8"><span><span class="calibre10">Ajan Stanton bana doğru geldi. "Siz babası olmalısınız."</span></span></p>

      <p class="msonormal8"><span><span class="calibre10">"Hayır. Babası yok." diye düşündüm.</span></span></p>

      <p class="msonormal8"><span><span class="calibre10">"Üvey babası." dedim. "Evet, sanırım benim."</span></span></p>

      <p class="msonormal8"><span class="calibre18">Tessa'nın bagajını kaldırımdan aldıktan sonra Ajan Stanton, yanımızdan yapmacık bir selamla ayrıldı. Büyük ihtimalle Den- ver'a geri döneceğini düşündüm ama sormadım.</span><br class="calibre12" /></p>

      <p class="msonormal8"><span><span class="calibre10">Tessa yapmacık bir sırıtışla: "Güle güle Eric." diye seslendi. "O bulmacalar üzerinde çalışmaya devam!" Eric duymamış gibi yaptı. Başını salladı. Yürümeye devam etti.</span></span></p>

      <p class="msonormal8"><span><span class="calibre10">"Bu ne demekti şimdi?" diye sordum. Gülümsedi. "Hiç."</span></span></p>

      <p class="msonormal8"><span><span class="calibre10">Tessa'nın valizlerini arabaya koyduk ve otobana doğru </span></span><span class="calibre18">yola çıktık. Terry'yi aradım, ve araştırmasının sonucunda </span><span class="calibre18">çıkanları anlatmasını dinledim. Telefonu kapattım ve</span><span class="calibre18">Tessa'ya döndüm. "Bir şeyler yedin mi?"</span></p>

      <p class="msonormal8"><span><span class="calibre10">"Evet. Peki, nereye gidiyoruz şimdi?"</span></span></p>

      <p class="msonormal8"><span><span class="calibre10">"Asheville denilen bir yere. Ama önce bir yere uğramam </span></span><span class="calibre18">gerekiyor."</span></p>

      <p class="msonormal8">***</p>

      <p class="msonormal8"><span class="calibre18">Valinin malikânesi gün ışığında farklı gözüküyordu, bir şekilde daha Güneyli gibiydi. Kuzey Carolina yerine sanki Mississippi'deymiş gibi.</span><br class="calibre12" /></p>

      <p class="msonormal8"><span><span class="calibre10">Arabada giderken Tessa camdan dışarı bakıyordu. "Kim yaşıyor burada?"</span></span></p>

      <p class="msonormal8"><span><span class="calibre10">"Vali."</span></span></p>

      <p class="msonormal8"><span><span class="calibre10">"Sebastian Taylor mu?" "Adını nereden biliyorsun?"</span></span></p>

      <p class="msonormal8"><span><span class="calibre10">"O kadar da zor bir şey değil Patrick." Sanki beş yaşındaki </span></span><span class="calibre18">birine açıklar gibi, yavaş konuşuyordu. Sebastian Taylor,</span></p>

      <p class="msonormal8"><span><span class="calibre10">Kuzey Carolina'nın valisi. Biz de şu an Kuzey Carolina </span></span><span class="calibre18">eyaletindeyiz. Buna mantık deniyor."</span></p>

      <p class="msonormal8"><span><span class="calibre10">"Evet, tabi, bunların hepsini biliyorum ama sanırım adını </span></span><span class="calibre18">biliyor olmana şaşırdım."</span></p>

      <p class="msonormal8"><span><span class="calibre10">"Niye?"</span></span></p>

      <p class="msonormal8"><span><span class="calibre10">"Çünkü biz Colorado'da yaşıyoruz ve senin yaşındaki çoğu </span></span><span class="calibre18">insan, bırak ülkenin diğer ucundaki bir eyaletin valisini, </span><span class="calibre18">devlet başkanının adını bile zor bilir."</span></p>

      <p class="msonormal8"><span><span class="calibre10">"Ben yaşıtlarımın çoğuna benzemem."</span></span></p>

      <p class="msonormal8"><span><span class="calibre10">Buna nasıl cevap vereceğimi bilemedim. "Her neyse, </span></span><span class="calibre18">onunla sadece bir dakika konuşmam gerek. Sonra </span><span class="calibre18">gideceğiz."</span></p>

      <p class="msonormal8"><span><span class="calibre10">"Ne hakkında konuşacaksın?"</span></span></p>

      <p class="msonormal8"><span><span class="calibre10">"909 insanın katledilmesindeki rolüyle ilgili."</span></span></p>

      <p class="msonormal8"><span><span class="calibre10">Bayan Anita Banner bizi kapıda karşıladı. Ben valiyle konuşurken ondan Tessa'yla kalmasını rica ettiğimde bakışlan kararsa da kabul etti.</span></span></p>

      <p class="msonormal8"><span><span class="calibre10">İçeri girdiğimde Vali Taylor büyük salonda, deri </span></span><span class="calibre18">koltuklardan </span><span class="calibre18">birine yayılmıştı. Burnunun üzerinde okuma gözlükleri,</span><span class="calibre18">kucağında açık bir kitap ve üzerinde şık, açık gri, tiftik bir</span><span class="calibre18">takım vardı. "Ajan Bowers." dedi sakince. Bu kez kibar </span><span class="calibre18">görünmeye bile çalışmıyordu.</span></p>

      <p class="msonormal8"><span><span class="calibre10">Ona uymaya karar verdim. "Kaseti siz yaptınız."</span></span></p>

      <p class="msonormal8"><span><span class="calibre10">Dikkatini çekmeyi başarmıştım. "Ne?"</span></span></p>

      <p class="msonormal8"><span><span class="calibre10"> "Q875."</span></span></p>

      <p class="msonormal8"><span><span class="calibre10">Bekledi, büyük ihtimalle blöf yapıp yapmadığımı anlamak </span></span><span class="calibre18">için.</span></p>

      <p class="msonormal8"><span><span class="calibre10">"CIA. Guyana, Güney Amerika."</span></span></p>

      <p class="msonormal8"><span><span class="calibre10"> "Siz neden bahsediyorsunuz?"</span></span></p>

      <p class="msonormal8"><span><span class="calibre10">"Q875. Ama bir hata yaptınız. Kaseti arkanızda bıraktınız." Vali Taylor gözlüğünü çıkardı ve mendiliyle camlarını parlattı. Zaman kazanıyordu. "Yetmişlerde ve seksenlerde devlet için çalıştım Ajan Bowers, Fransa'da, Güney Amerika'da ve İspanya'da ticaret anlaşmalarını takip ediyordum. Hepsi kayıtlıdır. Kontrol edebilirsiniz, üzgünüm ama sadece dış ilişkilerle bağlantım vardı, uluslararası casuslukla değil."</span></span></p>

      <p class="msonormal8"><span><span class="calibre10">"Kod adınız Şifre, referans numaranız 16-171 lalfa delta4." dedim. Terry işinde çok iyidir.</span></span></p>

      <p class="msonormal8"><span><span class="calibre10">Vali gözlüğünü taktı: "Hımm... Sanırım ya Askerî İstihbarat'a ya da ulusal Güvenlik Ajansına gittiniz. Haklı mıyım? Gittiğiniz yer bunlardan biri mi?"</span></span></p>

      <p class="msonormal8"><span><span class="calibre10">"Söyleyemem."</span></span></p>

      <p class="msonormal8"><span><span class="calibre10">"Tabi ki söyleyemezsiniz." Kitabını yana koydu ve koltuktan kalktı. "Ne zamandan beri biliyorsunuz?"</span></span></p>

      <p class="msonormal8"><span><span class="calibre10"> "Sadece bir saattir. Bu sabah kaynağımla konuştum. Çok yardımı oldu." </span></span></p>

      <p class="msonormal8"><span><span class="calibre10">"Eminim öyle olmuştur."</span></span></p>

      <p class="msonormal8"><span class="calibre10"> </span><span class="calibre18">"İşin ne kadar içindeydiniz Vali? Kaseti yapmaktan daha fazlasını mı yaptınız? Siz de Kaituma Limanı uçak pistinde miydiniz?"</span></p>

      <p class="msonormal8"><span><span class="calibre10">Vali, koltuğun etrafından dolanıp bana doğru geldi ve nane kokulu nefesini alabileceğim kadar yakınımda durdu. "Dr. Bovvers, siz hiç okyanusta balık avladınız mı?"</span></span></p>

      <p class="msonormal8"><span><span class="calibre10">"Öğreneceğim Vali. Sadece an meselesi. Trembley'i biliyorum, beni takip etmesi için onu gönderdiğinizi."</span></span></p>

      <p class="msonormal8"><span><span class="calibre10">Döndü ve şömine rafının üzerinde asılı duran dev balığa doğru yürüdü. "Kılıç balığı. Marlin ya da buradaki gibi bir tarpon." dedi.</span></span></p>

      <p class="msonormal8"><span><span class="calibre10">"Vali, ne dediğimi duydunuz mu?" "Tabi tarpon, marlin ya da kılıç balığına göre kıyıya daha yakın durma eğilimindedir." Balığına daha iyi bakabilmek için bir adım geri attı. "Bunu Tampa kıyısında yakaladım. O zaman farkında bile değildim ama dünyanın en çok köpek balığı nüfusu olan sularda avlanıyormuşuz. Büyük Set Resifi'nde olduğundan bile daha çok. Çoğu insan bunu bilmez." Bana bakmak için döndü. "Dr. Bovvers, dünyadaki en tehlikeli köpek balığının hangisi olduğunu biliyor musunuz?"</span></span></p>

      <p class="msonormal8"><span><span class="calibre10">Bu kadar oyun, şakalaşma yeter. "İşler çığırından çıktı, değil mi? Orası bir saatli bombaydı, siz de sıfıra getirdiniz. Jones suikasttan sonra çöktü ve sizin de üstlerinize ortalığı temizlediğinize dair kanıt vermeniz gerekiyordu. Ama kaseti neden bıraktınız? Anlayamadığım tek şey bu."</span></span></p>

      <p class="msonormal8"><span><span class="calibre10">"Köpek balığı, Dr. Bowers. Köpek balığını tahmin etmeye çalışın." ,</span></span></p>

      <p class="msonormal8"><span><span class="calibre10">"Bilmiyorum." dedim dişlerimin arasından. "Büyük beyaz."</span></span></p>

      <p class="msonormal8"><span><span class="calibre10">Sırıttı. "Evet, işte görüyorsunuz. Çoğu kişi böyle düşünür, herkes onu söyler, onu ya da çekiç kafayı. Ama hayır. Doğrusu, boğa köpek balığıdır. Kıyıya yakın olmayı sever, hem tuzlu suda hem de tatlı suda yaşayabilir, farklı çevresel şartlara çok uyumludur. Onu bu kadar ölümcül yapan işte bu özellikleridir."</span></span></p>

      <p class="msonormal8"><span class="calibre10"> </span><span class="calibre18">Bana döndü. Gözleri kısılmış, birer kurşun gibi olmuştu. Adamdaki değişiklik çok etkileyiciydi. "Orada insanların her zaman yakalamayı bekledikleri şeyleri yakalamadıklarını söylüyorlar." dedi. "Bazen ipin diğer ucundaki balık, bir boğa köpek balığı olur. Tekneye çekip çıkarmak isteyeceğin türden bir şey değil."</span></p>

      <p class="msonormal8"><span><span class="calibre10">Başımı dikleştirdim. "Beni tehdit mi ediyorsunuz?"</span></span></p>

      <p class="msonormal8"><span><span class="calibre10">Daha da yaklaştı ve sesi düz, metalik bir fısıltıya dönüştü.</span></span></p>

      <p class="msonormal8"><span><span class="calibre10">Gözleri ise soğuk, siyah taşlara. "Bu sularda avlanacaksan </span></span><span class="calibre18">oltanın ucundakini ne tür bir balık ısırmaya karar verirse </span><span class="calibre18">versin, makarayı sarmaya hazır olsan iyi edersin."</span></p>

      <p class="msonormal8"><span><span class="calibre10">"Ben hazırım." dedim. "Köpek balıklarını getir."</span></span></p>

      <p class="msonormal8"><span><span class="calibre10">"Kimle uğraştığını bilmiyorsun."</span></span></p>

      <p class="msonormal8"><span><span class="calibre10">"Sen de."</span></span></p>

      <p class="msonormal8"><span><span class="calibre10">Tam o anda Bayan Banner ve Tessa kapıda göründü.</span></span></p>

      <p class="msonormal8"><span><span class="calibre10">"Genç bayan gitmek için sabırsızlanıyor." dedi. Benim </span></span><span class="calibre18">tahminim, Bayan Banner'ın genç bayandan kurtulmak ve </span><span class="calibre18">valinin özel asistanlığını yapmaya devam etmek için </span><span class="calibre18">sabırsızlandığıydı. Vali Taylor'ın bakışlarının odanın karşı </span><span class="calibre18">tarafına geçip Tessa'nın üzerinde durduğunu gördüm.</span></p>

      <p class="msonormal8"><span><span class="calibre10">"Yemin ederim, eğer Tessa'ya yanlış bir şekilde bakarsa </span></span><span class="calibre18">onu aşağı indiririm." dedim içimden.</span></p>

      <p class="msonormal8"><span><span class="calibre10">"Konuğumuz kim acaba?" diye sordu.</span></span></p>

      <p class="msonormal8"><span><span class="calibre10">"Adım Tessa. Siz de Vali Taylor musunuz?"</span></span></p>

      <p class="msonormal8"><span><span class="calibre10">"Evet hanımefendi."</span></span></p>

      <p class="msonormal8"><span><span class="calibre10">Odada göz gezdirdi. "Güzel tarpon."</span></span></p>

      <p class="msonormal8"><span><span class="calibre10">Dalga geçiyor olmalısın.</span></span></p>

      <p class="msonormal8"><span><span class="calibre10">Vali gülümsedi. "Teşekkür ederim."</span></span></p>

      <p class="msonormal8"><span><span class="calibre10">Bakışları dikkatle inceleyerek bir tablodan diğerine geçti.</span></span></p>

      <p class="msonormal8"><span class="calibre18">"Peki." dedi sonunda. "Neden sadece Güney'in kazandığı</span> <span class="calibre18">savaşların tabloları var?"</span></p>

      <p class="msonormal8"><span><span class="calibre10">Tamam, işte bu çok net bir şekilde etkileyici.</span></span></p>

      <p class="msonormal8"><span><span class="calibre10">Vali bir an için duraksadı. "Çünkü... Çok kurnazca genç </span></span><span class="calibre18">bayan. Çok zeki bir kızsınız. Eminim babanız sizinle gurur </span><span class="calibre18">duyuyordun"</span></p>

      <p class="msonormal8"><span><span class="calibre10">"Bunu ona sormanız gerek." dedi Tessa.</span></span></p>

      <p class="msonormal8"><span><span class="calibre10">Kalbim göğsümün altında kıvrandı. "Hadi Tessa. Burada </span></span><span class="calibre18">işim bitti. Gidelim."</span></p>

      <p class="msonormal8"><span><span class="calibre10">Vali sırıttı. "Dr. Bowers, Ajan Jiang'la yarınki öğle yemeğine gelemezseniz kesinlikle anlarım."</span></span></p>

      <p class="msonormal8"><span><span class="calibre10">"Ah, orada olacağız." dedim. "Yemekte balık olduğunu duydum."</span></span></p>

      <p class="msonormal8"><span><span class="calibre10">Margaret'in yaptığı gibi burnundan nefes alıp verdi. İyi. Onu kızdırmıştım.</span></span></p>

      <p class="msonormal8"><span><span class="calibre10">"Bayan Banner." dedi, "Lütfen genç misafirimize imzalı fotoğraflardan birini verin."</span></span></p>

      <p class="msonormal8"><span><span class="calibre10">Ve bunu duyan Bayan Banner, tek kelime etmeden bizi dışarı çıkardı, tek kelime etmeden Tessa'ya bir fotoğraf verdi ve tek kelime etmeden arabaya kadar geçirdi. Ben motoru çalıştırır çalıştırmaz Tessa fotoğrafı buruşturup camdan dışarı, valinin titizlikle biçilmiş çimenlerinin üzerine fırlattı. "Bana bakışlarından hiç hoşlanmadım." "İnsan karakterinden iyi anlıyorsun." dedim. "Devam ettir."</span></span></p>

      <p class="msonormal8"><span><span class="calibre10">İnanılmaz. Gerçekten bir konuda anlaşmıştık. </span></span></p>

      <p class="msonormal8"><span><span class="calibre10">Asheville'e giderken Tessa, yol boyunca, iPod'unun kulaklıkları takılı, sessizce oturdu.</span></span></p>

      <p class="msonormal8"><span><span class="calibre10">Eşyalarımı otelden aldım, çıkışımı yaptım ve güvenli eve doğru yola koyulduk.</span></span></p>

      <p class="msonormal8"><span><span class="calibre10">Tessa ve iPod'u sessizce yanımda gittiler. Kalacağımız güvenli ev, kentin çıkışında, French Broad Neh- ri'nin kıyısında, boz renkli, çiftlik evi stilinde bir evdi. Şerif Wallace, Tessayı korumaları için memur Jason Stilton ve Patricia Muncey'i görevlendirmişti. Vardığımızda evde bizi bekliyorlardı. Cuma günü yaptığım sunumdan hatırlıyordum onları.</span></span></p>

      <p class="msonormal8"><span><span class="calibre10">Memur Stilton sigarasını çimenlerin arasına atarken: "Hava </span></span><span class="calibre18">soğuyor." dedi ve beni içeri götürdü.</span></p>

      <p class="msonormal8"><span><span class="calibre10">Tessa ve iPod'u sessizce yanımızdan geçtiler.</span></span></p>

      <p class="msonormal8"><span><span class="calibre10">"Evet." dedim Tessa yanımdan geçip giderken. "Radyodaki </span></span><span class="calibre18">adam yarın sabah kar yağacağından bahsetti."</span></p>

      <p class="msonormal8"><span><span class="calibre10">Memur Stilton, bana katıldığı anlamına geldiğini tahmin </span></span><span class="calibre18">ettiğim bir şeyler homurdandı.</span></p>

      <p class="msonormal8"><span class="calibre18">Oturma odasına girerken Memur Muncey: "Oyuncaklara aldırmayın." dedi. "Son kullanıcıların ardından henüz tam olarak temizlenmedi."</span><br class="calibre12" /></p>

      <p class="msonormal8"><span><span class="calibre10">Oturma odası belli belirsiz kedi çişi ve bebek pudrası kokuyordu. Oyuncaklar, yere saçılmıştı ve oturma odasındaki en basit hareketi büyük bir mesele hâline getiriyordu. Ama daha büyük mesele, sürekli ayakaltında dolaşan ya da durup dururken bir yerden fırlayıp tüylerini karıştırmanız için önünüze uzanan iki kediden birinin üzerine basmamaya çalışmak gibi gözüküyordu. Memur Muncey: "Bir belediye meclis üyesiyle ilgili aile içi şiddet davası." dedi. "Karısını ve çocuklarını korumak amacıyla buraya getirdiler."</span></span></p>

      <p class="msonormal8"><span><span class="calibre10">Jason Stilton: "Çocukları alıp kedileri bıraktılar." diye homurdandı.</span></span></p>

      <p class="msonormal8"><span><span class="calibre10">Tessa, iPod'unun kulaklıklarını çekip çıkardı ve bal kabağı rengindeki tüy yumağını sevmek için yere çöktü. "Çok sevimliler! Adları ne?"</span></span></p>

      <p class="msonormal8"><span><span class="calibre10">"O, Günışığı, siyah olan da Geceyarısı." dedi Stilton.</span></span></p>

      <p class="msonormal8"><span><span class="calibre10">Geceyarısı'nı okşamak için yere çömeldim.</span></span></p>

      <p class="msonormal8"><span><span class="calibre10">Patisini havaya savurdu ve bana tısladı.</span></span></p>

      <p class="msonormal8"><span><span class="calibre10">Tessa nasıl yapılacağını göstererek: "Ellerin açık bir </span></span><span class="calibre18">şekilde uzanman gerekiyor." dedi. "Ve daha yavaşça yap.</span><span class="calibre18">Ona zarar vermeyeceğini anlayacağı şekilde."</span></p>

      <p class="msonormal8"><span><span class="calibre10">Tessa gerçekten kediyle ilgili mi konuşuyordu merak ettim.</span></span><span class="calibre18">Geceyarısı mırladı, dönüp sırt üstü yattı ve Tessa'nın,</span><span class="calibre18">karnını kaşımasına izin verdi. "Gördün mü?"</span></p>

      <p class="msonormal8"><span><span class="calibre10">"Senin bir kedi sever olduğunu asla tahmin edemezdim</span></span></p>

      <p class="msonormal8"><span><span class="calibre10">Tessa." dedim. "Kedilere bayılırım ben."</span></span></p>

      <p class="msonormal8"><span class="calibre10"> </span><span class="calibre18">"Bilmiyordum... " "Bilmediğin çok şey var." dedi.</span></p>

      <p class="msonormal8"><span><span class="calibre10">Bunun ne kadar doğru olduğunu anlamaya başlıyordum. "Merhaba."</span></span></p>

      <p class="msonormal8"><span><span class="calibre10">Sesin geldiği tarafa döndüm ve Ralph'in içeri girdiğini gördüm.</span></span></p>

      <p class="msonormal8"><span><span class="calibre10">"Burada ne arıyorsun?" diye sordum.</span></span></p>

      <p class="msonormal8"><span><span class="calibre10">"Sadece ailenin zekisine merhaba demek istedim."</span></span></p>

      <p class="msonormal8"><span><span class="calibre10">"Teşekkürler." dedi Tessa.</span></span></p>

      <p class="msonormal8"><span><span class="calibre10">"Beni hatırlıyorsun, değil mi?"</span></span></p>

      <p class="msonormal8"><span><span class="calibre10">Başını salladı. "Özel Ajan Ralph Hawkins."</span></span></p>

      <p class="msonormal8"><span><span class="calibre10">"Ralph amca." Tessa'ya sarıldı.</span></span></p>

      <p class="msonormal8"><span><span class="calibre10">Ben ağlattım. Ralph amca sarıldı. Mükemmel.</span></span></p>

      <p class="msonormal8"><span><span class="calibre10">Tessa, Ralph'in cebini gösterdi. "O nedir?"</span></span></p>

      <p class="msonormal8"><span><span class="calibre10">"Ee, hiçbir şey."</span></span></p>

      <p class="msonormal8"><span><span class="calibre10">Önce yanıltmak için sağa hamle yaptı, sonra sola eğildi, elini Ralph'in cebine soktu ve taşınabilir oyun konsolunu çıkardı. "Çok tatlı." dedi.</span></span></p>

      <p class="msonormal8"><span><span class="calibre10">"Hey, bana ver onu!" Hızlıca elinden kapmaya çalıştı ama</span></span></p>

      <p class="msonormal8"><span><span class="calibre10">Tessa zamanında geri çekildi.</span></span></p>

      <p class="msonormal8"><span><span class="calibre10">"Seni uyarmalıydım Ralph." dedim. "Çok iyidir."</span></span></p>

      <p class="msonormal8"><span><span class="calibre10">"Neden video oyunları oynuyorsun?" diye sordu.</span></span></p>

      <p class="msonormal8"><span><span class="calibre10">"Cinayetleri çözmeniz ya da onun gibi işler yapmanız </span></span><span class="calibre18">gerektiğini sanıyordum."</span></p>

      <p class="msonormal8"><span><span class="calibre10">"Herkes zaman zaman mola vermeye ihtiyaç duyar. Şimdi ver onu bana." Yine uzandı ama kaçırdı. Derin bir nefes aldı.</span></span></p>

      <p class="msonormal8"><span class="calibre10"> </span><span class="calibre18">"Peki, ne oynuyorsun?"</span></p>

      <p class="msonormal8"><span><span class="calibre10">Artık vazgeçti ve kolunu uzatıp eliyle duvara dayandı. "Sorce- rer's Realm IV. Ama beşinci seviyedeki mahzeni bir türlü geçemiyor gibiyim." "Problem değil. Sana yardım edebilirim." </span></span></p>

      <p class="msonormal8"><span><span class="calibre10">"Oynuyor musun?"</span></span></p>

      <p class="msonormal8"><span><span class="calibre10">Başını ileri doğru uzatıp sesini incelterek o alaycı, ergen kız hareketini yaptı. "Evet." </span></span></p>

      <p class="msonormal8"><span><span class="calibre10">"Ah." dedi Ralph. "Tamam."</span></span></p>

      <p class="msonormal8"><span><span class="calibre10">Tessa pat diye kanepeye oturdu. Ralph de yanına ilişti. Sonra Ralph uysallıkla onu izlerken Tessa, tıpkı bir profesyonel gibi, oyunun kontrol tuşlarıyla manevra yapmaya başladı. "Şu mağarayı görüyor musun?" dedi. </span></span></p>

      <p class="msonormal8"><span><span class="calibre10">"Evet."</span></span></p>

      <p class="msonormal8"><span><span class="calibre10">"Orada gizli bir geçit var ama önce devin başını kesmen gerek."</span></span></p>

      <p class="msonormal8"><span><span class="calibre10">"Onun başını kesebildiğimizi bilmiyordum. Sadece sopayla vuruyorum." "Hayır, başını kesmek kesinlikle daha iyi." Birkaç dakika boyunca onları izledim. Tessa'nın oyunu göstermesini, Ralph'in başını sallamasını, o devasa omuzları arasında başının yukarı aşağı hareket etmesini... Ralph'in küçük kontrol düğmelerine basabilmek için kalın parmaklarını kullanmaya çalışmasını, bir beyzbol eldiveni giyerek klavyede yazı yazmaya çalışmaya benzettim. Tony'yi yenememesine şaşmamak gerekirdi. Ve Tessa ikide bir gülüyordu, üvey kızımın aylardır ilk kez gerçekten güldüğünü duydum.</span></span></p>

      <p class="msonormal8"><span><span class="calibre10">Arkadaşıma devlerin başını nasıl keseceğini gösterirken. </span></span></p>

      <p class="msonormal8"><span><span class="calibre10">Ralph gitmeden önce beni bir kenara çekti. "Tucker, disiplin meselesinden dolayı izne çıkarıldı." dedi. "Dün gece neler olduğunu tam olarak anlayana kadar."</span></span></p>

      <p class="msonormal8"><span><span class="calibre10">Başımla onayladım. "Evet. Bunu bekliyordum. Vanessa'yla ilgili herhangi bir şey var mı?"</span></span></p>

      <p class="msonormal8"><span><span class="calibre10">Başını salladı. "Son duyduğumda aynıydı. Kurşun uyuyor ama. Alışveriş merkezinde kullanılan silahla aynı silah. Dinle, gitmeliyim, Tessa'yla güzel bir gün geçirin. Çok tatlı bir kız."</span></span></p>

      <p class="msonormal8"><span><span class="calibre10">"Tatlı", tam olarak Tessa'yı tanımlarken kullanacağım bir sözcük değildi. "Tamam. Geçiririz."</span></span></p>

      <p class="msonormal8"><span><span class="calibre10">Sonra Tessa'ya hoşça kal dedi ve çıktı. Yarım saat kadar Tessa ve kedilerle vakit geçirdim, sonra mesajlarımı kontrol ettim. Mar- garet'ten üç sesli mesaj. Hah, beklediğimden bile hızlıydı. Lien- hua'dan bir mesaj. Lien-hua'yı aradım.</span></span></p>

      <p class="msonormal8"><span><span class="calibre10">İki saat önce Jolene'in vücudunun geri kalanını emekli bir FBI ajanı olan Reggie Abrams'ın evinde bulduklarını söylediğinde belki şaşırmalıydım ama şaşırmadım. Abrams'ın, infaz stiliyle </span></span><span class="calibre18">başından vurulduğunu ya da adamın Kuzey Carolina eyaleti eski FBI başkanı olduğunu söylediğinde de belki şaşırmalıydım ama şaşırmadım.</span></p>

      <p class="msonormal8"><span><span class="calibre10">Beni gerçekten şaşırtan tek şey, Ralph'in benimle evdeyken bunların hiçbirinden bahsetmemiş olmasıydı. Garip.</span></span></p>

      <p class="msonormal8"><span><span class="calibre10">"New Mexico'daki bu tarikat hakkında daha fazla şey öğrenebildik mi?" diye sordum.</span></span></p>

      <p class="msonormal8"><span><span class="calibre10">"Biraz. Liderin adı Aaron Jeffrey Kincaid. Eskiden PT Eczacılık'ın sahibiymiş ama birkaç yıl önce şirketi sattıktan sonra piyasadan çekilmiş. Fotoğrafını ve biyografisini sana e-postayla atarım. Elimde bir de adres var. On dakika kadar önce yerel polisten yardım istedik. Kontrol etmek için yola çıkıyorlar." "Bana adresi ver." dedim dizüstü bilgisayarımı açarken. "Ne yapıyorsun?" diye sordu Tessa, Günışığı'nı kucağına alırken.</span></span></p>

      <p class="msonormal8"><span><span class="calibre10">Evet, bu iyi. Video oyunlarını seviyor. "İzle bunu." dedim ve FAL.C.O.N'u çalıştırdım.</span></span></p>

      <p class="msonormal8"><span><span class="calibre10">***</span></span></p>

      <p class="msonormal8"><span><span class="calibre10">Lien-hua: "Buna inanmayacaksın." dedi. "İşte adres: 19654 Walnut Yolu, Taos, New Mexico."</span></span></p>

      <p class="msonormal8"><span><span class="calibre10">"Yani?" Adresi internete girdim. Tessa, girilen koordinatlar üzerindeki görüntüyü çeşitli yönlere çeviren ve bölgeyi gittikçe yaklaştıran ekrana bakıyordu. İlk önce dünya. Sonra yarım küre. Sonra Kuzey Amerika. Batı. New Mexico. Sangre de Cristo Dağları. "Hoşmuş." dedi.</span></span></p>

      <p class="msonormal8"><span><span class="calibre10">Lien-hua: "Halkın Tapınağı'na kayıtlı telefon numarası Walnut 1-9654. Trajediden sonra kullanılmamış. Başka bir müşteriye bir daha hiç verilmemiş." dedi. "Kurnazca." dedim. Ama ekran görüntüyü yakınlaştırdıkça</span></span></p>

      <p class="msonormal8"><span class="calibre10"> </span><span class="calibre18">Tessa'nın izlemesine izin verdiğime pişman olmaya başladım.</span></p>

      <p class="msonormal8"><span><span class="calibre10">"O ne?" diye sordu Tessa.</span></span></p>

      <p class="msonormal8"><span><span class="calibre10">Altı binanın her birinden koca bulutlar hâlinde siyah dumanlar tütüyordu. "Çiftlik yanıyor." diye fısıldadım. "Çiftliğin her yeri." Binaları farklı açılardan görebilmek için göstergeyi ekranın üzerinde sağa sola hareket ettirdim, görüntüyü yakınlaştırdım. Batıdan esen sert bir çöl rüzgârı alevleri çıldırtıyordu.</span></span></p>

      <p class="msonormal8"><span><span class="calibre10">Tessa: "Orada insanlar var mı?" diye sordu yavaşça. Bilgisayarın kapağını kapattım. "Tessa, ben telefonda konuşmamı bitirene kadar bir dakikalığına orada bekle." "Ama... " "Lütfen."</span></span></p>

      <p class="msonormal8"><span><span class="calibre10">"Patrick... "</span></span></p>

      <p class="msonormal8"><span><span class="calibre10">"Hemen."</span></span></p>

      <p class="msonormal8"><span><span class="calibre10">Sinirli bir şekilde söylendi ama nihayet geri çekildi.</span></span></p>

      <p class="msonormal8"><span><span class="calibre10">"Neler oluyor?" diye sordu Lien-hua.</span></span></p>

      <p class="msonormal8"><span><span class="calibre10">"Her yeri yakmışlar." dedim. Görüntüyü yakınlaştırdım ve </span></span><span class="calibre18">dört polis arabasının yoldan çiftliğe doğru ilerlediğini </span><span class="calibre18">gördüm. Hemen arkalarından iki itfaiye arabası onları takip </span><span class="calibre18">ediyordu. Gördüklerimi Lien-hua'ya anlattım.</span></p>

      <p class="msonormal8"><span><span class="calibre10">"Video ne kadar eski?" diye sordu.</span></span></p>

      <p class="msonormal8"><span><span class="calibre10">Verinin saatine baktım. "Beş dakika kadar, uydu geçişleri </span></span><span class="calibre18">arasındayız. Bir dakika." Etrafı çevrili arazinin içinde bir </span><span class="calibre18">noktanın görüntüsünü yakınlaştırdım. Bir hayvan. Aslında </span><span class="calibre18">koca bir sürü.</span></p>

      <p class="msonormal8"><span><span class="calibre10">Daha da yakınlaştırdım.</span></span></p>

      <p class="msonormal8"><span><span class="calibre10">Hiçbiri hareket etmiyordu.</span></span></p>

      <p class="msonormal8"><span><span class="calibre10">Daha yaklaştırdım. Daha çok yaklaştırdım.</span></span></p>

      <p class="msonormal8"><span class="calibre10"> </span><span class="calibre18">Hayvanlar yaralarla kaplı gibi gözüküyordu. İlk başta böceklerin işi olabilir diye düşündüm.</span></p>

      <p class="msonormal8"><span><span class="calibre10">Hayır, dağın o kadar yüksek bir yerinde olamaz. Yılın bu zamanında çok soğuk olur.</span></span></p>

      <p class="msonormal8"><span><span class="calibre10">"Dinle Lien-hua, polisin Tehlikeli Madde Ekibi'ni aramasını sağla ve onlara çayırdaki ölü hayvanlara dokunmamalarını söyle. Eğer Kincaid başka bir Beyaz Gece daha planlıyorsa bir tür uyuşturucu veya bulaşıcı hastalık geliştirmiş olabilir. Orayı mümkün olduğunca çabuk tecrit etmemiz gerekiyor." Arkamda bir hareket hissettim ve döndüm. Tessa eğilmiş, ekrana bakıyordu.</span></span></p>

      <p class="msonormal8"><span><span class="calibre10"> "Neler oluyor?" diye sordu.</span></span></p>

      <p class="msonormal8"><span><span class="calibre10">Bilgisayarın kapağını tekrar kapattım. "Lütfen Tessa, bir </span></span><span class="calibre18">dakika içinde konuşmam biter."</span></p>

      <p class="msonormal8"><span><span class="calibre10">Kıpırdamadı.</span></span></p>

      <p class="msonormal8"><span><span class="calibre10">Kanepeyi işaret ettim. "Söylediğimi yap."</span></span></p>

      <p class="msonormal8"><span><span class="calibre10">Başını salladı, omuzlarını sarkıtıp yürüdü ve kollarını sıkıca </span></span><span class="calibre18">kavuşturup kanepeye oturdu.</span></p>

      <p class="msonormal8"><span><span class="calibre10">Lien-hua'nın, New Mexico polis devriyesi ve bölgesel Tehlikeli Maddeler ekibiyle iletişime geçmesi için Dante Wallace'ı aradığını duydum. Sonra yine bana bir şeyler söyledi. "Pat, biz şimdi Abrams'ın olay yerindeyiz. Bizimle burada buluşabilir misin?"</span></span></p>

      <p class="msonormal8"><span><span class="calibre10">"Bu öğleden sonra Tessa ile takılmam lazım." dedim.</span></span></p>

      <p class="msonormal8"><span><span class="calibre10">Tessa: "Kimle konuşuyorsun?" diye sordu.</span></span></p>

      <p class="msonormal8"><span><span class="calibre10">Lien-hua konuşmaya devam ediyordu. "Sanırım dosyaları </span></span><span class="calibre18">sana e-posta yoluyla gönderebiliriz."</span></p>

      <p class="msonormal8"><span><span class="calibre10">"İşlemleri bitirmişler mi?"</span></span></p>

      <p class="msonormal8"><span><span class="calibre10">"Evet."</span></span></p>

      <p class="msonormal8"><span><span class="calibre10">Başımla onayladım. Sonra kendimi tuttum. "Hayır,</span></span><span class="calibre18">gerçekten gelebileceğimi sanmıyorum."</span></p>

      <p class="msonormal8"><span class="calibre18">"Nereye gidebileceğini?" diye sordu Tessa.</span><br class="calibre12" /></p>

      <p class="msonormal8"><span><span class="calibre10">"Tamam." dedi Lien-hua. "Herhalde öğrendiklerimizi sonra </span></span><span class="calibre18">sana özet geçerim."</span></p>

      <p class="msonormal8"><span><span class="calibre10">Sonra yine, belki de Tessa'yı burada bir süreliğine bırakabileceğimi, onun kedilerle oyalanabileceğini... "Adres ne?"</span></span></p>

      <p class="msonormal8"><span><span class="calibre10">Tessa sordu: "Nerenin?" "Nereye gidiyoruz?" Telefonu bir an için göğsüme dayadım. "Hiçbir yere gitmiyoruz. Benim bir olay yerine gitmem gerekiyor." "Hiç olay yeri görmedim." "Seni götüremem."</span></span></p>

      <p class="msonormal8"><span><span class="calibre10">"Benimle zaman geçirmek istediğini sanıyordum." Ah dostum, bu kız gerçekten çok zeki. Çok, çok zeki. "İstiyorum ama... Bak, bu kurallara aykırı." "Ama eğer polisler işlerini bitirdiyse ne fark eder ki?" "Polislerin işlerini bitirdiğini nereden biliyorsun?" Gözlerini devirdi. "Az önce telefondaki kadına işleri bitti mi diye sordun, sonra da başını salladın. Hayır deseydi başını salla- mazdın. Yani eğer işleri bittiyse neden gelemiyorum?"</span></span></p>

      <p class="msonormal8"><span><span class="calibre10">"Bir kadınla konuştuğumu nasıl anladın?" "Benimle dalga mı geçiyorsun? Ses tonundan." Tamam, artık resmîleşmişti. Son dokuz yıl boyunca birlikte çalıştığım birçok FBI ajanından çok daha iyi bir dedektifti. "Seni götürmüyorum ve bu konuşma burada bitmiştir."</span></span></p>

      <p class="msonormal8"><span><span class="calibre10">Abraham'ın, Cedar Point Meydanı'ndaki evinin önünde durdum ve Tessa'ya döndüm. "Arabada kal."</span></span></p>

      <p class="msonormal8"><span class="calibre10"> </span><span class="calibre18">"Ama o zaman göremem ki... " "Birkaç dakika içinde dönerim."</span></p>

      <p class="msonormal8"><span><span class="calibre10">"Sen orada, içerideyken ve ben burada, dışarıdayken nasıl birlikte zaman geçirebiliriz?"</span></span></p>

      <p class="msonormal8"><span><span class="calibre10">"Hah! Bu kez işe yaramayacak." Verandada bekleyen iki FBI ajanını gösterdim. "Merak etme, güvende olacaksın. Birkaç dakika içinde döneceğim ve gidip akşam yemeği yiyeceğiz. Belki biftek ya da başka bir şey." </span></span></p>

      <p class="msonormal8"><span><span class="calibre10">"Ben vejetaryenim."</span></span></p>

      <p class="msonormal8"><span><span class="calibre10">"Öyle mi? Ben eti severim. Mümkün olduğunca sık, enfes </span></span><span class="calibre18">kediburgerler."</span></p>

      <p class="msonormal8"><span><span class="calibre10">"Hiç komik değil."</span></span></p>

      <p class="msonormal8"><span><span class="calibre10">"Burada bekle."</span></span></p>

      <p class="msonormal8"><span><span class="calibre10">Sustu ve koltuğuna gömüldü. Arabadan dışarı çıkarken </span></span><span class="calibre18">telefonum çaldı.</span></p>

      <p class="msonormal8"><span><span class="calibre10">Margaret.</span></span></p>

      <p class="msonormal8"><span><span class="calibre10">Zaman kaybetmiyordu. "Neden beni geri aramıyorsun?" "Biraz meşgulüm, Margaret." "Bugün Vali'yi mi görmeye gittin?"</span></span></p>

      <p class="msonormal8"><span><span class="calibre10">"Vay canına. Haberler hızlı yayılıyor." dedim kendi kendime.</span></span></p>

      <p class="msonormal8"><span><span class="calibre10">"Biraz tavsiyeye ihtiyacım vardı." "Ne hakkında?" "Balık tutma."</span></span></p>

      <p class="msonormal8"><span><span class="calibre10">"Dinle beni." dedi. "Dün geceki tüm raporları kontrol ettim ve ikna oldum."</span></span></p>

      <p class="msonormal8"><span><span class="calibre10">Neredeyse Ralph'in telefonunu düşürüyordum. "Ne oldun?"</span></span></p>

      <p class="msonormal8"><span class="calibre10"> </span><span class="calibre18">"Tucker'ın durum karşısında verdiği tepki konusunda ikna oldum." diye devam etti. "Tabi ki tüm resmî işlemlerden geçmek durumunda ama saldırgan silahını bırakmaya razı olmayınca gerçekten de ateş etmekten başka seçeneği yokmuş. Diğer taraftan sen uygun hareket etmemişsin." Telefonu diğer elime aldım. "Efendim?" "Saldırgan, silahını sana ve ortağın olan ajanlara doğru salladığında ateş etmemişsin. Standart çalışma prosedürü açıkça der ki... "</span></p>

      <p class="msonormal8"><span><span class="calibre10">Yükselen sinir katsayısı. Yükseliyor.</span></span></p>

      <p class="msonormal8"><span><span class="calibre10">"Adamın elinde oyuncak silahlar vardı." diye araya girdim. "Ve isteseydi bile elinden bırakamazdı." "Ama o zaman bunu bilmiyordun, değil mi?" Yenilme Pat. Yenilme.</span></span></p>

      <p class="msonormal8"><span><span class="calibre10">"Bir dakika." dedim. "Anlıyorum. Şimdi anlıyorum." "Neyi anlıyorsun?"</span></span></p>

      <p class="msonormal8"><span><span class="calibre10">"Vali Taylor'un ofisinden biri seni aradı, değil mi?"</span></span></p>

      <p class="msonormal8"><span><span class="calibre10">"Dr. Bowers." Çok yavaş, tane tane konuşuyordu, "umarım </span></span><span class="calibre18">beni etik davranmamakla suçlamıyorsundur."</span></p>

      <p class="msonormal8"><span><span class="calibre10">"Neden olmasın? Tam da bunu yapıyorum."</span></span></p>

      <p class="msonormal8"><span><span class="calibre10">"Bowers, yöntemlerin işe yaramıyor. Hâlâ katilin kim </span></span><span class="calibre18">olduğu hakkında bir fikrimiz yok."</span></p>

      <p class="msonormal8"><span><span class="calibre10">"Vanessa bir isim verebilir."</span></span></p>

      <p class="msonormal8"><span><span class="calibre10">"Ah, duymadın mı?" Sesi buz gibi olmuştu. Mesafeli.</span></span></p>

      <p class="msonormal8"><span><span class="calibre10">Kalbim sıkışır gibi oldu. "Neyi duydum mu?"</span></span></p>

      <p class="msonormal8"><span><span class="calibre10">"Vanessa bu öğleden sonra öldü, Dr. Bowers."</span></span></p>

      <p class="msonormal8"><span><span class="calibre10">Hayır.</span></span></p>

      <p class="msonormal8"><span class="calibre18">"Nasıl öldü? Odasını korumakla yükümlü olan kimdi? Ölüm zamanı nedir?"</span><br class="calibre12" /></p>

      <p class="msonormal8"><span><span class="calibre10">"Boğazındaki kurşun yarasından öldü, Dr. Bowers. Sen ekibinin tuzağa düşmesine engel olamadığında. Şimdi Jonestown ve katil tarikatlarla ilgili tüm bu saçmalığı bırakmanı ve onu vuran adamı bulmanı istiyorum. Yoksa seni bu davadan çekeceğim. Bir kez daha işlerin içine edersen kendini Denver'da bulurs...]' "Galiba sesin kesiliyor Margaret." dedim. "Sakın yüzüme kapatma Dr. Br... "</span></span></p>

      <p class="msonormal8"><span><span class="calibre10">Aramayı sonlandırdım ve sonra tamamen kapattım. Telefonu, saatte elli kilometre hızla garaj kapısına fırlatmak istedim ama kendimi tam zamanında durdurmayı başardım. </span></span></p>

      <p class="msonormal8"><span><span class="calibre10">Şerif Wallace beni kapıda karşıladı. "Selam." "Selam." Margaret'le konuşmamızdan bahsetmedim. Hiç canım istemedi. Başımı uzatıp evin içine baktım. Duvardaki ve kapı çerçevesindeki kan damlaları, cinayet sırasında katilin ve kurbanın nerede durduklarını anlatıyordu. Abrams'ın antrenman çantası kapıda duruyordu, ona dayalı bir de raket vardı. Saldırı olduğunda yola çıkmak üzereydi herhalde.</span></span></p>

      <p class="msonormal8"><span><span class="calibre10">Evin içinde, Abrams'ın yatak odasına doğru giden kurumuş </span></span><span class="calibre18">kan izlerini takip ettik. Dolaba sürüklenmişti.</span></p>

      <p class="msonormal8"><span><span class="calibre10">'Jolene'in cesedi? O nerede bulundu?" diye sordum.</span></span></p>

      <p class="msonormal8"><span><span class="calibre10">"Orada. Koşu bandının üzerinde."</span></span></p>

      <p class="msonormal8"><span><span class="calibre10">"Koşu bandı mı?"</span></span></p>

      <p class="msonormal8"><span><span class="calibre10">"Evet."</span></span></p>

      <p class="msonormal8"><span><span class="calibre10">Koşu bandı mı?</span></span></p>

      <p class="msonormal8"><span><span class="calibre10">"Bu arada, Grolin öldüğüne göre fark eder mi bilmiyorum." dedi. "Ama kredi kartı harcamalarının kontrolünü bitirdim."</span></span></p>

      <p class="msonormal8"><span><span class="calibre10"> '"Ve?"</span></span></p>

      <p class="msonormal8"><span><span class="calibre10">"Sevdiği bir deri ceket var ya, geçen bahar Hanes Mall'daki</span></span></p>

      <p class="msonormal8"><span><span class="calibre10">Gap mağazasından almış. Tahmin et bakalım o gün Gap'ta </span></span><span class="calibre18">kim çalışıyormuş?"</span></p>

      <p class="msonormal8"><span><span class="calibre10">'Jolene."</span></span></p>

      <p class="msonormal8"><span><span class="calibre10">"Evet."</span></span></p>

      <p class="msonormal8"><span><span class="calibre10">Bir an düşündüm. Çok kusursuzdu. Biri Grolin'i markaja almıştı ve bunu neredeyse bir yıl boyunca sürdürmüştü. "O gün alınan başka deri ceket var mı?" "Başka ceket mi?"</span></span></p>

      <p class="msonormal8"><span><span class="calibre10">"Gap'tan. O gün veya o hafta daha sonra alınan başka deri ceket var mıymış?"</span></span></p>

      <p class="msonormal8"><span><span class="calibre10">Kafası karışmış görünüyordu. "Bilmiyorum." "Öğren o zaman."</span></span></p>

      <p class="msonormal8"><span><span class="calibre10">Lien-hua yatak odasına girdi. Ralph hemen arkasındaydı. "Ralph." dedim. "Neler oluyor? Güvenli evdeyken neden bana buradan bahsetmedin?"</span></span></p>

      <p class="msonormal8"><span><span class="calibre10">"Davadan uzakta biraz zaman geçirmek istersin diye </span></span><span class="calibre18">düşündüm."</span></p>

      <p class="msonormal8"><span><span class="calibre10">"Niye?"</span></span></p>

      <p class="msonormal8"><span><span class="calibre10">Yüzüme baktı. "Tessa'yı buraya siz aranızı biraz </span></span><span class="calibre18">düzeltilesiniz diye getirttim, değil mi?"</span></p>

      <p class="msonormal8"><span><span class="calibre10">"Evet."</span></span></p>

      <p class="msonormal8"><span><span class="calibre10">"O zaman öyle yap."</span></span></p>

      <p class="msonormal8"><span><span class="calibre10">Parmaklarımın gerildiğini hissettim. Kızgınlık içimde dolanmaya başlamıştı. Margaret'e Margaret olduğu için. Tucker'a dün gece acele karar verdiği için, İllüzyonist'e kazandığı için, Ralph'e haklı olduğu için... "Ama Lien- hua'yla telefonda konuştuktan </span></span><span class="calibre18">sonra buraya geleceğimi tahmin etmen gerekirdi... "</span></p>

      <p class="msonormal8"><span><span class="calibre10">"Evet." dedi soğuk bir şekilde. "Haklısın. Tahmin etmem gerekirdi."</span></span></p>

      <p class="msonormal8"><span><span class="calibre10">"Bak, bu olay yerinde olmak benim için önemli." Herkesin duyabileceği kadar yüksek sesle söyledim ama aslında kendime söylediğimin farkındaydım. Odada sessizlik oldu. İçimden bir sesin: "Olay yerlerinden daha önemli şeyler de vardır." dediğini duyabiliyordum. Başta, ölen karımın sesi sandım. Ama sonra kızının sesine daha çok benzediğini fark ettim.</span></span></p>

      <p class="msonormal8"><span><span class="calibre10">Kafamdan bu düşünceleri atmaya, tekrar odaklanmaya çalıştım. Beynim emirlerime uymadı. Devam ettim. "Demek dün sabah vurulmuş. Öyle mi?"</span></span></p>

      <p class="msonormal8"><span><span class="calibre10">"Evet." dedi Ralph. Sesinden hâlâ üzgün olduğunu anlayabiliyordum.</span></span></p>

      <p class="msonormal8"><span><span class="calibre10">Döndüm ve bir piyon bulacağımı düşünerek odaya bakındım. Bakışlarım koşu bandının üzerine gelince aradığımı buldum. Beyaz bir piyon. "Ama neden Abrams?" diye sordum kızgınlıkla. "Bütün bu hikâyenin neresine oturuyor? Adamla ilgili ne biliyoruz?"</span></span></p>

      <p class="msonormal8"><span><span class="calibre10">Lien-hua: "1991'de adını duyurmuş." diye açıkladı. "Bu tarih, FBI'a bağlı Şiddet Suçları Faillerini Araştırma Programı'nın bir parçası olabilmek için Kuzey Carolina'nın anlaşma imzaladığı yıl."</span></span></p>

      <p class="msonormal8"><span><span class="calibre10">"ŞSFAP" dedim.</span></span></p>

      <p class="msonormal8"><span><span class="calibre10">"Evet. Kuzey Carolina adına imza atan da Abrams'mış." Dava, yanlara doğru iyice genişliyor, çarpık çurpuk bir şey hâline geliyordu. Bu adamı yakalayabilecek miyim acaba diye merak etmeye başlıyordum. "O fırçayla ilgili herhangi bir şey bulduk mu?" Herkese soruyordum. "Parmak izi bulabildiniz mi? DNA? Herhangi bir şey?"</span></span></p>

      <p class="msonormal8"><span><span class="calibre10">"Hımm." Ralph çenesini kaşıdı. Rahatlamış gibi gözüküyordu. </span></span></p>

      <p class="msonormal8"><span><span class="calibre10">"Bildiğim kadarıyla Brent ilgileniyordu o konuyla. Şimdiye kadar halletmiş olmalı. Belki şimdi zorunlu uzaklaştırmada olduğu için bir şeyler arada kaybolmuş olabilir. Kontrol ederim."</span></span></p>

      <p class="msonormal8"><span><span class="calibre10">"Ben yaparım." dedi Şerif Wallace. Telefon etmek için uzaklaştı.</span></span></p>

      <p class="msonormal8"><span><span class="calibre10">Dolaba doğru yürüdüm. Abrams'ın cesedi kaldırılmıştı, halının üzerinde kurumuş kan lekeleri vardı. "Adamı dolaba sokmuş." dedim. "Neden bir dolap?" "Sanırım hikâyesinin, fantezi dünyasının bir parçası." dedi Lien-hua. "İlk piyon bir dolapta bulunmuştu, Mindy'i bir mağarada boğdu... "</span></span></p>

      <p class="msonormal8"><span><span class="calibre10">"Belki kendisini dar yerlerde rahat hissediyordur." dedi Ralph.</span></span></p>

      <p class="msonormal8"><span><span class="calibre10">Lien-hua: "Ya da karanlıktan hoşlanıyordur." diye ekledi. Söylediklerini kafamda oturtmaya çalışıyordum. Ralph'in cebindeki telefon çaldı. Numaraya baktı. "New Mexi- co polisi." dedi. Özel olarak konuşmak için başka bir odaya gitti.</span></span></p>

      <p class="msonormal8"><span><span class="calibre10">Lien-hua'ya döndüm. "Peki burada bize ne diyor?" Benim yaklaşımım pek de işe yarıyor gibi gözükmüyordu. Belki onunki yarardı.</span></span></p>

      <p class="msonormal8"><span><span class="calibre10">"Hemen ortamı kızıştırıyor." dedi. "Doğru zamanı bekleyen seri katilden ortamın sakinleşmesi için bile beklemeyen bir katile dönüştü. Jolene'in cesedini FBl'ın hem geçmişteki hem de şimdiki iki anahtar ismine bıraktı. Belki o zaman da beni yakala- yamadınız, şimdi de yakalayamıyorsunuz diyordur."</span></span></p>

      <p class="msonormal8"><span><span class="calibre10">"1991'den beri aktif olduğunu mu düşünüyorsun?" diye sordum.</span></span></p>

      <p class="msonormal8"><span><span class="calibre10">Lien-hua eğildi ve dolaptaki kan lekesini gösterdi. "Belki.</span></span></p>

      <p class="msonormal8"><span><span class="calibre10">İnfaz yöntemiyle işlenen cinayet, bunun katil için kişisel bir şey olmadığını gösteriyor. Bu sadece bir mesaj vermek içindi, daha fazlası değil. Tıpkı Vanessa ve araba parkındaki adam gibi, hepsi </span></span><span class="calibre18">onun için oyunun bir parçası. Onun için herkes gözden çıkarılabilir."</span></p>

      <p class="msonormal8"><span><span class="calibre10">Koşu bandına baktım. "Bacakları neden koşu bandına koydu?" diye sordum.</span></span></p>

      <p class="msonormal8"><span><span class="calibre10">Kapıdan bir ses geldi: "Koşu bandında bacaklar. Koşmak ama bir yere ilerleyememek." İkimiz de döndük. Tessa.</span></span></p>

      <p class="msonormal8"><span><span class="calibre10">"Burada ne arıyorsun?" diye lafı yapıştırdım. "Arabada </span></span><span class="calibre18">beklemeni söylemiştim."</span></p>

      <p class="msonormal8"><span><span class="calibre10">"Sıkıldım."</span></span></p>

      <p class="msonormal8"><span><span class="calibre10">"Tessa?" dedi Lien-hua.</span></span></p>

      <p class="msonormal8"><span><span class="calibre10">"Evet. Ve sen de telefondaki kadınsın herhâlde." Lien-hua bana ve sonra yine Tessa'ya baktı. "Evet. Sanırım o olmalıyım. Ve sanırım haklı olabilirsin." "Neyle ilgili?" dedim.</span></span></p>

      <p class="msonormal8"><span><span class="calibre10">"Koşmak ama hiçbir yere varamamak konusunda." dedi. "Soruşturmamızı özetliyor. Şimdiye kadar yaptığımız bu; koşmak ama hiçbir yere varamamak." Derin bir nefes aldım. "Hadi Tessa, arabaya geri dön." En azından olay yerini bozmadı. İşlerini bitirmişlerdi. "Ya burada bir ceset olsaydı?" dedim. "O zaman ne olurdu?" "İğrenç olurdu. Kusardım." "Doğru. Öyle olurdu. Hadi, şimdi."</span></span></p>

      <p class="msonormal8"><span><span class="calibre10">Odadan çıkarken aklıma bir şey geldi. "Bu arada, verandadaki iki ajanı nasıl geçtin?" "Eğer istersem oldukça ikna edici olabilirim." Buna karşı söyleyecek bir şeyim yoktu.</span></span></p>

      <p class="msonormal8"><span class="calibre10"> </span><span class="calibre18">"O bayanın ne dediğini duydun mu?" Tessa, oturma odasına yürürken kan lekeli halıya bakıyordu. "Haklı olduğumu söyledi. Koşu bandıyla ilgili. Duydun mu?" "Ah, evet o bir karakter analizcisi." diye başladım. "Elinde değil... " Dur, geri sar.</span></p>

      <p class="msonormal8"><span><span class="calibre10">Ellerin açık bir şekilde yaklaş...</span></span></p>

      <p class="msonormal8"><span><span class="calibre10">"Ee... İyi bir gözlemdi Tessa. Tutturmuş olabilirsin."</span></span></p>

      <p class="msonormal8"><span><span class="calibre10">Biraz homurdandı. "Vay canına, bunu bir kenara </span></span><span><span class="calibre10">yazıyorum. 26 Ekim 2008 Pazar günü Patrick Bowers üvey </span></span><span class="calibre18">kızına gerçek bir iltifat etti."</span></p>

      <p class="msonormal8"><span><span class="calibre10">"Tessa." dedim, sesimde belli belirsiz bir üstünlükle. "'Dobra' sözcüğü ne anlama geliyor, biliyor musun?" "Hayır."</span></span></p>

      <p class="msonormal8"><span><span class="calibre10">"Senin dobra bir tarafın var."</span></span></p>

      <p class="msonormal8"><span><span class="calibre10">Durdu, kollarını kavuşturdu ve başını dikleştirdi. "Hiç de </span></span><span class="calibre18">doğru değil." </span></p>

      <p class="msonormal8"><span class="calibre18">"Ne?"</span></p>

      <p class="msonormal8"><span><span class="calibre10">"Bana, ters, sivri dilli ve iğneleyici olduğumu söylemen." </span></span></p>

      <p class="msonormal8"><span><span class="calibre10">Baktım. "Dobranın ne anlama geldiğini bilmediğini sanıyordum."</span></span></p>

      <p class="msonormal8"><span><span class="calibre10">"Yalan söyledim."</span></span></p>

      <p class="msonormal8"><span><span class="calibre10">Tüm ergenler böyle olamaz. Olamaz. "Latinceden geliyor." dedi. "Sert, hüzünlü ve koyu anlamlarına geliyor." "Ah." dedim. "Harika."</span></span></p>

      <p class="msonormal8"><span><span class="calibre10">"Ortaokulda İspanyolca yerine iki yıl Latince dersi aldım.</span></span><span class="calibre18">Latince ölü bir dil. Ölü bir dili öğrenmek havalı olur diye düşünmüştüm."</span></p>

      <p class="msonormal8"><span><span class="calibre10">Oğlum. Bu kıza babalık etmeyi gerçekten ben mi istedim?</span></span></p>

      <p class="msonormal8"><span><span class="calibre10">Bir dakika. Aptalca bir soru.</span></span></p>

      <p class="msonormal8"><span><span class="calibre10">Evet.</span></span></p>

      <p class="msonormal8"><span><span class="calibre10">Dünyadaki her şeyden daha çok.</span></span></p>

      <p class="msonormal8"><span><span class="calibre10">Ön kapıya varmadan önce, Ralph'in diğer odada küfrettiğini duydum. Ve bu, iyi bir şeyler olmadığını düşündüğüm zamanlardan biriydi.</span></span></p>

      <p class="msonormal8"><span><span class="calibre10">"Cesetler." dedi üvey kızımın duyabileceği kadar yüksek sesle. "On beş ceset bulmuşlar." 66</span></span></p>

      <p class="msonormal8"><span><span class="calibre10">Tessa'nın yüzü kireç kesildi. "Ne dedi?" "İşte bu yüzden gelmeni istemedim." "Yapma lütfen." dedi. "İnsanların: 'Sana demiştim.' demelerinden nefret ederim!"</span></span></p>

      <p class="msonormal8"><span><span class="calibre10">"Tamam. Bak, özür dilerim. Lütfen. Aramızı düzeltmek istiyorum. Sadece o kadar. Dışarıda bekleyebilir misin? Lütfen. Birkaç dakikalığına." </span></span></p>

      <p class="msonormal8"><span><span class="calibre10">"O zaman bana ders vermeye kalkma." </span></span></p>

      <p class="msonormal8"><span><span class="calibre10">"Yapmayacağım, söz."</span></span></p>

      <p class="msonormal8"><span><span class="calibre10">O öndeki verandaya geçti, ben de Ralph'e üvey kızımın duyabilme mesafesinde küfür etmesi konusunda neler düşündüğümü söylemek için tekrar içeri girdim.</span></span></p>

      <p class="msonormal8"><span><span class="calibre10">***</span></span></p>

      <p class="msonormal8"><span><span class="calibre10"> İllüzyonist, bulunduğu noktadan, verandada ileri geri hareket eden kızı izledi. Yaptığı araştırmalardan bildiği kızı, görür görmez tanıdı. Tessa Bernice Ellis, Dr. Bowers'ın üvey kızı. Demek onu korumak için Kuzey Carolina'ya getirtmiş. </span></span></p>

      <p class="msonormal8"><span><span class="calibre10">Ne hoş.</span></span></p>

      <p class="msonormal8"><span><span class="calibre10">İllüzyonist gözlerini kapadı ve zihninin olasılıklar arasında dolanmasına, duyularının hayal etmesine, arzularının keşfetmesine izin verdi. Evet, bu, oyunu için daha da uygun bir son olabilirdi.</span></span></p>

      <p class="msonormal8"><span><span class="calibre10">Dürbünle evin önünü taradı, Bowers'ın arabasını bir süre inceledi ve doktorun, sırt çantasını yanında getirdiğini fark etti. Büyük ihtimalle tırmanma malzemeleri. Hımm.</span></span></p>

      <p class="msonormal8"><span><span class="calibre10">Kızı bir süre daha izleyerek oyalandı, sonra malzemelerini </span></span><span class="calibre18">toplamak için evine döndü.</span></p>

      <p class="msonormal8"><span class="calibre18">***</span></p>

      <p class="msonormal8"><span><span class="calibre10">Ralph'i azarlayamadan önce, yüzündeki ifadeyi gördüm.</span></span></p>

      <p class="msonormal8"><span><span class="calibre10">"On üçü çocukmuş." dedi.</span></span></p>

      <p class="msonormal8"><span><span class="calibre10">Ağzım kurudu. "On üç çocuk mu?"</span></span></p>

      <p class="msonormal8"><span><span class="calibre10">Başıyla onayladı. "Ciğerlerinde duman yok."</span></span></p>

      <p class="msonormal8"><span><span class="calibre10">"Yangın başlamadan önce ölmüşler."</span></span></p>

      <p class="msonormal8"><span><span class="calibre10">"Evet."</span></span></p>

      <p class="msonormal8"><span><span class="calibre10">"Çocuklarını kendileri mi öldürmüş?" dedi Lien-hua. "Tıpkı Jonestown'daki gibi." dedim. "Evin yanındaki binada iki yetişkin cesedi varmış." dedi Ralph. "Bir erkek, bir kadın. Ve Kincaid'in özel uçağı da bölgesel hava alanından ayrılmış. Seattle'a doğru bir uçuş planı kaydedilmiş."</span></span></p>

      <p class="msonormal8"><span><span class="calibre10">"Seattle mı?" dedim. "Seattle'da ne var?" "Araştırıyorlar."</span></span></p>

      <p class="msonormal8"><span><span class="calibre10">Birden odanın kapısı hızla açıldı ve Wallace sallana sallana içeri girdi, elindeki yeni telefonunu sallayarak. "O ne?" diye sordum. </span></span></p>

      <p class="msonormal8"><span><span class="calibre10">"Parmak izleri." dedi.</span></span></p>

      <p class="msonormal8"><span><span class="calibre10">"Kim?" diye sordu Ralph. "Kimmiş?"</span></span></p>

      <p class="msonormal8"><span><span class="calibre10">Wallace kafasını salladı. "Katil dokunmuş olsa bile, parmak </span></span><span class="calibre18">izi bırakmamış. Ama sanınm bir sonraki kurbanını tespit </span><span class="calibre18">etmiş olabiliriz. ülkedeki her banka personelinin parmak izi </span><span class="calibre18">alınır, parmak izlerinden oluşan ulusal bir veri tabanı var ve </span><span class="calibre18">biz... "</span></p>

      <p class="msonormal8"><span><span class="calibre10">"Evet, evet, biliyorum." diye bağırdı Ralph. Davanın stresi</span></span></p>

      <p class="msonormal8"><span><span class="calibre10">Ralph'in, hepimizin sinirlerini geriyordu. "Kimmiş? Adı ne?"</span></span></p>

      <p class="msonormal8"><span><span class="calibre10">"Alice McMichaelson. Second National Bank'te çalışıyor.</span></span></p>

      <p class="msonormal8"><span><span class="calibre10">Batı Asheville'de yaşıyor."</span></span></p>

      <p class="msonormal8"><span><span class="calibre10">"Bir sonraki o."</span></span></p>

      <p class="msonormal8"><span><span class="calibre10">"Adresi var mı?" dedi Ralph.</span></span></p>

      <p class="msonormal8"><span><span class="calibre10">Şerif Wallace adresi verdi.</span></span></p>

      <p class="msonormal8"><span><span class="calibre10">"Hemen oraya polis gönder." dedim. "Ama sivil giyinmelerini söyle. Evi izliyor olabilir diye. Bu, önüne geçmek için son şansımız olabilir." </span></span></p>

      <p class="msonormal8"><span><span class="calibre10">Zil çaldığında Alice McMichaelson, oturma odasında oturmuş, çek defteri üzerinde hesap yapıyordu. Ayağa bile kalkama- dan ikinci kez çaldı. "Büyük ihtimalle satıcıdır. İnsana hiç rahat vermez mi bunlar? Yani bir rahat bırakın, bugün pazar." diye söylendi içinden. Belki duymamış gibi yaparsa giderdi. Zır. Zır. Zır.</span></span></p>

      <p class="msonormal8"><span><span class="calibre10">"Of, tamam ya." diye söylenerek halının diğer tarafına geçti ve pencereden dışarı baktı. Hâkî pantolon, golf tişörtü ve </span></span><span class="calibre18">vişne çürüğü renginde rüzgârlık giyen bir adam, verandasında dikiliyordu. Alice perdeyi kenara çektiğinde başıyla selam verdi.</span></p>

      <p class="msonormal8"><span><span class="calibre10">Alice kapıyı açtı ama zinciri yerinde takılı bıraktı. "Evet? Yardımcı olabilir miyim?"</span></span></p>

      <p class="msonormal8"><span><span class="calibre10">Adam kimlik kartını göstermek için cüzdanını uzattı. "Hanımefendi, ben Buncombe İli Şerif Departmanından memur Lewis. İçeri girebilir miyim?" "Bir problem mi var?" </span></span></p>

      <p class="msonormal8"><span><span class="calibre10">"İçeride açıklamam daha iyi olabilir hanımefendi."</span></span></p>

      <p class="msonormal8"><span><span class="calibre10">Adamın arkasında, yolda duran arabaya baktı. Bir sedan araba. Ya görev dışındaydı ya da gizli görevde.</span></span></p>

      <p class="msonormal8"><span><span class="calibre10">"Lütfen." dedi. "Serbest dolaşan çok tehlikeli bir adam var. Sizin peşinizde olabileceğini düşünüyoruz. Ne yapacağı belli olmaz. Her an ortaya çıkabilir. Sizi buradan mümkün olduğunca çabuk çıkarmamız gerekiyor."</span></span></p>

      <p class="msonormal8"><span><span class="calibre10">"Kimmiş? Benden ne istiyormuş?"</span></span></p>

      <p class="msonormal8"><span><span class="calibre10">Adam omzunun üzerinden arkasına, sonra tekrar Alice'e baktı. "Aklınıza gelebilecek en kötü şeyi düşünün. Bu onun için başlangıç olur."</span></span></p>

      <p class="msonormal8"><span><span class="calibre10">Kapıyı açmadı. Bu memur neden tek başınaydı? Neden bir ortağı yoktu? Kadının tereddüt ettiğini fark etmiş olmalıydı. "Bakın." dedi. "Sizin ve çocuklarınızın tehlike altında olabileceğinizi düşünüyoruz. Ama sizi hiçbir şey yapmaya zorlayamam. Siz karar verene kadar burada, verandada bekleyeceğim." Bir kart uzattı. "Buyrun. Bu numarayı arayın. Söylediğim kişi olduğumu doğrulayacaklardır." </span></span></p>

      <p class="msonormal8"><span><span class="calibre10">Geldiğimde şoktaydım ve ormanda yolumu bulamayacak kadar güçsüz düşmüştüm. Yapabildiğim tek şey, yardım bulmak için kampa geri dönmek oldu. Benim gibi gece oradan kaçanlar sonra gün ışığında geri dönenler olabilir diye düşündüm. Belki bana yardım edebilirler diye düşündüm."</span></span></p>

      <p class="msonormal8"><span><span class="calibre10">***</span></span></p>

      <p class="msonormal8"><span><span class="calibre10">Vali Taylor kalemi ikiye böldü.</span></span></p>

      <p class="msonormal8"><span><span class="calibre10">Görevin üzerinden neredeyse otuz yıl geçmişti. Evet, tabi ki Kongre üyesiyle ilgili bu bulaşık işin başında o vardı ama sadece görevini yerine getiriyordu. Dwyer orada bulunuşunun asıl sebebini açık ettiğinde ve sonra Jones kontrolden çıktığındaor- taya çıkan pislikleri temizlemek ve tüm delillerin işaret etmesi gereken yerleri işaret ettiğinden emin olmak için anlık kararlar alması gerekmişti.</span></span></p>

      <p class="msonormal8"><span><span class="calibre10">İşte problemler de burada başlamıştı.</span></span></p>

      <p class="msonormal8"><span><span class="calibre10">"Peki, hayatta kalan başkaları da var mıydı Baba?"</span></span></p>

      <p class="msonormal8"><span><span class="calibre10">"Hayır. Tüm sabah bekledim. Hiç kimse geri gelmedi. Cesetlerle baş başa kalmıştım. Neredeyse, tanıdığım, bildiğim herkes ölmüştü. Hastaneye gittim -aslında sadece küçük bir kabindi- ve omzum için ağrı kesici buldum. Ana binanın yakınlarına gitmek istemiyordum ama oradan ayrılmak da istemiyordum... Gidecek bir yerim yoktu, o yüzden sabahın büyük kısmını bekleyerek, binaya bakmamaya çalışarak geçirdim. Ormanda yaşayan kabilelerden talancılar gelince saklandım. Sonra..."</span></span></p>

      <p class="msonormal8"><span><span class="calibre10">Kincaid'in sesi yavaşladı. Hatta duygusuz ve sert bir hâl aldı. "Guyanese Savunma Gücü üyeleri geldi. Gülüyorlardı oğlum, cesetlerle dalga geçiyorlardı; ailemle ve arkadaşlarımla. 'Daha önce beyinleri uyuyordu, şimdi bedenleri de beyinlerine katıldı.' Böyle şeyler söylüyorlardı. Ama kullandıkları uyumak sözcüğü ölmek anlamına da geliyordu. Bu sözleri sevdiğim insanlar hakkında kullanıyorlardı David." "İlk aileniz."</span></span></p>

      <p class="msonormal8"><span class="calibre10"> </span><span class="calibre18">"Evet. İlk ailem."</span></p>

      <p class="msonormal8"><span><span class="calibre10">O aptal çocuk ortaya çıktığında kaseti düzenlemeyi neredeyse bitirmişti.</span></span></p>

      <p class="msonormal8"><span><span class="calibre10">"Onlar ayrıldıktan sonra üç Amerikalı geldi -iki adam ve bir kadın- ve söylediklerini duyduğumda neredeyse yanlarına koşmak üzereydim. 'Pek planladığımız gibi değil, hı ne dersin?' Sonra biri güldü ve 'Çok büyük bir kayıp değil ama.' dedi. Sonra adamlardan biri dosyaları ortadan kaldırmak konusunda bir şeyler söyledi ve Baba'nın kabinine doğru ilerlediler. Ben karanlıkta saklandım ve onları izledim. Dosyalan çekmeye, defterleri karıştırmaya başladılar."</span></span></p>

      <p class="msonormal8"><span><span class="calibre10">"Delilleri mi yok ediyorlardı?"</span></span></p>

      <p class="msonormal8"><span><span class="calibre10">Kincaid başıyla onayladı. "Evet. ClA'in olayla bağlantısına işaret eden şeyleri sanırım. Arkada bir radyo açıktı, cinayetlerle ilgili haber yorumlarını duyabiliyordum. Daha fazlasını görmek istedim, o yüzden kapılardan birini açtım ama sanırım beni duydular."</span></span></p>

      <p class="msonormal8"><span><span class="calibre10">Tanık yok. Emirleri öyleydi. Hayatta kalan kimse olmasın. O yüzden, çocuk kapıyı açınca başka ne yapabilirdi ki? "Bir iğne kaptı, David. Ve beni kovalamaya başladı." Çocuk, çıldırmış bir tavşan gibi, kampın içinde koşuyordu. Sebastian Taylor, şimdi olayı hatırlayınca Jones'un korumalarına vermeleri için adamlarına teslim ettiği AK- 47lerden birini kullanmayarak yanlış bir iş yaptığını anladı. İğnelerden birini kul</span></span><span class="calibre18">lanarak olayı örtbas edebileceğini düşünmüştü. Ama çocuk kaçtı. Ormana kaçtı.</span></p>

      <p class="msonormal8"><span><span class="calibre10">Şimdi ara sıra hatırlıyordu, yıllardır kapağını açmadığı bir kitabın sayfaları gibi, bir görüntü bir diğerini getiriyordu </span></span><span class="calibre18">peşinden.</span></p>

      <p class="msonormal8"><span><span class="calibre10">Diğer iki ajanın Jones'un kabininden dışarı çıktıklarını </span></span><span class="calibre18">gördü. "O iğneyle ne yapacaktın?" dedi Felicity, iki hapşırık </span><span class="calibre18">arasında. Ormandaki bitkilerin yarısına alerjisi vardı.</span></p>

      <p class="msonormal8"><span><span class="calibre10">"Bize verilen emirler var." dedi. "Cole, amacımız </span></span><span class="calibre18">konusunda oldukça net konuştu."</span></p>

      <p class="msonormal8"><span><span class="calibre10">"Yani bir çocuğu öldürecektin!"</span></span></p>

      <p class="msonormal8"><span><span class="calibre10">"Buradan çıkmamız gerek." dedi Tad.</span></span></p>

      <p class="msonormal8"><span><span class="calibre10">"Kasetle işim daha bitmedi." diye cevap verdi.</span></span></p>

      <p class="msonormal8"><span><span class="calibre10">"Ben hiçbir yere gitmiyorum." dedi Felicity. "Küçük bir </span></span><span class="calibre18">çocuğu öldüreceğine inanamıyorum. Bu görev baştan </span><span class="calibre18">sona bir traje..." Cümlesini bitiremedi. Tad, kadının </span><span class="calibre18">boynuna bir iğne sapladı ve içindekini boca etti. Felicity </span><span class="calibre18">titreyerek yere çöktü.</span></p>

      <p class="msonormal8"><span><span class="calibre10">"Ne yaptın?" diye bağırdı Sebastian.</span></span></p>

      <p class="msonormal8"><span><span class="calibre10">Çırpınmalar başladı. Felicity'nin ölümü pek de rahat </span></span><span class="calibre18">olmuyordu.</span></p>

      <p class="msonormal8"><span><span class="calibre10">"Görevi neredeyse üç kez tehlikeye atıyordu. Bir çocuğun hayatta kaldığını öğrenmelerine izin veremeyiz." dedi Tad. "Her şeyi anlatırdı." "Ama sen... "</span></span></p>

      <p class="msonormal8"><span><span class="calibre10">Tad uzandı ve Felicity'i koltuk altlarından tuttu, henüz ölmemişti ama kısa süre içinde ölecekti. "Binaya taşımama yardım et. Kimse anlamaz." Felicity konuşmaya çalışıyordu ama kafası kontrolsüz bir şekilde ileri geri savruluyordu. İzlemesi pek hoş değildi. Tad devam etti: "Cole'a, Jones'un adamlarının onu önce ele geçirdiğini söyleriz. Yapılacak otopsilerin sayısını sınırlı tuttu</span></span><span class="calibre18">ğumuz sürece bir şey olmaz. Ve çocuktan bahsetmeyeceğiz, tamam mı? Kesinlikle burada değildi. Cinutma, hayatta kalan yok. Anladın mı?"</span></p>

      <p class="msonormal8"><span><span class="calibre10">"Tad de anlatabilir. Çocuktan bahsedebilir." diye düşündü.</span></span></p>

      <p class="msonormal8"><span><span class="calibre10">"Evet." dedi Sebastian, elinde tuttuğu iğneyi parmaklarıyla yoklayarak ve Tad'in iki küreğinin arasındaki noktaya gözlerini dikerek. "Hayatta kalan yok. Anladım."</span></span></p>

      <p class="msonormal8"><span><span class="calibre10">"Kadını öldürdüler. İğneyle. Yaparken gördüm. Sonra Sebastian diğer Amerikalıyı öldürdü."</span></span></p>

      <p class="msonormal8"><span><span class="calibre10">Kincaid duraksadı, ceketine uzandı ve plastik bir poşetin içindeki yarı dolu bir şırıngayı çıkardı. "Sebastian şırıngayı attı. Neden aldığımı bilmiyorum ama her yerinde onun parmak izleri var. Sebastian Taylor'ın ne tür bir adam olduğunu dünyanın öğrenmesinin zamanı geldi." "Siyanür hâlâ etkili mi Baba?" "Oldukça. Emin olmak için test ettirdim." Kincaid plastik poşeti kaldırdı. "O, helikopterler geldiğinde Baba'nın kabinine doğru geri gidiyordu." Sonra orman muhafızları ve Yeşil Bereliler geldi. Onun ortadan kaybolması gerekiyordu. Eğer onu orada görselerdi iki kıtada altı farklı görev kül olurdu. İşte bu yüzden kaseti düzenlemeyi asla bitirmedi. Hep çocuk yüzünden.</span></span></p>

      <p class="msonormal8"><span><span class="calibre10">"Cesetleri teşhis etmek için gelen bazı Tapınak üyelerini tanıyordum. Beni yanlarında Amerika'ya götürdüler, çocuklarından biri olduğumu söylediler." </span></span></p>

      <p class="msonormal8"><span><span class="calibre10">Sonunda Kincaid sadık oğluna bakmak için döndü. "David, Amerika'ya vardığımda medya, talancıların ailem hakkında söyledikleriyle aynı şeyleri söylüyordu. Dünyanın özür dilemek için otuz yılı vardı ve hiç kimse, birkaç kıyıda köşede kalmış web sitesi ve yazar tarafından basılan bir-iki kitap dışında hiç kimse, onların hikâyelerine sevgi ve insaniyet kazandırmayı, insan olarak, ortak Tanrı'mızın çocukları olarak hak ettikleri saygı ve itibarı onlara vermeyi denemedi."</span></span></p>

      <p class="msonormal8"><span><span class="calibre10">"Ve bu yüzden de medya patronları hesap verecekler." "Evet. Bu yüzden hepsi hesap verecek." Vali Taylor aynada yüzüne baktı. Onunki bir katilin değil, bir vatanseverin yüzüydü.</span></span></p>

      <p class="msonormal8"><span><span class="calibre10">Olduğu tek şey buydu. Bir vatansever, ülkesi için ne gerekirse onu yapacak bir adam. Tıpkı Kuzey Taarruz Savaşı'nda Güney'in askerlerinin yaptıkları gibi. Özgürlük için savaşmışlardı; eyaletlerin kendi kanunlarını oluşturma, kendilerini yönetme özgürlükleri için. Gerçek bir özgürlük. Hakiki bir özgürlük.</span></span></p>

      <p class="msonormal8"><span><span class="calibre10">Özgürlüğü desteklemek adına ne gerekiyorsa şimdiye kadar hep yaptı. Bir vatanseverin yaptığı budur. Ve şimdi. Ne yapılması gerekiyordu? Karar vermesi sadece bir an sürdü. Numarayı çevirdi.</span></span></p>

      <p class="msonormal8"><span><span class="calibre10">"Evet?" dedi hattın diğer ucundaki ses.</span></span></p>

      <p class="msonormal8"><span><span class="calibre10">"Benim. İstediğin bende. Yarın sabah Stratford Oteli'nde </span></span><span class="calibre18">611 numaralı odada buluşalım. Öğle yemeğinden önce,</span><span class="calibre18">tam onda. İşleri o zaman hallederiz."</span></p>

      <p class="msonormal8"><span><span class="calibre10">"Bir kaza gibi mi gözükecek?"</span></span></p>

      <p class="msonormal8"><span><span class="calibre10">"Dert etme. Hepsini planladım."</span></span></p>

      <p class="msonormal8"><span><span class="calibre10">Tık.</span></span></p>

      <p class="msonormal8"><span><span class="calibre10">Evet, Sebastian Taylor ne gerekiyorsa yapardı. Gerçek bir vatanseverdi.</span></span></p>

      <p class="msonormal8"><span><span class="calibre10">Sayfanın üzerine bazı notlar karaladı ve konuşmasını </span></span><span class="calibre18">bitirmek üzere işe koyuldu.</span></p>

      <p class="msonormal8">***</p>

      <p class="msonormal8"><span><span class="calibre10">Aaron Jeffrey Kincaid'in jeti, kuzeydoğu Tennesse'deki Tri- Cities Bölgesel Havalimanı'nın kenarındaki kurumsal pistlerden birinde durdu. Gerekli evrak işlerini yapmadan rüşvetle işini halledebileceği kadar küçük, aynı zamanda jetinin sığabileceği kadar büyük bir havaalanıydı burası. Ve</span></span></p>

      <p class="msonormal8"><span><span class="calibre10">Asheville'e yakındı, doksan dakikadan az bir araba sürüşü mesafesinde.</span></span></p>

      <p class="msonormal8"><span><span class="calibre10">Jetten çıkıp asfalt yola ayak bastı. Rutubetli sonbahar havasını içine çekti.</span></span></p>

      <p class="msonormal8"><span><span class="calibre10">Bu, uçağı son kez kullanışı olacaktı. Oldukça faydası dokunmuştu. Tıpkı çiftlik gibi. Tıpkı Rebekah ve Caleb gibi. Jessica gibi. Ailesinin yaptığı gibi. Her şeyin bir zamanı, bir yeri ve bir amacı vardı. Kader böyle bir şeydi.</span></span></p>

      <p class="msonormal8"><span><span class="calibre10">David yanında duruyor, telefonunu cebine koyuyordu. "Baba, ev hazır."</span></span></p>

      <p class="msonormal8"><span><span class="calibre10">"İyi. Bize dinlenmek ve yarınki işlere hazırlanmak konusunda faydalı olacak."</span></span></p>

      <p class="msonormal8"><span><span class="calibre10">Tam o sırada uçuş pistinin kenarında bir minibüs belirdi ve hangardan birkaç metre ileride durdu. Şoför kapısı açıldı ve ince </span></span><span class="calibre18">yapılı; son moda bir gözlük takan, üzgün görünüşlü bir </span><span class="calibre18">adam saygılı bir şekilde selam vererek aşağı indi. "Baba."</span></p>

      <p class="msonormal8"><span><span class="calibre10">"Theodore." dedi Kincaid. "Her şey ayarlandı mı?"</span></span></p>

      <p class="msonormal8"><span><span class="calibre10">"Evet. üniformalar evde."</span></span></p>

      <p class="msonormal8"><span><span class="calibre10">David minibüse yaklaştı.</span></span></p>

      <p class="msonormal8"><span><span class="calibre10">"Peki ya sevkiyat? Geldi mi?"</span></span></p>

      <p class="msonormal8"><span><span class="calibre10">"Otelde Baba."</span></span></p>

      <p class="msonormal8"><span><span class="calibre10">"İyi." Kincaid bileğindeki yara izini kaşıdı. "Şimdi Bethanie ile ilgili konuşma zamanı geldi bence. Onu bıraktığında ölmemişti Theodore."</span></span></p>

      <p class="msonormal8"><span><span class="calibre10">Kısa bir duraksama. "Evet Baba. Biliyorum."</span></span></p>

      <p class="msonormal8"><span><span class="calibre10">David, Theodore'un arkasına kayıverdi.</span></span></p>

      <p class="msonormal8"><span><span class="calibre10">"Sana belli komutlar vermiştim."</span></span></p>

      <p class="msonormal8"><span><span class="calibre10">"Özür dilerim Baba."</span></span></p>

      <p class="msonormal8"><span><span class="calibre10">"Şimdi bir seçim yapmak zorundasın."</span></span></p>

      <p class="msonormal8"><span><span class="calibre10">Dudağını ısırdı. "Seçim mi?"</span></span></p>

      <p class="msonormal8"><span><span class="calibre10">"Kendin mi yapmak istersin, yoksa David'in yardım etmesini mi?"</span></span></p>

      <p class="msonormal8"><span><span class="calibre10">Theodore güçlükle yutkundu. "Baba, lütfen. Elimden </span></span><span class="calibre18">gelenin en iyisini yaptım."</span></p>

      <p class="msonormal8"><span><span class="calibre10">Kincaid sessizce bekledi.</span></span></p>

      <p class="msonormal8"><span><span class="calibre10">"Lütfen, ben... "</span></span></p>

      <p class="msonormal8"><span><span class="calibre10">"Tamam, David o zaman."</span></span></p>

      <p class="msonormal8"><span><span class="calibre10">David ileri adım attı ve kaburga kıran, soluk borusu parçalayan sıkı bazı kungfu hareketleri yapıverdi. Sonra da aileye katılması için kendisini davet eden ilk kişi olan genç adamın boynu</span></span><span class="calibre18">nu kütürdetti. Birkaç saniyede iş bitmişti. Ne de olsa insanlara diğer tarafa geçiş konusunda yardım etmek David'in uzmanlık alanıydı.</span></p>

      <p class="msonormal8"><span><span class="calibre10">Kincaid, adamın un ufak olan bedeninin rutubetli yol üzerinde seğirip titremesini izledi.</span></span></p>

      <p class="msonormal8"><span><span class="calibre10">Tapınaktakileri düşündü.</span></span></p>

      <p class="msonormal8"><span><span class="calibre10">Yatan ve bir daha hiç kalkmayanları.</span></span></p>

      <p class="msonormal8"><span><span class="calibre10">Jakuziyi.</span></span></p>

      <p class="msonormal8"><span><span class="calibre10">Jessica'yı.</span></span></p>

      <p class="msonormal8"><span><span class="calibre10">Rahip Jim Jones'un sözlerini: "Benim için ölüm korkulacak bir şey değildir, asıl tehlikeli olan hayatın ta kendisidir." "Minibüsün arkasına koy onu." dedi. David ve diğer adam, henüz sıcak olan cesedi aracın arkasına sürükleyerek içeri çektiler.</span></span></p>

      <p class="msonormal8"><span><span class="calibre10">"Uçağı saklayın." dedi Kincaid. "Hangara kilitleyin." Sonra ailesiyle birlikte minibüse bindi ve kaderini gerçekleştirmek üzere yola koyuldu. </span></span></p>

      <p class="msonormal8"><span><span class="calibre10">Alice holden geçti ve banyoya girdi. Biraz gergindi ama en azından şimdi çocukları güvendeydi. En önemlisi buydu. Çocuklar. O gün erken saatlerde onları memur Lewis ile göndermişti. Lewis, yanında güvende olacakları konusunda kendisine söz vermişti. Banyo lambasını yaktı ve aynada çenesindeki çizgiyi gördü. Garrett'ın saldırdığı ve onu hastaneye gönderdiği günden kalan hafif bir iz hâlâ görünüyordu. Evet, tehlikeli bir adam tarafından tehdit altında tutulmanın nasıl bir şey olduğunu biliyordu.</span></span></p>

      <p class="msonormal8"><span><span class="calibre10">Talimatları almıştı ve onlara uyacaktı. Ne dedilerse sonuna kadar yapacaktı.</span></span></p>

      <p class="msonormal8"><span><span class="calibre10">Alice McMichaelson, çocuklarını korumak için her şeyi yapardı.</span></span></p>

      <p class="msonormal8"><span><span class="calibre10">Duş perdesini çekti ve suyu açtı.</span></span></p>

      <p class="msonormal8"><span><span class="calibre10">İllüzyonist sırıttı. Demek şimdi.</span></span></p>

      <p class="msonormal8"><span><span class="calibre10">Grolin öldü. Vanessa da o sabah son nefesini verdi. Ne kadar talihsizce. Oradaydı. Çok trajik.</span></span></p>

      <p class="msonormal8"><span><span class="calibre10">Doğru, Grolin'in ölümünü daha şık. daha az rahatsız edici bir şekilde sahnelemeyi ummuştu ama onu ancak uyuşturarak o kadar süre boyunca tutabilmişti.Ü</span></span><span class="calibre18">stelik, Grolin'i çılgına dönmüş bir vaziyette o mağazaya göndermek çok dâhiceydi. Adam, Ajan Jiang'la kavga bile çıkardı! Vanessa'yı golf sahasına çağırmak gerçekten riskliydi ama ajanları, olayları kontrol altında tutabileceği kadar ıssız ve net bir tanıklık olmadan ateş edilebilecek bir yere çekmesi gerekiyordu. Beyinsiz dedektifler tam da tahmin ettiği gibi hareket etmişlerdi. Parçaları asla bir araya getiremez, bağlantıyı kuramazlardı.</span></p>

      <p class="msonormal8"><span><span class="calibre10">Alice'in evini karanlık bir yerden izlerken İllüzyonist'in aklından geçenler bunlardı. Burada ilk bulunuşunu düşündü, sadece birkaç gün önce. O zaman kendisine, dürtülerine, arzularına hayır demesi ne kadar da zor olmuştu.</span></span></p>

      <p class="msonormal8"><span><span class="calibre10">Ama şimdi o an gelmişti. Nihayet.</span></span></p>

      <p class="msonormal8"><span><span class="calibre10">Birkaç dakika önce Alice banyoya girdi. Camlarda oluşan buharı görebiliyordu. Duş alışını düşündükçe nefes alışı derinleşti, hızlandı.</span></span></p>

      <p class="msonormal8"><span><span class="calibre10">Tatlı yaz güneşinin altında sarı limonata. Az kaldı. Az kaldı.</span></span></p>

      <p class="msonormal8"><span><span class="calibre10">Bekledi. Banyo ışığı söndü. Hole girişini, oradan da odasına geçişini hayal gücüyle izledi. Ve bir mucize gibi, yatak odası ışığının yandığını gördü. Sadece hayalinde değil, gerçekte de. Ve perdelerin arkasında havluyu bırakan kıvrak bedenini. Kıvrak. Evet. Onu tanımlamak için iyi bir sözcüktü. Doğru sözcük. Mükemmel sözcük. Kıvrak.</span></span></p>

      <p class="msonormal8"><span><span class="calibre10">Bu sözcüğü daha sonra kullanacaktı, bu geceyle ilgili yazarken. </span></span></p>

      <p class="msonormal8"><span class="calibre18">Tatlı tatlı limonata.</span><br class="calibre12" /></p>

      <p class="msonormal8"><span><span class="calibre10">Birkaç saniye sonra yatak odasının ışığı söndü. Biraz daha bekledi ama sonra beklemekten sıkıldı. Alice için yeterince beklemişti. Hatta fazlasıyla. Kendisini, iyi oynanmış bir oyunla ödüllendirmenin zamanı gelmişti. Savaşın ganimetlerinin keyfini çıkarma zamanı. Bir sürüngen kayganlığıyla eve yaklaştı. Eldivenlerini ve kayak maskesini taktı.</span></span></p>

      <p class="msonormal8"><span><span class="calibre10">Yine arka kapı. Bu kez kilitliydi. Ah, iyi. Otuz saniyeden az bir zamanda açtı. Güvenlik sistemini devre dışı bıraktı. İçeride.</span></span></p>

      <p class="msonormal8"><span><span class="calibre10">Evin kokusunu aldı: hafif tanıdık, hafif yabancı. İçinde Garrett- 'ın burada yaşadığı günlerden kalma sigara dumanı izi olduğu hâlde tatlı ve temiz. Kulak kabarttı. Uyuyan bir evin sesleri dışında hiçbir şey. Holde sessizce ilerledi. Brenda'nın odasını geçti. Jacob'un odasını geçti. Durup fotoğraflara bakacak zaman yok. Bu gece olmaz. Bu, oyunun son hareketiydi. Oyun tahtasının diğer tarafından uzanıp Alice'e dokunmuştu. Ve şimdi onu alıp eve götürme, sahiplenme zamanıydı. İllüzyonist, yatak odasının kapısını araladı ve Alice'in yatakta yattığını gördü. Örtülerin altında hareketsiz bir beden.</span></span></p>

      <p class="msonormal8"><span><span class="calibre10">Kafasının içinde bir ses duydu, bir dolabın içinden dışarıya </span></span><span class="calibre18">seslenen küçük bir çocuğun sesi: "Anne?"</span></p>

      <p class="msonormal8"><span><span class="calibre10">Hayır.</span></span></p>

      <p class="msonormal8"><span><span class="calibre10">"Orada mısın anne?" Hayır.</span></span></p>

      <p class="msonormal8"><span><span class="calibre10">Bunları düşünmeyecekti.</span></span></p>

      <p class="msonormal8"><span><span class="calibre10">Düşünmek zorunda değildi ve düşünmeyecekti. Hayır.</span></span></p>

      <p class="msonormal8"><span><span class="calibre10">Hayır. Hayır!</span></span></p>

      <p class="msonormal8"><span class="calibre10"> </span><span class="calibre18">"O koku ne anne?"</span></p>

      <p class="msonormal8"><span><span class="calibre10">Sakin ol. Bir adım önde. Daima bir adım önde.</span></span><span class="calibre18">Alice, pencereyi çok az aralık bırakmış ve yün bir </span><span class="calibre18">battaniyeyi boynuna kadar çekmişti. Kızıl saçlar yastığın </span><span class="calibre18">üzerine yayılmıştı. Elini cebine soktu, ilaçlı kumaş parçasını </span><span class="calibre18">çıkardı ve Alice'in hafif nefes alışını duymaya çalıştı.</span><span class="calibre18">Duyamadı pek. Havaya karışan nefis parfüm kokusunu </span><span class="calibre18">içine çekmek için bir an gözlerini kapadı. Onun parfümü.</span></p>

      <p class="msonormal8"><span><span class="calibre10">Onun güzel parfümü. Ona dokunmanın bir yolu.</span></span></p>

      <p class="msonormal8"><span><span class="calibre10">Eğildi. Örtüyü tuttu.</span></span></p>

      <p class="msonormal8"><span><span class="calibre10">Şah mat.</span></span></p>

      <p class="msonormal8"><span><span class="calibre10">Kaldırıp attı.</span></span></p>

      <p class="msonormal8"><span><span class="calibre10">Sadece bir yığın yastık ve bir peruk buldu. Arkasında bir </span></span><span class="calibre18">kadın sesi duydu.</span></p>

      <p class="msonormal8"><span><span class="calibre10">"Hareket etme. Edersen ölürsün."</span></span></p>

      <p class="msonormal8"><span><span class="calibre10">Şah mat.</span></span></p>

      <p class="msonormal8"><span><span class="calibre10">Yakaladık onu.</span></span></p>

      <p class="msonormal8"><span><span class="calibre10">Lien-hua'nın ona kıpırdamamasını söylediğini duydum. Holdeki ışıkları yaktım ve saklandığım banyodan hızla çıktım. Lien- hua'nın katilin iki metre arkasında, silahıyla sırtına nişan almış bir hâlde yatak odası kapısında durduğunu görebiliyordum. "Dizlerinin üzerine çök." diye emir verdi. "Hemen!"</span></span></p>

      <p class="msonormal8"><span><span class="calibre10">İki eli havada, yatağın yanında hareketsiz duruyordu. Baştan ayağa siyahlar içindeydi. Bir kayak maskesi giymişti başına. Yüzünü göremiyordum. "Ellerini iyice aç!" diye bağırdım. "Sürekli açık tut. Yavaşça aç." Öne doğru dikkatli bir adım attım.</span></span></p>

      <p class="msonormal8"><span class="calibre10"> </span><span class="calibre18">Tamamen hareketsiz duruyordu. Hareket eden tek yeri göğsüydü.</span></p>

      <p class="msonormal8"><span><span class="calibre10">Neden hareket etmiyor? Neler oluyor?</span></span></p>

      <p class="msonormal8"><span><span class="calibre10">"Onu yakaladık." dedim üzerimdeki çipe. Ralph'in cevap </span></span><span class="calibre18">verdiğini duydum, "İçeri giriyoruz."</span></p>

      <p class="msonormal8"><span><span class="calibre10">Evin dışında projektörler yandı, çevreye sakladığımız ajanlar ve polis memurları yerlerini aldılar. Alice bize yardım etmeyi kabul etmişti. "Çocukları korumak için ne yapmamı istiyorsanız yaparım." demişti. Biz de İllüzyonist'e hamlesini yapacak kadar yer bırakarak adamlarımızı yerleştirdik. Hava desteği gelmek üzereydi. Bir yere gidemeyecekti.</span></span></p>

      <p class="msonormal8"><span><span class="calibre10">"Dizlerinin üstüne." diye bağırdı Lien-hua. "Hemen!" İllüzyonist yavaşça diz çöktü.</span></span></p>

      <p class="msonormal8"><span><span class="calibre10">İleri doğru gittim ve silahımı doğrulttum. "Ellerini iki yana aç dedim."</span></span></p>

      <p class="msonormal8"><span><span class="calibre10">"İyi hareket Patrick." Sesi zor duyulur bir fısıltı halindeydi. Telefonda duyduğum sesle aynı ses miydi anlayamıyordum. Biraz tanıdık geliyordu ama anlaşılamayacak kadar düşük bir tondaydı. Ellerini yavaşça, dikkatlice başına doğru götürüyordu. "Ama oyun daha bitmedi."</span></span></p>

      <p class="msonormal8"><span><span class="calibre10">Tam parmakları başının kenarına değince ışıklar söndü. Ayaklarımın dibinde hareketler. Barut kıvılcımı. Bana çarpan biri. Yerdeydim.</span></span></p>

      <p class="msonormal8"><span><span class="calibre10">Zorlukla soluyan birini duydum. Bir düşme sesi.</span></span></p>

      <p class="msonormal8"><span><span class="calibre10">Dolabın yanından gelen hafif bir inleme. Kırılan camın gürültüsü. Bir çığlık. </span></span></p>

      <p class="msonormal8"><span><span class="calibre10">Tessa, kanepenin üzerinde iki polis memurunun arasında sıkışmış, onlarla birlikte saçma sapan bir TV programını izliyor gibi yapıyordu.</span></span></p>

      <p class="msonormal8"><span><span class="calibre10">Kanepede tıpkı bir aile gibi oturmak. İki polisle TV izlemek. Ne acıklı. Bir aile gibi.</span></span></p>

      <p class="msonormal8"><span><span class="calibre10">Patrick'i ve sabah o olay yerinde oluşunu düşündü. Ölü bir kadının bacaklarını bir koşu bandının üzerinde hayal etti. Testereyle kesilmiş bacaklarını! Tüm bunlar fazla gelmişti. Buraya uçmak, Patrick'le buluşmak. Yangındaki o insanları duymak. Çok fazla. Çok, çok fazla... Patrick'in bilgisayarında, yanan binaları görmüştü. Binaların içinde insanlar vardı. Ölüler.</span></span></p>

      <p class="msonormal8"><span><span class="calibre10">Kendini kesmeye ihtiyacı vardı. Bu gece.</span></span></p>

      <p class="msonormal8"><span><span class="calibre10">Ayağa kalktı.</span></span></p>

      <p class="msonormal8"><span class="calibre18">"Nereye gidiyorsun?" diye sordu Memur Muncey. "Sadece banyoya, tamam mı!"</span><br class="calibre12" /></p>

      <p class="msonormal8"><span><span class="calibre10">Giderken Memur Muncey'in: "Liseyi bitirdiğimde bebek bakıcılığından kurtulduğumu sanıyordum." diye ağzının içinde gevelediğini duydu. Fısıldadı ama Tessa duydu. Her hecesini duydu.</span></span></p>

      <p class="msonormal8"><span><span class="calibre10">Banyo kapısını kilitledi ve çantasından jileti çıkardı.</span></span></p>

      <p class="msonormal8"><span><span class="calibre10">El fenerimi yaktım. Ayağa fırladım. Odayı taradım. Gitmişti. Lien-hua yerdeydi. "Lien-hua!" Ona doğru koştum.</span></span></p>

      <p class="msonormal8"><span><span class="calibre10">Kımıldadı. Başını ovaladı. "Beni gafil avladı." diye mırıldandı. Bakışları yavaş yavaş düzeldi. Adam onu sadece yere düşürmüştü. O kadar. "Ama önce iki tekme savurdum."</span></span></p>

      <p class="msonormal8"><span><span class="calibre10">Bir saniye zamanı bile olmamıştı. İki tekme mi? İnanılmaz. "Silah sesi duydum." dedim. "Ben değildim."</span></span></p>

      <p class="msonormal8"><span><span class="calibre10">Döndüm. Cam kırılmıştı. Şüpheli görünürde yoktu. "Hareket hâlinde. Tekrar ediyorum, zanlı hareket hâlinde!" diye bağırdım mikrofona. Yanımdan mı geçti? Alice!</span></span></p>

      <p class="msonormal8"><span><span class="calibre10">Banyoya koştum. "Alice?"</span></span></p>

      <p class="msonormal8"><span><span class="calibre10">"Yakaladınız mı onu?" derken sesi titriyordu.</span></span></p>

      <p class="msonormal8"><span><span class="calibre10">"Yakalayacağız."</span></span></p>

      <p class="msonormal8"><span><span class="calibre10">Tamamen giyinik, üzerinde kurşun geçirmez bir yelekle duşun içinden bana bakıyordu. Hepsi planın parçası. Lien- hua, duş </span></span><span class="calibre18">sahnesinden sonra adamı oltaya getirmek için yatak odasına geçti. En azından Alice'in çocukları burada değildi, bu iyiydi. Federal koruma. O da birkaç dakika içinde çocuklarına katılacaktı. Dışarıda ateş edildiğini duydum ve pencereden üç ev ileride koyu renk bir şeyin bir çitin üzerinden atladığını ve kaçtığını gördüm. Biri arka bahçede yüz üstü yatıyordu. Bir polis memuru.</span></p>

      <p class="msonormal8"><span><span class="calibre10">"Yerde bir polis var!" diye bağırdım. Katili yakalamaya hazırdık, tüm çevredeki yolları kapatmıştık ama yine de bu kadar hızlı hareket etmesini beklemiyordum.</span></span></p>

      <p class="msonormal8"><span><span class="calibre10">"Şüpheli, Virginia Caddesi'nden güneye doğru ilerliyor!" dedi biri.</span></span></p>

      <p class="msonormal8"><span><span class="calibre10">"Bir şey var mı?" diye bağırdım mikrofonuma. "Millet?" Bağrışmalar ve karışık sesler geliyordu. Sonra Wallace'ın sesi: "Che- rokee Meydanı batı yönü."</span></span></p>

      <p class="msonormal8"><span><span class="calibre10">Solak... Solak şahıslar bir şeyden kaçarken sağa dönmeye eğilimlidirler ama bir engelle karşılaşınca sollarına dönerler...</span></span></p>

      <p class="msonormal8"><span><span class="calibre10">Bir dakika, bunu biliyordur.</span></span></p>

      <p class="msonormal8"><span><span class="calibre10">"Çite koşun." diye seslendim. "Şüpheli, boş alandan batı yönüne gidecek, sonra çite gelince kuzeye. Önünü kesin. Tekrar ediyorum: önce batı, sonra kuzey." Bir ses cevap verdi, "üç numaralı ekip takipte." Yatak odası penceresine koştum ve bölge üzerinde nerede olduğumu tekrar anlamaya, sokakların haritasını çıkarmaya ve bu sokakları topografya üzerine yerleştirmeye çalışarak çevreye bakındım. "Çevredeki tüm birimler!" dedim. "Şüpheli erkek, beyaz, 1.80 boylarında, 90 kilo ağırlığında ve üzerinde siyah pantolon ile siyah kazak var. Silahlı ve tehlikeli. Çok dikkatli yaklaşın."</span></span></p>

      <p class="msonormal8"><span><span class="calibre10">Keşke kare bloklar olsaydı burada. Yakalamak çok daha kolay olurdu.</span></span></p>

      <p class="msonormal8"><span class="calibre10"> </span><span class="calibre18">"Richmond Meydanina gidin." diye bağırdım. "Güneyden güneydoğuya uzanan ağaçlık bölgeye doğru gidecek. Acele edin. Nehrin diğer tarafındaki alt bölgeye ulaşırsa saklanabileceği çok fazla yer var. Pozisyon alın.</span></p>

      <p class="msonormal8"><span><span class="calibre10">Tüm çıkışları kontrol edin."</span></span></p>

      <p class="msonormal8"><span><span class="calibre10">Caddenin ilerisine baktım, çıkış yollarının bizimkilerin kurduğu barikatlar tarafından kapatıldığını ve o bölgeye giriş ve çıkışların kapanması nedeniyle yavaşlayan araçların stop lambalarından oluşan kuyruğu gördüm. Birkaç polis arabası hızla olay yerine geldi, bir ambulans yıldırım gibi geçip barikatı yararak ilerledi ve çimenlerde yatan yaralı memura yardım getirdi. Tam o sırada helikopterler uğuldayarak olay yerine vardı. Çok geç. Her şey çok gecikmişti.</span></span></p>

      <p class="msonormal8"><span><span class="calibre10">Hâlâ elektrik yoktu. "Bu ışıkları açtırabilir miyiz?" diye bağırdım. Bazı memurların sigortaya doğru giderken çıkardıkları ayak sesleri geldi. Sonra Dante'nin sesi geldi kulağıma. "Burada değil. Sanki buhar olup havaya uçtu." Yumruğumu duvara vurdum. Ralph kapıdan içeri daldı.</span></span></p>

      <p class="msonormal8"><span><span class="calibre10">"Alt bölgeye geçmeyi başardı." diye homurdandı. "Ev ev arayabiliriz ama orada saklanabileceği çok fazla yer var. Bence onu kaybettik."</span></span></p>

      <p class="msonormal8"><span><span class="calibre10">Ralph odayı küfürle doldurmaya başladı. "Bu ışıklara ne oldu?"</span></span></p>

      <p class="msonormal8"><span><span class="calibre10">Başımı salladım. "Küçük bir elektromanyetik sinyal aracı kullanmış olmalı. Belki yemek odasına yerleştirdi, belki de içeri girerken güvenlik alarmına bağladı. Tetikleyici, kulağının arkasına saklanmıştı."</span></span></p>

      <p class="msonormal8"><span><span class="calibre10">Oturma odasından bir memurun sesini duydum. "Buldum, burada!"</span></span></p>

      <p class="msonormal8"><span><span class="calibre10">"Kulağının arkasında bir tetikleyici mi?" dedi Lien-hua. Biri şalteri bulmuş olmalıydı, ışıklar tekrar yandı.</span></span></p>

      <p class="msonormal8"><span class="calibre18">"O kadar da alışılmamış bir şey değil." dedim. "İntihar bombacıları bazen bir fünyenin kordonunu tişörtlerinin içinden geçirir, enselerine bantlar veya kulaklarının arkasına saklarlar. Böylece, eğer ellerini başlarının üzerine koymaları söylenirse fünyeyi hâlâ patlatabilirler. Ellerini öyle hareket ettirmesine izin vermemeliydim." Kaçtı. Yine.</span><br class="calibre12" /></p>

      <p class="msonormal8"><span><span class="calibre10">Bizim için hazırlık yapmıştı.</span></span></p>

      <p class="msonormal8"><span><span class="calibre10">Ralph, Lien-hua'ya döndü. "İyi misin?"</span></span></p>

      <p class="msonormal8"><span><span class="calibre10">"İyiyim." Bir çığlık atarak dolabın kapağını tekmeledi, kapıyı</span></span> <span class="calibre18">ikiye böldü. Sesi alev almış gibi çıkıyordu. "Yakalamıştık.</span></p>

      <p class="msonormal8"><span><span class="calibre10">Kaçtığına inanamıyorum!"</span></span></p>

      <p class="msonormal8"><span><span class="calibre10">Ralph, kapıya yaptığına hayranlıkla bakıyordu. "Güzel tekme."</span></span></p>

      <p class="msonormal8"><span><span class="calibre10">Ben pencereden dışarı baktım. "Şükürler olsun ki o polis, kurşun geçirmez yelek giyiyordu." Sağlık görevlilerinden biri, ayağa kalkmasına yardımcı oluyor, onu ambulansa götürüyordu.</span></span></p>

      <p class="msonormal8"><span><span class="calibre10">"Tamam millet, dinleyin." diye bağırdı Ralph eve giren bir </span></span><span class="calibre18">grup polise. "Kapı kapı dolaşıyoruz. Hadi başlayalım!" </span></p>

      <p class="msonormal8"><span><span class="calibre10"><br class="calibre12" /></span></span></p>
    </div>
  </div>
</body>
</html>
