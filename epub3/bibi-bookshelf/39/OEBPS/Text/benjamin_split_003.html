<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>benjamin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_2">İkinci Bölüm</h1>

  <p class="normal">“Günaydın,” dedi Bay Button, Chesapeake Manifatura Şirketindeki tezgâhtara gergin bir ruh haliyle. “Çocuğuma giyecek bir şeyler almak istiyorum.”</p>

  <p class="normal">“Çocuğunuz kaç yaşında efendim?”</p>

  <p class="normal">“Yaklaşık altı saatlik,” diye cevap verdi Bay Button pek düşünmeden.</p>

  <p class="normal">“Bebek reyonu arkada efendim.”</p>

  <p class="normal">“Şey, ben istediğimin bu olduğundan emin değilim. Yaşına göre sıra dışı büyüklükte bir çocuk. Olağanüstü büyük.”</p>

  <p class="normal">“En büyük çocuk bedenleri de bulunuyor orada.”</p>

  <p class="normal">“Erkek çocuk reyonu nerede?” diye sordu Bay Button ümitsizce fikir değiştirerek. Tezgâhtarın utanç verici sırrını sezdiğini düşündü.</p>

  <p class="normal">“Burası.”</p>

  <p class="normal">“Şey...” Duraksadı. Oğlunu yetişkin kıyafetleriyle giydirmek ona çok ters geliyordu. Belki de, çok büyük bir erkek çocuk takımı bulabilirse, şu uzun ve korkunç sakalı kesebilir, beyaz saçlarını kahverengiye boyayabilir ve böylece durumun en kötü halini saklayarak kendine duyduğu saygının–Baltimore toplumundaki konumundan bahsetmeye gerek bile yok–bir parçasını koruyabilirdi.</p>

  <p class="normal">Fakat erkek çocuk reyonunu deli gibi araştırdıktan sonra, yeni doğan Button’a uyacak bir takım bulamayacağını anladı. Elbette mağazayı suçluyordu. Böyle durumlarda genellikle suçlanan mağaza olurdu.</p>

  <p class="normal">“Oğlunuz kaç yaşında demiştiniz?” diye sordu tezgâhtar merakla.</p>

  <p class="normal">“O--on altı yaşında.”</p>

  <p class="normal">“Ah, özür dilerim. Altı <span class="ideitalik">saatlik</span> olduğunu söylediğinizi sandım. Gençler reyonu ilerdeki bölümde.”</p>

  <p class="normal">Bay Button ümitsizce oradan uzaklaşırken birden durdu, yüzü aydınlandı ve parmağıyla vitrindeki giydirilmiş mankeni işaret etti. “İşte orada!” diye bağırdı. “Şu vitrindeki mankenin giydiği takımı alacağım.”</p>

  <p class="normal">Tezgâhtar bakakaldı. “Ama,” diye itiraz etti, “o bir çocuk takımı değil. Aslında <span class="ideitalik">öyle</span> ama, maskeli balo için tasarlanmış. Bunu siz de giyebilirsiniz!”</p>

  <p class="normal">“Lütfen paketleyin,” dedi müşterisi ısrarla. “Ben bunu istiyorum.”</p>

  <p class="normal">Şaşkınlık içindeki tezgâhtar çaresiz boyun eğdi.</p>

  <p class="normal">Tekrar hastaneye dönen Bay Button çocuk odasına girerek paketi oğlunun yüzüne âdeta fırlattı. “İşte giysilerin,” dedi.</p>

  <p class="normal">Yaşlı adam paketi açtıktan sonra, içindekileri sorgulayan bakışlarla gözden geçirdi.</p>

  <p class="normal">“Bana biraz tuhaf geldiler,” diye şikâyet etti, “bir aptal gibi görünmek istemiyorum.”</p>

  <p class="normal">“Senin yüzünden ben aptal gibi görünüyorum zaten!” diye sert bir karşılık verdi Bay Button. “Ne kadar aptal göründüğünü boşver. Şunları giy yoksa. Yoksa seni <span class="ideitalik">döverim</span>.” Sarf ettiği son sözcükten sonra güçlükle yutkunurken, bunun yine de söylenecek en doğru şey olduğunu düşünüyordu.</p>

  <p class="normal">“Tamam baba”–bunu bir evlada yakışacak saygının gülünç bir taklidi eşliğinde söylüyordu–”sen daha fazla yaşadın; en iyisini sen bilirsin. Sen ne dersen o olsun.”</p>

  <p class="normal">Tıpkı daha önce de olduğu gibi, “baba” sözcüğünü duymak Bay Button’ın irkilmesine neden oldu.</p>

  <p class="normal">“Acele et.”</p>

  <p class="normal">“Ediyorum baba.”</p>

  <p class="normal">Oğlu giyindikten sonra Bay Button ona büyük bir üzüntüyle baktı. Kostüm puantiyeli çoraplar, pembe pantolon ve geniş, beyaz yakasıyla kemerli bir gömlekten oluşuyordu. Gömleğin üzerinden sarkan uzun, ağarmış sakalı ise neredeyse beline kadar iniyordu. Bıraktığı etki hiç de iyi sayılmazdı.</p>

  <p class="normal">“Bekle!”</p>

  <p class="normal">Bay Button bir hastane makası kaparak üç hızlı hareketle sakalın büyük bir kısmını kesti. Ama bu düzeltmeden sonra bile, oğlunun bıraktığı etki mükemmelikten çok uzaktı. Birbirine karışarak fırça gibi olmuş saçlar, sulanmış gözler, sararmış dişler, kostümün şen havasıyla büyük bir zıtlık teşkil ediyordu. Ama Bay Button inatçıydı, elini uzattı. “Buraya gel!” dedi sertçe.</p>

  <p class="normal">Oğlu elini güvenle tuttu. “Bana ne isim vereceksin baba?” diye sordu çocuk odasından çıkarken. “Bir süre ‘bebek’ mi diyeceksin, daha iyi bir isim bulana kadar?”</p>

  <p class="normal">Bay Button homurdandı. “Bilmiyorum. Sanırım sana Methuselah<sup class="calibre2"><a href="../Text/benjamin_split_013.html#footnote-100-1" id="footnote-100-1-backlink">[1]</a></sup> diyeceğiz.”</p>
</body>
</html>
