<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark110"><b class="calibre19">89</b></a></h2>

    <p class="msonormal4">Polis gözetiminden kaçtıktan yirmi dakika sonra Creighton Melice, polis merkezinin iki sokak ilerisinde serseri bir uyuşturucu satıcısından çalmış olduğu arabayla köşeyi dönüp India Sokağı boyunca yol aldı. Shade, ona, kaçtıktan sonra buluşacakları yeri ve zamanı söylemişti ve her şey tam planladığı zamanda gerçekleşmişti.</p>

    <p class="msonormal4">Kaçışı da planladıkları gibi olmuştu.</p>

    <p class="msonormal4">Dün gece depoda, on beş santimetrelik bıçağı kolayca eline sokrtıuştu. Bıçağı, orta parmağının dibine yerleştirip bastırmıştı. Rahatlıkla içeri girmişti. Aynen bir hindinin içine fırın termometresini sokar gibi.</p>

    <p class="msonormal4">Tabii ki onu geri çıkarmak için sorgulama sırasında, avucun- dan bir et tabakasını soyması gerekmişti. Başka biri için bu, çok acı verici olabilirdi ama tabii ki Creighton, hiçbir şey hissetmemişti. Daha sonra revire giderken bıçağı, kelepçesinin kilidini açmak için kullanmış ve muayene odasına vardıklarında da çiçek bozuğu suratlı polis memuru telefonda konuşurken bir eliyle adamı saçından kavrayıp diğer eliyle bıçağı gayet rahat bir biçimde adamın ensesinden içeri sokmuştu.</p>

    <p class="msonormal4">Bıçak, çok kolay ve pürüzsüz bir biçimde ensesinden içeri girmişti. Aynen bir hindinin içine fırın termometresini sokar gibi.</p>

    <p class="msonormal4">Ardından kelepçelerle, diğer polisin yüzünü parçalamıştı. Adam, acı içinde inlemişti. Creighton, adamın tepkisinden anladığı kadarıyla; göz yuvarlarının ezilip yassı bir hâle gelmesinin çok acı verici bir tecrübe olduğunu tahmin etti. Polisi sonunda duvara toslatana kadar kelepçelerle defalarca vururken bunu düşünmüştü.</p>

    <p class="msonormal4">Ancak, o noktada artık acele etmesi gerektiğini fark etti ve adamı öldürmekle zaman kaybetmek yerine ayak bileklerindeki zincirlerin anahtarlarını alıp onları açtı. Polisin tabancasını alıp rahat ve kendine güvenir bir biçimde delil odasına doğru yürüdü.</p>

    <p class="msonormal4">Creighton, arabayı bir karoserin içerisinde durdurdu. Bir dakika sonra garajın kapısını aşağıya indirip kilitledi. Yakınlardaki bir çalışma tezgâhının üzerini eliyle süpürerek aletleri, işe yaramaz araba parçalarını ve bir yığın yağlı çaputu yere attı. Ardından siyah spor çantasını arabanın arka koltuğundan alıp biraz önce temizlemiş olduğu tezgâhın tam ortasına dikkatlice yerleştirdi.</p>

    <p class="msonormal4">Parmakları titriyordu.</p>

    <p class="msonormal4">Sonunda beklediği an gelmişti.</p>

    <p class="msonormal4">Bu akşam kadınla işleri bittikten sonra Shade, cihazı Creighton'ın üzerinde kullanacak ve o nihayet acıyı hissedebilecekti. En sonunda acı çekmenin nasıl bir şey olduğunu anlayabilecekti. Tam bir insan olmak nasıl bir şeymiş görebilecekti.</p>

    <p class="msonormal4">Creighton, gözlerini kapatıp ayrıntılı acı fantezilerini düşünmeye başladı. Örümcekler daha sadece başlangıçtı. Bıçakları ve çığlıkları, kolayca parçalara ayrılan yumuşak etleri ve etini delip geçen parçalara ayrılmış kemikleri düşündü. En sonunda acı denen o tarif edilemez hayaleti hissetmenin hayalini kurdu.</p>

    <p class="msonormal4">Creighton, henüz çantayı açamadan havada ani bir hışırtı duydu ve elinden neredeyse iki santimetre uzak bir mesafede olan tezgâhın tahtasının havaya uçtuğunu gördü.</p>

    <p class="msonormal4">"Arkanı dönme!" dedi arkasından gelen elektronik ses. "Çantayı aç."</p>

    <p class="msonormal4">"Bana ne yapmam gerektiğini söyleme!" diye bağırdı Creighton. İkisinin de konuşmadığı gergin bir an geçti. Sonunda Creighton çantayı açıp süngeri çıkardı ve bir paspas sapından yapılmış üç ayak üzerindeki radyoya, bunun ucuna yapıştırılmış teneke kutuya ve kırık bir kahve makinesine bakakaldı. Dişlerinin kenetlendiğini hissetti. "Hayır!" Dişlerini gıcırdattı. "Hayır. Hayır!"</p>

    <p class="msonormal4">"Cihazı dışarı çıkart." dedi ses.</p>

    <p class="msonormal4">Creighton uydurma cihazı sadece çıkartmakla kalmadı, elinde sadece bir dizi kırık parça kalıncaya kadar tezgâhın üzerine defalarca vurarak paramparça etti.</p>

    <p class="msonormal4">"Demek..." dedi Shade. "Birileri yaratıcı olmaya karar vermiş."</p>

    <p class="msonormal4">Creighton, yere düşmüş olan kartı kaptı ve "Federal Ajan Bovvers'tan. Gerçek cihaz onda. Bizimle alay ediyor!" dedi.</p>

    <p class="msonormal4">"Dr. Bovvers'ı tanıyorum." dedi Shade. "Onunla ben ilgilenirim. Sen buradan hemen git ve ortalarda görünme. Bir saat içerisinde seni ararım. Merak etme, gerçek cihazı alacağız. Bana güven."</p>

    <p class="msonormal4">Creighton Melice, karoserin köşesini inceledi. Shade'i göremedi.</p>

    <p class="msonormal4">Gölgeler, hep gölgeler içinde.</p>

    <p class="msonormal4">Creighton, artık bu aptal oyunları oynamak istemiyordu. Bu kadarı yeterliydi. "Daha önce sana güvenmememi söylemiştin."</p>

    <p class="msonormal4">"Ve şimdi güvenmeni söylüyorum. Dediklerimi yap aksi takdirde tüm bunlar sona erdiğinde istediğini elde edememiş olursun."</p>

    <p class="msonormal4">Creighton'da hâlâ polisin tabancası vardı.</p>

    <p class="msonormal4">Bu kahrolası pisliğin icabına bak. Hemen şimdi!</p>

    <p class="msonormal4">Tabancasını çekti ve tam bunu yaptığı anda Shade, Creighton'ın sağ eline bir kurşun sıktı. Tabanca, gürültüyle yere düştü. "Dikkatli ol, Creighton!" dedi Shade. "Hayatta kalıp bana yardım etmeni isterim. Ancak, beni hayal kırıklığına uğratmaya karar verirsen hayal kırıklığıyla da çok iyi başa çıkmasını bilirim."</p>

    <p class="msonormal4">"Tüm bu casus saçmalıklarından bıktım." Creighton, kavgaya hazır bir biçimde gergin duruyordu. Ellerinden, hissetmediği yaralardaki kesik et parçalarından kanlar yere damlıyordu. "Bana kahrolası yüzünü göster. Öldürmek istiyorsan öldür beni ama tahminimce ilk önce ben sana zarar verebilirim. Eğer bunu yapacaksak, eğer bu gece bu işi bitireceksek yüzünü görmeme izin ver. Ya gösterirsin ya da benden bu kadar!"</p>

    <p class="msonormal4">Sonra, kısa bir andan sonra, gölgeler aralandı ve bir adam belirdi. Creighton, neye uğradığını şaşırıp bakakalmıştı. Şaşkınlıktan ağzını kapatamıyordu. Gerçekten de karşısına en son aklına gelecek kişi çıkmıştı.</p>

    <p class="msonormal4">"Bu işi, bu gece bitireceğiz!" Artık elektronik ses yoktu. Nihayet; en nihayetinde o apaçık ortadaydı. "Birlikte bitireceğiz."</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
