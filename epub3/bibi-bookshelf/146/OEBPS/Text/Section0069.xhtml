<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="msonormal2"><a class="title"><b class="calibre19"><br class="calibre12" /></b></a></h2>

  <h2 class="msonormal2"><a class="title" id="bookmark84"><b class="calibre19">65</b></a><br class="calibre12" /></h2>

  <div class="wordsection">
    <p class="msonormal4">Tessa'yla Balboa Parkına giderken yoldan, birkaç kutu daha Peru kahvesi aldık ve ardından Calvin'i beklemek için Alcazar Bahçesi nin yanındaki alana park ettik. Biraz erken gelmiştik. Bu nedenle yakınlardaki Palm Kanyonu'nda yürüyüş yaptık ve Tessa, beni, Balboa Parkı'nın Amerika 'daki en büyük kent kültür parkı olduğu konusunda bilgilendirdi: "Burada San Diego Hayvanat Bahçesinin yanı sıra sanatsal faaliyetler düzenleyen bir düzineden fazla müze var."</p>

    <p class="msonormal4">Bugün aşırı derecede canlı ve neşeli görünüyordu. Kendi kendime acaba sarhoş mu diye merak ettim. Küçümsemek fiili olmadan Tessa ve neşeli kelimelerini aynı cümle içerisinde kullanacağım hiç aklıma gelmezdi. Bir sohbet başlatıp nasıl cevap vereceğini görmek istedim.</p>

    <p class="msonormal4">"Biliyor musun, Kuzgun..." Yeni tazelenmiş siyah ojesini işaret ettim. "Sana bu rengi yakıştırıyorum. Eskiden siyah rengi pek sevmezdim ama sanırım fikrim değişiyor."</p>

    <p class="msonormal4">"Sağ ol ama siyah bir renk değildir. Renk eksikliğidir."</p>

    <p class="msonormal4">"Sahiden mi? Bak, işte şimdi seni yakaladım. Bir renkli kalem kutusuna bak. Siyah kesinlikle bir renktir. Renkli boya kalemin de böyle derdi."</p>

    <p class="msonormal4">"Vay be, demek renkli boya kalemin de! Biliyor musun, Patrick?</p>

    <p class="msonormal4">Sanırım sen haklısın. Nihayet siyahın bir renk olduğunu düşünüyorum." Sesinde alaycı bir ton vardı ama çok hafifti. Kafeinsiz bir küçümseme gibiydi. "Demek istediğim, fizik kuralları siyahın ışık dalgaları yansıtmadığını söylese bile eğer bir kutu boya kalemi, onun renk olduğunu ileri sürüyorsa ışığın uzayda nasıl hareket ettiği konusunaki bakış açımızı tekrar gözden geçirmeliyiz."</p>

    <p class="msonormal4">Sanırım kendini iyi hissediyordu. Hem neşeli hem de alaycı. Bir katilin kombinasyonu.</p>

    <p class="msonormal4">Crayola'yı nasıl savunabileceğimi düşünürken bir kadın, bebek arabasıyla bize doğru yaklaştı. Tessa'yı kaldırıma doğru çekmek için kolunu elimle hafifçe tuttum. Ancak, koluna dokunduğum anda yüzünü buruşturup geri çekildi.</p>

    <p class="msonormal4">"Affedersin. İyi misin?" Ona dokunduktan sonra, kendisine illüzyonist diyen seri katil Sevren Adkins'in, geçen sonbaharda kesmiş olduğu kolunu tuttuğumu fark ettim. Dövmeyi oraya yaptırmış olmalıydı. Fakat dövme hakkında bir şey söylemedim. Kendisinin söylemesi için ona bir şans vermek istedim. "Yaranı mı acıttım?"</p>

    <p class="msonormal4">"Ben iyiyim, hayır. Sen hiçbir şey yapmadın. Gerçekten. Sadece... Kolumun üzerine yatarak ters bir pozisyonda uyumuş olmalıyım. Hepsi bu kadar."</p>

    <p class="msonormal4">Hemen konuyu değiştirip dün gece davayla ilgili neler olduğunu sordu ve ben, onun, polis kordonunun ilerisine, bir başkasının ızdırabına merakla bakması için iyi bir sebep bulamadım. Bu nedenle Austin Hunter'ın ölümünü ve Cassandra'nın neredeyse boğulduğunu söylemek yerine ona sadece, Cassandra'nın iyi olduğunu ve kaçırılması olayındaki şüpheliyi gözaltına aldığımızı söyledim.</p>

    <p class="msonormal4">"Peki ya kundakçıya ne oldu?"</p>

    <p class="msonormal4">"Polis tarafından durduruldu." dedim. "Yakın zamanlarda bir yangın daha çıkaramayacak."</p>

    <p class="msonormal4">"Yani davan kapandı mı? Bugün gezebilecek miyiz?"</p>

    <p class="msonormal4">"Bakalım." Denver'a uçağı saat 14:26'daydı. Onu eve gönderdiğimi mümkün olduğu kadar geç söylemek istiyordum.</p>

    <p class="msonormal4">"Bu arada; sorma fırsatım olmadı..." dedim. "Dün Lien- hua'nın sürdüğü arabaya binmek nasıldı? Yine tüm kırmızı ışıklarda geçip deli gibi mi kullandı?"</p>

    <p class="msonormal4">"Beni pazartesi gecesi otele bırakırken nasıl kullandıysa dün de öyle kullandı. Oldukça normal." Ve sonra tam kahvemden bir yudum almıştım ki "Bu arada, ikinizin arasında ne var?" dedi.</p>

    <p class="msonormal4">"Ne demek istiyorsun?"</p>

    <p class="msonormal4">"Hadii! Sütten çıkmış ak kaşık havaları takınma. Birbirinize nasıl baktığınızı gördüm. Ayrıca, adam tramvayın önüne atladığında ve beni birinin otele götürmesi gerektiğinde ilk aradığın kişi oydu. Aranızdaki durum nedir?"</p>

    <p class="msonormal4">"Hiçbir şey. Hiçbir durum yok..."</p>

    <p class="msonormal4">"Ya tabii tabii. Yalan söylemekte berbatsın. Ayrıca, insanlar ne zaman 'hiçbir şey' deseler bu her zaman 'bir şey' anlamına gelir. Sadece itiraf etmekten korkarlar."</p>

    <p class="msonormal4">"Ben, hiçbir şeyi itiraf etmekten korkmuyorum..."</p>

    <p class="msonormal4">"Öyleyse ne var?"</p>

    <p class="msonormal4">Belki farklı bir yaklaşımdı. "Pekâlâ. Onun bana karşı neler hissettiği konusunda bir şey söyleyemem ama ben onunla birlikte Çalışmayı seviyorum. Ona saygı duyuyorum ve onu daha yakından tanımak istiyorum..."</p>

    <p class="msonormal4">"Sürekli onu düşünüyorsun. Onunla yalnız kaldığın zamanlarda kendini, hayatında hiç hissetmediğin kadar canlı hissediyorsun. Seninle her konuştuğunda kalbin deliler gibi çarpıyor..."</p>

    <p class="msonormal4">"Tamam, tamam. Bu kadar yeter! Pekâlâ, belki bir şey var ama aslında önemli bir şey değil."</p>

    <p class="msonormal4">Park yerine doğru giden bir yoldan yürümeye başladık. "Peki, görüşüyor musunuz? Ve lütfen, 'Son zamanlarda çok fazla birlikte çalışyoruz.' falan deme çünkü bu tamamen bambaşka bir şey. Ayrıca bunu, bana, o da söyledi."</p>

    <p class="msonormal4">"Ne? Onunla bu konuyu konuştun mu? Bunu yapmadın, öyle değil mi?"</p>

    <p class="msonormal4">"Belki evet belki de hayır." dedi kaçamak bir şekilde. "Konu bu değil. Şu anda ben seninle konuşuyorum ve sen sorularımdan kaçmaya çalışıyorsun."</p>

    <p class="msonormal4">Bir tarafım şu anda Lien-hua'nın da burada olmasını istedi. Böylelikle söylediklerim hakkında hemfikir olabilirdik. Diğer yandan da tüm bunları duymadığı için seviniyordum. "Tessa, belki bunu daha sonra tartışabiliriz, olmaz mı?"</p>

    <p class="msonormal4">Durdu ve yüzünü bana döndü. "Hayır. Şimdi iyi bir zaman."</p>

    <p class="msonormal4">Christie'nin ölümünden sonra Tessa'yla, benim, birileriyle tekrar birlikte olmam hakkında hiç konuşmamıştık ve Lien-hua'yla ilişkim bir mesele hâline gelecek kadar ilerlemediğinden bu konuyu hiç açmamıştım.</p>

    <p class="msonormal4">"Pekâlâ." Tessa, ısrar etti. "Onunla çıkıyor musun? Lütfen 'bir tür' deme. Yani 'Bir tür çıkıyoruz.' falan deme."</p>

    <p class="msonormal4">" 'Bir tür' demenin nesi kötü?"</p>

    <p class="msonormal4">" 'Bir tür' demek, yan çizmektir. Çok salakça bir laf. Bağlanmaktan korkan insanların söyleyeceği türden bir şey."</p>

    <p class="msonormal4">"Oh!"</p>

    <p class="msonormal4">"Eee?"</p>

    <p class="msonormal4">"Eeesi Tessa. Durum böyle... Görüyorsun işte... Bu... Bu çok karmaşık."</p>

    <p class="msonormal4">"Karmaşık mı?" Ellerini kalçasına koydu. "Cevabı evet veya hayır olan bir soru senin için çok mu karmaşık, Dr. Bowers? Ajan Jiang'la çıkıyor musunuz: Evet mi, hayır mı?"</p>

    <p class="msonormal4">Tam o sırada telefonum çaldı ve Tessa cebime baktı. "Benimle dalga geçiyor olmalısın. Bir şekilde kendi kendini aradın, öyle değil mi? Tekrar arama tuşuna falan bastın, değil mi?"</p>

    <p class="msonormal4">"Başarılıyım." dedim "Ama o kadar da başarılı değilim."</p>

    <p class="msonormal4">Kimin aradığına baktım. Lien-hua'ydı.</p>

    <p class="msonormal4">"Peki kim arıyor?" Tessa, telefonumun ekranına göz attı. "Ciddi olamazsın."</p>

    <p class="msonormal4">"Bunu açmam gerekiyor, tamam mı?"</p>

    <p class="msonormal4">Tessa, kollarını birbirine kavuşturup başını gençlerin yaptığı gibi kaldırdı ve dik dik baktı.</p>

    <p class="msonormal4">"Merhaba Lien-hua." Konuşurken Tessa duymasın diye telefonu kulağıma iyice yapıştırdım.</p>

    <p class="msonormal4">"Merkezde sana ihtiyacımız var."</p>

    <p class="msonormal4">"Ne oldu?"</p>

    <p class="msonormal4">"Şüpheli, polisle konuşmuyor. Ancak, benimle konuşmak istemiş. İsmimi söyleyerek."</p>

    <p class="msonormal4">Tessa'nın, konuşmaları dinlemede başarılı olduğunu bildiğimden sesimi alçalttım. Hatırladığım kadarıyla depodayken hiç kimse şüphelinin yanında Lien-hua'nın adını söylememişti. "Senin kim olduğunu nereden biliyor?"</p>

    <p class="msonormal4">"Emin değiliz. Margaret, şu anda adamın avukatlarıyla görüşüyor. Ralph, birkaç saat sonra onunla buluşacak. Öğlene kadar buraya gelmeni istiyorlar."</p>

    <p class="msonormal4">"O zamana kadar gelemem. Yapmam gereken..." Tessa'nın dinleyebilmek için çabaladığını görebiliyordum. Ne olur ne olmaz duyar diye söylemek üzere olduğum cümleyi tekrar kurdum. "Yapmam gereken birkaç iş var. En erken birden önce orada olamam."</p>

    <p class="msonormal4">"Tamam. Eğer başka bir şey daha öğrenirsem seni ararım."</p>

    <p class="msonormal4">"Anlaştık. Görüşürüz."</p>

    <p class="msonormal4">Telefonu kapattım. Tessa, bana şüpheyle baktı. "Bu da ne demek oluyor şimdi?"</p>

    <p class="msonormal4">Olay, daha da karmaşık hâle gelmişti. Ancak, tüm bunları Tessa'yla konuşamazdım. "Sanırım bu dava, bugün biraz zamanımdan çalacak. En azından, yarın öğleden önce buradan ayrılamam."</p>

    <p class="msonormal4">Kaşlarını kaldırdı. "Cuma akşamına kadar burada kalacağımızı sanıyordum; öyle değil miydi?"</p>

    <p class="msonormal4">"Plan böyleydi." Bu konuya girmeden önce, diğerini hallet. "Her neyse, ne diyorduk? Ha evet. Sana Ajan Jiang'a, çıkıyor muyuz çıkmıyor muyuz zırvasından bahsetmemen için söz verdirmek üzereydim."</p>

    <p class="msonormal4">"Hayır, sen bana çıkıp çıkmadığınızı söylemek üzereydin. Eğer net bir cevap verirsen söz veririm."</p>

    <p class="msonormal4">Düşüncelerimi toparladım. "Tessa, dinle. Buna ne dersin: Eğer Ajan Jiang ve ben, aslında hiçbir şey olan bir şeyden, bir tür bir şeyden daha fazla olabilecek herhangi bir şeye geçmeye karar verirsek sana söyleyeceğim."</p>

    <p class="msonormal4">"Söylediklerini takip edemediğimi sanıyorsun ama ettim."</p>

    <p class="msonormal4">"Sana inanıyorum. Şimdi söz ver."</p>

    <p class="msonormal4">"Söz veriyorum."</p>

    <p class="msonormal4">"Neye söz veriyorsun?"</p>

    <p class="msonormal4">İç çekip derin bir nefes aldı ve "Ajan Jiang'a ondan ne kadar çok hoşlandığını ve deliler gibi onunla çıkmak istediğini söylemeyeceğime söz veriyorum. Bu nasıl oldu?"</p>

    <p class="msonormal4">Alnımı sildim. O sırada bir taksi yanaştı ve ince uzun bir adam, arka koltuktan indi. Şoföre para uzattıktan sonra bize doğru döndü.</p>

    <p class="msonormal4">Dr. Calvin Werjonic gelmişti.</p>
  </div>

  <p class="msonormal4"><span class="calibre17"><br class="calibre18" clear="all" id="calibre_pb_0" /></span></p>

  <div class="wordsection"></div>
</body>
</html>
