<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark88"><b class="calibre19">69</b></a></h2>

    <p class="msonormal4">Viktor Drake, Jaguar'ını, Suricata ve Geoffin genelde egzersiz yaptıkları döküntü boks salonunun önüne park etti. Takımı dağıtmanın zamanı gelmişti. Ama önce, tüm işlerin, tatmin edici şekilde tamamlandığından emin olmak istiyordu.Şehrin bu kısmından iğreniyordu. Burası, onun gibi insanlara uygun bir yer değildi. Burada olduğuna bile zor inanabiliyordu. Ya birisi onu görseydi?</p>

    <p class="msonormal4">Neyse ki kimse onun konumundaki bir insanı burada görmeyi beklemeyeceğinden görseler bile tanımaları çok az bir ihtimaldi. Tabii ki parayı yanında getirmemişti. Barrio Logan'ın göbeğinde, arabasının bagajında elli bin dolarla dolaşacak hâli yoktu.</p>

    <p class="msonormal4">Viktor, arabasını kilitledi ve döküntü binadan içeri girdi. Burası, tam düşündüğü gibi bir yerdi: Karanlık, bakımsız ve birbirlerini yumruklarıyla bayıltan iri adamların vahşi sesleriyle doluydu. Boş zamanını geçirmek için ne kadar da güzel bir yer.</p>

    <p class="msonormal4">Geoff ve Dr. Kurvetek, onu, büyük bir kum torbasının yanında bekliyorlardı. Suricata, kendinden yaklaşık yirmi beş kilo daha fazla olan bir adamın suratını dağıtmakla meşguldü. Viktor, Suri- cata'nın bıçaklarla arasının iyi olduğunu biliyordu. Ancak, onu şimdi ilk defa boks yaparken görmüştü. Rahatsız edici derecede etkileyiciydi.</p>

    <p class="msonormal4">"Parayı getirdin mi?" diye sordu Geoff.</p>

    <p class="msonormal4">"Komik olma. Tabii ki hayır. Yanımda getirmedim."</p>

    <p class="msonormal4">Bir öfke belirtisi. "Getireceğini sanıyordum!"</p>

    <p class="msonormal4">"Size parayı vereceğim, tamam mı? Ama önce yakamı polislerden kurtarıp bana cihazın nerede olduğunu söylemenizi istiyorum."</p>

    <p class="msonormal4">"Polisler seni rahatsız etmeyecekler. O işi hallettim." dedi Geoff. "Ve Hunter öldürüldüğünde üzerinde hiçbir şey yokmuş. Etrafı iyice aradım. İskeleyi, her yeri. Orada değildi. Yok oldu, gitti. Cesedine de baktım. Bizimle bağlantısı olabilecek hiçbir şey yoktu."</p>

    <p class="msonormal4">Suricata da bize katılmıştı. Viktor, ona kısa bir bakış fırlattı. Adam, hızlı hızlı soluyor, terliyor ve iğrenç kokuyordu. Bu yeni olan bir şey değildi.</p>

    <p class="msonormal4">Dr. Kurvetek, ter kokan havanın içinden Viktor'a dikkatle baktı. "Görünüşe göre cihaz gerçekten de yangında kül oldu. Hunter'ın hiçbir şeyden haberi yoktu. Cihazı neden almak istesin ki? Artık her şey onun ölümüyle son buldu."</p>

    <p class="msonormal4">"Evet..." diye homurdandı Suricata. "Şimdi para meselesine gelelim."</p>

    <p class="msonormal4">"Bu akşam." dedi Viktor. "Evimde olacak. Hepsi. 20:30'da gelin. O zaman size parayı vereceğim. Ancak, şimdi tüm delilleri, raporları saklayın. Hunter'ın üzerinde ne varsa tespit etmek için elinizden geleni yapın. Hata istemiyorum." Sonra Viktor, küçümsediği üç adam daha bir tek söz bile söyleyemeden geniş adımlarla yanlanndan geçip kendini o pis yerden dışarı attı.</p>

    <p class="msonormal4">Bu akşam onlara parayı verecekti. Evet, ne de olsa sözünün eri bir adamdı. Ama sonra bu kâbus biter bitmez ortalık sakinle- şene kadar kısa bir tatile çıkacaktı.</p>

    <p class="msonormal4">Bir kutu ilacı bitirdi. Cep telefonunu çıkartıp seyahat acentası-nı aradı. Sonra, en başından, hiç gelmemesi gerektiği şehrin o kısmından, uzaklaşabildiği kadar çabuk uzaklaştı.</p>

    <p class="msonormal4">Ralph aradığında, koridorda, Tessa'nın kapısının önünde bavullarını toplamasını bekliyordum. Tessa'yı eve göndererek doğru olanı yaptığımı söylemesini umarak telefonu açtım. Ancak, bu konu hakkında daha hiçbir şey söyleyemeden "Pat, Drake hakkında yeni bir şey yok. Temiz görünüyor." dedi.</p>

    <p class="msonormal4">"Başka ne var?"</p>

    <p class="msonormal4">"Margaret, olaya el attı. Birdenbire çok ilgisini çekmeye başladı. Saat ikide polis merkez bürosunda toplantı yapacağız. Senin de orada bulunman konusunda ısrarcı."</p>

    <p class="msonormal4">Genel Müdür Yardımcısı Margaret Wellington, şu anda görmek istediğim en son insandı. Çevresel kriminoloji veya jeouzamsal araştırmaya inanmazdı ve beni her fırsatta kötüleyip işime sağlanan maddi desteği kesmeye çalışırdı. Hafta sonlan kelime oyunu oynamak için buluşmadığımızı söylememe gerek yok sanırım. Bugün onunla uğraşmak zorunda kalmak keçileri kaçırmama neden olabilirdi. "Dinle Ralph. Ona gecikeceğimi söyle, eğer tabii gelirsem. Bunu söyle, tamam mı?"</p>

    <p class="msonormal4">Bir an için söylediklerimi değerlendirdi. "Anlaşılan Tessa'yla durum pek iyi değil, öyle değil mi?"</p>

    <p class="msonormal4">"Evet, pek iyi değil. Birkaç dakika sonra havaalanına gidiyoruz."</p>

    <p class="msonormal4">Ses çıkarmadı. Muhtemelen kafasında, söylediklerimle Mar- garet'in toplantısına gelmememin sonuçlarını tartıyordu. "Pekâlâ. Seni idare ederim. Eğer toplantıya gelemezsen Margaret'e benim için bir görevde olduğunu söylerim."</p>

    <p class="msonormal4">"Teşekkür ederim. Hey, lütfen bana Tessa'yla ilgili doğru şeyi yaptığımı söyle."</p>

    <p class="msonormal4">"Doğru şeyi yapıyorsun, Pat."</p>

    <p class="msonormal4">"Sağ ol, Ralph."</p>

    <p class="msonormal4">"Sanırım."</p>

    <p class="msonormal4">Bir kelime daha söyleyemeden Tessa, kapıyı açtı. Aceleyle hazırlanmış çantalarını omzunda taşıyarak yanımdan geçti. Dört adım attıktan sonra arkasını dönüp bana seslendi: "Artık beni havaalanına götürebilirsin, Pat. Buradan defolup gitmek için hazırım."</p>

    <p class="msonormal4">Ralph'le konuşmamızı bitirdik ve ben üvey kızımla, yasal olmayan kuzgununu arabaya götürdüm.</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
