<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark113"><b class="calibre19">92</b></a></h2>

    <p class="msonormal4">"Size garanti edebilirim ki..." dedi Shade. "Onun peşinde olan tek insan ben değilim."</p>

    <p class="msonormal4">"Çok iyi. Hadi buluşalım. Sen birkaç arkadaşını getir, ben birkaç arkadaşımı getireyim ve bir parti yapalım!" Arabanın motorunu çalıştırıp caddeye çıktım.</p>

    <p class="msonormal4">"Lütfen, Dr. Bowers. Sizin canınızı yakmak zorunda kalmak istemiyorum."</p>

    <p class="msonormal4">"Bak şimdi! Bir federal ajanı tehdit etmek hiç de zekice olmadı. Bu, seni yakaladıktan sonra mahkemede hiç de iyi olmayacak."</p>

    <p class="msonormal4">Shade, dediğimi duymazlıktan geldi. "Tüm bunlar, senin aklının hayalinin alamayacağı kadar çok daha ileriye ve kötüye gidebilir. Kendini ve değer verdiğin insanları korumanın tek yolu, cihazı vermendir. Sana saati ve yeri söyleyeceğim. Eğer dediklerimi yaparsan benden veya adamlarımdan bir daha hiç haber almazsın. Ancak, beni gelip cihazı almak zorunda bırakırsan bu senin için hiç iyi sonuçlanmaz."</p>

    <p class="msonormal4">"Elinden geleni ardına koyma." dedim.</p>

    <p class="msonormal4">Ardından telefonu kapattım.</p>

    <p class="msonormal4">Belki sıradan bir ifadeydi ama söylemek hoşuma gitmişti.</p>

    <p class="msonormal4">Olaylar ilginçleşmeye başlamıştı.</p>

    <p class="msonormal4">General Cole, izlemekte olduğu aptal programdan sıkılıp kız kardeşinin televizyonunu kapattı. Televizyonun sesi kesilir kesilmez arkasından bir ses duydu. Konuşan kız kardeşi değildi. "Çok uzun zaman oldu, Cole."</p>

    <p class="msonormal4">Cole Biscayne'in duyduğu son söz bu oldu, çünkü onun, otuz yılı aşkın bir süre önce eğitmiş olduğu, bir zamanlar Kuzey Caro- lina'da valilik yapmış olan ve şu anda da FBI'ın en çok arananlar listesinde yer alan katil, elindeki tabancanın tetiğini çekti. Kurşun, generalin başının arkasından girip sağ gözünün yuvasından çıktı. General Cole Biscayne'in taze cesedi, kız kardeşi Beverly'nin oturma odasındaki cart sarı renkteki halının üzerine yığıldı.</p>

    <p class="msonormal4">Sebastian Taylor, silahını kılıfına soktu.</p>

    <p class="msonormal4">İşte!</p>

    <p class="msonormal4">Sonunda bu işin icabına bakılmıştı. Generalin kız kardeşi daha sonra eve geldiğinde cesedi bulabilirdi. Ne yazık ki ortalığı çok kirletmişti.</p>

    <p class="msonormal4">Şimdi Cassandra Lillo'yu ziyaret edip küçük bir işi daha halletmenin zamanı gelmişti.</p>

    <h3 class="msonormal7">***</h3>

    <p class="msonormal4">Lien-hua'yı aradım. Oteldeydi. Beni orada beklemesini söyledim. Sonra Tessa'nın numarasını çevirdim. Sesli mesaj kaydı bağlandı. Beni mümkün olduğunda aramasını söyleyen bir mesaj bıraktım.</p>

    <p class="msonormal4">Bir kez daha nerede olduğunu kontrol etmek istemiyordum. Fakat, Shade değer verdiğim insanları tehdit ediyordu ve bu nedenle Tessa'nın nerede olduğunu öğrenmem gerekiyordu. Bundan dolayı benden nefret edeceğini bilsem bile sanal suç birimini arayıp Tessa'nın telefonunun GPS'ini takip etmelerini istedim. Birkaç dakikalık stresli beklemeden sonra hâlâ on bin metre yükseklikte, Denver'dan kırk beş dakika uzaklıkta olduğunu öğrendim. Bu çok iyidi. Uçağı gecikmeli de olsa kalkmış olduğu için sevinmiştim. Tessa güvendeydi.</p>

    <p class="msonormal4">Şehrin ana yolları tıkalıydı ve trafik milim milim ilerliyordu. Bunun üzerine ben de otobandan çıkıp San Diego'nun arka sokaklarından gitmeye başladım.</p>

    <p class="msonormal4">Ailemi aradım ve çoktan havaalanına gitmiş olduklarını öğrendim. "Dinle!" dedim babama. "Oraya sizi almaları için birkaç polis memuru göndereceğim. Her şey yoluna girene kadar onlarla kalın. Yarın eve gelmeye çalışacağım." Kabul etti. Telefonu kapattık. Sarı ışıkta geçerken Denver Polis Teşkilatındaki arkadaşım Teğmen Kurt Mason'ı arayıp olanları anlattım. "Kurt, havaalanına Tessa'yla ve ailemle -Martha ve Conor'la- buluşmaları için iki memur gönder. Elimden geldiğince çabuk oraya gelmeye çalışacağım; muhtemelen bir veya iki gün içerisinde. Geldiğimde işlere el atarım ama lütfen ben gelene kadar Tessa'nın ve ailemin güvende olmasını sağla. Eğer havaalanında onları bulamazsanız evlerine bir ekip yolla."</p>

    <p class="msonormal4">"Merak etme, Pat. Onları bizzat kendim gidip alacağım."</p>

    <p class="msonormal4">"Sağ ol."</p>

    <p class="msonormal4">Neredeyse otele varmıştım. Birkaç dakika içerisinde Lien- hua'yla birlikte olacaktım.</p>

    <p class="msonormal4">Gece kulübüne yaklaşırken Riker, elini Tessa'nın beline doladı. Tessa onun sıkı kaslarını hissedebiliyordu. Bir erkeğe bu kadar yakın olmak harika bir duyguydu. Geri çekilmedi.</p>

    <p class="msonormal4">Tessa, kendini çok iyi hissediyordu.</p>

    <p class="msonormal4">Hem de çok.</p>

    <p class="msonormal4">Acaba bir yavru kuş, yuvasını terk ettiğinde de aynı şeyleri mi hissediyor diye merak etti. Rüzgâra karşı kanatlarını açarken özgür ve bağımsız...</p>

    <p class="msonormal4">Heyecanlı!</p>

    <p class="msonormal4">Çok heyecanlı!</p>

    <p class="msonormal4">Yasak bölgelerin kenarında yürümenin verdiği heyecan.</p>

    <p class="msonormal4">Gece kulübünün kapısında kel kafalı iri yarı bir adam elini havaya kaldırdı. Sesi sanki bir metro tünelinden geliyor gibiydi. "Kimlikler."</p>

    <p class="msonormal4">Riker, cebinden bir şey çıkardı. Öne doğru eğilip iri adamın eline sıkıştırdı. Tessa, adamın eline sıkıştırdığının yeşil bir kâğıt olduğunu fark etti. Adam, paralan eldivenli eliyle sıkıca kavrayıp içeri girmeleri için işaret etti.</p>

    <p class="msonormal4">Artık içerideydiler. "Teşekkür ederim." diye fısıldadı Tessa.</p>

    <p class="msonormal4">"Bir şey değil."</p>

    <p class="msonormal4">Dar bir koridordan geçerlerken havayı saran gümbür gümbür müzik, Riker ve Tessa'nın etrafında yankılanıyordu. Her iki yanda, arada yanıp sönen ışıkların altındaki ve gölgeler arasındaki sabırsız âşıklar birbirlerini elliyorlardı.</p>

    <p class="msonormal4">Riker ve Tessa, dans pistine doğru ağır ağır ilerlerken koridorun gizli köşelerinden birkaç adam Riker'ı başıyla selamladı. Sonra Riker, müziği bastırıp sesini duyurabilecek kadar yüksek sesle Tessa'ya, "Beni burada tanırlar! Buraya sık sık gelirim!" dedi.</p>

    <p class="msonormal4">Tekno müzik, havaya ve duvarlara çarparak zemini salladı. Bu, Tessa'nın çok hoşuna gitmişti. Hem de çok. "Burası yıkılıyor!" diye bağırdı.</p>

    <p class="msonormal4">"En çok sevdiğim kulüplerden biridir."</p>

    <p class="msonormal4">Tessa, birkaç tane sörfçü tipli adam gördü. Ancak, kulüpteki çoğu insan, onlara kıyasla daha karanlık tiplerdi. Tessa'nın bir yanı kendini evinde gibi, diğer yanıysa güvensiz hissetti. Sonra Riker, elini tutup onu dans pistine, deri kıyafetleriyle terli ve sallanan vücutların arasına çekti. Tessa, daha önce de kulüplere gitmişti ama bunun gibi etkileyici bir kulübe ilk defa geliyordu.</p>

    <p class="msonormal4">Heyecan verici.</p>

    <p class="msonormal4">Çok heyecan vericiydi.</p>

    <p class="msonormal4">Trans etkisi yaratan müziğin vuruşunu içinde hissetti. Sanki damarlarından akıyordu. Riker'ın gözlerini kapayıp kendini müziğe kaptırışını izledi. Tüm vücudu, şarkının ritimlerine uyum sağlıyordu. Riker'ın kollarını vücudunda hissetmek istedi ve daha da yaklaşıp bacağını hafifçe ona sürttü.</p>

    <p class="msonormal4">Riker, gözlerini aralayıp çapkın çapkın güldü. Tessa'yı kendine doğru çekti.</p>

    <p class="msonormal4">Heyecan verici.</p>

    <p class="msonormal4">Çok heyecan vericiydi.</p>

    <p class="msonormal4">Tessa titredi. Belki Riker'ın dokunuşu yüzündendi.</p>

    <p class="msonormal4">Belki de o gün Minnesota'daki donmuş göldeyken, annesinin uzaktan yankılanan sesi yüzündendi. Ona geri dönmesini, buz üzerinde fazla uzaklara gitmemesini söyleyen uyarı, yıllar geçtikçe etkisini yitirmişti.</p>

    <p class="msonormal4">Tessa, lazer ışıkların altında gözlerini kapattı. Çocukluğundan kalan kısık uyarıyı duymazlıktan geldi ve nabzı gibi teninin altında atan müziğin eşliğinde dans etti.</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
