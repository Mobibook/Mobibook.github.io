<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><br class="calibre12" /></a></h2>

    <h2 class="msonormal2"><a class="title" id="bookmark116">95</a></h2>

    <p class="msonormal4">Kapıya vurulduğunu duyunca Lien-hua'yla oturduğumuz kanepeden fırladık. Tabancalarımızı çıkartıp koridora açılan kapıya yaklaştık.Kapının iki yanında durduk. Sessizce parmaklarımla üçe kadar sayıp kapıyı açtım ve dışarıda duran adamı bir hışımla içeri çektim. Daha kapı duvara çarpmadan adamı kapının önünde yere serip zapt ettim.</p>

    <p class="msonormal4">Resepsiyondaki adamdı. Elinde bir zarf vardı. Lien-hua, koridoru inceledi ve boş olduğundan emin olduktan sonra hemen kapıyı kapattı.</p>

    <p class="msonormal4">"Hey!" diye bağırdı adam. "Benim! Ben!"</p>

    <p class="msonormal4">Adamı serbest bırakıp tabancamı kılıfına soktum. Lien- hua'nın da aynı şeyi yaptığını gördüm. "Zarf kimden geliyor?"</p>

    <p class="msonormal4">"Bilmiyorum. Evsiz bir adam getirdi. Birinin, rfı size vermesi için ona elli kâğıt verdiğini söyledi. Hepsi bu kadar. Tüm bildiğim bu. Şimdi, lütfen."</p>

    <p class="msonormal4">Zarfı ondan alıp geriye çekildim. "Sana oda numarasını söyledi mi? Zarfı hangi odaya götürmen gerektiğini söyledi mi?"</p>

    <p class="msonormal4">Adam, başını iki yana sallayarak ayağa kalktı. "Hayır. Sadece Asyalı kadın ve tıraşa ihtiyacı olan adama ver dedi. Bu kadar. Yemin ederim."</p>

    <p class="msonormal4">Zarfin üzerinde adım yazılıydı. "Pekâlâ." Cebimden birkaç kâğıt para çıkartıp adamın eline sıkıştırdım. "Rahatsız edilmek istemiyoruz."</p>

    <p class="msonormal4">"Anladım." diye mırıldandı. Bileğini ovuşturarak odadan dışarıya çıkıp gitti.</p>

    <p class="msonormal4">Arkasından kapıyı kilitledim. "Birisi bizim burada olduğumuzu biliyor, Lien-hua. Ancak, hangi odada olduğumuzu bilmiyor galiba."</p>

    <p class="msonormal4">"Shade."</p>

    <p class="msonormal4">Başımla onayladım. "Muhtemelen. Zarfı getiren adamı takip etmiş olabilir. Her şeye hazırlıklı olalım."</p>

    <p class="msonormal4">Zarfa baktı. "Sence açmalı mısın?"</p>

    <p class="msonormal4">"Hayır. Ancak, ben her zaman, yapmam gerekeni yapmam." Zarfı dikkatlice tuvalete götürdüm. İçinde toz veya zehir olması ihtimaline karşın lavaboya doğru tuttum. Fakat, sadece birkaç kâğıt var gibiydi.</p>

    <p class="msonormal4">Zarfın metalini bükerek açtım ve içine baktım. İçinden sadece bir parça kâğıt ile depodaki paramparça olmuş su deposunun fotoğrafı çıktı. Kâğıdın üzerinde, "Bir şeyi kaçırdın, Dr. Bowers." yazılıydı ve "Shade." diye imzalanmıştı. El yazısı, deponun duvarındaki yazının aynısıydı.</p>

    <p class="msonormal4">Su deposundan artakalanların fotoğrafına bakarken aklıma bir şey geldi. "Lien-hua, sorgulama odasında, Melice kulağına bir şeyler fısıldamıştı. Ne demişti?"</p>

    <p class="msonormal4">"Bana göre, boğulmanın, korkunç bir ölüm şekli olup olmadığını sormuştu." Bir an sustu ve devam etti: "Doğrusu şu ki uzun zaman önce bana çok yakın olan biri boğularak ölmüştü. Melice'ın bunu bildiğine dair bir hisse kapıldım ve bence bu yüzden bana bu soruyu sordu."</p>

    <p class="msonormal4">"Peki ne cevap verdin?"</p>

    <p class="msonormal4">"Böyle olduğunu düşündüğü için mi kadınları boğularak</p>

    <p class="msonormal4">ölüme terk ettiğini sordum çünkü bu, ona göre korkunç bir ölüm şekliydi." Bana baktı. "Neden? Ne düşünüyorsun?"</p>

    <p class="msonormal4">"Olayların, göründükleri gibi olmadıklarını düşünüyorum." Fotoğrafı cebime soktum. "Depoya geri gitmem gerekiyor."</p>

    <p class="msonormal4">"Ne?"</p>

    <p class="msonormal4">"Sanırım Shade'in kim olduğunu biliyorum."</p>

    <p class="msonormal4">"Kim?"</p>

    <p class="msonormal4">"İlk önce emin olmam lazım."</p>

    <p class="msonormal4">Saçını toplamaya başladı. "Ben de geliyorum."</p>

    <p class="msonormal4">"Hayır, hayır! Senin burada, cihazla kalman gerekiyor."</p>

    <p class="msonormal4">"Yalnız gidemezsin, Pat!"</p>

    <p class="msonormal4">"Lien-hua, hâlâ polis teşkilatından veya FBI'dan kime güvenip güvenemeyeceğimden emin değilim. Eğer Shade ve Melice, büyük bir ekibin geldiğini görürlerse ortadan kaybolurlar ve bu böyle sürer gider. Tessa'nın peşine düşebilirler. Buna izin veremem."</p>

    <p class="msonormal4">"Ama bu bir tuzak olabilir."</p>

    <p class="msonormal4">"Bu, tabii ki bir tuzak. Zaten bu nedenle ikimizin de aynı anda orada olmaması gerekiyor ve yine kesinlikle bu yüzden cihazı götürmememiz gerekiyor. Senin burada cihazla kalman gerek, üstelik, eğer birisi depodaysa ve diğeri de buraya gelirse ikisini birden yakalama şansımız olur. Dağıl ve yen. Beni merak etme. Bu iş, bu gece sona erecek."</p>

    <p class="msonormal4">"Ama, Pat..."</p>

    <p class="msonormal4">"Şşş!" Parmaklarımla hafifçe dudaklarına dokundum. "Bu da işaret dilinde 'Çok yakında tekrar görüşeceğiz, beni merak etme, geri geldiğimde daha fazla konuşuruz.' demek."</p>

    <p class="msonormal4">Bana karşı koyacakmış gibi göründü. Fakat, sonunda uydurduğum işaret dilini tekrar edip parmaklarıyla dudaklarımadokundu ve ardından yanağıma hızlıca bir öpücük kondurdu. Sadece yanağımdan öpmüştü. Ancak, bu da bir öpücüktü. Samimi, içten ve doğal bir öpücük. Beni cesaretlendirip kararlı lığımı kuvvetlendiren bir öpücük.</p>

    <p class="msonormal4">"Yakında görüşürüz." dedim.</p>

    <p class="msonormal4">"Burada olacağım." dedi ve ardından ekledi: "Merak etme. Kendi başımın çaresine bakabilirim."</p>

    <p class="msonormal4">"Bunu biliyorum."</p>

    <p class="msonormal4">Süitin diğer odasına gidip son bir kez daha cihaza baktım. Lien-hua'yla tüm yumurtalarımızı aynı sepete koymamızın iyi olmayacağını düşünüp Dr. Osbourne'un aynen bana göstermiş olduğu gibi sezyum-137 ünitesini cihazın alt kısmından çıkarttım. Sadece sezyum-137'yi yanıma alarak cihazı ve cep telefonumu tekrar çamaşır torbasının içine koyup Shade'i bulmaya gittim.</p>

    <h3 class="msonormal7">***</h3>

    <p class="msonormal4">Viktor, evindeki kitaplığın yanındaki çalışma odasında, Geoff ve Dr. Kurvetek'e para dolu çantaları uzatırken Milli Futbol Takı- mı'nın defans oyuncusu gibi görünen iri bir adam, kapıdan içeriye dalıp silahını başına doğrulttu. "FBI!" dedi adam. "Sesini kes ve yere yat. Seni vurmak zorunda kalmayayım."</p>

    <p class="msonormal4">Viktor, yere yatarken yardımcılarının ikisi de gözlerini dikmiş ajana bakıyorlardı.</p>

    <p class="msonormal4">Adam, silahını Geoff'e doğrultarak kükredi: "Yere yatın dedim!" Sonra Viktor, halıda yattığı yerden, birkaç dakika önce tuvalete gitmiş olan Suricata'yı, cebinden uzun bir bıçak çıkartıp FBI ajanına doğru yavaşça bir adım daha atarken gördü. Ancak, Viktor, Suricata'ya çok uzun süre bakmıştı ve ajan, Viktor'ın bakışlarını fark edip saldırganıyla yüzleşmek için arkasını döndü.</p>

    <p class="msonormal4">Suricata hızlıydı. Ajanın tabancasını yere fırlatıp bıçağını ona doğru sallayarak onu, odanın gerisine itti. Dr. Kurvetek, kısa süren kavgadan faydalanıp koridora koştu. Bu arada, Geoff ayağa kalkıp cebinden tabancasını çıkardı.</p>

    <p class="msonormal4">Viktor, gitmek istiyordu. Ancak, geri kalan kâğıtları yok etmesi gerekiyordu. Tabii ki eğer yardımcıları, bu adamı durdurabilirlere kâğıtları birkaç dakika içerisinde küçük parçalara ayırabilirdi. Bire karşı iki.</p>

    <p class="msonormal4">Beklemeye karar verdi.</p>

    <p class="msonormal4">Suricata, sipariş üzerine yapılmış olan yirmi beş santimetre uzunluğundaki bıçağını FBI ajanına doğru tutup pis pis sırıttı. "Benim adım Suricata. Seni öldüren adamın ismini bilmek önemlidir."</p>

    <p class="msonormal4">"Demek öyle! O zaman benim adım da Ralph." dedi adam. "Hadi dans edelim!"</p>

    <p class="msonormal4">Suricata, bıçağı elinde döndürüp havaya fırlattı. Bıçak havada dönerken yakalayıp Ralph adındaki FBI ajanına saldıracakmış gibi yanıltıcı bir hamle yaptı. Geoff, silahını doğrultmuştu. Ancak, Suricata ve Ralph sürekli eğilip dönerken silahını ajana odaklayamıyordu. Suricata, bıçağı Ralph'e doğru salladı. Bıçağı bir an için ajanın göğsüne gömecekmiş gibi göründü. Ancak, Ralph geriye sıçradı ve Suricata'nın karnına şiddetli bir yumruk indirerek onu afallattı. Karnına iki ve sırtına da bir yumruk daha atarak Suricata'yı yere serdi.</p>

    <p class="msonormal4">"Olduğun yerde kal!" dedi Geoff, dikkatlice Ralph'i hedef alıp sırıtarak. "Hmm... Bir polis cinayeti. Bunu görmekten hep nefret etmişimdir..."</p>

    <p class="msonormal4">Ancak, tam o sırada kuvvetli görünen bir kadın kitaplıktan dışarı çıkarak sözünü yarıda kesti, "Silahını at, Memur Rickman." Viktor, kadını Rukh Projesi Yönetim Kurulu toplantısından tanıyordu. Bir FBI ajanı daha.</p>

    <p class="msonormal4">Geoff tereddüt etti. Kadın, sözüne devam etti: "Beni kışkırtma. Ahlaksız polislerden hiç hoşlanmam ve seni öldürmek vergi mükelleflerinin bayağı bir tasarruf etmelerini sağlar. Sana silahını at dedim!"</p>

    <p class="msonormal4">Geoff, kadının gözlerinin içine bakarak silahını yavaşça yere bıraktı. Ralph, Suricata'yı, kadın ise Geoff'i kelepçelerken Viktor, duvardan kapıya doğru kayarak gitmeye başlamıştı.</p>

    <p class="msonormal4">Viktor, neredeyse kitaplığa varmak üzereydi. Hâlâ kaçabilirdi.</p>

    <p class="msonormal4">"Neden bu kadar geç kaldın, Margaret?" dedi Ralph.</p>

    <p class="msonormal4">"İlk başta biraz eğlenmenizi istedim. Ajan Hawkins."</p>

    <p class="msonormal4">"Demek öyle. Her şeyin bir ilki vardır. Teşekkür ederim. Bir gün karşılığını vereceğim." Ralph, bıçağı yerden aldı. "Bu çok güzel. Yeni bir bıçağa ihtiyacım vardı."</p>

    <p class="msonormal4">Margaret, Viktor'ı kapının yanında gördü. "Bir yere mi gidiyor- dunuz?"</p>

    <p class="msonormal4">Viktor, donup kaldı. "Hayır, hayır. Sadece size teşekkür etmek istiyordum. Bu iki adam, evime girdiler ve tam..."</p>

    <p class="msonormal4">"Size kâğıtları yok etmenizde yardım etmek üzereydiler ki... Öyle değil mi?" Kâğıt kıyma makinesinin yanındaki araştırma yığınlarını işaret etti. Margaret, dosyaları karıştırmaya başlarken Viktor, ona bakakaldı ve sonra Margaret, "Sanırım bunlara delil olarak el koymak durumundayız." dedi.</p>

    <p class="msonormal4">Ralph, Viktor'ın masasının üzerinde duran uçuş kartını aldı. "Demek Filipinler, öyle mi? Çok güzel bir yer olduğunu duymuştum ve Amerika Birleşik Devletleri'yle aralarında suçluların iadesi anlaşması da yok. Ne güzel."</p>

    <p class="msonormal4">Ve o dakikada Viktor Drake, bir kutu hapını bitirmiş olmamayı istedi. Hem de çok istedi.</p>

    <h3 class="msonormal7">***</h3>

    <p class="msonormal4">Bir şarkı daha bitti veya Tessa bitmiş olduğunu sandı ve bir diğeri başladı. Söylemesi zordu. Her şarkı, hiç çaba harcamadan diğerine geçiyordu.Müzik ve dönerek dans eden insanlar, konuşmayı imkânsız kılıyorlardı ve sonunda Riker, Tessa'ya takip etmesini işaret etti. Onun kendisini, elini tutup insan selinin arasından geçirerek müzik grubunun çaldığı köşenin karşısındaki bara doğru götür- meşine izin verdi. Bar, müzikten yeterince uzaktaydı. Böylelikle, insanlar barmenlere siparişlerini duyurabiliyorlardı.</p>

    <p class="msonormal4">Riker, bir sandalyeye oturdu. "Ne istiyorsun?" diye Tessa'ya sordu.</p>

    <p class="msonormal4">Tessa bir an, bir içki içmeyi düşündü. Bu, onun ilk içkisi olmayacaktı. Ancak, alkolün, düşüncelerini bulanıklaştırıp gerçeği çarpıtmasını sevmiyordu. Hayır, böyle olmasını istemiyordu. En azından bu gece istemiyordu.</p>

    <p class="msonormal4">Bu gecenin her anının tadına varmak istiyordu.</p>

    <p class="msonormal4">Tessa başını salladı.</p>

    <p class="msonormal4">"Hadiii, yapma." dedi Riker. Barmene eliyle işaret ederek Corona'yı gösterdi. "Bundan istiyorum."</p>

    <p class="msonormal4">"Hayır, ben istemiyorum." dedi Tessa bir kez daha istemediğini belirterek.</p>

    <p class="msonormal4">Riker, ona ateşli gözlerle baktı. Kulübün ışıkları, çevrelerinde titreyerek dans ediyordu. "Kuzgunlar içki içmez mi?" dedi ve sonra elleriyle hafifçe hem de çok hafifçe onun kollarını tuttu. Bu, çok yumuşak bir dokunuştu. Sevgi dolu bir gülümsemeyle "Gece daha yeni başlıyor." dedi.</p>

    <p class="msonormal4">Tessa'nın içindeki küçük kız, buzun üzerinde gitgide uzaklara doğru sürüklendiğini hissetti.</p>

    <p class="msonormal4">Riker, onu önemsiyordu. Evet, önemsiyordu. Bunu şefkatinden anlamak mümkündü. Her şey iyi olacaktı. Bu gece, Riker ona, o da Riker'a sarılacaktı. Kalbi emin ellerde olacaktı.</p>

    <p class="msonormal4">"Peki." dedi sonunda, uzun ve kararsız bir dakikadan sonra. "Ama sadece bir tane."</p>
  </div>

  <p class="msonormal4"><span class="calibre17"><br class="calibre18" clear="all" id="calibre_pb_0" /></span></p>

  <div class="wordsection"></div>
</body>
</html>
