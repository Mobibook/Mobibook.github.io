<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="msonormal2"><a class="title"><b class="calibre19"><br class="calibre12" /></b></a></h2>

  <h2 class="msonormal2"><a class="title" id="bookmark53"><b class="calibre19">46</b></a><br class="calibre12" /></h2>

  <div class="wordsection">
    <p class="msonormal4"><a id="bookmark54">17:21</a></p>

    <p class="msonormal4"><a id="bookmark55">Cassandra'nın mühletinin dolmasına 2 saat 39 dakika kala...</a></p>

    <p class="msonormal4">Araştırıyordum. Sherrod Akvaryumunun gözetleme videolarında Cassandra'nın son görüntüsü, saat 05:03'te personel giriş kapısından içeri girerken çekilen kayıttaydı. Onu kaçıranın görüntüsü yoktu.</p>

    <p class="msonormal4">Solomon, ok hakkında bilgi bulduğunu söylemek için yanıma uğradı. "Sabre 11, askerî üretim. Şehirdeki düzinelerce satıcıdan birinden almış olabilir. Hiçbir iz yok."</p>

    <p class="msonormal4">"Peki ya uyuşturucu?"</p>

    <p class="msonormal4">"Toksik taramasına destek getirildi. Birkaç gün alabilir."</p>

    <p class="msonormal4">"Hemen ihtiyacımız var. Enselerine yapış ve eğer işi hızlandır- mazlarsa üzerlerine Ralph'i sal."</p>

    <p class="msonormal4">Başıyla onayladı ve tam gitmek üzereyken ekledi: "Bu arada, Cassandra'nın ailesi hakkında elimizde hâlâ somut bir bilgi yok. Annesinin ölmüş olduğunu, boğulmuş bir hâlde, bir sokakta bulunduğunu teyit ettik. Ancak, babası hakkında hiçbir kayıt bulamıyoruz. Belki o da ölmüştür. Bilmiyoruz."</p>

    <p class="msonormal4">Şimdilik beklenenin dışında bir gelişme yoktu. "Sağ ol."</p>

    <p class="msonormal4">Solomon gitti ve ben, Cassandra'nın ödeneği hakkındaki araştırmama geri döndüm. Ancak, bu da pek bir işe yaramıyor gibiydi. Tek bulabildiğim Rukh adlı bir projeyle ilgili az sayıda belge ve manyetoensefalografı teknolojisi, mukopolisakkaridler ile köpek balıklarının elektroduyusal organlarında yarı iletken görevi gören peltemsi madde hakkında ek bilgi içeren bazı PDF dosyalarıydı. Bunların olayla alakası neydi? Yeni bir tür cihazın üretimi için, manyetoensefalografinin etkinliğini arttırmanın bir yolu mu? Acaba suni olarak aynısını yapmanın bir yolunu bulabilmek amacıyla, köpek balıklarının hissederek balıkların yerlerini nasıl bulduklarını anlamaya mı çalışıyorlardı?</p>

    <p class="msonormal4">Büyük bir ihtimalle. Fakat bunun Cassandra'nın kaçırılmasıyla ne tür bir bağlantısı olabileceğini tahmin bile edemiyordum. Lien-hua'nın taktiğini kullanmak için arabadan dışarıya çıkmam gerekiyordu veya belki de başka bir pencereden dışarıya bakmalıydım.</p>

    <p class="msonormal4">Akvaryum, Drake Şirketler Grubuna ait olduğuna göre paranın geçmişini takip ederek ödenek hakkında ilave bilgi edinebileceğimi düşündüm.</p>

    <p class="msonormal4">İnternet sayfasında Genel Müdür Viktor Drake'in net bir fotoğrafı vardı. Onu hemen tanıdım. Günün erken saatlerinde akvaryumu terk ederken beni az kalsın yere deviren adamdı. Bu hafta öncesine kadar şirketini hiç duymamış olsam da görünüşe göre ülkedeki en ileri biyoteknoloji şirketlerinden birini kurmayı başarmıştı.</p>

    <p class="msonormal4">Bu ne anlama geliyordu? Bağlantısı ne olabilirdi?</p>

    <p class="msonormal4">Biyoteknoloji?</p>

    <p class="msonormal4">Köpek balığı araştırmaları?</p>

    <p class="msonormal4">Manyetoensefalografi?</p>

    <p class="msonormal4">Tüm bunların yangınlarla ve Cassandra'nın kaçırılmasıyla bir bağlantısı var gibiydi; ancak nasıl?</p>

    <p class="msonormal4">Sanki daha fazla ipucu toplayabilmek için attığım her adım, beni olayın özünden giderek uzaklaştırıyordu. Saate baktım: 17:34. Her geçen dakikayla Cassandra'yı bulma şansı daha da azalıyordu. O kadar gergindim ki telefon, çaldığında beni yerimden hoplattı. Telefonu kaptığım gibi açtım: "Ben Pat."</p>

    <p class="msonormal4">"Dr. Bowers. Ben Aina Mendez. Ajan Hawkins, bize, Hunter'ın meskûn bir binaya gitmiş olabileceğini söyledi."</p>

    <p class="msonormal4">"Bu mümkün."</p>

    <p class="msonormal4">"Bu nedenle apartman dairesine bomba ekibini getirdik. Hunter'ın kıyafetlerinde radyoaktif izotop izleri buldular.</p>

    <p class="msonormal4">"Ne?" diye iç çektim.</p>

    <p class="msonormal4">"Sezyum-137. Kötü bir madde. Miktarı az; ancak kesinlikle var."</p>

    <p class="msonormal4">"Bu, bir hastanede kimya laboratuvarını ziyaret etmek gibi masumca bir olay nedeniyle veya kirli bomba üzerinde çalışan birinden de geçmiş olabilir. Ekip hâlihazırda daha geniş bir tarama yapıyor. Ama yine de bilmen gerekir diye düşündüm."</p>

    <p class="msonormal4">Olay ve beynimin içindeki veriler, birbirinin üzerine devrilerek döndü durdu.</p>

    <p class="msonormal4">"Aina, ekibine yangın mahallerini de incelettir. Oralarda da sezyum izlerine rastlayacaklar mı bakalım. Dün geceki binadan başla. Hunter'ın yanıcı madde olarak kullandığı karışıma bizim daha önce düşünmediğimiz başka bir kimyasal ekleyip eklemediğini merak ediyorum. Acele et. Fazla vaktimiz yok."</p>

    <p class="msonormal4">"Ama bunu daha önce yapmıştık zaten."</p>

    <p class="msonormal4">"Yaptınız mı?"</p>

    <p class="msonormal4">"Si. San Diego, dünyanın en önemli deniz limanlarından ve askerî merkezlerinden bir tanesi. Bu nedenle MAST, radyoaktif sezyumlar ve terörist eyleme dair kanıt bulabilmek için düzenli olarak şehirde taramalar yapar. Geçmiş zamanda sezyum- 137'nin izlerine rastlamıştık. Ancak, bunlar daha ziyade buradaki tıbbi araştırma tesislerinden geliyordu."</p>

    <p class="msonormal4">"Verileri tekrar karşılaştırın!"</p>

    <p class="msonormal4">Gerginliğimin farkındaydım ve sanrım o da sesimden bunu anlıyordu. Çünkü yanıt verene kadar uzun bir zaman geçti. "Pekâlâ, bulduklarımızla ilgili seni bilgilendiririm."</p>

    <p class="msonormal4">Konuşmayı bitirdik. Saate baktım.</p>

    <p class="msonormal4">17:37.</p>

    <p class="msonormal4">Lien-hua, Cassandra'nın filmini üst üste birkaç kez, her seferinde değişik yerlerde durarak izledi. Sonunda not defterini açıp şöyle yazdı: Onu en çok heyecanlandıran şey, öldürmek eylemi değil; kuvvet. Bir insanın hayatını kendi avuçlarının içinde tutuyor olmaktan dolayı hissettiği sarhoşluk. Bu duyguyu olabildiği kadar uzun süre hissetmek istiyor.</p>

    <p class="msonormal4">Durdu. Evet. Cassandra'nın dehşeti, suyun yavaş yavaş yükseldiğini görürken saatlerce sürebilirdi; tüm bu sırada da kaçamayacağının bilincinde olurdu ve o, Cassandra'nın ızdırabının her dakikasından zevk alırdı. Lien-hua, tekrar yazmaya başladı: Kurban öldüğü zaman heyecan biter. Böylelikle, öldürmek tek başına onun için yeterli değildir. Onu defalarca tatmak ister. Bu nedenle de ölümünü filme çeker.</p>

    <p class="msonormal4">Lien-hua gözlerini kapattı. Suyun içerisinden bir kadın yüzünün cansız bir şekilde baktığını gördü. Yüz solgundu ve ölümle gölgelenmişti. Bir keresinde buna benzer, suyun üzerinde yüzen bir yüz görmüştü.</p>

    <p class="msonormal4">Çok uzun zaman önce.</p>

    <p class="msonormal4">Gözlerini açtı. Filmi başa sarıp tekrar izlemeye başladı.</p>

    <p class="msonormal4">İçimdeki tanıdık mücadeleyi tekrar hissettim: "Baba, FBI ajanına karşı."</p>

    <p class="msonormal4">Biraz uzaklaşıp birkaç dakikalığına baba olmam gerekiyordu.</p>

    <p class="msonormal4">Tessa'nın numarasını çevirdim. Cevap yoktu.</p>

    <p class="msonormal4">Tabii ki olmazdı.</p>

    <p class="msonormal4">Onun için biraz endişeleniyordum, bu nedenle onu bulabilmek amacıyla cep telefonumda birkaç tuşa bastım. Sonra gerinip kafamı boşaltmak için ayağa kalktım ve odanın içinde yürüdüm.</p>

    <p class="msonormal4">Tekrar yerime oturup ekrana baktığımda video konuşma simgesi yanıyordu. Üzerine tıkladım ve Terry'nin yüzü ekranda belirdi. "Nihayet oradasın, Pat. İyi haberlerim var. Cassandra'nın filmi internette yok."</p>

    <p class="msonormal4">"Nasıl emin olabiliyorsun?"</p>

    <p class="msonormal4">"Angela'nın ekibi, internet ağını en yeni, görüntüye dayalı arama motorlarıyla taradılar. Bu motorlarda artık bir şey yazmaya gerek yok. Bir görüntü bul ve aramaya başla. Dünya çapında yüz tanımlamak gibi bir şey. İnternet ağı temiz görünüyor."</p>

    <p class="msonormal4">"Güzel. Başka ne var?"</p>

    <p class="msonormal4">"Şifreli dosyaları çözdük. Genelde köpek balığı araştırmaları ve bir şey ampulleri hakkında..."</p>

    <p class="msonormal4">"Lorenzini ampulleri." Huzursuzlanıyordum. "Ben de onu buldum. Başka bir şey?"</p>

    <p class="msonormal4">Duvardaki saat.</p>

    <p class="msonormal4">17:49</p>

    <p class="msonormal4">"Rukh Projesi ve Dr. Osbourne isimli bir adam var. Onu araştırdım. Drake Şirketler Grubu için çalışıyor. İlk akla gelen, Cassandra'yı kaçıran kişinin o olabileceği, öyle değil mi? Ancak, onun hakkında biraz inceleme yaptık; şu an Boston'daki bir kongrede konuşmacı olarak bulunuyor. Son üç gündür orada ve yarından önce de şehirde olmayacak."</p>

    <p class="msonormal4">Uçuş saatlerini ve zaman farkını düşününce onun, Cassandra'nın kaçırılmasında yer alabilmek için gece San Diego'ya ve buradan da tekrar Boston'a uçmuş olmasının mümkün olmadığını anladım. Yine de adını not ettim. Daha sonra araştırabilir- dim. "Rukh Projesi nedir, Terry? Bir bilgimiz var mı?"</p>

    <p class="msonormal4">"DARPA projesine benziyor. Ancak Pentagon, savunma sözleşmeleri hakkında oldukça ihtiyatlı ve benim istihbaratım da çok düzensiz. Tek bulabildiğim, Drake Şirketler Grubu'nun sözleşmeyi yapmış olduğu."</p>

    <p class="msonormal4">Tekrar, Drake Şirketler Grubu.</p>

    <p class="msonormal4">Demek ki Cassandra hükümetten ödenek almıştı.</p>

    <p class="msonormal4">DARPA hakkında bildiğim az sayıda ayrıntı aklımdan geçti: Teorik silahlar araştırması; yirmi ila elli yıla dayanan ileri teknoloji... Silah sistemleri projelerinde bazen sivil örgütlerle tali sözleşme yapıyorlardı. Ama neden bir akvaryum? Meden bir biyoteknoloji şirketi? "Terry!" dedim. "DARPA hakkında bana bir özet geç."</p>

    <p class="msonormal4">"Dillere destan bir geçmişi var Pat. Eğer burada çalışıyor olmasaydım, orada olurdum. NASA, DARPA'dan ortaya çıktı; modern bilgisayar işletim sistemleri, yapay zekâ ve ses tanıma da öyle." Terry, DARPA'nın herhalde büyük bir hayranı, diye düşündüm. Listesine devam etti: "Yardımlı metin, sanal gerçeklik, uzaya dayalı savunma sistemleri için lazer teknolojisi, denizaltı teknolojisi ve internet; bunların hepsi DARPA'nın bebekleri."</p>

    <p class="msonormal4">Bir an için "İnterneti Al Gore'un keşfettiğini sanıyordum." demek istedim. Fakat şakanın sırası değildi: "Peki sen ne düşünüyorsun?"</p>

    <p class="msonormal4">"DARPA artık jetler ve zırhlı araçlar gibi büyük projelerde tali sözleşme yapmıyor. Çok sayıda küçük, yüksek teknoloji parçaları üretmek için özel şirketleri kullanıyor."</p>

    <p class="msonormal4">Akvaryumda, Maria'yla aramda geçen diyaloğu düşündüm. "Peki ya öldürücü ışın silahları?" diye sordum.</p>

    <p class="msonormal4">Sessizlik oldu. "Burada neler oluyor, Pat? Bu, sadece bir kaçırma davası değil; haksız mıyım?"</p>

    <p class="msonormal4">Tam o sırada kapı hızla açıldı ve Ralph içeriye daldı. "Hunter tekrar vurdu." dedi. "Bir yangın daha çıktı."</p>

    <p class="msonormal4">17:53.</p>

    <p class="msonormal4">"Terry..." dedim. "DARPA'nın bağlantılarına bakmaya devam et. Sonra konuşuruz. Gitmem gerekiyor." Bilgisayarımı kapatıp dikkatimi Ralph'e verdim. "Yaralı var mı?"</p>

    <p class="msonormal4">"Bilinmiyor."</p>

    <p class="msonormal4">"Kirli bomba mı?"</p>

    <p class="msonormal4">"Değil gibi."</p>

    <p class="msonormal4">Bilgisayarımı çantaya koyup notlarımı toparladım. "Hunter olduğunu nereden biliyoruz?"</p>

    <p class="msonormal4">"Gittiğimizde Aina anlatır."</p>

    <p class="msonormal4">"Peki, nerede?"</p>

    <p class="msonormal4">"Buna inanamayacaksın: Coronado Adası. Donanma SEAL üssü binalarından birinde. B-14 diyorlar."</p>

    <p class="msonormal4">Kapıya doğru yürüdüm. "Oyun başladı."</p>

    <p class="msonormal4">General Cole Biscayne, pencereye doğru yürüyüp geceyi izledi. Soluk ay ışığı, Batı Virginia'daki evini çevreleyen tepelerin üzerinde dolaşıyordu.</p>

    <p class="msonormal4">Geçen hafta avluda, ağaç yolunun tam köşesinde birisini görmüştü. Etrafı incelemesi için getirmiş olduğu askerî polis, tam emin olmamakla birlikte, olağan dışı bir durum tespit edememiş olsa bile, ne gördüğünü biliyordu ve içindeki bir ses, kim olduğunu da bildiğini söylüyordu.</p>

    <p class="msonormal4">Sebastian Taylor.</p>

    <p class="msonormal4">Yıllar önce birlikte CIA'de çalışmışlardı. O zamanlarda Cole, Güney Amerika'da bir grup gizli ajanın eğitmenliğini yapıyordu.</p>

    <p class="msonormal4">Sebastian'ı kendisi eğitmişti. Onu, biriminin en iyi ajanı hâline getirmişti. Ancak, geçtiğimiz ekim ayında kaybolduğundan beri eski katil, generalle iki defa bağlantıya geçip başına gelen talihsizliklerden onu mesul tuttuğunu açıkça belirtmişti. Cole, ona yardım edebilmek için elinden ne geliyorsa yapmıştı.</p>

    <p class="msonormal4">Fakat başarılı olamamıştı.</p>

    <p class="msonormal4">Cole, avluyu inceledi, ancak sıra dışı hiçbir şey göremedi.</p>

    <p class="msonormal4">Tam pencereden uzaklaşıyordu ki köpekler havlamaya başladı.</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
