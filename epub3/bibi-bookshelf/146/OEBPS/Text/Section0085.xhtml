<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark102"><b class="calibre19">81</b></a></h2>

    <p class="msonormal4">Sandalyemi bir hışımla itip Dunn'u geçerek koridora fırladım.</p>

    <p class="msonormal4">Köşeyi dönüp doğru 411 numaralı odaya koştum.</p>

    <p class="msonormal4">Nöbetçi iki memur, sorgulama odasının önünde bekliyorlardı. "Kapıyı açın!" dedim.</p>

    <p class="msonormal4">Şaşkın bakışlar.</p>

    <p class="msonormal4">"Hemen şimdi!" Sonunda memurlardan biri -adaleli ve yüzünde çiçek bozuğu lekeleri olan- bir anahtar çıkartıp beceriksizce kilide sokmaya çalıştı. Kapı açılır açılmaz ikisini de kenara iterek içeriye daldım. Lien-hua, çoraplarından birini çıkartmış kanamayı durdurmak için Melice'ın sol eline sarmıştı. Çabuk hareket etmek gerekiyordu. Hem de çok çabuk. "İyi misin?" diye sordum.</p>

    <p class="msonormal4">"Evet."</p>

    <p class="msonormal4">Dunn, odaya daldı. Yerdeki kana baktı. "Şuranın hâline bakın!" Ve sonra, daha onu durduramadan Melice'i saçlarından yakalayarak kafasını geriye doğru itip yüzünü hızla masaya vurdu. Ardından Dunn, ona doğru eğilip küçümseyerek güldü. "Benden şikâyetçi olamaman çok kötü, pislik herif!"</p>

    <p class="msonormal4">"Geri çekil, dedektif!" dedim.</p>

    <p class="msonormal4">Bana sonra da Melice'a baktı.</p>

    <p class="msonormal4">"Geri çekil!"</p>

    <p class="msonormal4">Sonunda yavaşça geri çekildi. Kapıda duran iki görevliye mırıldandı: "Bu pisliği buradan alın. Revire götürün."</p>

    <p class="msonormal4">Yüzü kana bulanmış olan Melice ona dik dik baktı, "üzgünüm, dedektif. İyi bir denemeydi. Ancak, hiçbir şey hissetmedim. Hayal kırıklığına uğradınız, öyle değil mi? Birisinin canını yakmak istiyorsunuz ve bunu yapamıyorsunuz."</p>

    <p class="msonormal4">"Sen daha dur!" dedi Dunn. "Senin zamanın gelecek."</p>

    <p class="msonormal4">Kapıda bekleyen memurlardan biri, Melice'ın kelepçelerini masadan kurtarıp onu ayağa kaldırdı. Diğer memur, masadan dikkatlice bir şey aldı. "Bu belki dikilebilir." dedi.</p>

    <p class="msonormal4">Dunn'ın gözleri, odanın köşesinde duran çöp tenekesine kaydı. "Ver onu bana."</p>

    <p class="msonormal4">Olacakları sezebiliyordum. "Hayır!" dedim memura. "Götür onu. Doktora ver. Belki bir şeyler yapabilir."</p>

    <p class="msonormal4">Dunn'ın öfkesi bana patladı: "Eğer parmağı umrunda olsaydı ısırıp koparmazdı!"</p>

    <p class="msonormal4">"Hadi!" dedim memura. "Herifle ilgilenin."</p>

    <p class="msonormal4">Melice'ı kapıya doğru ittiler. Dunn, masanın çelik ayağına hızla bir tekme savurup onları geçerek bir hışımla koridora fırladı.</p>

    <p class="msonormal4">Elimi Lien-hua'nın omzuna koydum. "İyi olduğundan emin misin?"</p>

    <p class="msonormal4">Başını onaylarcasına salladı.</p>

    <p class="msonormal4">Melice'ı koridora çıkardıklarında itiş kakış sesleri duydum ve onun memurlarla boğuşarak ellerinden kurtulduğunu gördüm. Onu zapt etmelerine yardımcı olmak için koştum. Yanlarına vardığımda tekrar onu yakalayıp koridora doğru çekiyorlardı. "Son bir soru, Lien-hua!" Melice, sürüklenirken bağırıyordu. "Kurban gibi hissediyor musun?"</p>

    <p class="msonormal4">"üzgünüm." dedi Lien-hua sakince. "Henüz hissetmiyorum."</p>

    <p class="msonormal4">"Biraz zaman ver!" diye bağırdı. Sözleri koridorda yankılanıyordu. "Hissedeceksin."</p>
  </div>

  <p class="msonormal4">Ardından kapı kapandı ve ayak sesleri koridorda kaybolmaya başladı.<br class="calibre3" /></p>

  <div class="wordsection">
    <p class="msonormal4">Tepkisini görebilmek için Lien-hua'ya baktım. Kafası meşgul gibiydi. Gözlerini kıstı. Melice'ın taze kan izleriyle kaplı gri masaya bakarken dudaklarını kıpırdatarak kendi kendine bir şeyler söyledi: "Bana birkaç dakika izin ver, tamam mı? Düşünmeye ihtiyacım var."</p>

    <p class="msonormal4">Bir kez daha onunla kalmak istedim. Ancak, daha önce söyledikleri kafamın içinde yankılandı: "Çok ileri gidiyorsun. Bu yaptığın bir duvar örüyor, anlıyor musun? Bunu yapma. En azından bana yapma."</p>

    <p class="msonormal4">"Tabii." deyip koridora çıktım ve Dunn'ı, Melice'ı revire götüren memurlarla konuşurken gördüm. Benim de aklımda bazı düşünceler şekillenmeye başlamıştı.</p>

    <h3 class="msonormal7">***</h3>

    <p class="msonormal4">Tüm sorgulama boyunca Lien-hua, Melice'ın, kendisine ulaşmaya çalıştığını biliyordu ve her ne kadar kendi kendine itiraf etmek istemese de biraz bile olsa bunu yapmayı başarmıştı. Katiller, akıl oyunlarını oynamasını iyi bilirler ve genelde, devletin onları analiz etmesi için görevlendirdiği doktorlardan çok daha iyi psikoanalistlerdir. Lien-hua, sadece, Melice'ın kendinden daha iyi olma olasılığını düşünmekten hoşlanmıyordu.</p>

    <p class="msonormal4">Odanın etrafına bir göz gezdirdi. Ses kayıt cihazını ve not defterini alıp notlarının son sayfasına baktı.</p>

    <p class="msonormal4">Not tutarken çoğunlukla Melice'ı izlemiş ve yazdıklarına neredeyse hiç bakmamıştı. Her ne kadar kâğıda birkaç kelime karalamış olsa da dikkatini çeken bu olmamıştı. Sayfanın tam ortasına, karışık, şifreli kelimeler ve kısa cümlelerin arasına, bir resim yapmıştı. Hiç farkında bile olmadan bir kasımpatı çiçeğini kesen bir makas çizmişti.</p>

    <p class="msonormal4">Not defterini göğsüne bastırdı ve Pat'in yanına gitmek için odadan çıktı.</p>
  </div>
</body>
</html>
