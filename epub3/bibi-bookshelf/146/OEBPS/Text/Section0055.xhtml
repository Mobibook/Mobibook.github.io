<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark64"><b class="calibre19">51</b></a></h2>

    <p class="msonormal4"><a id="bookmark65">19:11</a></p>

    <p class="msonormal4">Lien-hua, sokağın köşesinden sapıp yarım daire çizerek dönen ışıkların kenarında frene basınca elimi arabanın tavanına yapıştırdım. Yolun ortasında bir düzineden fazla polis memuruyla etrafı sarılmış, üzerinde dalgıç kıyafetine benzeyen yeni bir tür kevlar çelik yelek olan yalnız bir adam duruyordu. Sivri bir bıçağı etrafa savuruyor ve polisler üzerine atlamasın diye dikkatlice her yöne dönüyordu.</p>

    <p class="msonormal4">Austin Hunter.</p>

    <p class="msonormal4">Onu köşeye sıkıştırmışlardı.</p>

    <p class="msonormal4">Sanırım polisler Cassandra hakkında bir şey bilmiyorlardı.</p>

    <p class="msonormal4">Lien-hua'yla arabadan indik. Polis arabalarının birinin arkasına park etmiş olan ambulansı geçerek koştuk.</p>

    <p class="msonormal4">"Bıçağı bırak!" diye bağırdı polislerden birisi. "Ellerini başının üzerine kaldır!"</p>

    <p class="msonormal4">Hunter, yavaşça ellerini kaldırmaya başladı ve birden hızlı bir hareketle, Kimber Tactical Custom II. 45 marka tabancasını, göğsüne asılı olan kılıfından çekip çıkardı ve daha kimse bir tepki veremeden silahı kendi başına dayadı.</p>

    <p class="msonormal4">İşte orada duruyordu. Bir elinde bıçak, diğerinde tabancayla.</p>

    <p class="msonormal4">Bu adam çok zekiydi. Eğer tabancayı başka bir yere yönlendirmiş olsaydı polisler ateş açarladı ve eğer teslim olsaydı Cassandra'yı kaçıranlar, onun yetkili makamlara gittiğini zannedip Cassandra'yı şüphesiz öldürürlerdi. Kendini ve kız arkadaşını kurtarmanın tek yolu, kendi hayatına son vermekle tehdit ederek zaman kazanmaktı! Belki böylelikle polisler onu dinler ve yardım ederlerdi.</p>

    <p class="msonormal4">"Silahı bırak!" diye seslendi polislerden birisi. "Hemen, şimdi bırak onu!"</p>

    <p class="msonormal4">"O ellerinde!" diye bağırdı Hunter. "Onu öldürecekler!"</p>

    <p class="msonormal4">Kimliğimi çıkarıp olay yerinin şefi gibi görünen bir komiser yardımcısına gösterdim. "Federal ajanız." dedim. "Geri çekilin."</p>

    <p class="msonormal4">Hunter dönüp bana baktı. Tabancayı hâlâ başına doğru tutuyordu. "Bana onlar yaptırttı. Yapmak istememiştim. Onu bulmam lazım!.."</p>

    <p class="msonormal4">Başka bir polisin bağırdığını duydum: "Silahı bırak!"</p>

    <p class="msonormal4">"Onu öldürecekler!" diye bağırdı Hunter.</p>

    <p class="msonormal4">"Sakin ol, Austin." dedim. "Sana yardım etmek için buradayız."</p>

    <p class="msonormal4">Rozetinde "Newson" yazılı olan komiser yardımcısı tereddüt ediyordu. Böyle bir zamanda yapılmaması gereken bir şeydi. Olay çok hızlı ilerliyordu ve görünürde sadece tek bir akıbet vardı.</p>

    <p class="msonormal4">Hızlı düşün! Hızlı düşün!</p>

    <p class="msonormal4">"Silahı bırak!" diye bağırdı birisi.</p>

    <p class="msonormal4">"Komiser Newson!" dedim. "Bizi saha ofisi gönderdi." Lien- hua'yı işaret ettim. "O bir ara bulucu." Bu, pek doğru sayılmazdı. Ancak, durumu kontrol altına alabilmemiz için elimizde olan en iyi seçenek Lien-hua'ydı. "Onunla konuşmasına izin verin. Hemen şimdi. Birileri tetiği çekmeden önce!" "Sizi FBI saha ofisi mi gönderdi?" diye so'rdu Newson.</p>

    <p class="msonormal4">"Teğmen Graysmith istedi." dedi Lien-hua.</p>

    <p class="msonormal4">Evet. İyi bir düşünce, Lien-hua.</p>

    <p class="msonormal4">"Graysmith mi?" dedi ve omuz silkti. "Pekâlâ. Kendi bileceği iş. Ben karışmam." Olayı bizim mesuliyetimize bırakmaktan rahatlamış gibi görünüyordu. "Ateş etmeyin!" diye bağırdı arabasındaki telsize. "Olduğunuz yerde kalın ama ateş etmeyin!"</p>

    <p class="msonormal4">"Pekâlâ..." dedim Lien-hua'ya. "Sıra sende."</p>

    <p class="msonormal4">Gergin sessizlikte Hunter, Lien-hua'yı ve daha sonra da beni gözleriyle süzdü. "Kimseyi incitmek istemedim."</p>

    <p class="msonormal4">Lien-hua, yavaşça silahını kaldırıma bıraktı. "Biliyorum."</p>

    <p class="msonormal4">"Yalnızca onu kurtarmak istiyorum. Fazla zamanımız yok. Saat sekizde ölecek."</p>

    <p class="msonormal4">Lien-hua ona doğru bir adım attı. "Cassandra'yı biliyoruz." dedi. "Yardım etmek istiyoruz. Nerede olduğu hakkında bir fikrin var mı?" Lien-hua, akıllı davranarak konuşmayı Hunter yerine Cassandra hakkında yapıp Hunter için en önemli olanın üzerine odaklanıyordu.</p>

    <p class="msonormal4">Başını hayır dercesine salladı. Tabanca hâlâ şakağındaydı. "Onu öldürecekler, Drake onu öldürecek."</p>

    <p class="msonormal4">Drake?</p>

    <p class="msonormal4">Viktor Drake?</p>

    <p class="msonormal4">Lien-hua ellerini havaya kaldırıp ona doğru yavaşça bir adım attı. "Onlarla nasıl iletişime geçebilirsin, Austin? Biz yapabilir miyiz?"</p>

    <p class="msonormal4">"Hayır. Benim yapmam lazım. Benimle iletişim kuruyorlar. İzliyorlar. Onu öldürecekler!"</p>

    <p class="msonormal4">"Silahı bırak!" diye yüksek sesle bağırdı polislerden birisi.</p>

    <p class="msonormal4">"Sessiz olun!" diye bağırdı Lien-hua. Hunter'a doğru bir adım daha attı. Elleri hâlâ, zarar vermek istemediğini göstermek istercesine havada açık duruyordu.</p>

    <p class="msonormal4">Tabancayı başına daha da yaklaştırdı. "Dur. Orada kal!"</p>

    <p class="msonormal4">Durdu. "Austin, lütfen. Onu kurtarmak istiyoruz. Tehlikede olduğunu biliyoruz. Videoyu izledik."</p>

    <p class="msonormal4">Austin, ona baktı. "Ben onları öldürmedim. Yemin ederim!" Sesi titriyordu. "Bilmiyordum bile."</p>

    <p class="msonormal4">"Hayır. Binayı boşalttın. Onları kurtardın. Kimse ölmedi." Küçük bir adım daha attı.</p>

    <p class="msonormal4">"Onlar değil."</p>

    <p class="msonormal4">"Yangında kimse ölmedi." dedi ve bir adım daha attı.</p>

    <p class="msonormal4">Ve bir tane daha.</p>

    <p class="msonormal4">"Hayır, hayır. Hepsinde, on dördünün hepsinde de işi sağlama aldım." Polislerin ona doğru gelmediklerinden emin olmak için sağa doğru döndü. "Dün geceki yangını ben çıkarmadım ve o evsiz adamla da hiçbir ilgim yok."</p>

    <p class="msonormal4">"Evsiz adam mı?" Lien-hua, ondan sadece bir metre uzaklıktaydı.</p>

    <p class="msonormal4">Sonra Lien-hua'nın ilerisine, bana doğru baktı. "Cassandra'yı kaçıranlar istediler. Değiş tokuş yapacağımızı söylemişlerdi. Bitti artık..."</p>

    <p class="msonormal4">Ve sonra Austin Hunter, ölümcül hatasını yaptı.</p>

    <p class="msonormal4">O son iki kelimeyi söylerken bıçağı Lien-hua'ya doğru çevirmemiş olsaydı o gece hayatta kalabilirdi.</p>
  </div>

  <p class="msonormal4"><span class="calibre17"><br class="calibre18" clear="all" id="calibre_pb_0" /></span></p>

  <div class="wordsection"></div>
</body>
</html>
