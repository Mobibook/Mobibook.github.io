<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark68"><b class="calibre19">54</b></a></h2>

    <p class="msonormal4">Kısa bir ara verdiklerinde Lachlan ve Riker, stüdyonun dışarısında sigara içerlerken Tessa, saatin farkına vardı ve Patrick'e çok iyi hissetmediğini -ki bu doğruydu- ve bu akşam tek başına bir şeyler atıştırıp erkenden yatacağını, yarın sabah Dr. W. ile yürüyüşleri için saat 10:30'da buluşmalarını söyleyen bir mesaj attı.</p>

    <p class="msonormal4">Sonra Lachlan, dövmeyi bitirmek için geri geldi. İki farklı makineye asılı olan iki değişik dövme iğnesi kullanıyordu. İnce olan iğneyi makineyi en son hıza getirerek ana hatları çizmek için, daha kalın olan iğneyi ise dövmenin içini renklendirmek için kullanıyordu. Tessa'nın tek bildiği şey, kalın iğnenin ince olandan çok daha fazla acıttığıydı.</p>

    <p class="msonormal4">Lavabonun yanına, her birinin içinde farklı renk olan bir takım küçük kapaklar koymuştu.</p>

    <p class="msonormal4">Mavi. Siyah. Gümüş. Gri.</p>

    <p class="msonormal4">İğneyi suya batır. Sonra boyaya ve sonra da Tessa'nın derisine.</p>

    <p class="msonormal4">Tekrarla.</p>

    <p class="msonormal4">İlk başlarda, iğneyi derisine her batırışında sıcak bir kaşıntı hissetmişti. Ancak, zaman geçtikçe derisi kabarıyor veya uyuşuyor olmalıydı, çünkü artık iğneyi hissedemiyordu. Tek hissettiği, nokta şeklinde küçük bir basınçtı.</p>

    <p class="msonormal4">"Şimdi..." dedi Tessa'ya. "Kuyruğunun tüylerindeki renkleri doldurmam gerekiyor. Kolunun iç kısmındaki deri artık uyuşmayacak. Hatta her zamankinden daha hassas olacak. Bir de yarayı hesaba katacak olursan... Demek istediğim, hazırlıklı ol!"</p>

    <p class="msonormal4">Tessa, başını salladı.</p>

    <p class="msonormal4">Sonra Lachlan renkleri doldurmaya başladı ve Tessa, derisinin hassasiyeti konusunda Lachlan'in yalan söylemediğini anladı.</p>

    <p class="msonormal4">Hayır söylememişti. Hem de hiç.</p>

    <p class="msonormal4">Lachlan, bir iki dakika daha Tessa'nın koluna iğneyi batırdıktan sonra, "Hey, dinle. Sana bir bilmecem var. Genelde insanlar bunu yarım saatte çözerler. Seni de işimiz bitene kadar oyalar." dedi.</p>

    <p class="msonormal4">"Bilmeceleri severim." dedi, lakayıt bir sesle cevap vermeye çalışarak.</p>

    <p class="msonormal4">"Ben de.'dedi Riker. CD çaların dijital ekranından yeni bir albüm seçiyordu.</p>

    <p class="msonormal4">"Pekâlâ..." dedi Lachlan. "İki adam, bir banka soymuşlar ve parayı nasıl bölüşeceklerini tartışıyorlarmış. Adamlardan birisi, 'Hey, bu adil değil. Sen benden daha fazla para aldın...' bunu biliyorsun, değil mi Riker?"</p>

    <p class="msonormal4">"Hayır, devam et."</p>

    <p class="msonormal4">"Pekâlâ, bakalım ilk bilen kim olacak; sen mi yoksa 'seri katil bıçaklayıcı kız' mı?"</p>

    <p class="msonormal4">"Anlaştık." dedi.</p>

    <p class="msonormal4">"Bana da uyar." dedi Tessa.</p>

    <p class="msonormal4">"Öyleyse..." diye devam etti Lachlan. "Dediğim gibi, adamlardan ilki, 'Senin benden daha fazla paran var. Eğer sana bendeki banknot destelerinden birini versem, benimkinin iki katı paran olur.' demiş. Diğer adam ise 'Bak, ahbap. İşi ben organize ettim. Söylenmeyi bırak. Dağıtım adil oldu. Ayrıca, eğer ben sana benim destelerden birini verirsem eşit miktarda paramız olur.' demiş. Evet, soru şu: Adamların her birinde kaç deste..."</p>

    <p class="msonormal4">"Buldum!" dedi Tessa.</p>

    <p class="msonormal4">"...para var." Lachlan, Tessa'ya bakakaldı. "Şimdiden çözmedin herhâlde. Bu imkânsız."</p>

    <p class="msonormal4">"Bana bir kâğıt ver."</p>

    <p class="msonormal4">Lachlan, çekmeceden bir kalem ve sarı bir kâğıt parçası çıkarıp Tessa'ya uzattı. Tessa, kâğıdın üzerine bir şeyler karaladı ve sonra kâğıdı ikiye katlayıp Riker'a uzattı ve kalemi bıraktı. "Sen çözdükten sonra benim cevabıma bak ve Lachlan'e hangisinin doğru olduğunu sor." dedi.</p>

    <p class="msonormal4">"Sen bu bilmeceyi daha önceden biliyordun." dedi Lachlan.</p>

    <p class="msonormal4">"Tabii, tabii!"</p>

    <p class="msonormal4">"Yani daha önceden bilmiyor muydun?"</p>

    <p class="msonormal4">"Hayır."</p>

    <p class="msonormal4">"Bu kadar hızlı mı çözdün yani?"</p>

    <p class="msonormal4">"Bunu bilebilmek için o kâğıdı açmayı beklemelisiniz."</p>

    <p class="msonormal4">Riker, kurnazca Tessa'ya baktı. "Peki ya ben, dövmen bitip sen gidene kadar çözemezsem ne olacak?"</p>

    <p class="msonormal4">Tessa, bu sözleri söylerken kalbinin bir tavşanınki gibi hızlı çarptığını hissetti: "O zaman cevaplarımızı bir dahaki buluşmamızda karşılaştırmamız gerekecek."</p>

    <p class="msonormal4">"Anlaştık!"</p>
  </div>

  <p class="msonormal4"><span class="calibre17"><br class="calibre18" clear="all" id="calibre_pb_0" /></span></p>

  <div class="wordsection"></div>
</body>
</html>
