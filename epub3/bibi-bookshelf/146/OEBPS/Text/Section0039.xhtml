<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark36"><b class="calibre19">35</b></a></h2>

    <p class="msonormal4">Lien-hua'yla birlikte geçitte sessizce ilerleyerek arıtma tesislerinden içeriye girdik. Arıtma kulelerinin çevresinden ve arasından kıvrılarak giden bir dizi yol, sadece tepemizdeki loş ışıklarla ve duvarlarda tek tük asılı olan sarı ampullerle aydınlatılmıştı. Akvaryumun ihtiyacı olan milyonlarca litre suyu pompalayan, fîltreleyen ve temizleyen motorların zayıf homurtuları, çevremizi uğuldatıyordu.</p>

    <p class="msonormal4">Birkaç yere serpiştirilmiş işaretler, hayvan yetiştirme alanını, Yedi Ölümcül Deniz'in arıtma istasyonunu ve birkaç başka perde arkası mekânı gösteriyordu. Ancak, bunun dışında çevremizi saran tüm yollar, kasvetli bir labirente doğru gidiyordu.</p>

    <p class="msonormal4">Burası gerçekten de Maria'nın söylediği gibi tüyler ürperticiydi.</p>

    <p class="msonormal4">üçüncü kuleyi dönerken yaklaşık sekiz metre kadar ilerimizde, su depolama tanklarından birinin arkasında bir ses duydum.</p>

    <p class="msonormal4">Maria, buraya kimsenin inmediğini söylemişti.</p>

    <p class="msonormal4">"Dur!" dedim. "Ellerini havaya kaldır."</p>

    <p class="msonormal4">Ayak sesleri.</p>

    <p class="msonormal4">Tabancamı kaldırdım.</p>

    <p class="msonormal4">"Sana dur dedim!"</p>

    <p class="msonormal4">Sonra biri köşeyi döndü; tabancamı kaldırdım ve namluyu doğrulttum.</p>

    <p class="msonormal4">Tessa'ya doğru!</p>

    <p class="msonormal4">"Ateş etme!" diye bağırdı. "Başıma doğru nişan almış olarak ne yaptığını sanıyorsun sen?"</p>

    <p class="msonormal4">Tabancamı indirdim. Kalbim hızla çarpıyor, ellerim titriyordu. "Tessa? Ne işin var burada senin?"</p>

    <p class="msonormal4">"Ters yöne girdim."</p>

    <p class="msonormal4">Tabancamı tekrar kılıfına soktum. "Nasıl ters yöne girersin? Burası yasak bölge."</p>

    <p class="msonormal4">Sanırım tabancadan olsa gerek sesi gergindi. "Tuvaleti arıyordum."</p>

    <p class="msonormal4">Sanki bunu yutmuştum.</p>

    <p class="msonormal4">"Burası gerçekten ürpertici, öyle değil mi?" dedi.</p>

    <p class="msonormal4">Sol tarafımda duran Lien-hua, çıkış kapısını iterek açtı. Köreltici güneş ışığı içeriyi yaladı. "Pat, buraya gel."</p>

    <p class="msonormal4">Tessa'ya baktım ve onu, Lien-hua'nın tarafına doğru ittim.</p>

    <p class="msonormal4">Kapının dışında bir çift paslı çöp bidonunu geçerek binanın yaklaşık kırk metre, belki de daha da ilerisinde giden yemek servisi ana teslimat platformuna doğru giden bir yol uzanıyordu. "Teslimat yolu." dedi Lien-hua. "Eğer Cassandra'yı merdivenlerden aşağıya sürüklediyse burada onu bekleyen bir araba olabilirdi ve böylelikle güvenlik kulübesinin önünden geçmek zorunda kalmayabilirdi."</p>

    <p class="msonormal4">Çıkışın hemen yanında, yerde, küçük bir şey gördüm.</p>

    <p class="msonormal4">Bir ok.</p>

    <p class="msonormal4">İncelemek için eğilmiştim ki Tessa'nın bana doğru geldiğini duydum. "Geri çekil, Kuzgun."</p>

    <p class="msonormal4">"Öldü mü? Cassandra öldü mü?" Tessa'ya baktım ve yüzünün kıpkırmızı olduğunu gördüm. Lastik bilekliği şaklattığını fark ettim.</p>

    <p class="msonormal4">"Gördün mü işte?" Sinirlendiğimi hissedebiliyordum. "Bu yüzden bu tip yerlere gelmeni istemiyorum. Lütfen şu lastik bandı şaklatmayı keser misin?"</p>

    <p class="msonormal4">Şak. "Öldü, öyle değil mi?"</p>

    <p class="msonormal4">"Nerede olduğunu bilmiyoruz." dedim sertçe. "Başına ne geldiğini de bilmiyoruz. Seni az kalsın vuruyordum! Beni duyuyor musun?"</p>

    <p class="msonormal4">"Bu gerçekten de çok kötü olurdu."</p>

    <p class="msonormal4">"Evet, öyle olurdu!" Lien-hua'ya cep telefonumu uzattım. "Ben Tessa'yı yukarıya götürüyorum. Birkaç fotoğraf çekebilir misin? Okun, çıkışın ve yolların fotoğraflarını." Lien-hua, telefonu aldı. Tessa'yı, kolundan tutarak loş geçiş yolundan geçip merdivenlerden yukarıya çıkardım.</p>

    <p class="msonormal4">Tabancamın, kemerimde rahatsızlık veren ağırlığını hissedebiliyordum.</p>

    <p class="msonormal4">Tessa'ya çok kızmıştım.</p>

    <p class="msonormal4">Kızmıştım, çünkü onu seviyordum.</p>

    <p class="msonormal4">Fakat daha çok korkmuştum, çünkü biraz önce namlunun ucunda üvey kızımın yüzünü görmüştüm ve ben, tetiği çekmeye hazırdım.</p>

    <h3 class="msonormal7">***</h3>

    <p class="msonormal4">Maria, merdivenlerin yukarısında bizi şaşkın ve kaygılı bir ifadeyle karşıladı. "O da nereden çıktı?"</p>

    <p class="msonormal4">"Ters yola girdim." dedi Tessa masumca.</p>

    <p class="msonormal4">"Maria." dedim. "Lütfen bu genç bayanı ön girişe götürebilir misin?"</p>

    <p class="msonormal4">Tessa, bana hiddetli bir başkaldırıyla baktı. Ancak, aynı zamanda yüzünde bir korkunun gölgesi de vardı. "Bana bağırmayı kes, tamam mı? Nerede olduğumu bilmiyordum."</p>

    <p class="msonormal4">"Sana uzaklaşmamanı söylemiştim." Tessa, orada olmamalıydı, ama yine de bağırdığım ve onu korkuttuğum için kendimden nefret ettim. Bu, yapmak istediğim en son şeydi. Mezbahanın görüntüleri tekrar gözümün önüne geldi. Öfke ve hiddetin karmaşası içimde dolaşıyor, süzülüyordu.</p>

    <p class="msonormal4">Lien-hua'nın basamakları tırmandığını fark ettim. Tessa'ya doğru dönüp "Seninle birazdan ilgileneceğim." dedim. Tessa, başını salladı ve Maria'yla birlikte gitti.</p>

    <p class="msonormal4">Omzuma şefkatlice elini koyarak sadece benim duyabileceğim yumuşak bir sesle "İyi misin, Pat?" dedi Lien-hua.</p>

    <p class="msonormal4">"Evet, iyiyim." Derin bir nefes aldım. "İyiyim."</p>

    <p class="msonormal4">Beni iyi hissettirmişti. "İyi haberlerim var. Aşağıda fotoğraf çekerken Su Kalite Kontrol Merkezinden aradılar. Tüm su testleri temiz çıkmış. İnsan kanına rastlanmamış. Videoda da bir şey yok. Cassandra, köpek balıklarına yem olmamış."</p>

    <p class="msonormal4">"Sürüklenme izleri de bu söylediğini destekliyor." dedim.</p>

    <p class="msonormal4">"Sürüklenme izleri hakkında polise bilgi verip arıtma bölgesini aramalarını söyleyeceğim. Orada kimsenin olmadığından yüzde yüz emin olmak istiyorum. Belki çıkış kapısında birkaç ize rastlarlar."</p>

    <p class="msonormal4">"Cassandra'nın ofisinde bakmak istediğim birkaç şey daha var. Seninle daha sonra giriş kapısında buluşalım."</p>

    <p class="msonormal4">Başka bir söz söylemeden gitti. Ben de bilgisayar çantamı alıp tekrar Cassandra'nın ofisine gittim. Daha önce dosyalarını incelerken aklıma bir fikir gelmişti.</p>

    <p class="msonormal4">Bu sabah, Aina'ya, Hunter'ın zarflarının üzerindeki iade adresine bakmasını önermiştim. Belki, zarfların üzerinde iade adresi bulamamış olabilirdik. Ancak, belki de e-postalarda bir tane bulabilirdik.</p>
  </div>

  <p class="msonormal4"><span class="calibre17"><br class="calibre18" clear="all" id="calibre_pb_0" /></span></p>

  <div class="wordsection"></div>
</body>
</html>
