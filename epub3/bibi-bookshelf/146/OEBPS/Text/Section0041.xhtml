<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark38"><b class="calibre19">37</b></a></h2>

    <p class="msonormal4">Otele geri dönerken Lien-hua, gaza fazla basmamaya çalıştı. Ne de olsa Tessa'ya kötü alışkanlıklar edindirmek Pat ile olan arkadaşlığının ilerlemesine bir katkıda bulunmazdı.</p>

    <p class="msonormal4">Tessa, sessizce oturarak camdan dışarıya baktı. Lien-hua, bir konuşma başlatmanın kibar olabileceğini düşündü, ancak Pat- rick'in üvey kızının, profili çıkarılıyormuş veya psikoanalizi yapılıyormuş gibi bir hisse kapılmasını istemiyordu.</p>

    <p class="msonormal4">Güvenli bir konuyla başla.</p>

    <p class="msonormal4">"Akvaryumu nasıl buldun, Tessa? ürpertici arka kısımları sormuyorum tabii ki. Balıkları, köpek balıklarını?"</p>

    <p class="msonormal4">Tessa, omuz silkti. "Evet, hoşuma gitti ama birkaç köpek balığını bir balığı yerken gördüm. Bu çok iğrençti. Canlıları ölürken izlemeyi sevmiyorum."</p>

    <p class="msonormal4">Uff! Aman ne güzel bir sohbet başlangıcı oldu bu!</p>

    <p class="msonormal4">"Demek ki ortak bir noktamız var seninle. Ben de canlıları ölürken izlemeyi sevmem." Konuyu değiştir, konuyu değiştir. "Patrick'i, seni Kuzgun diye çağırırken duydum. Bu senin takma adın mı?"</p>

    <p class="msonormal4">"Sadece Pat için öyle. Başka kimse için değil."</p>

    <p class="msonormal4">"Bundan hoşlanmıyor musun?" "Hayır, hoşlanıyorum ama ona söyleme. Daha önce hiç takma adım olmamıştı. Kuzgun hoşuma gidiyor." Tessa, sustu. Camdan dışarıya, bulutlara baktı. "Bazen onlar gibi uçabilmeyi istiyorum. Bugün, köpek balıklarıyla beraber uçuyormuş gibi yaptım."</p>

    <p class="msonormal4">"Onlar, başının üzerinde yüzerken mi?"</p>

    <p class="msonormal4">"Evet, onlarla yüzebilmek çok güzel olurdu diye düşündüm. Çocukken çok yüzerdim. Hatta bir aralar cankurtaran olmak istiyordum." Bakışlarını Lien-hua'ya çevirdi. "Sen yüzer misin?"</p>

    <p class="msonormal4">"Hayır. Hiç yüzme öğrenmedim. Aramızda kalsın ama hep biraz sudan korkmuşumdur."</p>

    <p class="msonormal4">"Boğulmaktan mı korkardın?"</p>

    <p class="msonormal4">Lien-hua, parmaklarıyla direksiyona vurdu. "Aç mısın, Tessa? Bir şeyler yemek ister misin?"</p>

    <p class="msonormal4">"Ben iyiyim."</p>

    <p class="msonormal4">Lien-hua, katettikleri mesafeye baktı. Otele dokuz dakikalık yol kalmıştı.</p>

    <p class="msonormal4">"Peki, Ajan Jiang. İlk adınız, Lien-hua, ne anlama geliyor hakikaten?"</p>

    <p class="msonormal4">İyi. Tekrar güvenli yerlerdeyiz.</p>

    <p class="msonormal4">"Nilüfer demek. Annem bir Budistti."</p>

    <p class="msonormal4">"Budistti mi? Bu ne demek? Daha sonra başka bir şeye mi döndü?"</p>

    <p class="msonormal4">"Korkarım ki o, öldürüldü, Tessa. Bir araba kazasında. Üç sene önce."</p>

    <p class="msonormal4">Tekrar ölüm. Neden bu sohbet, dönüp dolaşıp ölüme geliyor?</p>

    <p class="msonormal4">"Oh, çok üzgünüm! Ben bilerek..."</p>

    <p class="msonormal4">"Önemli değil."</p>

    <p class="msonormal4">Gergin bir sessizlik oldu. İkisi de annesini erken kaybetmişti. Kan bağımız yok, ancak kader kardeşleriyiz, diye düşündü Lien-hua.</p>

    <p class="msonormal4">Birkaç dakika sonra, Lien-hua, açıklama yapmak için doğru zamanın geldiğini düşündüğünde "Birçok Budist, nilüferin yeryüzündeki en güzel çiçek olduğunu düşünür. Çamurda büyür, ama topraktan leke almadan pak ve beyaz açar. Lotus Sutra, Budist metinleri içerisinde en kutsal olanıdır."</p>

    <p class="msonormal4">"Sutra mı? Bu, söylev demek, öyle değil mi?"</p>

    <p class="msonormal4">"Evet. Buddha'nın öğretileri. Lotus Sutra'da nilüfer, insanların yozlaşmış bir dünyada yaşamalarına rağmen aydınlanabilecekle- rini ve hayatın yalanlarından uzak, mutlak mutluluk ve güzellikle saf bir yaşam sürebileceklerini temsil eder." Lien-hua, bir an için sustu. Son cümle, ona ailesinden kimsenin konu hâline getirmediği olayı hatırlatmıştı. Kelimlere dökmek zordu. "Yani ben doğduğumda bana nilüfer adını vermek, anneme, inancına saygı göstermenin iyi bir yolu gibi görünmüş."</p>

    <p class="msonormal4">"Peki, sen de buna inanıyor musun?" diye sordu Tessa. "Yani şu aydınlanma ve mutluluk hakkındaki şeylere?"</p>

    <p class="msonormal4">Lien-hua, az kalsın sapağı kaçırıyordu. Arabayı sağa kırıp bir spor araba ve minibüsün arasından kıvrılarak vitesi beşe attı. İkisinin de sürücüsü, cep telefonlarıyla konuşmakta olan bayanlardı ve ikisinin de arka koltuğunda bebek vardı.</p>

    <p class="msonormal4">"Pardon!" dedi Lien-hua.</p>

    <p class="msonormal4">"Hayır, hiç de fena değildi." dedi Tessa. "Patrick haklıymış."</p>

    <p class="msonormal4">"Her neyse, senin soruna dönecek olursak aslında... Bu tip şeylere inanırdım, ama bu meslekte... Şey... Sanırım insanlarda o kadar çok yozlaşma gördüm ki onlara olan inancım yıkıldı. Bence çok güzel hayatlar yaşayabiliriz, Tessa, hatta muhteşem hayatlar. Gel gör ki sadece bu dünyaya kök salmış değiliz, aynı zamanda bu dünyanın bir parçasıyız. Bence tamamen özgür veya saf olmamız imkânsız. Kendimizi aşamayız."</p>

    <p class="msonormal4">Artık gariplik derecesine varan uzun bir sessizlikten sonra, Tessa yumuşakça, "Peki, başka birisi aşmamızı sağlayabilir mi?" dedi.</p>

    <p class="msonormal4">Tessa'nın sorusu onu gafil avlamıştı. Lien-hua, doğru kelimeleri aradı. Doğru cevabı bulamadı. "Bilmiyorum, Tessa. Sanırım hiç bu şekilde düşünmemiştim."</p>

    <h3 class="msonormal7">***</h3>

    <p class="msonormal4">Lien-hua, insanların nasıl yozlaşmış aynı zamanda da güzel olduklarından bahsederken Tessa, sadece kısa bir an için onun konuşmasını annesine benzetti.</p>

    <p class="msonormal4">Tessa'nın annesi, göğüs kanseri olduğunu ve kemoterapinin işe yaramadığını öğrendiği zaman, bir gün Tessa'ya, herkesin bir tür kanser olduğunu söylemişti. Tessa, ilk başta ne demek istediğini anlamamıştı, ama sonra kiliseye çok düzenli giden annesi ona açıklamıştı: "İsa bile bunu biliyordu. İncil'de, İsa'nın insanlara güvenmediği çünkü insan tabiatından çok iyi anladığı söylenir. İnsanoğlunun özünü çok iyi biliyordu."</p>

    <p class="msonormal4">"Bu, İncil'de yazıyor mu?"</p>

    <p class="msonormal4">"Tam olarak bu kelimelerle değil." demişti annesi. "Ama John'un ikinci bölümünde, son birkaç dizede bu var. Kalbimiz kanser, Tessa. Kötülük içimize sürünerek girmiyor; İsa da bunu söylüyor. O zaten içimizde, kalbimizde, her zaman dışarı çıkmak için bir yol arıyor."</p>

    <p class="msonormal4">Yozlaşmış.</p>

    <p class="msonormal4">Bu dünyaya kök salmış.</p>

    <p class="msonormal4">Tam da Ajan Jiang'ın söylediği gibi.</p>

    <p class="msonormal4">Aynen Ajan Jiang gibi, Tessa'nın annesi de insanların saf olduğuna inanmıyordu. Ancak, annesi, insanların arındırılabilir- liklerine, Tanrının kendilerine ulaştığını gördüklerinde pislikten kaldırılabileceklerine inanıyordu. Annesinin dediği gibi: "Hiç kimse aydınlığa tek başına ulaşamaz, ancak aydınlık bize ulaşabilir." Tessa, onu ölmeden önce son kez gördüğünde ona sormuştu: "Peki, Tanrı'yı bulduğunda ne yapıyordu?"</p>

    <p class="msonormal4">Annesinin cevabı Tessa'yı çok şaşırtmıştı: "Beni iki eliyle sarsarak uyandırmaya çalışıyordu."</p>

    <p class="msonormal4">Ancak, şimdi Tessa, annesini, annesinin sözlerini ve onun ölümünü tekrar düşündüğünde Ajan Jiang'ın, annesine benzediği hissi hemen gidivermişti.</p>

    <p class="msonormal4">Ajan Jiang, annesi gibi değildi. Hayır, değildi. Hem de hiç.</p>

    <p class="msonormal4">Tessa, çantasından losyonunu çıkarıp bluzunun kolunu sıyırdı. "Yani..." dedi. "Sen bu yüzden mi kanun yaptırımıyla ilgili bir işe girdin? Dünyadaki yozlaşmayla savaşmak için mi?" Katilin yapmış olduğu yaraya losyonla masaj yapmaya başladı. "Yoksa sadece erkeklerle tanışmak için mi?"</p>

    <p class="msonormal4">Lien-hua, bir süre sessiz kaldı. "Tanıdığım birisi öldürüldü, Tessa. Bana çok yakın olan birisi."</p>

    <p class="msonormal4">"Yani, öç için, öyle mi?"</p>

    <p class="msonormal4">"Belki biraz o yüzden. Belki de deneyip bir fark yaratabilmek için. Sebepleri tanımlamak her zaman çok kolay olmuyor."</p>

    <p class="msonormal4">"Evet, Partick de böyle söyler."</p>

    <p class="msonormal4">"Bundan eminim."</p>

    <p class="msonormal4">Tessa, eline biraz daha losyon sıkıp yarasına bastırdı.</p>

    <p class="msonormal4">Ovarak sürdü.</p>

    <p class="msonormal4">Al işte sana. Bu yara, insanların gerçekten de ne derece yozlaşmış olduğunun bir kanıtı. Birisinin kalbinden çıkıp gelen kötülük, beni sonsuza kadar yaraldı.</p>

    <p class="msonormal4">Otelin park alanına girdiler ve Ajan Jiang "Sevdiklerimizi kaybetmek acı veriyor, Tessa. Ve bunun hakkında ne yapmamız gerektiğini her zaman bilemiyoruz. Böylelikle yapmamız gerekeni yapıyoruz: Her birimiz, acımız ve kaybımızla başa çıkabilmek için farklı yollar buluyoruz." dedi.</p>

    <p class="msonormal4">Tessa, yarasını ovmayı bıraktı. Acı ve kayıp. Evet, bu ikisini iyi tanıyordu. Annesinin kaybı ve bu yarayı edinişinin acı hatırası.</p>

    <p class="msonormal4">Tessa, annesinin ölümüyle başa çıkmaya çalıştığı zaman kendi kendisine yaptığı yaralarla başa çıkabilirdi. O yaralar, onun problemiydi. Onlar, onu pek etkilemiyordu.</p>

    <p class="msonormal4">Ancak, geçen sonbaharda o herifin yapmış olduğu yara çok daha farklıydı. O yarayla ilgili bir daha asla bir şey yapmak istemiyordu ve her ne kadar ovalayıp üzerine o aptal losyondan sürse de yara, hiçbir zaman yok olmayacaktı. Bunu haftalar önce fark etmiş olmalıydı.</p>

    <p class="msonormal4">Sadece ondan bir kurtulabilse; onu bir saklayabilse ve bir daha hiç görmese...</p>

    <p class="msonormal4">Her birimiz acımız ve kaybımızla başa çıkabilmek için farklı yollar buluyoruz.</p>

    <p class="msonormal4">Tessa, bluzunun kolunu aşağıya indirdi. Losyon şişesini kapadı ve çantasına geri koydu.</p>

    <p class="msonormal4">Yarasını iyileştirmeye çalışmak bir işe yaramamıştı.</p>

    <p class="msonormal4">Belki de onunla farklı bir şekilde başa çıkmanın zamanı gelmişti.</p>

    <p class="msonormal4">Onu bir daha görmemesini sağlayacak bir şekilde.</p>

    <p class="msonormal4">Arabadan inip Ajan Jiang'a veda ettikten sonra Tessa, cep telefonunu çıkardı. İnternet arama motorunu açıp "Dövme stüdyoları, San Di ego, Kaliforniya." diye yazdı.</p>
  </div>

  <p class="msonormal4"><span class="calibre17"><br class="calibre18" clear="all" id="calibre_pb_0" /></span></p>

  <div class="wordsection"></div>
</body>
</html>
