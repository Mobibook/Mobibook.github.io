<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark26"><b class="calibre19">25</b></a></h2>

    <p class="msonormal4">Otel lobisinde oturmuş Tessa'yı beklerken dün geceki adamın ölümünü düşündüm. Dedektif Dunn'a, John Doe'nun ölümün- deki sis perdesini kaldıracağımı söylemiştim. Sözümü tutmaya niyetliydim.</p>

    <p class="msonormal4">Cep telefonumun internet programını kullanarak şehrin dijital video arşivlerine girip tramvayın kalkış zamanı çekilmiş olan kayıtları gözden geçirdim. Ancak, tramvaya binen, siyah spor çantalı adamların görüntüsüne rastlamadım. Yani, John Doe intihar ederken Ford Mustang'e binen iki adam olay yerindeydiler.</p>

    <p class="msonormal4">Mustang'in plakasını bildirmek için ofisi aradım. Ayrıca, John Doe'nun kimliğini saptayıp saptamadığını öğrenmek için San Diego Şehri Morgu doktorunun ofisine yazılı bir mesaj bıraktım. Bir de San Diego Polis Teşkilatının cinayet biriminin şefi Teğmen Graysmith'le bir görüşme ayarladım. Dedektif Dunn ve onun, John Doe'nun ölümüne olan ilgisi hakkında daha fazla bilgi almak istiyordum.</p>

    <p class="msonormal4">Tekrar lobiye göz gezdirdim.</p>

    <p class="msonormal4">Tessa, hâlâ görünürlerde yoktu.</p>

    <p class="msonormal4">Otel resepsiyonundaki kâseden bir elma kapüm.</p>

    <p class="msonormal4">Geç saatlere kadar uyumayı severdi. Ancak, San Diego'da sadece birkaç günümüz olması nedeniyle, saat dokuzda kalkmaya itiraz etmemişti. Fakat dokuzu geçeli neredeyse bir saatten fazla oluyordu.</p>

    <p class="msonormal4">Elmayı bitirdikten sonra saate baktım ve beş saatten fazla bir süredir ayakta olduğumu fark ettim. O nedenle bu kadar çok acıkmıştım. Lobinin deri kanepesinden zorla kalktım. Asansörlere doğru yürürken arkamdan gelen sert ayak sesleri ile beraber gürleyen kaba bir ses duydum. "Günaydın, Pat!"</p>

    <p class="msonormal4">"Ralph?" diye döndüm. Özel Ajan Ralph Hawkins yavaşça yürüyerek bana doğru geldi. Omzuna vurarak onu selamladım; sanki bir çuval dolusu betona vuruyormuşum gibi hissettim. Ralph, tekrar ağırlık çalışmaya başlamıştı. Bu anlaşılıyordu. "Burada ne işin var? Seni gelecek haftaya kadar görmeyi beklemiyordum. Hâlâ Chicago'da, Basque'ın yeni duruşmasında ifade verdiğini sanıyordum."</p>

    <p class="msonormal4">"Orası tam dingonun ahırı!" Ralph'ın sesi, çıplak elleriyle kızartma tavasını bükebilen bir adamdan beklenebilecek bir sesti. "Tam bir kargaşa!" Ralph, geçen yıl ağırlık kaldırmaya başlamadan önce aldığı bariz belli olan gömleğinin içerisinde sanki rahat etmek istiyormuş gibi omuzlarını bir ileri bir geri oynattı. Yirmi yıl önce FBI'a girmeden önce, ordu komandosu olarak çalıştığı yıllardaki gibi fit değildi. Ancak buna yakındı. "Savunma avukatları, devletin, DNA uzmanlarından Hoyt adında bir adamın öz geçmişine yanlış bilgi yazdığını ortaya çıkardı. Ohio Devlet üniversitesine hiç gitmemiş. Bu da bizim davayı iyice berbat etti. İşler en azından bir ay geriye gitti."</p>

    <p class="msonormal4">Mezbahada tanımış olduğum ürpertiyi tekrar hissettim. Bu tür gecikmeler olmadan da Basque'ınki gibi karışık davalar, normalde en azından yedi ay sürer. Bu olanlar, işleri daha da uzatacaktı. Dava sürdüğü müddetçe Richard Basque, azami güvenlikli hapishaneden çıkarılacaktı. Hiç aklıma getirmek istemediğim bir şeydi bu.</p>

    <p class="msonormal4">Ralph, esnemesini tutmaya çalıştı; ancak başaramadı.</p>

    <p class="msonormal4">"Uzün bir gece miydi?"</p>

    <p class="msonormal4">"Geç geldim, üstelik bavullarımı kaybettiler. Buna inanabiliyor musun?" dedi ve sonra, soluduğumuz havayı, bir dizi türetilmiş ve oldukça ağır küfürlerle donattı. Tessa'nın hâlâ gelmemiş olmasına sevinmiştim.</p>

    <p class="msonormal4">"Her neyse, seni gördüğüme sevindim. Brinnesha nasıl, iyi mi?"</p>

    <p class="msonormal4">"Ben çok mutlu, evli bir adamım. O da çok sabırlı bir kadın. İyiyiz, Tony de öyle. On birine yeni bastı. Tessa nasıl?"</p>

    <p class="msonormal4">"Akıllı, iğneleyici ve sevimli."</p>

    <p class="msonormal4">"Bunu duymak güzel."</p>

    <p class="msonormal4">Midem guruldayarak bana tekrar, ne kadar acıkmış olduğumu hatırlattı. Ralph'ın arkasındaki asansörlere baktım ve sonra kafama dank etti. "Bir dakika. Soruma cevap vermedin. Gerçekten, sen neden San Diego'dasın?"</p>

    <p class="msonormal4">"Margaret'in bu kıyıda birkaç toplantısı var. O..."</p>

    <p class="msonormal4">"Margaret Wellington, San -Diego'ya mı geliyor?" En azından o an için iştahım kapanmıştı. Margaret ve ben, kedi ve köpek gibiydik.</p>

    <p class="msonormal4">"Muhtemelen şimdi Los Angeles'tadır." dedi Ralph. "Akşamüzeri bir saatte buraya geliyor. Bir tür savunma komisyonunda yer alıyor veya onun gibi bir şey... Sanırım müdür yardımcısı görevinde bulununca bunları da yapmak durumunda kalıyor. Ben de hâlihazırda Şiddet İçeren Suç Analizi ülusal Merkezinin başında olduğum için beni birkaç politika değişikliği hakkında bilgilendirmek istiyor."</p>

    <p class="msonormal4">Ralph, Lien-hua ve ben, hepimiz, FBI'ın Şiddet İçeren Suç Analizi ülusal Merkezinde çalışmıştık. İnsan kaynakları departmanı, 1 Ocakta emekli olan Louis Chenault'nun yerine birisini bulana kadar Ralph bölümün geçici başkanı olarak görev yapıyordu.</p>

    <p class="msonormal4">"Margaret'i bilirsin..." diye devam etti. "Gelecek haftaya kadar beklemek istemedi. Mahkeme önünde vereceğim ifade de belirsiz bir süre için ertelenmiş olduğundan buraya gelmemi istedi." Seyahat yorgunluğundan ve buruşuk gömleğinden dert yandı. "Dün gece Delta, bavullarımın Minneapolis'te olduğunu söyledi. Benim, Minnesota eyaletindeki Minneapolis'teymişim gibi bir hâlim var mı?"</p>

    <p class="msonormal4">Yeni bir küfürün gelmek üzere olduğunu hissettim. Bu nedenle, "Margaret'e o görevi verdiklerine hâlâ inanamıyorum." dedim.</p>

    <p class="msonormal4">Gömleğini temizlemeyi bitirdi. Arkasındaki asansörden çın sesi geldi. "Hayatımda tanıdığım en ihtiraslı kadın. Merak etme. Buraya seni görmek için gelmedi. Onunla karşılaşacağını bile sanmam." Asansörün kapıları açılmaya başladığında suratında kurnaz bir gülümseme belirdi. "Ayrıca burada, yani Kaliforniya'da olmak, Lien-hua ve sana göz kulak olmam için iyi bir fırsat." Göz kırptı. "Siz çocukları kontrol altında tutmak için. Ne demek istediğimi anlıyorsun, değil mi?"</p>

    <p class="msonormal4">"Hayır." dedi asansörden gelen bir ses.</p>

    <p class="msonormal4">"Neden sen bize anlatmıyorsun?" dedi diğer ses.</p>

    <p class="msonormal4">Birincisi Lien-hua, ikincisi Tessa'ydı.</p>

    <p class="msonormal4">"Oh!" Ralph'ın sesi bir fareninkine dönüştü. "Günaydın, Lien- hua. Selam, Tessa."</p>

    <p class="msonormal4">Lien-hua kollarını kavuşturmuştu. "Merhaba Ralph. Bu ne sürpriz!"</p>

    <p class="msonormal4">Tessa'nın suratından anlaşılmaz bir ifade geçti. "Seni görmek güzel, Ralph amca."</p>

    <p class="msonormal4">Ralph, Lien-hua'nın omzuna hafifçe vurdu; Tessa'ya ise omzundan çabucak sarıldı. "Gidip bavulları takip etsem iyi olacak." diye mırıldandı. "Siz, çocuklar keyfinize bakın." dedi ve akabinde rahatsız edici sessizliğin arasından sıyrılıp beni iki kadın ve onların havaya kalkmış dört kaşıyla baş başa bıraktı.</p>

    <p class="msonormal4">Önce Lien-hua'ya, sonra da Tessa'ya baktım. "Pekâlâ..." dedim. "Kim aç? Ben açım, onu biliyorum. Hatta açlıktan ölüyorum. Hadi kişler bitmeden sıraya girelim." Hayatta kiş yemeği isteyecek noktaya nasıl geldiğimi merak ederek otelin restoranına doğru yürümeye başladım.</p>

    <h3 class="msonormal7">***</h3>

    <p class="msonormal4">Creighton, Cassandra'yı video kameralarından izlerken kendi yüzünde dolaşan örümcekleri, yıllar boyunca filme çekmiş olduğu kadınları ve Shade'i düşündü.</p>

    <p class="msonormal4">Creighton son on yıl içerisinde anlaşılması güç bazı karakterlerle tanışmıştı. Ancak, Shade denen bu herif, bir hayalet gibiydi. Ne zaman Creighton, ondan bir iz yakalayabileceğini düşünse sonuçta hiçbir şey elde edemiyordu. Creighton'ın, şimdiye kadar korku duymanın nasıl bir his olduğu hakkında en ufak bir fikri yoktu. Buna rağmen, Shade'le her konuştuğunda içinde gitgide büyümekte olan huzursuzluğun, diğer insanların korktuklarında hissettiklerine yakın bir duygu olduğunu düşünüyordu.</p>

    <p class="msonormal4">Creighton, son iki ay içerisinde, birkaç kez sıvışıp karanlıklara karışmayı düşünmüştü. Ancak, iki düşünce onu durdurdu: Sha- de'in onu bulacağını biliyordu ve Rukh Projesi gerçekten de vardı. Shade'in ona göndermiş olduğu, projeyle ilgili tüm Savunma Bakanlığı belgeleri doğru çıkmıştı. Cihaz gerçekten de vardı. Creighton'ın öğrenmeyi başardığı her bilgi, prototipin sahiden de Shade'in söylediği şeyi yaptığını doğruluyordu.</p>

    <p class="msonormal4">Bina B-14. Her şeyin kilit noktası orasıydı.</p>

    <p class="msonormal4">Özgürlük veya Izdırap?</p>

    <p class="msonormal4">Izdırap.</p>

    <p class="msonormal4">Creighton bu kelimeyi düşünürken haftanın ilerleyen günlerinde FBI ajanıyla gerçekleşecek buluşmasını, kafasında canlandırdı. Bir kez daha Shade'in önermiş olduğu kapanışı düşündü.</p>

    <p class="msonormal4">Her şey dönüp dolaşıp aynı noktaya varıyordu. Evet, gerçekten de Creighton, bu iş için en mükemmel insandı.</p>

    <p class="msonormal4">Shade, iletişimlerini asgaride tutmak istiyordu. Creighton, Shade'den saat üçe kadar haber çıkmasını beklemiyordu. Bu nedenle Cassandra'yı yalnız bıraktıktan sonra bir çift kelepçe çıkardı ve gelecek günlerde ne olur ne olmaz, belki ihtiyacı olur diye kelepçelerden kurtulma egzersizi yaptı.</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
