<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="msonormal2"><a class="title"><b class="calibre19"><br class="calibre12" /></b></a></h2>

  <h2 class="msonormal2"><a class="title" id="bookmark3"><b class="calibre19">2</b></a><br class="calibre12" /></h2>

  <div class="wordsection">
    <p class="msonormal4">Son üç ay, Creighton Melice, mevcut adıyla Neville Lewis için iyi geçmişti. San Diego'nun havasını sevmişti. Özellikle de yüz binlerce kayıtsız, izi bulunamaz ve kolaylıkla ortalıktan kaybolan insanlarla dolu bir şehirde yaşıyor olmayı sevmişti.</p>

    <p class="msonormal4">Bunların çoğunluğu da kadındı.</p>

    <p class="msonormal4">Güzel, Güney Amerikalı kadınlar...</p>

    <p class="msonormal4">Kız arkadaşlar...</p>

    <p class="msonormal4">Creighton, depo ofisinin içine şöyle bir göz attı ve gözüne köşedeki dosyalarla tepeleme doldurulmuş tozlu evrak dolabı, hâlâ Mayıs 2007'de çevrili olan mayolu duvar takvimi ve üzerinde yüksek çözünürlüklü bir bilgisayar ekranının durduğu büyük, gri bir masa ilişti. Klavyenin yanında bir yığın DVD kutusu vardı.</p>

    <p class="msonormal4">Dönen sandalyeye geçti ve sağdaki kayıt cihazını, bir sonraki kız arkadaşının görüntüsünü daha net alabilmek için duvardaki bir deliğe odaklayarak yeniden yerleştirdi. Yıllar içerisinde, kamerayı doğru açılara yerleştirdiği zaman videoların çok daha tatmin edici olduğunu öğrenmişti.</p>

    <p class="msonormal4">Tabii ki birçok şey, ekipmanınızın kalitesine de bağlıydı ve o gün Washington'da elindeki şişeyi vuran herif her kimse işini iyi biliyordu: Her iki profesyonel kayıt cihazı da bir haber bülteni ekibinin naklen yayın için kullanabilecekleri türdendi.</p>

    <p class="msonormal4">Creighton, kasımda oraya geldiğinde depo onun için çoktan hazırlanmıştı. Her şey onu bekliyordu.</p>

    <p class="msonormal4">Masanın başına oturduğu zaman, yavruları nedeniyle karnı şişmiş kocaman bir örümcek koluna indi. Creighton umursamadı, onu düşürmek için kolunu silkmedi. Örümceklere karşı hep bir yakınlık duymuştu.</p>

    <p class="msonormal4">Görüntüyü yakınlaştırma fonksiyonunu kontrol etmek için klavyeye hafifçe dokundu. Örümcek kolundan yukarıya çıkıp boynunun arkasına doğru, kayarak geçti. Birkaç tuş darbesi daha.</p>

    <p class="msonormal4">Evet.</p>

    <p class="msonormal4">Mükemmel!</p>

    <p class="msonormal4">Şimdi ikinci kameraya geçelim.</p>

    <h3 class="msonormal7">***</h3>

    <p class="msonormal4">Garson, siparişlerimizle birlikte geri geldi. Yanıma, fazla cömert davranılmamış iki porsiyon salatanın olduğu büyük bir metal kâse koydu. Sonra Tessa'nın önüne de salatasını bıraktı ve hızlıca geriye doğru bir adım attı. "Başka bir şey?"</p>

    <p class="msonormal4">"Hayır." dedim. "Her şey yolunda. Teşekkürler."</p>

    <p class="msonormal4">Tessa salatasını inceledi. Muhtemelen içine düşmüş olabilecek tek tük et parçalarını arıyordu. "İyi görünüyor."</p>

    <p class="msonormal4">Garsonumuzun hızla uzaklaşmasının ardından yemeğe başladık. O zaman yeniden, onlarca garsonun rotalarına baktım. Kimin hangi masaya servis yaptığını, mutfağa yaklaşırken kimin kime yol verdiğini aklımda tuttum. Sonra Tessa ve ben -ağız dolusu marul, ıspanak, yeşil biber ve siyah zeytinlerin arasında- Tessa'nın lise ikinci sınıfı nasıl geçtiğini, değerlendirdiği üniversiteleri, San Diego'da ikimizin de yapmak istediği şeyleri ve daha önce adını hiç duymadığım, fakat görünüşe göre inanılmaz bir şekilde "yıkan" (Bu iyi anlamına geliyordu.) bazı müzik gruplarını konuştuk. Ancak, tüm bu zaman içerisinde, ben hâlâ, aklımın bir köşesinde kalan mezbahayı düşünüyordum.</p>

    <p class="msonormal4">Tessa, ağzında koca bir salata lokmasıyla, "Sonuçta, iyi hissettiriyor değil mi?" dedi.</p>

    <p class="msonormal4">İçimde bir ürperti oluştu.</p>

    <p class="msonormal4">Tam salata çatalımı ağzıma götürürken yarı yolda durdum. "Ne dedin?"</p>

    <p class="msonormal4">Ses tonum, aklımda dolaşan görüntüler kadar kaba ve haşin olmalıydı. Çünkü Tessa gözlerini kırpıştırdı ve cevap verdiği zaman neredeyse korkmuşa benziyordu. "Sadece, böyle bir davanın ortasında olmak demek istedim. Şu kundakçıyı yakalamaya çalışmak. İyi hissettiriyor olmalı. Bu senin işin ve yapmayı sevdiğin şey; öyle değil mi?"</p>

    <p class="msonormal4">"Evet, öyle. Benim işim bu. Yapmayı sevdiğim şey de bu." Kelimelerim keskindi. Gereksiz bir çekiç darbesi gibi. Bu diyalo- ğun veya düşüncelerimin, beni götürmekte olduğu yere gitmek istemedim; dolayısıyla konuyu değiştirdim. "Burada seninle olmayı daha çok seviyorum." Çatalımı yerine koydum.</p>

    <p class="msonormal4">Bana yorgun bir "sen gerçek bir genç olamazsın" bakışı fırlattı. Yine de bir gülümseme belirtisi yakaladım. "Evet, her neyse..."</p>

    <p class="msonormal4">"İçten söylüyorum."</p>

    <p class="msonormal4">"Sağ ol." Masaya baktı. Biraz utanmıştı. Bunu görmek güzeldi.</p>

    <p class="msonormal4">Son birkaç yılda, ikimiz de birçok kötü şey yaşamıştık. Tessa, benim annesiyle flört edip ardından da, onunla evlendiğim zaman, on beş yaşındaydı; annesi aniden göğüs kanserinden öldüğü zaman ise on altıydı.</p>

    <p class="msonormal4">Christie'nin ailesi yıllar önce vefat etmişti ve Tessa gerçek babasının kim olduğunu bilmiyordu. Böylelikle bu durum, ikimizi, Christie'nin ölümünün üstesinden gelmek ve birlikte bir aile kurmakla baş başa bırakmıştı. Christie'nin ölümünün üzerinden yaklaşık bir yıl geçmişti ama sanki hâlâ Tessa ve ben, başlangıç çizgisinde gibiydik. Ancak en azından orada beraberdik; bu da önemli bir şeydi.</p>

    <p class="msonormal4">Dıştaki çatalımı aldım ve salatamdaki minyatür domatesi hedefledim. "Demek San Diego'da dört gün, öyle mi?"</p>

    <p class="msonormal4">"Evet. Denver'da yıl boyunca okulların açık olmasından gerçekten memnun olduğum tek zaman bu. Bir sürü garip tatilleri oluyor."</p>

    <p class="msonormal4">"Düşündüm de, burada olduğum süre içerisinde seni Sher- rod Akvaryumu'na götürebilirim."</p>

    <p class="msonormal4">"Akvaryum mu?" Ağzı doluyken konuştu. "Vay canına! Ne kadar eğlenceli!"</p>

    <p class="msonormal4">"Dünyadaki en iyi akvaryumlardan biri olması gerekiyor."</p>

    <p class="msonormal4">Gözleriyle iç çekti.</p>

    <p class="msonormal4">"Köpek balıkları var." dedim. "Bir sürü, bir sürü köpek balığı!.."</p>

    <p class="msonormal4">Bir an için bunu düşünür gibi göründü. "Köpek balıkları harikadır!"</p>

    <p class="msonormal4">"Bu arada..." dedim. "Biliyorsun ki benim..."</p>

    <p class="msonormal4">"Burada olduğumuz sürece yapman gereken küçük bir işin var. Biliyorum, biliyorum... Kundakçı."</p>

    <p class="msonormal4">"Bazen otelde tek başına kalman gerekebilir."</p>

    <p class="msonormal4">Kısa bir sessizlik oldu. "Buraya aptal bir otelde tek başıma oturmak için gelmedim. Kendi başımın çaresine bakabileceğimi biliyorsun."</p>

    <p class="msonormal4">"Ancak biz Denver'da değiliz, burası farklı bir şehir."</p>

    <p class="msonormal4">"Birkaç ay sonra, tek başıma yaşayabilecek yaşta olacağım."</p>

    <p class="msonormal4">"Sekiz ay!"</p>

    <p class="msonormal4">"Aynen dediğim gibi."</p>

    <p class="msonormal4">Bir yudum çay içtim. "Seninle elimden geldiği kadar çok zaman geçireceğim."</p>

    <p class="msonormal4">"Bunları daha önce de konuşmuştuk. Önemli değil. Ayrıca bana, bebek bakıcılığı yapmak zorunda da değilsin."</p>

    <p class="msonormal4">Önemli bir mesele. Bununla sonra uğraşırım. "Pekâlâ."</p>

    <p class="msonormal4">Tessa, seyahat ettiğim zamanlarda hep, benimle gelmek ister. Bununla birlikte, kendi hareket alanına da sahip olmayı sever. Ben, seri suçluları takip eden bir FBI kriminoloji uzmanı olduğumdan onu genellikle yanımda götüremem.</p>

    <p class="msonormal4">Ancak bu defa beni, aynı zamanda ofisin en iyi analistlerinden biri olan, FBI'ın Şiddet İçeren Suç Analizi İçin (Jlusal Merkezinde ekip elemanlarımdan biri olan Özel Ajan Lien-hua Jiang çağırmıştı. On ayı aşkın bir süredir San Diego Polis Teşkilatıyla birlikte terk edilmiş evlerde çıkarılan yangın olaylarına bakıyorduk. Şimdiye kadar ölü yoktu; sadece mal kaybı meydana gelmişti.</p>

    <p class="msonormal4">FBI, güçlü aile bağlarını desteklemek istiyordu ve sonuçta bu da Tessa'yı tehlikeye atacak bir dava değildi. Ayrıca, ben, bu olayı inceleyen başdedektif değildim ve Tessa'nın yolculuğu için bilet masrafını da karşılamak niyetindeydim. Bu nedenle, gelmesi onlar için bir sorun olmadı. Dolayısıyla, tüm bunlar göz önünde bulundurulduğunda bu, birlikte biraz zaman geçirmemiz için iyi bir fırsat gibi görünüyordu; özellikle de okul tatilinde olduğu hesaba katılınca.</p>

    <p class="msonormal4">"Öyleyse..." dedim, konuyu değiştirerek. "Bu senin Pasifik Okyanusu'na ilk gelişin değil mi?"</p>

    <p class="msonormal4">"Daha önce okyanus gördüm, Patrick. Bunu biliyorsun. New York'da yaşadığımız dönemde."</p>

    <p class="msonormal4">"Ama o Atlantik Okyanusu."</p>

    <p class="msonormal4">"Sadece tek bir okyanus vardır."</p>

    <p class="msonormal4">Bu bir şaka mı ve ben de can alıcı noktayı kaçırıyor muyum, diye merak ettim.</p>

    <p class="msonormal4">"Son baktığımda Atlantik, Pasifik, Arktik, Hint..."</p>

    <p class="msonormal4">"Öyle mi? Ben ise son baktığımda tüm okyanuslar birbirine bağlıydı. Sadece tek bir büyük su kütlesi. Tek bir dünya, tek bir okyanus..."</p>

    <p class="msonormal4">Pencereden dışarıya baktım. Yükselmekte olan ayın ışığında siyah suyun, kumsalı yalayışını izledim. "Sanırım daha önce hiç bu şekilde düşünmemiştim."</p>

    <p class="msonormal4">"Karalarda da aynı şeyi yapıyorlar. Yedi kıtaymış! Hadi oradan! Bu sadece, Avrupa ve Asya'yı bölüp Kuzey ve Güney Amerika'yı ayırıp insan yapımı Süveyş Kanalı'nı sayarsan mümkün olabilir."</p>

    <p class="msonormal4">"Bunu da hiç düşünmemiştim. Peki sence neden böyle yapıyoruz, neden her şeyi bölüyoruz?"</p>

    <p class="msonormal4">Omuz silkti. Salatasından bir parça aldı. "Ben nereden bileyim. Ben sadece bir çocuğum. Farklı kültürler belki. Bölgeselcilik. Irkçılık. Bilmiyorum. Yine de aptalca bir şey gibi."</p>

    <p class="msonormal4">Irkçılık. Bu harika işte!</p>

    <h3 class="msonormal7">***</h3>

    <p class="msonormal4">Creighton "kaydet" tuşuna bastı, kamerayı döndürdü ve yirmi saniyelik bir çekim yaptı.</p>

    <p class="msonormal4">Kasım ayında Mavi Kertenkele Salonunu ziyaretinden sonra, Shade'in gerçek kimliğini ortaya çıkarmaya çalışmıştı; ancak şu ana kadar hiçbir bağlantısı, kayda değer bir şey bulamamıştı. Creighton'ın şehirden kaçmış olması yüzünden eski avukatı Jacob Weldon telefonlarına bile cevap vermezdi. Sonuç olarak Creighton, esrarengiz yeni dostu hakkında hiçbir bilgi bulamamıştı ve -asla kimseye itiraf etmeyecek olsa da- bu durum, onu bir şekilde rahatsız ediyordu.</p>
  </div>

  <p class="msonormal4">Tüm iletişimleri, sesi değiştirilmiş telefon aramaları, SMS ve iletilemeyen mesajların bırakılması yoluyla gerçekleşmişti. Hepsi çok gizli ve şifreliydi. Bu da Creighton'ın söz konusu kadın veya erkeğin -her kimse- ajan olmak isteyen birisi olduğunu düşün- meşine neden oluyordu.<br class="calibre3" /></p>

  <div class="wordsection">
    <p class="msonormal4">Ancak belki de başkalarına özenen birisi değildi.</p>

    <p class="msonormal4">Belki gerçekten de öyleydi.</p>

    <p class="msonormal4">Her şey mümkündü.</p>

    <p class="msonormal4">Creighton "dur" tuşuna bastı ve sonra videoyu başa sardı. Sonuna kadar oynattı. Odak noktasını düzeltti ve tekrar "kay- det"e bastı.</p>

    <p class="msonormal4">İlk birkaç hafta boyunca, Shade'in bu spesifik iş için neden kendisini seçtiği, onun için tamamen bir sır olarak kalmıştı. Ancak Shade, en sonunda ona büyük planı anlatıp, isimler vermeye başlayınca, her şeyin güzelliğini ve ironisini görmüştü. Kesinlikle bu iş için en mükemmel insandı.</p>

    <p class="msonormal4">Gerçekten de bu işe uygun tek insan kendisiydi.</p>

    <p class="msonormal4">"Dur"a bastı.</p>

    <p class="msonormal4">Tam orada.</p>

    <p class="msonormal4">İşte oldu.</p>

    <p class="msonormal4">Evet, sadece mercekteki ufak bir parlama haricinde her şey tamamdı. Zaten daha önceki videolarda yaptığı gibi bunu da halledebilirdi.</p>

    <p class="msonormal4">Kamera hazırdı.</p>

    <p class="msonormal4">İpleri bagaja koydu.</p>

    <p class="msonormal4">Artık geceyi yakışıklı ve birazcık da şeytani bir kavalyeyle geçirmek isteyen bir kadın bulmanın zamanı gelmişti.</p>
  </div>
</body>
</html>
