<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="msonormal4"><a id="bookmark63"><b class="calibre22">50</b></a></p>

    <p class="msonormal4">Bildiği kadarıyla Austin Hunter kimseyi öldürmemişti. Hiçbir hedefi yok etmemişti.</p>

    <p class="msonormal4">Özel kuvvetlerde böyle derlerdi: Hedefi yok etmek. Arkadaşları bunu, yapmış; bazıları ise meslek bile edinmişti. Ancak, Austin Hunter böyle yapmamıştı.</p>

    <p class="msonormal4">Tüm bunlar nasıl olmuştu?</p>

    <p class="msonormal4">Nasıl olmuştu da Cassandra'yı bu işin içine sürüklemişti?</p>

    <p class="msonormal4">Ahh, eğer ona bir şekilde zarar verecek olurlarsa, onun kılına dokunacak olurlarsa...</p>

    <p class="msonormal4">Tüm bunlar dün geceki yangın nedeniyle olmuştu. Dün gece yangını çıkarmadığı için bunları yaptıklarını biliyordu.</p>

    <p class="msonormal4">Austin, yangın mahallerinin hepsini, binada oturan birileri var mı diye kontrol etmişti. Hepsi boştu. Ne bir kimse ne bir yaralı ne de bir hedef vardı.</p>

    <p class="msonormal4">İlk altı yangından sonra Austin, Drake'in küçük eğlenceli yangınlarını kendi başına çıkaramayacak kadar ödlek, zengin bir piroman olduğunu düşünmeye başlamıştı ve ondan sonraki sekiz yangında da bunu kendi kendine yinelemişti.</p>

    <p class="msonormal4">Dün gece ise durum değişivermişti.</p>

    <p class="msonormal4">Bir kez daha Drake, ona belirlenen saatte gelmesini söylemişti. Bu, anlaşmanın bir parçasıydı; eğer erken gelirse parası ödenmezdi. Ancak, dün gece Drake'le konuştuktan sonra Austin'in içine kötü bir his doğmuştu. Trilyonerin sesi, bir garip geliyordu ve Austin, sarpa saran bir işin parçası olmak istemiyordu. Böylelikle bir saat erken gidip etrafi kolaçan etmeye karar verdi.</p>

    <p class="msonormal4">İşte o zaman o iki adamın yaptıklarını gördü.</p>

    <p class="msonormal4">O anda Austin, çok büyük işlere kalkışmış olduğunu anladı. Adamlar, büyük bir ihtimalle daha o gelmeden yangın mahallerinin hepsinde bu cihazı kullanmışlardı. İşte bu nedenle ondan, yangınları çıkarması isteniliyordu.</p>

    <p class="msonormal4">Ve tabii ki, belirlenen saatte gelmesinin istenmesinin nedeni de buydu: Bu adamları iş üzerinde görmemesi gerekiyordu.</p>

    <p class="msonormal4">Şimdiyse" ona her şeyi yaptırabilirlerdi.</p>

    <p class="msonormal4">Austin, Drake'in adamlarının, peşine düşeceğini tahmin ediyordu. Fakat, Cassandra'nın peşine düşeceklerini aklının ucundan bile geçirmemişti.</p>

    <p class="msonormal4">Haber kanalının helikopteri dönerek üzerine doğru geldi. Austin, hızla koşarak marinayı geçti ve iki bina arasındaki boşluğa atladı. Helikopterin görüş alanına girmemesi gerekiyordu. Fakat tüm kaçmalar ve saklanmalar onu yavaşlatıyordu ve bunlar için zamanı yoktu.</p>

    <p class="msonormal4">Bu işin arkasında Viktor Drake vardı. O olmalıydı.</p>

    <p class="msonormal4">Ancak, Drake yanlış adamla oyun oynuyordu.</p>

    <p class="msonormal4">Austin, helikopterin geçmesi için bir dakika bekledi ve sonra sokağın köşesini dönüp ilk buluşma noktasına doğru koştu.</p>

    <p class="msonormal4">Günün erken saatlerinde, Cassandra'nın su deposu içindeki filmini gördükten sonra Drake'in peşine düşüp onu konuşturmak için ne gerekiyorsa yapmayı düşünmüştü. Ama eğer bunu yaparsa Drake'in kiralık katillerinin bunu öğrenip Cassandra'yı daha kurtaramadan öldüreceklerinden korkmuştu. Tabii ki Austin, yetkili mercilere de gidemezdi. Çünkü bu durumda, Cassandra'yı kaçıranlar, onu kesinlikle öldürürlerdi ve Drake kundakçılık yaptığı gerekçesiyle onu ihbar ederdi.</p>

    <p class="msonormal4">Gerçekten de Austin'in yetenekleri dışında pazarlık unsuru olarak kullanabileceği hiçbir şeyi yoktu.</p>

    <p class="msonormal4">Yani, görevinin amaçları, binayı yakmak, cihazı almak ve Cassandra'yı kurtarmaktı.</p>

    <p class="msonormal4">Sonra, bu olay bittiğinde Drake'in icabına bakmaktı.</p>

    <p class="msonormal4">Evet, Austin, bildiği kadarıyla kimseyi öldürmemişti.</p>

    <p class="msonormal4">Ancak, eğer Cassandra'yı incitecek, eğer ona dokunacak olurlarsa bu değişecekti.</p>

    <p class="msonormal4">Creighton Melice, rıhtımın kenarında tedirgin bir şekilde Shade'in aramasını bekledi. Shade'in ona elektronik postayla gönderdiği plana göre, Hunter'ın, parktaki bankın altına yapıştırılmış olan telefonu yirmi dakika önce bulmuş olması gerekiyordu. Shade önce Hunter'ı arayacak, daha sonra da Melice'la bağlantıya geçip değiş tokuşun nerede olacağını söyleyecekti. Fakat şu ana kadar ortada hiçbir şey yoktu. Creighton, işlerin, planın dışına çıkmasından hoşlanmıyordu.</p>

    <p class="msonormal4">Aklına bir düşünce geldi. Garip, rahatsız edici bir düşünce:Ya Hunter, cihazı aldıktan sonra vermemeye karar verirse?</p>

    <p class="msonormal4">Hayır, bunu yapmazdı. Cassandra'yı seviyordu. Olayların kilit noktası buydu; Cassandra'ya olan sevgisi. Onu, mühletiyle tek başına bırakmazdı. Hunter, bu tür bir adam değildi.</p>

    <p class="msonormal4">Ancak, belki de Shade onu yanlış değerlendirmişti. Belki Hunter'ın kız arkadaşından daha çok sevdiği bir şey vardı.</p>

    <p class="msonormal4">Creighton, Shade'e beş dakika daha verip eğer aramazsa depoya geri gidip B planını devreye sokmaya karar verdi.</p>

    <p class="msonormal4">19:05</p>

    <p class="msonormal4">Austin, telefonun çaldığını duydu ve parktaki banka olan son elli beş metreyi son sürat koştu. Ancak, vardığında ses kesilmişti.</p>

    <p class="msonormal4">Bankı aradı. Telefonu buldu ve çekip aldı.</p>

    <p class="msonormal4">Telefonu açtığı zaman sadece sessizlikle karşılaştı.</p>

    <p class="msonormal4">Hayır.</p>

    <p class="msonormal4">Çok geçti.</p>

    <p class="msonormal4">Zaman hakkında çok katıydılar ve o geç kalmıştı.</p>

    <p class="msonormal4">Hayır, çok geç kalmış olamazdı. Olamazdı! Banka bir yumruk attı.</p>

    <p class="msonormal4">Belki de burada, yakın bir yerlerdeydiler. Aceleyle tüm yönlere baktı.</p>

    <p class="msonormal4">Kimse yoktu.</p>

    <p class="msonormal4">Hayır!</p>

    <p class="msonormal4">Ve işte tam o sırada, kendisine doğru gelen otomobillerin siren seslerini duydu.</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
