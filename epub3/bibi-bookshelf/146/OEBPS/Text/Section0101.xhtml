<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark118"><b class="calibre19">97</b></a></h2>

    <p class="msonormal4">Köşeyi hızla dönüp var gücümle gaza bastım.</p>

    <p class="msonormal4">Belki de yanılıyordum. Belki de Lien-hua değildi.</p>

    <p class="msonormal4">Yanılıyor olmalıydım. Evet, öyle olmalıydım.</p>

    <p class="msonormal4">İyi bir dedektif, teorilerini kanıtlayacak delilleri değil çürütecek delilleri arar.</p>

    <p class="msonormal4">Daha önce kendimi hiç, bu kadar haksız çıkarmak istememiştim.</p>

    <p class="msonormal4">Delile güvenmem gerekiyordu.</p>

    <p class="msonormal4">Delil. Evet. Varsayım değil. Lien-hua'dan, farklı şekillerde yorumlanabilecek şartlar ve olaylar yüzünden şüpheleniyordum.</p>

    <p class="msonormal4">Delil, seni nereye götürürse götürsün ona güven.</p>

    <p class="msonormal4">Düşüncelerim, saatlerce süren araştırmalarımızı birkaç saniyede toparlayarak geçmişe gitti.</p>

    <p class="msonormal4">Yanılıyor olmalıydım. Öyle olmalıydım.</p>

    <p class="msonormal4">Zincir. Kameralar. Açılar. Filmler.</p>

    <p class="msonormal4">Kör noktalar.</p>

    <p class="msonormal4">Delil odası.</p>

    <p class="msonormal4">Bir saniye. Cihazı delil odasına götüren kişi bir adamdı, kadın değildi.</p>

    <p class="msonormal4">Kadın değildi. Margaret değildi. Lien-hua da değildi.</p>

    <p class="msonormal4">Fakat, bundan daha fazlasına ihtiyacım vardı. Çok daha fazlasına.</p>

    <p class="msonormal4">Bir şeyi kaçırdın, Dr. Boıvers.</p>

    <p class="msonormal4">Evet, kaçırdım.</p>

    <p class="msonormal4">Zarfın üstündeki ve duvardaki el yazısı. Lien-hua'nın el yazısını birçok kez görmüştüm. El yazısı analizi, hiçbir zaman benim alanım olmasa da yazının ona ait olmadığını söyleyebilirdim. Analistler, Melice'ın yazısı olmadığını da tespit etmişlerdi ve eğer haberimizin olmadığı başka bir suçlu daha varsa...</p>

    <p class="msonormal4">Sadece el yazısı değil, film de.</p>

    <p class="msonormal4">Ve sonra, olayla ilgili her şey bir kez daha çözüldü. Tüm gerçekler, farklı bir sıra hâlinde birbirine bağlandı. Sonunda aklım berraklaşmaya başlamıştı.</p>

    <p class="msonormal4">Parmak izi tanımlama sisteminin kayıtları değiştirilmişti.</p>

    <p class="msonormal4">CIydu görüntüleri, Hunter'ı, cihazı arabaya yerleştirirken göstermişti. Bu sayede Shade, cihazın polisin elinde olduğunu öğrenmişti.</p>

    <p class="msonormal4">Terry, Sebastian Taylor'ın ortalıkta göründüğünden bahsetmişti.</p>

    <p class="msonormal4">Ön yargılarım teker teker çözülmeye başladı.</p>

    <p class="msonormal4">Zihinsel origami.</p>

    <p class="msonormal4">Dupin. Dupin gibi düşün.</p>

    <p class="msonormal4">Cassandra'nın su deposu içindeki filmi tam olarak bir dakika ve elli iki saniye uzunluğundaydı.</p>

    <p class="msonormal4">Calvin, dün bana, olaylara bakmayı bırakıp olayların aralarındaki boşlukları incelemeye başlamamı söylemişti. "Neyin yörüngesinde döndüklerini bilmeden gezegenlerin güneş sistemi içerisindeki hareketlerini tam olarak anlamak mümkün değildir." demişti.</p>

    <p class="msonormal4">Peki o zaman, her şey neyin etrafında dönüyordu?</p>

    <p class="msonormal4">Film.</p>

    <p class="msonormal4">Evet. Her şeyin anahtarı filmdi. Cassandra'nın su deposunun içindeki hâlinin, bir dakika, elli iki saniye uzunluğundaki filmi.</p>

    <p class="msonormal4">Bir aydınlanma anında olayın son şekli belirginleşti. Hayır, Lien-hua, Shade değildi. Yanılmıştım. Kesinlikle yanılmıştım. Tanrı'ya şükür yanılmıştım.</p>

    <p class="msonormal4">Hayır, o Shade değildi.</p>

    <p class="msonormal4">Shade, çok eski bir arkadaşımdı.</p>

    <h3 class="msonormal7">***</h3>

    <p class="msonormal4">Kapıdan cevap gelmedi.</p>

    <p class="msonormal4">Lien-hua, tekrar seslendi. "Pat? Sen misin?"</p>

    <p class="msonormal4">Cevap yok.</p>

    <p class="msonormal4">Tabancasını doğrulttu. Yere çömelip kulak kabarttı.</p>

    <p class="msonormal4">"Pat?"</p>

    <p class="msonormal4">Kapanan kapının sesi dışında hiçbir ses yoktu.</p>

    <p class="msonormal4">Süitin ana odasına gidebilmek için, bir odadan daha geçmesi gerekiyordu. Sessizce içeri girip odada kimsenin olmadığından emin oldu. Hemen dolabın içine baktı.</p>

    <p class="msonormal4">Boştu.</p>

    <p class="msonormal4">Banyoya ve duşa baktı.</p>

    <p class="msonormal4">Yine hiçbir şey yoktu.</p>

    <p class="msonormal4">Yatağın altını kontrol etti.</p>

    <p class="msonormal4">Temizdi.</p>

    <p class="msonormal4">Şimdi sıra süitin ana odasına gelmişti.</p>

    <p class="msonormal4">Köşeden kıvrılarak içeri girdi ve Creighton Melice'ı sessiz bir biçimde masanın arkasında dururken buldu.</p>

    <p class="msonormal4">"Yere çömel!" diye bağırdı. "Dizlerinin üstüne!"</p>

    <p class="msonormal4">Melice, ölmekte olan çiçekleriyle dolu vazoyu tutuyordu. İki eli de parça parça olmuştu ve kanlı bezlerle sarılıydı. Tedavi edilmemiş yaralarından vazoya kan bulaşıyordu. "Ne güzel çiçekler." Vazoyu, not defterinin yanına bıraktı.</p>

    <p class="msonormal4">"Sana dizlerinin üstüne çö..."</p>

    <p class="msonormal4">Ancak, Lien-hua daha cümlesini bitiremeden boynunun arkasına bir ok saplandı.</p>

    <p class="msonormal4">Başka birisi daha. Odada başka birisi daha vardı. Shade.</p>

    <p class="msonormal4">Lien-hua'nın eli, isteksizce boynuna gitti ve diğer saldırganı görebilmek için arkasını dönerken oku hızla boynundan çekip çıkarttı. Perdelerin kıpırdayışından diğer kişinin verandaya çıkmış olduğunu anladı. Lien-hua, Creighton Melice'a doğru tekrar döndüğünde Melice, intikam hırsıyla üzerine atladı. Lien-hua'nın tabancasına vurarak yere fırlattı ve sonra belli bir stilde aparkat ve ters bir yumruk savurdu.</p>

    <p class="msonormal4">Belli ki dövüş sanatları çalışmıştı.</p>

    <p class="msonormal4">Ancak, Lien-hua bu stili biliyordu: Choy Li Fut.</p>

    <p class="msonormal4">Bildiği için de karşı koyabilirdi. Yumruğuna karşı yere eğildi ve Melice'ın hızını ona karşı kullanarak onu geriye itip bileğini arkasında büktü. Elinden kurtuldu ve Melice'ın, yan tarafına, çoğu adamı yere indirecek şekilde peş peşe iki yumruk attı. Melice, geriye bile gitmedi. Sadece kendi ekseni etrafında dönüp dirse- ğiyle Lien-hua'nın yüzüne vurdu. Lien-hua, vazosunun üzerine düştü ve vazo duvara çarparak parçalara ayrıldı.</p>

    <p class="msonormal4">Acı hissetmiyor. Onu öldürmen lazım.</p>

    <p class="msonormal4">Görüş alanı bulanıklaşmaya başladı.</p>

    <p class="msonormal4">Uyuşturulmuştu.</p>

    <p class="msonormal4">Tüm dünya, yana yattı. Sesler ve renkler hayat kazandı. Zaman uzamaya ve onu sarıp sarmalamaya başladı. Artık neyin gerçek olduğundan emin olamıyordu.</p>

    <p class="msonormal4">Melice, onu kolundan tutup duvara çarptı ve daha sonra saçından yakalayıp geriye çekerek dolabın yanında asılı olan aynaya vurdu. Lien-hua, Melice'ın, sol arka tarafında durduğunu hissetti. Zor bir vuruş olacaktı. Ancak, bunu daha önce de yapmıştı. Bacaklarını dik bir biçimde havada dümdüz açtı ve ayağını Melice'ın yüzüne geçirdi. Vuruşundan gelen güçlü sesi duymuştu. Fakat, hiçbir acı belirtisi yoktu. Buna rağmen Melice'ın tutuşu gevşedi ve bu sayede Lien-hua, elinden kurtulabildi.</p>

    <p class="msonormal4">Melice, geriye doğru yalpaladı ve Lien-hua, ona doğru dönüp sol bacağıyla bir kez daha vurdu. Melice, yere çöktü. Bir başka tekme de kafasına attı ve ardından Lien-hua, dizlerinin çözüldüğünü, gücünün azaldığını hissetti.</p>

    <p class="msonormal4">"Boşuna karşı koyma, Lien-hua." Tekmeden kurtulup ona doğru gelmek için kendini toparlarken "Kendini bıraksan daha iyi edersin. Sadece birkaç saniye sonra benim gibi olacaksın. Hiçbir şey hissetmeyeceksin." dedi.</p>

    <p class="msonormal4">Lien-hua, iki hızlı adım atıp bir tekme savurdu. Çenesine isabet ettirip Melice'ı geriye fırlatmıştı.</p>

    <p class="msonormal4">Düşünceleri, birbirlerinin üzerine düşerek duracak sağlam bir yer aradı. Ancak, bulamadı. Lien-hua, Melice'ın üzerine doğru atlayıp karnına ve omurgalarına sert bir yumruk indirdi. Melice, yere serilmişti.</p>

    <p class="msonormal4">Fakat, hâlâ bilinci yerindeydi.</p>

    <p class="msonormal4">Ve şimdi de ayağa kalkıyordu.</p>

    <p class="msonormal4">Tabancana bir ulaşabilsen! Sadece bir ulaşabilsen.</p>

    <p class="msonormal4">Ancak, boğucu bir güçsüzlük bedenini sardı. Onu çevreleyen dünya, her nasıl olduysa gerçek zamandan hem daha uzun hem de daha kısa olan ve ağır ağır kaybolan bir an içinde, geniş ve puslu bir daireye dönüşmüştü. Ayakta kalmak için son gücüyle çabalamasına rağmen yere düşecek hâle geldi.</p>

    <p class="msonormal4">Melice, ayağa kalktı. Lien-hua'nın silahını alıp kemerinin altına soktu. " Onu hissedebiliyorsun, öyle değil mi? O her şeye hükmediyor. Herhâlde tamamen bilincini kaybettiğinde sana ne yapacağımızı merak ediyorsundur."</p>

    <p class="msonormal4">Lien-hua'nın bacakları çözüldü ve halının üzerine düştü. Gözlerini kırpıştırdı. Konsantre olmaya çalıştı. Felç etkisi yaratan sakinleştirici, hızla vücudunu ele geçiriyordu. Kıpırdayamadı. Çok güçsüzdü. Kuvvetsizdi. Melice, ona doğru yürüdü. Yanında durup eğildi. "Artık kurban gibi hissediyor musun? Eğer hâlâ hissetmiyorsan çok yakında hissedeceksin. Senin için çok güzel bir gece planladım."</p>

    <p class="msonormal4">Melice, Lien-hua'nın görüş alanından çıktı. Lien-hua, ayakları üzerinde doğrulmaya çalıştı. Ancak, tek yapabildiği başını yana çevirmekti. Melice'ın köşede duran bir sandalyenin yanında eğilip elbise çantasından bir şey çıkardığını gördü.</p>

    <p class="msonormal4">"Hazır sayılır, Shade." dedi Melice.</p>

    <p class="msonormal4">Sonra Lien-hua'nın üzerine bir gölge düştü. Başka biri daha gelip yanında durmuştu.Dünya, aç ve yoğun bir hissizlik tarafından yutuluyordu. Fakat, tamamen bilincini kaybetmeden önce Melice'ın dönüp ona doğru bir adım attığını gördü.</p>

    <p class="msonormal4">Elinde kırmızı, ipek bir gece elbisesi vardı.</p>
  </div>

  <p class="msonormal4"><span class="calibre17"><br class="calibre18" clear="all" id="calibre_pb_0" /></span></p>

  <div class="wordsection"></div>
</body>
</html>
