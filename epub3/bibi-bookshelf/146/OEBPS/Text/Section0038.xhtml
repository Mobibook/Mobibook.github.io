<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark35"><b class="calibre19">34</b></a></h2>

    <p class="msonormal4">Cassandra Lillo'nun ofisine göz gezdirdim.</p>

    <p class="msonormal4">Dosya dolapları, tepeleme dolu kitap rafları. Yerde bir dalış teçhizatı... Kâğıtlar ve araştırma sonuçlarıyla kaplı bir masa... Her şey normal gözüküyordu.</p>

    <p class="msonormal4">Dosya dolabında, sayfalan kıvrılmış bir tıp dergisi duruyordu. Bazı işaretli sayfaların üzerinden geçtim. Anlaşılan Cassandra, benim yabancısı olduğum manyetoensefalografi adlı yeni bir teknolojiyle ilgileniyordu. Makaleye bir göz attım ve manyetoensefalografi, kısacası MEG'in beyindeki nöronların elektriksel dürtülerinin sebep olduğu manyetik alanları, ölçme yöntemi olduğunu öğrendim.</p>

    <p class="msonormal4">Hmm. Aynen köpek balıklarındaki gibi.</p>

    <p class="msonormal4">Makalede bir MEG cihazının fotoğrafı vardı. Sekiz tonluk devasa bir MR1 veya CT tarama cihazına benziyordu. Ancak, oturan birisi için üretilmişti. Kalın koruyucu camlarla çevrili bir odanın içindeydi. Görünüşe göre bu dokuz milyon dolar değerindeki cihazlardan dünyada sadece birkaç düzine vardı ve makaleye göre bunlardan dört tanesi San Diego'da bulunuyordu. Bu üzerinde durulması gereken bir nokta olabilirdi.</p>

    <p class="msonormal4">Basım sayısını aklımda tutup dergiyi yerine geri koydum. Bilgisayar ekranını açmak için Cassandra'nın klavyesindeki tuşlara dokundum. Köşede küçük bir pencere belirdi: "Hoş geldin, Cassandra Lillo. Drake Vakfı Ağı'na girmiş bulunuyorsunuz. Giriş saati: 05:03."</p>

    <p class="msonormal4">Demek Drake Vakfı Ağı... Bu, Viktor Drake'in akvaryumun broşüründe neden bu kadar gösterişli bir övgü aldığını açıklıyordu.</p>

    <p class="msonormal4">Eğer Cassandra'nın şifresini bilen başka birisi daha yoksa şafak sökmeden önce gelip bilgisayarına -benim koşuya çıktığım saatlerde- girmiş olması gerekiyor. Bu, arabasının yanında kaçırılmadığı, büyük bir ihtimalle akvaryumun içerisindeyken saldırıya uğradığı teorimi de doğruluyordu.</p>

    <p class="msonormal4">Dosya aktarıp aktarmadığını görmek için CD sürücüsünü kontrol ettim.</p>

    <p class="msonormal4">Boştu.</p>

    <p class="msonormal4">Bu sabah girmiş olabileceği dosyaları görebilmek için dosya kayıtlarının üzerinden geçiyordum ki ofis kapısının dışında Lien- hua'nın Maria'yla konuşmasına kulak misafiri oldum:</p>

    <p class="msonormal4">"Maria, Cassandra'nın ailesi hakkında birşey biliyor musun?"</p>

    <p class="msonormal4">"Anne babası boşanmıştı. Annesi, Şükran Günü'ne yakın bir zamanda öldü. Sanırım cinayete kurban gitmişti. Babası doğu taraflarında bir yerlerde yaşıyor. Zannedersem birkaç kez daha evlendi. Cassandra, bir keresinde annesinin soyadını kullandığını söylemişti. Kardeşleri olduğuna dair hiçbir şey söylemedi."</p>

    <p class="msonormal4">"Peki ya erkek arkadaşı?"</p>

    <p class="msonormal4">"Hangisi?"</p>

    <p class="msonormal4">"Birden fazla mı erkek arkadaşı var?"</p>

    <p class="msonormal4">"Görüştüğü Kuzeydoğulu bir adam vardı ama son zamanlarda Hunter adında bir erkek arkadaşı da vardı. Bu, ilk ismi mi yoksa soyadı mı bilmiyorum. Cassandra onu bu isimle çağırıyordu. Birkaç ay önce bir kumsal partisinde tanışmışlardı. İkisi de uzun mesafe yarışçısıydı."</p>

    <p class="msonormal4">Tam, şifreli dosyalarla dolu bir klasöre gelmiştim ki Lien- hua'nın Maria'ya; "Maria, Cassandra'nın işi hakkında bildiğin başka bir şey var mı? Herhangi bir şey? Akvaryumda onu kıskanan veya ona öfkeli olan birileri var mı?" diye sorduğunu duydum.</p>

    <p class="msonormal4">Maria bir süre sessiz kaldı ve sonra, "Bir keresinde bana söylemiş olduğu bir şey var ama önemli olduğunu sanmıyorum." dedi.</p>

    <p class="msonormal4">Pekâlâ. Bu tür yorumlar her zaman dikkatimi çekerdi.</p>

    <p class="msonormal4">"Bize söyleyebileceğin her şeyin bir faydası olur." dedi Lien- hua.</p>

    <p class="msonormal4">"Başım belaya girsin istemiyorum."</p>

    <p class="msonormal4">Bu daha da iyidi.</p>

    <p class="msonormal4">Bu dosyalara sonra bakabilirdim. Maria'nın söylediklerini kaçırmak istemiyordum. Lien-hua'nın, onu cesaretlendirmesini dinlemek için kapı aralığına tam zamanında çıktım. "Eğer Cassandra tehlikedeyse ona yardım etmek istersin, öyle değil mi?"</p>

    <p class="msonormal4">Maria, dudağını ısırdı. "Tamam, ama bunu benden duymadınız."</p>

    <p class="msonormal4">Bu da yorumların en baştan çıkarıcı olanıydı.</p>

    <p class="msonormal4">"Tamam." dedi Lien-hua. "Sen bize hiçbir şey söylemedin."</p>

    <p class="msonormal4">Maria derin bir nefes alıp Hayvan Yetiştirme Bölümünde bizden başka kimse olmamasına rağmen sesini alçalttı. "Cassandra bazen evime gelir. Birlikte eğleniriz, bilirsin işte ve çok içtiğinde o... Yani... Bir keresinde bir gece bana, yaptığı köpek balığı araştırmalarıyla hükümete çok gizli bir silah yapımında yardımcı olduğunu söylemişti."</p>

    <p class="msonormal4">Daha işe yarar bir şeyler duymayı umuyordum. Cassandra'nın söylediği, tipik sarhoş bir akvaryumcunun söyleyebileceği türden şeylerdi. "Köpek balıklanyla çok gizli bir silah mı?" dedim.</p>

    <p class="msonormal4">"Evet. Bir tür öldürücü ışın silahı veya ona benzer bir şey. Bilmiyorum."</p>

    <p class="msonormal4">Açık görüşlü olabilmek için mesleki tarafsızlığımı korumaya çalıştım. "Bir ışın silahı!" dedim.</p>

    <p class="msonormal4">"Öldürücü ışın silahı."</p>

    <p class="msonormal4">"Affedersin ama bunu hükümet için mi yapıyordu?"</p>

    <p class="msonormal4">"Söylediği buydu."</p>

    <p class="msonormal4">Gerçek. Hayal.</p>

    <p class="msonormal4">Hayal. Gerçek.</p>

    <p class="msonormal4">Bazen ikisini birbirinden ayırt etmek zor oluyor ama bu olayda Cassandra'nın içinde bulunduğu iş her ne ise köpek balığına dayanan öldürücü ışın silahı üretiminde hükümete yardımı içermediğinden oldukça emindim. Lien-hua, Maria'ya Cassandra'nın sarhoşken söyledikleri hakkında kibarca birkaç soru daha sorarken ben de sabırsızca Hayvan Yetiştirme Merkezini tekrar gözden geçirdim. Alnımı sildim.</p>

    <p class="msonormal4">Konsantre ol, Pat. Ana noktaları düşün. Zamanlama. Mekân. Görüş hatları. Giriş oe çıkışlar.</p>

    <p class="msonormal4">Pekâlâ.</p>

    <p class="msonormal4">Şimdi.</p>

    <p class="msonormal4">Eğer Cassandra, gerçekten kaçırılmışsa, neden burada? Neden bu sabah? Saldıranlar ona nasıl yaklaştı? Baştan mı çıkarttılar? Şaşırttılar mı? Yoksa tuzağa mı düşürdüler? Onu nasıl kontrol ettiler? Tehdit ederek mi? Kaba güçle mi? Bağlayarak mı?</p>

    <p class="msonormal4">Eğer Hayvan Yetiştirme Bölümünde kaçırıldıysa suçlu, onu akvaryumdan dışarıya nasıl çıkardı? Hem ön kapı hem de personel girişi video kameralarla izleniyordu.</p>

    <p class="msonormal4">Maria' nın yanından geçip uyum havuzuna ve onun arkasındaki merdiven boşluğuna baktım.</p>

    <p class="msonormal4">Merdiven boşluğu.</p>

    <p class="msonormal4">"Oh!"</p>

    <p class="msonormal4">Aceleyle iki kadını geçip basamaklardan aşağıya indim ve uyum havuzunu çevreleyen dar bir oda buldum. Solumdaki kapı aralıktı. Merdivenlerin arkasındaki askılarda, yarım düzine ıslak giysi, ağırlık kemerleri ve regülatörler asılıydı.</p>

    <p class="msonormal4">"Ne var, Pat?" diye bağırdı Lien-hua.</p>

    <p class="msonormal4">"Bir dakika."</p>

    <p class="msonormal4">El fenerimi çıkartıp kapı aralığının ilerisindeki loş alana doğru tuttum. Antiseptiklerin steril kokusu ve akvaryumun devasa büyüklükteki filtrasyon motorlarının titreyen sesi, havayı kaplıyordu. Anlaşılan bu, köpük ayırıcıları geçip akvaryumun Su Kalite Kontrol Merkezine doğru giden yoldu. Yanında, yetiştirme alanının tavanına kadar yükselen iki damıtma kulesini gördüm. Fenerim, hayvan yetiştirme alanının altındaki diğer arıtma ünitelerine doğru giden loş yol şebekelerini aydınlattı. Bunlar, sanki akvaryumun komşu kanadındaki büyük su depolama tesisleriydiler.</p>

    <p class="msonormal4">Eğer görünmeden birini hayvan yetiştirme alanından çıkarmak isteseydim, bu işi yapmak için en doğru yer burası olurdu. "Maria!" diye merdivenlerden yukarıya seslendim. "Bu yollardan herhangi biri, çıkışa açılıyor mu?"</p>

    <p class="msonormal4">Sesi, merdivenlerden aşağıya süzüldü. "Çöp bidonlarının arkasından acil çıkış kapısına gidilebilir ama kimse orayı kullanmaz. Orada, arıtma depolarının yakınında olmak tüyler ürperticidir. Herkes oraya gitmekten kaçınır."</p>

    <p class="msonormal4">Tüyler ürpertici olması iyidir, hem de çok iyidir. Tüyler ürpertici şeyleri hep tercih ederler.</p>

    <p class="msonormal4">İşte bu kadar. Buradan geldi.</p>

    <p class="msonormal4">Feneri, duvarlara doğru tutup tırnak izlerini, itiş kakıştan oluşabilecek ayakkabı izlerini, diğer belirtileri ve boğuşmada meydana gelebilecek herhangi bir izi aradım.</p>

    <p class="msonormal4">Hiçbir şey yoktu.</p>

    <p class="msonormal4">Sonra çapraz metal basamakların arasına sıkışmış olabilecek iplik, kumaş parçası veya saç aradım. Ancak, yine bir şey bulamadım.</p>

    <p class="msonormal4">Son olarak zemini inceledim ve kumla kaplı sivri bir çakıl taşı buldum. Büyük bir ihtimalle bir tür artık, kumlu arıtma sisteminden havaya fırlamıştı.</p>

    <p class="msonormal4">İlk başta, olağan dışı bir şey görmedim. Ancak, zemini daha iyi incelemek için çömeldiğimde merdivenlerin hemen dibinden başlayan ve ince kum tabakası boyunca devam eden iki şerit gördüm. Bu iki şeridin ne anlama geldiğini çok iyi biliyordum. Bunları, daha önce Güney Kaliforniya'daki bir kumsalda görmüştüm. Baygın bir kimseyi koltuk altlarından tutup sudan sürüklerseniz, ayakları kumda böyle izler bırakır.</p>

    <p class="msonormal4">Eğer birini, geriye doğru, merdivenlerden aşağıya, su arıtma merkezine sürüklerseniz de bu izler oluşur.</p>

    <p class="msonormal4">"Lien-hua!" diye seslendim. "Buraya gel. Maria, sen olduğun yerde kal!" Sürüklenme izlerinin yanındaki belirsiz ayak izlerini inceledim. Bir işe yaramazdılar.</p>

    <p class="msonormal4">357 SIG P229'umu kılıfından çıkarttım. Lien-hua'nın aceleci ve hafif ayak seslerini duydum. "Ne oldu, Pat?"</p>

    <p class="msonormal4">"Bak!" Fenerimi, arıtma tesislerinin katakomplarına doğru gözden kaybolan iki şeride tuttum. "Onu buradan sürükledi."</p>

    <p class="msonormal4">O da tabancasını çıkarttı. "Sence hâlâ burada olabilirler mi?"</p>

    <p class="msonormal4">"Bu mümkün." dedim. "Görelim bakalım."</p>

    <p class="msonormal4">Kolum bükük ve tabancam hazır bir biçimde Lien-hua'yı önümüzdeki karanlık yol ağına doğru ilerlettim.</p>

    <h3 class="msonormal7">***</h3>

    <p class="msonormal4">Telefonunun çalmasıyla ekranda Warren Leant'in numarası belirince Viktor Drake küfretti.Warren Leant; o aptal akvaryum müdürü. Arıyor olması iyiye işaret değildi. Kesinlikle değildi.</p>

    <p class="msonormal4">Viktor cevap verdi: "Ne var?"</p>

    <p class="msonormal4">"Bay Drake, efendim, sizi Cassandra Lillo'yla ilgili olarak rahatsız ediyorum. Bugün işe gelmedi. İlk başta pek önemsemedim. Ancak, daha sonra polis, arabasını aramaya başladı ve iki FBI ajanı etrafa bakmak istediler. Bana, size haber vermemi söylemiştiniz. "</p>

    <p class="msonormal4">"Sana ne söylediğimi biliyorum!" diye bağırdı Viktor.</p>

    <p class="msonormal4">FBI ajanları mı?</p>

    <p class="msonormal4">Normalde Warren Leant'in pozisyonundaki biri, bu numarayı bilemezdi bile. Fakat Viktor, çeşitli şirketlerinde iki düzine araştırmacı görevlendirmişti ve müdürlerine, bu personelle alakalı disiplin yüzünden veya yönetimle ilgili bir sorun çıktığında kendisini aramalarını tembihlemişti. Ne de olsa Viktor, Rukh Proje- si'nde yer alan herkesi yakından gözetlemeliydi.</p>

    <p class="msonormal4">"Peki, benim ne yapmamı istersiniz?" diye sordu Leant.</p>

    <p class="msonormal4">"Oyala. Ne yaparsan yap, Cassandra'nın dosyalarına bakmalarına izin verme."</p>

    <p class="msonormal4">Clzun bir sessizlik oldu. "Hmm, sanırım bunun için artık çok geç, efendim. Onlara ofisini gösterdim bile."</p>

    <p class="msonormal4">Viktor'ın kafası patlayacak gibi oldu. Hayır, hayır; hayır, hayır!..</p>

    <p class="msonormal4">Leant'in beceriksizliği artık sınırı aşmıştı.</p>

    <p class="msonormal4">Viktor, kararlı bir biçimde telefonu kapattı.</p>

    <p class="msonormal4">Cassandra Lillo. Mükopolisakkaridleri araştıran köpek balığı araştırmacısı kadın. Güzel olan. Evet. Onunla bizzat kendisi mülakat yapmıştı. Ancak, onunla ilgili olan diğer şey neydi? Başka bir şey daha vardı, başka bir şey...</p>

    <p class="msonormal4">Hunter?</p>

    <p class="msonormal4">Evet.</p>

    <p class="msonormal4">Austin Hunter'ın, bir keresinde ondan bahsettiğini duymuştu. Onunla dalmaya gittiğini ve bu yüzden iki hafta boyunca herhangi bir görev için müsait olamayacağını söylemişti. Evet, onlar çıkıyordu.</p>

    <p class="msonormal4">Yani, birlikte bu işin içindeydiler. Harika!</p>

    <p class="msonormal4">Oh, bugün gitgide daha da iyiye gidiyor!</p>

    <p class="msonormal4">Viktor, bir an için Leant'e bir ders vermeleri için Geoff ve Suricata'yı göndermeyi düşündü ama daha sonra akvaryumu bizzat kendisinin ziyaret edip olup biteni görme zamanının geldiğine karar verdi.</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
