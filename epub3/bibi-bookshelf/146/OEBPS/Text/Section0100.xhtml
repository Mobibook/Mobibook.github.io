<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark117"><b class="calibre19">96</b></a></h2>

    <p class="msonormal4">Depo, gecenin içinde devasa bir tabut gibi, belli bellirsiz göründü.</p>

    <p class="msonormal4">Büyük bir ihtimalle Shade veya Melice, beni bekliyordu. Belki de ikisi birden bekliyordu. Gerekirse kendi başımın çaresine bakabilirdim ve eğer ikisi de oradaysa bu, onları yakalamak için iyi bir fırsat olabilirdi.</p>

    <p class="msonormal4">Dikkatlice arabamdan inip eğilerek olay yeri bandının altından geçtim. Sonra silahımı ve el fenerimi çıkararak büyük siyah tabuta doğru yaklaştım.</p>

    <p class="msonormal4">Kriminalistler, deponun kapısını zincirleyip kilitlemişlerdi. Kilidi açmak zamanımı çok almadı. Kapı gıcırdayarak açıldı. Tozlu sessizliğin içine adım atıp çevreme baktım. Yukarıdaki kenarları çıkıntılı pencerelerden, içeriye sadece şehir ışıklarından yansıyan ince bir çizgi giriyordu.</p>

    <p class="msonormal4">Shade ve Melice'tan hiçbir iz yoktu.</p>

    <p class="msonormal4">Dış duvarı tırmandıktan sonra, içeriye girdiğim pencereyi fenerimin yardımıyla buldum ve sonra aşağıya indiğim merdivenleri bulabilmek için ışığı duvarda gezdirdim.</p>

    <p class="msonormal4">Kaçırmak... Neyi kaçırmıştım?</p>

    <p class="msonormal4">Feneri, Melice'ı ilk gördüğüm yere doğru tuttum.</p>

    <p class="msonormal4">Ralph, sol tarafimdaydı... Cassandra'nın içinde olduğu su deposu, deponun diğer uçundaydı.</p>

    <p class="msonormal4">Fenerimi büyük bir kılıç gibi sallayarak dikkatlice ileriye yürüdüm. Bir yerlerden gelen belli bellirsiz damlayan su sesini duyabiliyordum. Çevremi saran ıssız hava, su sesini alıp onunla oynadı ve damlayan masum su seslerini sanki binanın yumuşak ve ıslak kalp atışlarıymış gibi büyüttü. Bunun dışında katı bir sessizlik hâkimdi.</p>

    <p class="msonormal4">Shade veya Melice'tan hiçbir iz yoktu.</p>

    <p class="msonormal4">Biraz sonra, Cassandra'nın on iki saatten fazla bir süre kilitli kaldığı su deposundan geriye kalan parçaları bulabildim. Su deposundan artakalanın içine girip Cassandra'nın durmuş olduğu yerde durdum. Burada bağırmıştı. Burada ağlamıştı.</p>

    <p class="msonormal4">Ayaklarımın yanında paslı halka duruyordu.</p>

    <p class="msonormal4">Su, usul usul damlıyordu.</p>

    <p class="msonormal4">Kadınları kaydetmek için kullanılan kameralar, yaklaşık dört metre uzaklıktaki duvarın içine gizlenmişti. Fenerimle, o tarafı aydınlattım.</p>

    <p class="msonormal4">Sekiz filmde de kamera açılarının hepsi aynıydı. Yani, filmlerin hepsinde kameralar aynı yere yerleştirilmişti. Kriminologların raporlarında Melice'ın iki kamera kullanmış olduğunu okumuştum. Kameralardan birini, Cassandra'nın filmini çektikten sonra götürmüştü. Kameraların bulunduğu odaya gittim. Kimsenin bir tuzak kurmadığından emin olduktan sonra kameraların asıl yerlerini buldum. Görüş alanlarını kontrol ettikten sonra su deposuna geri gittim. Melice, kameraların yerlerinin gizlenmesinde mükemmel bir iş çıkarmıştı. İkisi de duvardaki gölgeli bir oyuğun içine yerleştirilmişti ve su deposunun içinden onları görmek mümkün değildi.</p>

    <p class="msonormal4">Duvarda, gölgelerle kaplı iki küçük oyuk.</p>

    <p class="msonormal4">Dört metre uzaklıkta.</p>

    <p class="msonormal4">Bir ses duyabilmek için kulak kabarttım. Ancak, hiçbir şey duyamadım. Eğer Shade veya Melice buradaysa şimdiye kadar hiç kıpırdamamışlardı.</p>

    <p class="msonormal4">Sol taraftaki yüksek pencereler... Pencerelerin yansıması...</p>

    <p class="msonormal4">Hâlâ kaçırdığın bir şeyler var, Pat. Düşün.</p>

    <p class="msonormal4">Zincir, hâlâ metal halkaya bağlı, bir hâlde ayağımın yanında duruyordu. Zincirin son halkası, bükülerek açılmış ve aşınmıştı. Sanırım Ralph, açmak için bir çeşit alet kullanmıştı. Zinciri inceledim. Halkaları saydım. Yere eğilip metal halkanın su deposunun dibine bağlı olduğu yeri aydınlattım. Ardından dönüp duvardaki yazıya baktım.</p>

    <p class="msonormal4">Suyun, odanın içine akışını hatırladım. Engebeli zemindeki su deposunun ilerisine doğru yayılan çatlakları fenerimle takip ettim.</p>

    <p class="msonormal4">Meyi kaçırmıştım?</p>

    <p class="msonormal4">John Doe'nun intiharını, yangınları, Cassandra'nın kaçırılışını ve Austin Hunter'ın ölümünü düşündüm.</p>

    <p class="msonormal4">Bir kez daha, eğer birisi beni, Lien-hua'nın canını yakmakla tehdit etse ne yapacağımı düşündüm. Elini elimin üzerine koymadan, parmaklarımız birbirinin arasına geçmeden ve şefkatli öpüşünü hissetmeden önce bile, onu kurtarmak için elimden gelen her şeyi yapardım.</p>

    <p class="msonormal4">Her şeyi.</p>

    <p class="msonormal4">Onu düşündüğümde geçen son birkaç gün, duygularımla daha da canlanıp renkli bir hâl almıştı. Fenerimi Lien-hua'nın Cassandra'ya yardım etmek için eğildiği yere doğru tuttum.</p>

    <p class="msonormal4">Bildiğimiz kadarıyla Cassandra, bu su deposundan canlı çıkabilen tek kadındı. Diğer yedi kadın, son dört ay içerisinde, İllüz- yonist'in, Tessa'ya saldırdığı ve Sebastian Taylor'ın kaybolduğu zamanlarda benim şu anda durduğum yerde ölmüştü. Yine o zamanlarda, Lien-hua, kundakçının profilini çıkarmak için San Diego'ya gelmişti.</p>

    <p class="msonormal4">Sebepler... Damlayan su sesleri... Yankılanma...</p>

    <p class="msonormal4">Dikkatli. Profesyonel.</p>

    <p class="msonormal4">Lien-hua, akvaryumdaki çıkış kapısını bulmuştu.</p>

    <p class="msonormal4">Pazartesi gecesi yangın mahallindeki eldivenleri bulan da oydu.</p>

    <p class="msonormal4">Fenerimi bir kez daha kırılmış olan zincire tuttum.</p>

    <p class="msonormal4">Melice, özellikle Lien-hua'yı istemişti. Shade'in, Dunn olabileceğini ileri süren de Lien-hua'ydı.</p>

    <p class="msonormal4">Gerçek. Hayal.</p>

    <p class="msonormal4">Hayal. Gerçek.</p>

    <p class="msonormal4">Birisi Melice'a cihazın nerede olduğunu söylemişti. Sen, Lien- hua'ya cihazın delil odasında olduğunu söylemiştin. Sorgulama sırasında Lien-hua, Melice'ın kulağına bir şey fısıldadı.</p>

    <p class="msonormal4">Shade'den gelen notta, "Bir şeyi kaçırdın, Dr. Bowers." yazılıydı.</p>

    <p class="msonormal4">Bir şeyi kaçırdım.</p>

    <p class="msonormal4">Hayır, hayır, hayır!</p>

    <p class="msonormal4">Cassandra'ya, Hunter'ın ölüm haberini vermek isteyen Lien- hua'ydı. Cassandra'ya sarılıp omzunda ağlamasına izin vermişti.</p>

    <p class="msonormal4">Psikopatlar, diğer insanları, kullanıp işleri bitince atacakları objeler gibi görürler...</p>

    <p class="msonormal4">Olay hakkında bildiğim her şey, parçalara ayrılmaya başlamıştı.</p>

    <p class="msonormal4">Çorabıyla Melice'ın elini hemen saran da Lien-hua'ydı. Hem de hemen. Bıçak, orada saklıydı. Lien-hua'nın sarmış olduğu yerde...</p>

    <p class="msonormal4">Ortada hırsızlık yoktu; cinayet yoktu; suç yoktu; sebep yoktu; oda kilitli değildi.</p>

    <p class="msonormal4">Zinciri elime alıp hızla çektim.</p>

    <p class="msonormal4">Oda kilitli değildi.</p>

    <p class="msonormal4">Melice'ın Washington'daki davasının görgü tanığı öldürülmüştü... Lien-hua, Washington'ı iyi bilir. Orada, dedektiflik yapmıştı... Osbourne ne demişti? Hükümet, Çinlilerden endişeleniyordu. Lien-hua, Çinliydi. Pekin'e bir gezi yapmayı planlıyordu.</p>

    <p class="msonormal4">Onu kendi kalesinde yenmek.</p>

    <p class="msonormal4">Her düşünce; duygulanma, dünyama ve bana ihtiyacı olduğunu söyleyen kadın hakkında inandığım her şeye karşı, bir ihanetti.</p>

    <p class="msonormal4">Anlatımsal afazi... Sizi dinleyenin, duymak istediği sözleri kullanmak... Bu, bir çeşit insanları kullanma yoludur.</p>

    <p class="msonormal4">Bizi depoya yönlendiren Lien-hua'ydı ve Shade'in beni iki arayışında da Lien-hua yanımda değildi. Görünürlerde yoktu. Gerçek, parçalara bölünmeye başlamıştı.</p>

    <p class="msonormal4">Hayır, olamaz!</p>

    <p class="msonormal4">Evet, olabilir.</p>

    <p class="msonormal4">Hiçbir şey göründüğü gibi değildir.</p>

    <p class="msonormal4">Kapıya doğru fırladım. Aklımda tek bir düşünce vardı: Lien- hua, Shade'di ve ben, onu cihazla yalnız bırakmıştım.</p>

    <p class="msonormal4">Creighton Melice, Surfside Inn Oteli'ndeki resepsiyon masasının üzerine elbise çantasını koydu. "Affedersiniz!" dedi resepsiyonda görevli olan adama. Adamın dikkatini çektikten sonra Shade'in kasım ayında, Mavi Kertenkele Salonu'nda kendisine vermiş olduğu FBI rozetini gösterdi. "Bugün erken saatlerde otelinize giriş yapan iki kişiyi arıyorum. Dün donanma üssünde meydana gelen terörist saldırının şüphelileri. Saldırıdan haberiniz var, öyle değil mi?"</p>

    <p class="msonormal4">Adamın tedirgince başını sallayışından haberi olduğu anlaşılıyordu.</p>

    <p class="msonormal4">"Pekâlâ. O zaman onları tanıyabilirsiniz herhalde. Çok çekici Asyalı bir kadın ve bir adam."</p>

    <p class="msonormal4">"Evet, onları biliyorum. 524 numaralı odadalar. Adam, az kalsın kolumu yerinden çıkartıyordu."</p>

    <p class="msonormal4">"Evet, o olmalı.Oda 524. Tamamdır. Ben yukarıya çıkarken girişe göz kulak olması için adamlarımızdan birini getireceğiz. Sizden, arka odada beklemenizi ve kapıyı kilitlemenizi istiyorum. Bize en az otuz dakika verin. Anlaşıldı mı?"</p>

    <p class="msonormal4">Adam, bir iki defa daha başını sallayarak onayladı. Ardından bileğini ovuşturarak arka odaya doğru gözden kayboldu. Bu arada da Creighton, elbise çantasını alıp asansöre bindi ve beşinci katın düğmesine bastı.</p>

    <p class="msonormal4">Lien-hua, perdeleri kapatıp cihazı, süitin en uçtaki odasına götürdü.</p>

    <p class="msonormal4">Son birkaç gün içerisinde olanları, uzun uzun düşündü. Her an, bir çiçek şeklini aldı ve onları kalbinde bir vazonun içine yerleştirip şimdiye kadar görmüş olduğu tüm ışığı alabilecekleri şekilde düzenledi.</p>

    <p class="msonormal4">Çamaşır torbasını açtı.</p>

    <p class="msonormal4">Tek istediği buydu, öyle değil mi?</p>

    <p class="msonormal4">Yeni bir başlangıç? Tekrar âşık olmak için bir şans?</p>

    <p class="msonormal4">Cihazı torbadan çıkardı. Sadece bakmak için. Sadece ona bakmak için.Pat'in kollarında kendini, son yıllarda hiç hissetmediği kadar güçlü ve aynı zamanda da zayıf hissetmişti.</p>

    <p class="msonormal4">Bu, iyi mi yoksa kötü mü bir fikirdi? Kim bilebilirdi ki? Duygular, hep böyle yapardı. Dürtülerimizi çarpıtıp değiştirirdi. Otel odasının kapısının gıcırdayarak açıldığını duydu.</p>

    <p class="msonormal4">İçinde heyecan ve endişe kıpırtıları hissetti. Beklediği kişinin olmaması ihtimaline karşı tabancasını çıkardı.</p>

    <p class="msonormal4">"Kim o?" diye bağırdı. "Sen misin?"</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
