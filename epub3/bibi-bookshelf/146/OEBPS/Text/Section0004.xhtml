<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h3 class="msonormal7"><b class="calibre19">1</b></h3>

    <p class="msonormal5"><b class="calibre22"><br class="calibre3" /></b></p>

    <h3 class="msonormal7"><b class="calibre19">Üç ay sonra... 16 Şubat 2009 Pazartesi&nbsp;</b></h3>

    <h3 class="msonormal7"><b class="calibre19">San Diego, Kaliforniya 17:46</b></h3>

    <p class="msonormal4">Tabağımı çevreleyen çatal bıçak takımının ihtişamına bakakaldım. Önce hangi çatalı kullanmam gerektiğini hiçbir zaman hatırlayamam.</p>

    <p class="msonormal4">Üvey kızım Tessa işaret etti. "Dışta duranı, Patrick. Onunla başlarsın ve içeriye doğru devam edersin."</p>

    <p class="msonormal4">"Emin misin?"</p>

    <p class="msonormal4">Çatallarımı sırayla kaldırdı. Dört lastik bandın üzerine takmış olduğu deri bilezikler, bileğinde yukarıdan aşağıya gidip geldi. "Salata, ana yemek ve sonra da tatlı."</p>

    <p class="msonormal4">Tatlı çatalımı bıraktığı anda, ikimizin de bu restoranda ne kadar çok sırıttığımızı fark ettim. Bizden başka herkes smokin veya gece elbisesi giymişti. Bizim üzerimizde ise birer tişört vardı. Benimki Marquette üniversitesinin rengi solmuş spor tişörtüydü; Tessa'nınki ise, "Ölü Tırnak 13" grubunun uzun kollu siyah bir tişörtüydü, üzerinde grubun logosu olan, içine bir tırnak geçmiş göz resmi vardı. Resmin hemen yanına küçük bir rozet takmıştı: "Darfur'u Kurtaralım. HEMEN!"</p>

    <p class="msonormal4">Tessa, bu akşam için uçuk pembe bir ruj, kuzguni siyah saçlarına uyması için siyah bir oje ve siyah göz farı seçmişti. Geçen ay iznim olmadan yaptırdığı kaş ve burun hızmasına bayıldığım söylenemez. Ancak, şirin olduklarını itiraf etmeliyim. Buruşuk kumaşlı bir eteğin altına giydiği diz altı siyah taytla, biraz kaba, biraz da asi ve karanlık görünüyordu. Yine de on yedi yaşında, çocuksu ve masum bir genç kızdı.</p>

    <p class="msonormal4">"Masa düzeni hakkında nasıl oluyor da bu kadar çok şey biliyorsun?" diye sordum.</p>

    <p class="msonormal4">"La Serita'da çalışmıştım. Hatırlasana. Annem ölmeden önce."</p>

    <p class="msonormal4">Açıklamasıyla zayıf noktama dokunmuş; beni Christie'nin cenazesine geri götürmüştü. Pencereden dışarıya baktım. Rüzgâr, tüm öğleden sonra tozu dumana katmıştı. Şimdiyse, gün batımından hemen sonra, okyanus dalgalı ve gri görünüyordu. Birkaç martı, suyun dalgalı ve kaba yüzeyine fazla yaklaşan bir balığı yakalamak için arada sırada dalarak bulutların altında amaçsızca dolaşırken güneş ışığından artakalanlar usulca denize süzüldü. "Evet, özür dilerim; sanırım unuttum." dedim. "Orada ne kadar çalışmıştın?"</p>

    <p class="msonormal4">"İki gün. Müdür, grup içinde çalışacak bir tutuma sahip olmadığımı söyledi." Buzlu suyundan bir yudum aldı. "Geri zekâlı!"</p>

    <p class="msonormal4">Restoranın arka kısmında, sırtımın duvara geldiği bir masa seçmiştim. Alışkanlık işte. Bir süre garsonların masaların aralarından geçmelerini, seçtikleri yolları, yaptıkları seçimleri izledim. Yine bir alışkanlık.</p>

    <p class="msonormal4">Birkaç dakika önce, bizi masamıza oturtan kız, önüme çıtır çıtır ekmekli bir servis tabağı getirdi. Yanına ise içinde bir çeşit yağ olan bir kâse koydu. Diğer masalarda oturan çevremizdeki- insanlar, ekmeklerini, bu acı ve sarı sıvının içine batırıp yiyorlardı. Bu kısmı atlamaya karar verdim.</p>

    <p class="msonormal4">İnce kemikli, karga burunlu garsonumuz, siparişlerimizi almak için geldi. "Bayım." dedi ve sonra Tessa'ya döndü. "Hanımefendi. Günün menüsünü duymak ister misiniz? Bu akşam mango ve ananasla hazırlanmış enfes bir domuz filetosu sunuyoruz."</p>

    <p class="msonormal4">Tessa, adama sert sert baktı. "O domuzların, mezbahaya yollanmadan önce hangi şartlar altında yaşamak zorunda bırakıldıkları hakkında en ufak bir fikrin var mı senin? Telli kafesler içinde. Küçücük telli kafesler!.."</p>

    <p class="msonormal4">"Tessa!" dedim.</p>

    <p class="msonormal4">"Zorla beslendikleri, artık ayakta kalamayacak derecede şiş- manlayana kadar büyüme hormonlarıyla zehirlendikleri kafeslerde!"</p>

    <p class="msonormal4">"Tessa Bernice Ellis!"</p>

    <p class="msonormal4">"Sadece söylüyorum."</p>

    <p class="msonormal4">Ona en etkili "Çeneni kapa, yoksa hemen Burger King'e gidiyoruz." bakışımı fırlattım. Bir dakika için bakışlarımız savaştı ve sonunda pes etti. "Tamam, tamam. Ben bir ev salatası alayım." Menüyü işaret etti. "İçinde füme domuz jambonu olmasın."</p>

    <p class="msonormal4">"Peki hanımefendi." Garson bana döndü, başını eğdi ve yapmacık bir gülümseme sundu. Robota benziyordu. "Ya siz, beyefendi?"</p>

    <p class="msonormal4">Tessa'nın bana dik dik baktığını fark ettim. "Sanırım ben de salata alacağım." dedim. "Gerçi ben çok açım. Benimki duble olsun."</p>

    <p class="msonormal4">"Duble mi beyefendi? Korkarım akşam yemeği salatalarımız sadece bir porsiyon çıkıyor. Buna karşılık, sizi temin ederim ki sizinki cömert bir porsiyon olacak."</p>

    <p class="msonormal4">Ben o "cömert porsiyonlardan birkaç tanesini Tessa'yla masamıza yürürken görmüştüm. "Şey, o zaman ben iki porsiyon alayım. Büyük bir kâsenin içine iki porsiyonu boşaltın. Öyle olur."</p>

    <p class="msonormal4">&nbsp; &nbsp;Bana göre siparişimiz çok karışık olmamasına rağmen, garson not defterine bir şeyler karaladı. Tessa boğazını temizledi. "Patrick, gerçekten, eğer istiyorsan domuz filetosu ısmarlayabilirsin. Sana söz veriyorum, o domuzların -sırf bunun gibi restoranların onları mangolarla kaplayıp müşterilerine sunabilmesi için- içlerinde kıpırdayamadıkları dışkı dolu kafeslere nasıl tıkadıklarını anlatmayacağım. Ayrıca, onların, esasen öldürmeyen şok tabancalarıyla vurulduktan sonra mezbahaya götürüldükleri, ve tüylerinin dökülmesi ve etlerinin yumuşması için kaynar suya canlı canlı atılıp ölünceye kadar haşlandıkları hakkında da hiçbir şey söylemeyeceğim. Söz veriyorum ki tek bir kelime dahi etmeyeceğim."</p>

    <p class="msonormal4">Yanımızdaki masada oturan kadın, ana yemek çatalını yavaşça masaya bıraktı.</p>

    <p class="msonormal4">"Ne kadar düşüncelisin Tessa." dedim. Mezbahalar. Harika! Şu anda bir tek bunu düşünmem eksikti.</p>

    <p class="msonormal4">Garsonumuzun rengi atmıştı. "Bana sadece büyük bir kâsenin içinde iki porsiyon salata ve bir kahve getirin. Bir saniye, ne tür kahveniz var?"</p>

    <p class="msonormal4">Kendini toparlamaya çalıştı. "Hem normal hem de kafeinsiz olmak üzere çeşitli türde iyi espresso ve kapuçinolar sunuyoruz."</p>

    <p class="msonormal4">"Hayır, hayır, hayır! Demek istediğim, Kenya'dan harmanlanmış Ruiri 11 veya Costa Rica'dan La Magnolia veya Brezilya'nın Cerrado Bölgesinden bir şey. Ne tür kahve? Hangi ülkeden?"</p>

    <p class="msonormal4">"Sanırım kahvemizi buradan, Amerika'dan alıyoruz."</p>

    <p class="msonormal4">Aman Tanrı'ml "Kahveyi dükkândan aldığınız zaman büyük bir metal kutunun içinde mi geliyor?"</p>

    <p class="msonormal4">Yüzü sevinçle parladı. "Tabii ki!"</p>

    <p class="msonormal4">Tek duymak istediğim buydu. "Çay, bir fincan çay."</p>

    <p class="msonormal4">"Teşekkür ederim, efendim."</p>

    <p class="msonormal4">Yağ kâsesine baktım. "Ve biraz da tereyağı." "Çay..." Kelimleri not defterine yazarken aynı zamanda da söyledi. "Ve tereyağı."</p>

    <p class="msonormal4">Daha sonra çekinerek Tessa'ya döndü. "Sizin içkiniz, hanımefendi?"</p>

    <p class="msonormal4">"Alkolsüz bira. Salatama da peynir veya benzeri bir şey koymayın."</p>

    <p class="msonormal4">Hafifçe başını salladı.</p>

    <p class="msonormal4">"Çiftlik sosu da koymayın. Çiftlik iğrenç."</p>

    <p class="msonormal4">"Peki efendim."</p>

    <p class="msonormal4">"Yumurta da koymayın."</p>

    <p class="msonormal4">Enerjik bir kafa sallamasından sonra yok oldu.</p>

    <p class="msonormal4">"Pekâlâ, hiçbir şey lüks bir restorana gelmenin yerini tutmuyor. Bunu daha sık yapmalıyız." dedim.</p>

    <p class="msonormal4">Bir parça ekmeği yağa batırıp ışığa doğru tutarak "Evet." dedi. Kusmuk rengindeki yağ damlaları tabağına damladı. "Hiçbir şey bunun yerini tutmuyor."</p>

    <p class="msonormal4">Rahatlamayı ve önümüzdeki birkaç dakikanın tadını çıkarmayı denedim. Akıcı sohbete odaklanmaya, duyduğu ve gitmek istediği, ancak nasıl olsa gitmesine asla izin vermeyeceğim kulüpler hakkında konuşurken onu dinlemeye ve kuşa benzeyen garson hakkında akıllıca şeyler söylemeye çalıştım.</p>

    <p class="msonormal4">Çalıştım; ancak, yapamadım. Mezbahanın görüntüsü bir kere aklıma yerleşmişti ve ordan çıkmayı reddediyordu.İçeriden gelen ciyaklamaları duyabiliyordum. Keskin, ümitsiz bağırmaları... Ama ne mezbahanın ne de ayaklamaların domuzlarla hiçbir ilgisi yoktu.</p>
  </div>
</body>
</html>
