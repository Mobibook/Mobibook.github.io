<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark27"><b class="calibre19">26</b></a></h2>

    <p class="msonormal4">Kahvaltı büfesinde sırada beklerken sohbeti elimden geldiğince çabuk Ralph'ın yorumlarından uzaklaştırmaya çalıştım. "Neden ikiniz bu kadar geç kaldınız?"</p>

    <p class="msonormal4">"Duştaydım." dedi Tessa.</p>

    <p class="msonormal4">"Ben de telefonda Aina'yla konuşuyordum." dedi Lien-hua ve sonra fısıldadı. "Austin Hunter'ın evde olmadığını; ancak, MAST'ın, arama emrini çıkartabildiğini söyledi. Aina seninle konuşmak istiyor. Müsait olduğunda hemen onu aramanı istedi. Yatak odasında benzin ve profesyonel makyaj çantası bulmuşlar."</p>

    <p class="msonormal4">Kafamda ihtimalleri oluşturmaya başladım. Benzin mi? Bu yanıcı maddeyi daha önceki yangınlarda elediğimizi sanıyordum. Yalnız eğer... Aklım daha önce üzerinde çalışmış olduğum kundaklama olaylarına gitti...</p>

    <p class="msonormal4">Yalnız eğer...</p>

    <p class="msonormal4">Tessa'nın tabağını aldığını gördüm. Ben sabahı dopdolu geçirmiş olsam da onun en son hatırladığı şeyin muhtemelen kanlı domuz filetosu ve John Doe'nun dün geceki intiharı olabileceği aklıma geldi.</p>

    <p class="msonormal4">Kundakçı, daha uzun süre yanabilmesi için maddeyi başka bir şeyle karıştırmış olabilir. Bu olabilir."</p>

    <p class="msonormal4">Arada kalmıştım. Beni ben yapan iki önemli özelliğim birbirleriyle savaşıyordu: FBI ajanı tarafım ve baba tarafım. Baba tarafımın kazanması gerektiğini biliyordum ve istediğim de buydu. Ancak, bunun gerçek hayatta nasıl olması gerektiğini tam olarak bilmiyordum.</p>

    <p class="msonormal4">Tessa, kahvaltıda ne olduğunu görebilmek için yemek takımlarının metal kapaklarını kaldırmakla meşguldü.</p>

    <p class="msonormal4">Sosis halkaları. "ÖööğL" Domuz pastırması. "Şaka yapıyor olmalılar!" Son olarak köfteler. "Burada işim olmaz benim." Yakındaki meyve ve pasta bölümüne yürüdü.</p>

    <p class="msonormal4">Normal davranıyor gibiydi. Aina'yı aramamın bir sakıncası olmadığına karar verdim. Bir kâseyi yulaf ezmesiyle doldurup numarasını çevirdim.</p>

    <p class="msonormal4">"Dr. Bowers. Gracias."</p>

    <p class="msonormal4">"Seni dinliyorum, Aina."</p>

    <p class="msonormal4">Bir tabağı tepeleme patates püresiyle doldurdum ve kahve sürahilerine doğru yürüdüm.</p>

    <p class="msonormal4">"Hunter'dan hiçbir iz yok." dedi. "Ama sanki birileri dairesine girmiş. Elbise çekmeceleri dağıtılmış fakat çek defteri mutfak tezgâhının üzerinde, ortada duruyor. Yani hırsızlık olduğunu sanmıyorum. Cep telefonunu ve bilgisayarını götürmüş olmasına rağmen kablolarını burada bırakmış."</p>

    <p class="msonormal4">"Araba anahtarları?"</p>

    <p class="msonormal4">"Almış."</p>

    <p class="msonormal4">"Yani Hunter aceleyle evden çıkmış."</p>

    <p class="msonormal4">"Si. Eldivenler hakkında da haklıymışsınız. Bazı yerlerinde parmak izi bulduk. Hunter'a ait değil. Ancak..."</p>

    <p class="msonormal4">İlk eldiveni çok kullandığı eliyle çıkartıp sonra da az kullandığı eliyle iz bırakırdı. "Hangi eldivende iz vardı?" "Solda. Size söylemem gereken bir şey var." Yani dün geceki kundakçı büyük bir ihtimalle solak. Sonra cümlesini "İz, memurlarımızdan birisine ait." diye bitirdi.</p>

    <p class="msonormal4">"Ne? Delili kirletmiş mi yani?"</p>

    <p class="msonormal4">"Si."</p>

    <p class="msonormal4">Buna hiç şaşırmamıştım.</p>

    <p class="msonormal4">"Bir dakika." Çileden çıkmış bir şekilde telefonu tabağımın üzerine koydum.</p>

    <p class="msonormal4">Restoran çalışanlarından birisi kahve sürahilerinin arkasında duruyordu.</p>

    <p class="msonormal4">"İftiharla Starbucks kahvesi sunuyoruz." dedi gülümseyerek.</p>

    <p class="msonormal4">Yüksek sesle söylemeden sadece içimden McDonald's biftekten ne kadar anlıyorsa Starbucks da kahveden o kadar anlar, diye düşündüm.</p>

    <p class="msonormal4">Kadın bana hâlâ gülümsüyordu. "Aslında..." dedim, diyebileceğim en kibar biçimde. "Ben meyve suyu bölümünü arıyordum."</p>

    <p class="msonormal4">"Tam şurada, efendim."</p>

    <p class="msonormal4">"Teşekkür ederim." Bir bardak portakal suyu almak için gösterdiği tarafa doğru yürüdüm. İki ay önce hazırlanmışa benzeyen kahveyi daha sonra da alabilirdim.</p>

    <p class="msonormal4">Bir dakika.</p>

    <p class="msonormal4">Meyve suyu.</p>

    <p class="msonormal4">Evet.</p>

    <p class="msonormal4">Portakal suyu.</p>

    <p class="msonormal4">Telefonu elime aldım. "Aina. Hunter'ın buzdolabına bakın."</p>

    <p class="msonormal4">"Buzdolabı mı?" "Bir bakın."</p>

    <p class="msonormal4">Ben bir yer bulup oturana kadar incelemesini bitirmişti. "Bay Hunter gerçekten de bir meyve suyu tutkunu."</p>

    <p class="msonormal4">"Demek meyve suyu var." dedim yumuşakça. "Memurlarından birisine Hunter'ın apartmanına en yakın çöp bidonunu kontrol etmesini söyle. Boş çamaşır deterjanı kutuları var mı ona bakın."</p>

    <p class="msonormal4">"Konsantre portakal suyu ve toz çamaşır deterjanı." dedi. Sesindeki gerginliği hissedebiliyordum. "Claro." Bunu daha önce düşünmeliydim. Bunları düşük oktanlı benzinle karıştırınca macun hâline gelir ve tüm odanın etrafını sarmaya yetecek kadar alev ortaya çıkar."</p>

    <p class="msonormal4">"Aynı zamanda da alevlerin yayılabilmesi için odada yeterli oksijeni tutabilecek kadar yavaş yanarlar."</p>

    <p class="msonormal4">"Sen daha önce kundaklama olaylarında çalışmıştın, öyle değil mi?" dedi.</p>

    <p class="msonormal4">"Az sayıda."</p>

    <p class="msonormal4">"Bunu ikimiz de daha önce düşünmeliydik."</p>

    <p class="msonormal4">"Elimizde herhangi bir şüpheli olmadan pek bir işe yarayacağını sanmıyorum." Meyve suyumdan bir yudum içtim. "Peki, telefonu ve bilgisayarı onun yanındaysa bize geriye ne kaldı? Göz atabileceğimiz herhangi bir mektup, iade adresi veya kartpostal var mı?"</p>

    <p class="msonormal4">Bazı kâğıtları karıştırdığını duydum. "Hepsi fatura. Zaten bu çok kolay olurdu."</p>

    <p class="msonormal4">"Pekâlâ. GPS. Cep telefonu veya arabasını takip edin."</p>

    <p class="msonormal4">"Denedik. Olmadı. Eski modeller."</p>

    <p class="msonormal4">"Eski eş, nişanlı, kız arkadaş? Yanına kalmaya gitmiş olabileceği herhangi birisi?"</p>

    <p class="msonormal4">"Bunun üzerinde çalışıyoruz. Duvarda yirmili yaşlarında güzel bir kadınla kumsalda çekilmiş bir fotoğrafı var. Arkalarında su altı dalış takımları görülüyor. Kızın eli, Hunter'ın bacağında. Sanırım sadece arkadaş değiller. Telefon kayıtlarını kontrol ettik. En çok aradığı numarayı bulduk ve kızın evine birkaç araba yolladık. Köpek balığı araştırmacısı. Sherrod Akvaryumu'nda çalışıyor. Adı Cassandra Lillo."</p>

    <p class="msonormal4">"Cassandra Lillo." diye mırıldandım. "Akvaryumda, öyle mi? Pekâlâ. Onun hakkında ne bulursanız bana yolla; deterjan kutularını bulursanız da beni ara." Telefonu kapattığımda dikkatlice beni izlemekte olan Tessa'nın gözlerinin, benden kayıp yan bölmede oturmuş, gülen birkaç yakışıklı adama gittiğini fark ettim.</p>

    <h3 class="msonormal7">***</h3>

    <p class="msonormal4">Önümüzdeki birkaç dakika boyunca sessizce yemek yedim. Sonra Tessa'nın uzun kollu tişörtü bileğinden yukarı kaydı ve bilekliğinin altındaki kırmızı, iltihaplı çizgiler dikkatimi çekti.</p>

    <p class="msonormal4">"Bileğine ne oldu, Tessa?"</p>

    <p class="msonormal4">Tişörtünün kolunu tekrar aşağıya çekti. "Hiç."</p>

    <p class="msonormal4">Son bir senedir Tessa'nın kendine kesik atma sorunu vardı ve bileğindeki lastik bandı şaklatmasını acaba bu alışkanlığından kurtulmak için mi yapıyor diye merak ediyordum. Hani sigarayı bırakmaya çalışanların bir sigara yakmak yerine sakız çiğnemeleri gibi. Ancak, bu da kötü bir alışkanlıktı ve bileğindeki yaraya bakılırsa aşırıya kaçıyordu. "Şu lastik bandı şaklatmaktan vazgeçmelisin. Kendine zarar veriyorsun."</p>

    <p class="msonormal4">"Ben iyiyim."</p>

    <p class="msonormal4">"Ben sadece..."</p>

    <p class="msonormal4">"Ben iyiyim dedim!"</p>

    <p class="msonormal4">Yanımızda sessizce yemek yiyen Lien-hua, hafifçe hoğazını temizledi. "Kahve isteyen var mı? Ben tekrar doldurmaya gidiyorum."</p>

    <p class="msonormal4">İkimiz de başımızı hayır dercesine salladık.</p>

    <p class="msonormal4">Lien-hua ayağa kalktı ve ben o an, otelin lobisinde otururken düşündüklerimi Tessa'ya söylemenin doğru zaman olduğuna karar verdim. "Dinle, acaba Denver'a geri gitsek mi diye düşünüyorum. Ne dersin?"</p>

    <p class="msonormal4">"Ne? Neden?"</p>

    <p class="msonormal4">"Yani, dün geceden sonra, demek istediğim dünkü adam kendini..."</p>

    <p class="msonormal4">"Öldürdükten sonra mı? Bu gerçekten de çok rahatsız ediciydi."</p>

    <p class="msonormal4">"Düşündüm ki eğer Denver'a dönersek belki ikimiz, birlikte bunu atlatabiliriz. Birlikte... Konuşarak."</p>

    <p class="msonormal4">"O öldü. Konuşacak ne var ki?"</p>

    <p class="msonormal4">"Biliyorum ama olay bizim yakınımızda oldu."</p>

    <p class="msonormal4">"Sanki Denver'da insanlar ölmüyor mu? Ayrıca ben burada kalmak istiyorum."</p>

    <p class="msonormal4">"Haklısın, insanlar her yerde ölür ama..." Lien-hua'nın masaların birinin yanında durduğunu fark edince sözlerim yarıda kaldı. Sağır ve dilsiz olduğu anlaşılan bir kadın, huzursuz bir şekilde restoran müdürlerinden birisiyle iletişim kurmaya çalışıyordu. Lien-hua ikisinin arasında durmuş tercüme ediyordu. Sağır kadının hızlı el hareketlerini izljyor, bunların anlamlarını sakince müdüre aktarıyor, onun cevabını dinleyip daha sonra kendi ellerini ustaca bir dizi kelimenin arasında uçurarak sağır kadına iletiyordu. Sarı saçlı bir erkek çocuğu, bakışları endişeli kadının yanında oturuyordu. Lien-hua, birkaç hafta önce bana, erkek kardeşlerinden birisinin, aynen dedesi gibi sağır doğduğundan bahsetmişti. Dolayısıyla işaret dilini biliyor olması beni şaşırtmamıştı. Ancak, ilk kez onu bu dili kullanırken görüyordum.</p>

    <p class="msonormal4">"Patrick, Alo!" Tessa, elini yüzümün önünde sallıyordu. Lien- hua'nın dikkatimi çekmiş olmasından pek memnun değil gibiydi.</p>

    <p class="msonormal4">"Özür dilerim. Ne diyordun?"</p>

    <p class="msonormal4">Tessa'nın gözleri, Lien-hua'ya kaydı ve sonra tekrar bana çevrildi. "Sana burada ihtiyaçlarının olduğunu söylüyordum. Ayrıca, sadece birkaç günümüz var. Hem evde ne yapacağım? Ben iyiyim. Gerçekten." Yan bölmedeki iki herif, yemeklerini bitirmiş, Tessa'yı kesmeye başlamışlardı. Sonra onlara dik dik baktığımı fark ettiler. Tessa'dan en az üç dört yaş büyüktüler. Tessa'ya doğru eğildim. "Burada sadece şu yandaki yakışıklı sörfçü çocuklarla ilgilenmek için kalmak istemediğinden emin misin?"</p>

    <p class="msonormal4">Bilerek onlara bakmamaya çalıştı. "Ne? Ben onlarla ilgilenmiyordum."</p>

    <p class="msonormal4">"Hadi canım. Onlar da sana bakıp duruyorlar."</p>

    <p class="msonormal4">Gözleri parladı ve çocuklara kaydı. "Gerçekten bakıyorlar mıydı?"</p>

    <p class="msonormal4">"Senden daha büyük olan o çocuklara dikkat et. Beladan başka bir şey çıkmaz onlardan." Konudan sapıyorsun, Pat. Denuer'a mı gideceksiniz yoksa burada mı kalacaksınız ona karar ver.</p>

    <p class="msonormal4">"Pekâlâ, Kuzgun." Cep telefonum çalmaya başladı. "Kalmak mı istiyorsun?"</p>

    <p class="msonormal4">"Evet." dedi. Tekrar telefonum çaldı. "Burada kalıp kumsalı, akvaryumu görmek istiyorum. Köpek balıklarını. Her şeyi." Telefonum hâlâ çalıyordu. Cebime baktı. "Cevap verecek misin?"</p>

    <p class="msonormal4">Telefonumu çıkarttım.</p>

    <p class="msonormal4">"Dr. Bovvers. Ben Aina. Kutuları bulduk. Fakat, kız arkadaşını bulamadık. Akvaryumu aradık. Bayan Lillo, bugün işe hiç gitmemiş."</p>

    <p class="msonormal4">Hunter'ın anahtarları dairesinde de yoktu. Belki birlikte gitmişlerdir.</p>

    <p class="msonormal4">"Aina..." dedim. "Bu çok iyi. Ama şu anda meşgulüm."</p>

    <p class="msonormal4">"Gerçi arabası hâlâ akvaryumun park yerinde. Hareket timi, incelemelerde bulunmaları için bir kriminolog ekibi yolladı."</p>

    <p class="msonormal4">Son sözleri kasten söylemişti. Böyle yaptığını biliyordum.</p>

    <p class="msonormal4">"Teşekkür ederim, Aina." Telefonu kapattım.</p>

    <p class="msonormal4">"Pekâlâ..." dedim Tessa'ya. "Seninle tartışmak istemiyorum. Eğer burada hayatından memnunsan kalırız."</p>

    <p class="msonormal4">"Memnunum."</p>

    <p class="msonormal4">"Pekâlâ."</p>

    <p class="msonormal4">"İyi o zaman."</p>

    <p class="msonormal4">Lien-hua, kahvesiyle geri geldi. "Her şey yolunda mı?" diye sordum.</p>

    <p class="msonormal4">Başını salladı. "Çocuğun yer fıstığına alerjisi varmış. Annesi onu, cevizli tarçınlı açmalardan yerken görmüş. Acaba içinde yer fıstığı da var mıdır diye endişelenmiş. Müdür, olmadığı konusunda kadını ikna etti."</p>

    <p class="msonormal4">"Bunu duymak güzel."</p>

    <p class="msonormal4">"Gerçekten de güzel. Şaka yapmıyorum." dedi Tessa çocuğa bakarak. Onun da yer fıstığına allerjisi vardı. Dolayısıyla empati kurduğunu biliyordum.</p>

    <p class="msonormal4">"Güzel." Kriminonologlar oraya varmadan önce Cassandra'nın arabasını ve iş yerini incelemek istiyorum. Eğer kundakçı Hunter ise Cassandra'nın onunla iş birliği yapıyor olması mümkün ve eğer onun yerini bulabilirsek tüm olayı çözebiliriz. Ayağa kalktım. "Tessa, bizim gitmemiz gereki..."</p>

    <p class="msonormal4">"Ben de sizinle akvaıyuma gelebilir miyim?" diye sordu Tessa sözümü keserek.</p>

    <p class="msonormal4">Göz kırptım. "Ben akvaryuma gidiyoruz demedim ki."</p>

    <p class="msonormal4">"Ama oraya gidiyorsunuz. Ben de gelmek istiyorum ve sakın bana güvenli değil falan deme. Çünkü eğer Austin Hunter gerçekten kundakçıysa ve Cassandra'yla birlikteyse Cassandra'nın çalıştığı yerde olmazlar herhâlde. Şehir dışına çıkarlar. Öyle değil mi? Ayrıca onu akvaryum yerine mevye suyu fabrikasında veya çamaşırhanede aramanız gerekiyor gibi geldi bana."</p>

    <p class="msonormal4">Lien-hua ve ben, ona bakakaldık. Ben tek bir söz bile söyleye- meden Lien-hua "Tessa, tüm bunları nereden biliyorsun?" dedi.</p>

    <p class="msonormal4">"Sizi dinliyordum. Pat, telefonda yüksek sesle konuşuyor ve şunu bilmen gerekiyor ki Pat, bir şey fısıldadığın zaman yakınındaki insanlar duyabilmek için sana daha da yaklaşıyorlar. İyi ki ikiniz de casus değilsiniz."</p>

    <p class="msonormal4">"Ancak, telefonda bir tek benim söylediklerimi duydun. Diğer tarafın dediklerini duymadın." dedim.</p>

    <p class="msonormal4">"Boşlukları doldurdum."</p>

    <p class="msonormal4">Üniversiteyi boş ver. Onu FBI akademisine göndermeliyim.</p>

    <p class="msonormal4">"Köpek balıklan süper. Öyle değil mi?" dedi. "Hatırlasana! Hadiii, gelebilir miyim?"</p>

    <p class="msonormal4">Çelişen bir şeyler vardı. "Dur bir dakika Tessa. Hep kendi başına dolaşmaktan, kendi başına bir şeyler yapmaktan, yalnız kalmaktan söz edersin. Ama ne zaman bir olay üzerinde çalışıyor olsam sen de katılmak istiyorsun. Bu çok anlamsız. Tutarlı değil."</p>

    <p class="msonormal4">"Ben bir genç kızım. Tutarlı olmam gerekmiyor."</p>

    <p class="msonormal4">Lien-hua'ya baktım. Omuz silkti. "Haklı olduğu bir konu var. Akvaryumda zaman geçirmezler."</p>

    <p class="msonormal4">"Sağ ol, çok yardımcı oldun."</p>

    <p class="msonormal4">"Pekâlâ..." dedi Tessa. "Gelebilir miyim? Nasıl olsa bir gün akvaryuma gideceğiz."</p>

    <p class="msonormal4">"Tamam. Dinle. Biz Cassandra'nın ofisine bakarken sen halka açık olan kesimde duracaksın. Kalabalığın arasında dolan. Gizlice hareket etmek yok. Hiç yalnız kalma. Anladın mı?"</p>

    <p class="msonormal4">"Anladım." dedi. "Sorun yok."</p>
  </div>

  <p class="msonormal4"><span class="calibre17"><br class="calibre18" clear="all" id="calibre_pb_0" /></span></p>

  <div class="wordsection"></div>
</body>
</html>
