<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark80"><b class="calibre19">62</b></a></h2>

    <p class="msonormal5"><a id="bookmark81"><b class="calibre22">18 Şubat Çarşamba 07:10</b></a></p>

    <p class="msonormal4">Ertesi sabah, otelin spor salonunda acele bir idman ve ardından kısa bir duş yaptıktan sonra Tessa'nın bahsetmiş olduğu internet kafeye, onun deyimiyle "garip isimli kahveler"den almaya gittim.</p>

    <p class="msonormal4">Çoğunlukla Güney Amerika markaları vardı ve bir fincan Chanchamayo Vadisi'nden gelen fındıklı bir Peru kahvesi içtim. Andes'in yukarıdaki bölgelerinde, sabah içmek için ideal olan hafif, aromatik ve birazcık tatlı olan kahveler yetiştirilirdi.</p>

    <p class="msonormal4">Kafenin, kahve tohumlarını biraz fazla kavurmuş olduğunu anlayabiliyordum. Ancak, keyfim yerindeydi ve bunu, onlara söylemedim bile. Biraz krema ve bal ekleyip her zamanki gibi şekersiz kahvemi yudum yudum içerek kendimi cennette gibi hissettim.</p>

    <p class="msonormal4">Kahvaltıda yalnız olmayacağım için birkaç kutu da yanımda götürdüm.</p>

    <p class="msonormal4">Rukh Projesi'nin Yönetim Kurulu toplantısına giderken Viktor Drake, daha önce aklına gelmemiş olmasına şaşırdığı çok basit ve bariz olan bir şeyi idrak etti. Austin Hunter'ın yangını neden çıkardığı kimin umrundaydı? Bunun hiçbir önemi yoktu. O ölmüştü ve artık Drake Şirketler Grubuna bir zarar veremezdi. Ayrıca, yangın da işe yaramıştı. Önemli olan buydu.</p>

    <p class="msonormal4">Her şey yok edilmişti.</p>

    <p class="msonormal4">Hem de her şey.</p>

    <p class="msonormal4">Evet, her ne olursa olsun bu, onun lehine olabilirdi. Geri kalan dosyalan Dr. Osbourne'dan alabilir ve onları, doktor şehre geri gelir gelmez yok edebilirdi. Evet, evet, evet! Ayrıca, yangın sayesinde sözleşmeden, saygın bir biçimde cayma hakkını kullanıp yönetim kurulu soruşturmasından ve halkın tepkisinden sıyrılabilirdi.</p>

    <p class="msonormal4">Viktor, ne kadar zeki olduğu konusunda kendi kendisini tebrik etmeden duramadı. Arabasını sürerken bir saatten az bir zaman içerisinde talihsiz durumu üzülerek açıkladığında generalin yüzünün alacağı ifadeyi düşünüp bir şarkı mırıldanmaya başladı.</p>

    <p class="msonormal4">RaJph ve Lien-hua'ya, onları, otelin verandasında kahvaltıya davet eden yazılı mesajlar bıraktıktan sonra, boş bir masaya bilgisayarımı koyup dava hakkındaki notlarımı açtım. Aklıma gelen birçok soru vardı.</p>

    <p class="msonormal4">Şimdi bu soruları biçimlendirmenin zamanı gelmişti.</p>

    <p class="msonormal4">Öncelikle Austin Hunter ölmeden önce Lien-hua'ya yangınların on dördünü de çıkaranın kendisi olduğunu ancak pazartesi geceki yangınla bir ilgisinin olmadığını söylemişti. Pekâlâ; bu söylediği, sırlardan birini çözüyor fakat başka bir sırrı da yanında getiriyordu. Yangınların coğrafi dağılımları, hepsinin yerinin aynı kişi tarafından seçildiğini gösteriyordu. Bunun üzerine, "Neden pazartesi geceki yangını Auistin çıkarmadı? Bunu yapan kimdi?" diye yazdım. Bir an düşünüp ekledim: 'John Doe'nun ölümünün daha önceki yangınlarla bir bağlantısı var mıydı?"</p>

    <p class="msonormal4">Kumsala doğru baktım, üzakta köpeğini gezdiren birisi, annelerinin peşinden deniz kabuğu toplayarak giden çocuklar ve el ele yürüyen yaşlı bir çift vardı. Yüzeyinde hafif dalgalar, derinliklerinde ise karanlık akıntılarıyla okyanus, önlerinde uzanmıştı. Coronado Adası'nın doğu kıyısında B-14 binasından artakalanlardan çıkan duman, sabah esintisiyle eğilerek güneye doğru giderken dünyanın tek okyanusunun üzerindeki sabırlı bulut kümeleri, gökyüzünde tutunuyordu.</p>

    <p class="msonormal4">Bina B-14.</p>

    <p class="msonormal4">Cassandra'yı kaçıranlar binanın yanmasını istemişlerdi. Neden? Listeme üç soru daha ekledim: "Bina B-14 ile ne gibi bir alakaları vardı? Cassandra'yı kaçıranların peşinde oldukları cihaz neydi ve şu anda neredeydi?"</p>

    <p class="msonormal4">Yakınlardan gelen, bir çift huzursuz martının çığlıkları, sabahı selamlayarak bana, Tessa'nın pazartesi gecesi mezbahadaki ciyaklamalar hakkında söylediklerini hatırlattı. Bir kez daha Sylvia Padilla'nın isteksiz çığlıklarını hatırladım.</p>

    <p class="msonormal4">Cassandra Lillo'nun sessiz çığlıklarını...</p>

    <p class="msonormal4">Austin Hunter'ın onun hayatını kurtarmak için ümitsiz çabasını...</p>

    <p class="msonormal4">O gece Austin Hunter, Lien-hua 'ya başka ne söylemişti?</p>

    <p class="msonormal4">Ah tabii ya! İnsanları kendisinin öldürmediğini. Ancak, hangi insanlardan bahsediyordu? Onları öldüren kimdi? Cesetler neredeydi? Ne zaman öldürülmüşlerdi?</p>

    <p class="msonormal4">Çok fazla soru vardı. İç çektim. Yine de dosyama gitgide artan sırları not ettim.</p>

    <p class="msonormal4">Aklım, olayın niteliklerini evirip çevirerek soruşturmanın karmaşık prizmasını aydınlığa doğru tutarak inceliyordu. Birçok kesişen açısı olan bir gizemdi bu.</p>

    <p class="msonormal4">Cassandra Lillo; köpek balığı araştırmacısı...</p>

    <p class="msonormal4">Austin Hunter; kundakçı...</p>

    <p class="msonormal4">John Doe; evsiz...<br class="calibre3" /></p>

    <p class="msonormal4">Viktor Drake; milyarder...</p>

    <p class="msonormal4">Shade; bir şekilde ismimi bilen adam. Kaçıran kişi...</p>

    <p class="msonormal4">Hepsinin ortak noktası neydi? Onları birbirine ne bağlıyordu?</p>

    <p class="msonormal4">Listeye baktığımda şimdiye kadar dikkatlice incelememiş olduğum bir noktayı fark ettim.</p>

    <p class="msonormal4">İnternet tarayıcısını açıp Drake Şirketler Grubunun web sitesine girdim ve bir dakika sonra Terry'nin bana bahsetmiş olduğu adamı buldum: Dr. Rigel Osbourne. Öz geçmişine baktım: UCLA'de genetik mühendisliği okumuş daha sonra Biola'da mikrobiyoloji üzerine yüksek lisans yapmıştı. İki doktorası vardı. Birini Yale'de nöropataloji alanında, diğerini de Texas Üniversitesinde nöromorfik mühendisliği bölümünde yapmıştı. Yüksek lisans düzeyinde akademik çemberin içine girmiş biri olarak (Akşam dersleri, uzaktan eğitim, bağımsız eğitim, tez, bilimsel inceleme ve tüm bunları yaparken aynı zamanda da kanun yaptırımı alanında çalışıyordum.) bu alanda ileri bir seviyeye gelmenin ne kadar zor olduğunu biliyordum. Osbourne'un akademik başarılarından etkilenmiştim. Ancak, nöromorfik mühendisliğini daha önce hiç duymadığımdan aynı zamanda kafam da karışmıştı.</p>

    <p class="msonormal4">Birkaç tuşa bastıktan sonra internetteki bir bilim ansiklopedisinde nöromorfik mühendislerinin, biyolojik süreçleri kopyalamak için bilgisayarları kullanmayı denediklerini öğrendim. Makalenin son paragrafı şöyle diyordu:</p>

    <p class="msonormal4">1980'lerde gelişmeye başlamasından itibaren nöromorfik mühendisliği, esasen yapay zekâ araştırmalarında ve ileri düzey robotik sistemlerin geliştirilmesinde kullanılmaktadır. Bununla birlikte, tarihsel olarak nöromorfik mühendisleri, yapay sinirsel yolların oluşturulması için, biyolojik sinir sistemlerini tersine çevirme yollan üzerinde odaklansalar da 2003 yılından beri, biyoteknoloji dünyası, hızla gelişmekte olan bu dalın diğer birçok kullanım alanını araştırmaktadır.</p>

    <p class="msonormal4">Diğer birçok kullanım alanı mı?</p>

    <p class="msonormal4">Dosyamı tekrar açıp yazdım: "Öldürücü ışın silahlarına ne demeli?"</p>

    <p class="msonormal4">Sonra e-postalarıma baktım ve Terry'de gelen, Cassandra'nın aldığı ödenek veya DARPA'nın, Drake Şirketler Grubuyla yaptığı sözleşme hakkında hiçbir şey bulamadığını yazan bir mesaj buldum. Angela Knight da bana, sanal suç biriminin, kendisini Shade diye tanıtan adamın GPS konumunu belirleyemediğini bildiren bir e-posta göndermişti. Buna şaşırmamıştım. İçimden bir ses Shade'in amatör olmadığını söylüyordu.</p>

    <p class="msonormal4">Sonunda o gün için, üç hedef içeren bir liste yaptım: 1) Dr. Rigel Osbourne ile konuş; 2) Bina B-14'te gerçekten neler olduğunu öğren; 3) Austin'in apartman dairesinde bulunan radyoaktif izotoplar hakkında Aina'dan bilgi al.</p>

    <p class="msonormal4">Dürüst olmak gerekirse kendimi, sadece birkaç saat önce bir kadının hayatının kurtulmasına yardım eden ve bir şüpheliyi gözaltına alan bir dedektif gibi hissetmiyordum. Bu davada kaydetmiş olduğumuz ilerlemeye ve sonunun aşikâr olmasına rağmen ben kendimi daha çok, birisinin duvar parçalarını açıp kapattığı labirentteki bir fare gibi hissediyordum.</p>

    <p class="msonormal4">Ve içimdeki ses, bu birisinin kim olduğunu bildiğimi söylüyordu.</p>

    <p class="msonormal4">Shade.</p>

    <p class="msonormal4">Son bir soru daha yazdım: "Shade kim?"</p>

    <p class="msonormal4">Bilgisayarımdaki notlan gözden geçirip martıların beni rahatsız etmeye başladıklarını düşünürken Ralph, üzerinde dünkü kıyafetleriyle belirdi.</p>

    <p class="msonormal4">"Bavullar gelmedi mi?"</p>

    <p class="msonormal4">Yanıma çöktü. "Miami'ye gönderilmişler. İnanabiliyor musun? Miami!" dedi ve sonra derin bir iç çekip hava yolları bagaj sevki- yatı memurlarının Ralph'in tekerlekli bavuluyla kendilerine ne yapmaları gerektiğini renkli bir biçimde bir tasvir etti. Önerdiği şeyin, anatomik yönden mümkün olduğundan pek emin değildim ama kesinlikle akla ilginç bir görüntü getiriyordu, "üstelik..." diye ekledi. "Bu sabah odamda kahve yapmayı denedim. Sana söylüyorum, Pat, 'o-matik' ismi altında olan her şeyden uzak dur. Bu ister 'O-matik tost makinesi', 'o-matik pizza', 'o-matik jam- balaya'<a href="#_ftn1" id="_ftnref1" title=""><!--[if !supportFootnotes]--><span class="calibre17">[1]</span><!--[endif]--></a> veya 'o-matik pisuvar' olsun umrumda değil. Önemi yok. Eğer bundan daha iyi bir isim bulamamışlarsa ürünlerinde de iş yok demektir. Bundan emin olabilirsin."</p>

    <p class="msonormal4">O-matik pisuvarlar hakkında konuşacak havada değildim. "Pekâlâ, işte." Ona bir fincan Peru kahvesinden ikram ettim. "Bu oldukça iyi. Ancak, sanırım 'o-matik kavurucu' kullanmış olabilirler." Ralph bir yudum içtikten sonra ona, Cassandra'nın durumu hakkında bir haber alıp almadığını sordum.</p>

    <p class="msonormal4">"Doktorlarla konuştum. Durumu sabitmiş. Ancak, bu tip boğulmadan yaşama dönen insanların üçte birinde, sinir sistemi problemlerine veya akciğer ve kalp rahatsızlıklarına rastlanabilir- miş. Bu nedenle onu bugün de hastanede tutup iyileşmesini takip etmek istiyorlar."</p>

    <p class="msonormal4">"Hastaneden ayrılmadan önce belki onu ziyaret ederim." dedim. "Bu olay hakkındaki bazı sorularıma açıklık getirmede bana yardımcı olabilir."</p>

    <p class="msonormal4">"Acele etsen iyi edersin. Doktorlar, orada bulunmaktan pek memnun olmadığını söylüyorlar." Ralph, bir yudum daha alıp kahveyi bitirdi. "Bu sabah birkaç test daha yaparlar, sonra da muhtemelen çıkıp gider."</p>

    <p class="msonormal4">Bunu ifade ediş şekli, "Muhtemelen çıkıp gider." deyişi bana Austin ve Cassandra'nın dün sabah aceleyle şehirden gitmeye çalıştıkları teorimizi hatırlattı. "Ralph, birileri ona, Austin'in öldüğünü söyledi mi, biliyor musun?"</p>

    <p class="msonormal4">"Ben de hastaneye bu soruyu sordum. Ancak, dün gece Austin'in üzerinde kimlik bulunmadığından ona söylemeden önce cesedin kesin olarak teşhis edilmesini beklediklerini söylediler. Bu sadece bir formalite ama olayları geciktirmek için yeterli. Ve Cassandra'nın dün gece yaşadıklarından sonra teşhisi onun yapmasını istemiyorlar. Sanırım Arkansas'da bir yerlerde, bir aile üyesiyle irtibat kurmaya çalışıyorlar. Baksana, sen bir şeyler yedin mi?"</p>

    <p class="msonormal4">"Biraz yulaf ezmesi."</p>

    <p class="msonormal4">"Benim biraz keke ihtiyacım var."</p>

    <p class="msonormal4">Ve daha ne olduğunu anlamadan kendimi sırada, Ralph'in arkasında ikinci kahvaltımı alırken buldum.</p>

    <p class="msonormal4">Ralph'in Austin'in aile fertlerinden birisinin aranmasından bahsetmesi, ona sormak istediğim bir soruyu aklıma getirdi. Ancak, tabaklarımızı akçaağaç şurubuyla kaplanmış kreplerle tepeleme doldurup verandaya doğru gidene kadar bekledim. Sonra, "Ralph, sen benden neredeyse on yıldan daha uzun bir zamandır babasın. Tony'yi ne kadar serbest bırakman gerektiğini nasıl bilebiliyorsun?" dedim.</p>

    <p class="msonormal4">"Off! Demek Tessa aptalca bir şey yaptı."</p>

    <p class="msonormal4">"Gizlice dövme yaptırdı. Bu aptalca sayılır mı?" Yerlerimize oturduk. "Ben sadece burada, San Diego'da, başıboş dolaşmasını hoş karşılayacak kadar ona güvenmiyorum. Zor bir yaşta. Daha fazla özgürlük istiyor ve istediğini verdiğimde genelde sorumsuzca davranıyor."</p>

    <p class="msonormal4">Ralph, iştahla kreplerine saldırdı. "Ergenlik çağı için normal şeyler bunlar."</p>

    <p class="msonormal4">"San Diego'da kalmak istediğini biliyorum ama arkamdan işler çevirdiği için onu ödüllendirmek istemiyorum. Bu yüzden bu sabah erken saatlerde onu Denver'a, annemlerin yanına yollayıp ben burada işleri biraz yoluna sokup oraya gidene kadar, bir iki gün onlarla kalmasına karar verdim."</p>

    <p class="msonormal4">"Özgürlük konusuna gelince Pat, ne yapılması gerektiğini kimse bilmiyor."</p>

    <p class="msonormal4">Ralph, ağzının yemekle dolu olmasının ebeveynlik hakkında nasihat vermesine engel olmasına izin vermedi. "Bu, her zaman onlara güvenmekle hata yapmaya yönlendirmek arasındaki dengeli davranıştır. Sınırları zorlarlar. Sonunda nasırlarına basmak zorunda kalırsın. İkiniz de hata yapacaksınız. Bundan emin olabilirsin. Yapman gereken onu her zaman sevip sabırlı olmak. Benim tek bildiğim şey bu. Tereyağ nerede?"</p>

    <p class="msonormal4">Ona minik yağ tüplerinden birkaç tane uzattım. "Bir konu daha var."</p>

    <p class="msonormal4">Çatalını kreplere daldırdı. "Nedir o?"</p>

    <p class="msonormal4">Bunu nasıl ifade etmem gerektiğinden pek emin değildim. "Ralph, Lien-hua'nın başına bir şeyler gelmiş. Geçmişinde. Birkaç defa ima etti. Ancak, ne olduğunu öğrenmek isteyip soru sorduğumda geri çekildi. Bununla ilgili bildiğin bir şey var mı?"</p>

    <p class="msonormal4">Ağzının kenarını kıpırdattı. "Hayır. Ben henüz onunla tanışmadan önce başına gelmiş olan bir şey bu. Bir süre ben de merak etmiştim ama sonra peşini bırakmaya karar verdim. Bıraktım, kendi sırlarını saklasın. İnan benim de sırlarım var."</p>

    <p class="msonormal4">"Tabii." dedim. "Hepimizin var."</p>

    <p class="msonormal4">Bir çatal dolusu krebi yuttu ve sonra omzuma kocaman elini koydu. "Pat, ne düşündüğünü biliyorum. Bunu yapma!"</p>

    <p class="msonormal4">"Neyi yapmayayım?"</p>

    <p class="msonormal4">"Lien-hua'yı kurcalama. Bırak neyse ne! Eğer üzerine gidersen onu incitebilirsin. Onun kalbinin daha önce kırıldığını biliyorum. Burnunu sokma. Daha iyisini hak ediyor."</p>

    <p class="msonormal4">"Ralph, onu üzmek istemediğimi biliyorsun. Bu benim yapmak isteyebileceğim en son..."</p>

    <p class="msonormal4">"Günaydın çocuklar!" Lien-hua yanımda belirdi. Bir tabak dolusu meyve ve bir kâse dolusu üzerine tahıl ve kuru meyve serpiştirilmiş yoğurdu masaya koydu. "Ne diyordun Pat? En son yapmak istediğin şey ne?"</p>

    <p class="msonormal4">"Yoğurt yemek." dedim tabağına gözümü dikerek. "Eğer bir gün sana yoğurt istiyorum dersem beni hastaneye götür. Bir yoğurt bir de kiş. Besbelli ki aklım başımda değildir."</p>

    <p class="msonormal4">"Yoğurt-matik." diye mırıldandı Ralph.</p>

    <p class="msonormal4">"Sağlık için faydalı." dedi cilveli bir şekilde. "Formda kalmalıyım."</p>

    <p class="msonormal4">Ona bir fincan kahve uzattım ve saçını kalın bir atkuyruğu yapıp boynundaki yarayı geniş plastik bir bandajla kapatmış olduğunu gördüm. Boynunu işaret ederek "Bu sabah nasıl?" diye sordum.</p>

    <p class="msonormal4">Bir sandalye çekti. "Pek acımıyor." Özerinde ince, dar bir balıkçı yaka kazakla sarımsı bir şort vardı. Quantico'daki ofise giderken giyilebilecek bir kıyafet değildi bu, ama San Diego için oldukça normaldi.</p>

    <p class="msonormal4">Oturduğu zaman şortu, kalçasındaki derin morumsu yarayı görebileceğim kadar yukarı sıyrıldı. Gözlerim bacağında veya boğazlı kazağında oyalanmak istedi. Ancak, bakışlarımı yoğurda odakladım.</p>

    <p class="msonormal4">Sandalyeye otururken biraz yüzünü buruşturdu. Ralph'in, endişeli bakışlarından bunu fark etmiş olduğunu anladım. "Dün gece bacağımı yaraladım." diye açıkladı ve sonra ince bacağını bize doğru uzattı. "Şuna bakar mısınız lütfen?"</p>

    <p class="msonormal4">Bakmamı kendisi söylediğinden istediğini yapsam iyi olurdu. Düşünceli bir biçimde bacağına baktım. "Vay canına. Bu bas bayağı bir yara yani."</p>

    <p class="msonormal4">Ralph, yarasına, daha sonra da bana baktı ve "Acıyor mu? Nasıl hissediyorsun?" diye Lien-hua'ya sordu.</p>

    <p class="msonormal4">"İyi." dedi. "Bu sabah biraz ağrıyordu ama koridorda tai chi yaptım. Çok iyi geldi."</p>

    <p class="msonormal4">"Koridorda mı?" dedi Ralph.</p>

    <p class="msonormal4">"Boş ver!" diye mırıldanıp ağzıma biraz krep tıktım.</p>

    <p class="msonormal4">General Cole Biscayne, üniformasından bir iplik parçasını eliyle süpürdü, gözlüklerini burun kemiğine kaydırıp saate baktı: 08:09.</p>

    <p class="msonormal4">Güzel. Toplantıya başlamadan önce onu beklemek zorunda kalmaları fikri hoşuna gidiyordu. Konferans salonunun kapılarını sonuna kadar açtı ve Rukh Projesi Yönetim Kurulunun diğer üyelerinin toplanmış olduğunu gördü. Onu selamladılar, elini sıktılar. Bazıları, rütbelerine veya Pentagon'un araştırma ve geliştirme biriminin başkanını ne kadar yakından tanıdıklarına göre başlarını hafifçe öne doğru eğerek selam verdiler.</p>

    <p class="msonormal4">Parmağıyla kapıda hazır bekleyen kadına işaret etti. "Astsubay Henley, panjurlar."</p>

    <p class="msonormal4">"Emredersiniz efendim!" Pencerelere doğru yürüdü ve panoramik okyanus manzarasıyla gökyüzüne uzanan duman çizgisini kapattı ve sonra salonu terk etti. Bu, onun rütbesindeki birinin katılabileceği bir toplantı değildi.</p>

    <p class="msonormal4">Diğerleri otururken General Biscayne, ayakta kalmayı tercih etti. "Kısa kesip sadede gelelim." Salona kısaca bir göz gezdirdi. Masanın çevresinde iki DARPA üyesi, Kuzey Adası Deniz Hava üssü Komutanı Amiral Norval Tumney, FBI Suç Araştırmaları Yöneticisi Margaret Wellington, yarım düzine kadar yüksek rütbeli savunma bakanlığı ve istihbarat teşkilatı memurları ve Viktor Drake, Drake Şirketler Grubunun genel müdürü vardı.</p>

    <p class="msonormal4">"Baylar!" dedi General Biscayne ve daha sonra Margaret Wellington'a doğru başıyla işaret ederek ekledi: "Ve bayanlar! Polis, dün geceki saldırının kundakçısını yakalayıp öldürdü. Bu iyi. Zannediyorum ki soruşturma aylarca sürer ve sonunda onun hakkında bilmemiz gereken her şeyi öğreniriz. Ancak, şimdi sizden istediğim şu: Lütfen biri bana tesis kül edilmeden önce Rukh Projesi araştırmasının tehlikeye atılmadığını söylesin. Bana ilk modelin çalınmadığını söyleyin. Bunca yolu uçup buraya boş yere gelmiş olduğumu, rahatlayıp Washingtorîa geri gidebileceğimi ve yarın başkanla buluşup ne araştırmanın ne de ilk örneğin yanlış ellere düşmediğini söyleyebileceğimi söyleyin bana. Böylelikle ben de bu salonu mutlu bir adam olarak terk edebileyim."</p>

    <p class="msonormal4">Generalle göz göze gelmekten sakınanlar dışında kimse kıpırdamadı. Viktor Drake, parmaklarını ritmik bir biçimde masaya vurmaya başladı.</p>

    <p class="msonormal4">"Size açık olayım." Generalin sözlerine öfke sinmişti! Birden panjurları yukarı çekip dumanı işaret etti. "Savunma Bakanlığı, bu programa neredeyse üç milyar dolar yatırdı ve biz, serseri bir SEAL'in kan davası var diye tüm bunların, dumanlar içerisinde kül olmasına izin vermek üzereyiz."</p>

    <p class="msonormal4">Gruptan hiç kimse yine cevap vermedi.</p>

    <p class="msonormal4">General Biscayne, doğrudan Viktor Drake'e baktı. "Cihaz, tam olarak çalışmaya ne kadar yakındı?"</p>

    <p class="msonormal4">"Cihaz tamamen kullanılabilecek durumdaydı. Ancak, artık bunun bir öneminin kalmadığını üzülerek belirtmek zorundayım. Tüm dosyalar ve ilk örnek yangında yok oldu."</p>

    <p class="msonormal4">General, panjurları tekrar kapattı. "Araştırmanın hepsi mi?"</p>

    <p class="msonormal4">"Korkarım ki. Hiçbir şey kurtarılamadı. Birilerinin bilgisayara girip verileri bulmasını engellemek için araştırmanın sadece basılı kopyalarını tutmuştuk. Ancak, şimdi yanlış bir seçim yapmış olduğumuz anlaşılıyor."</p>

    <p class="msonormal4">"Peki ya ilk örnek? O da mı yok oldu? Bundan emin misin?"</p>

    <p class="msonormal4">"Evet. Hiç şüphesiz."</p>

    <p class="msonormal4">General Biscayne, bir dakika boyunca, bu söylenenlerin hepsini değerlendirdi. Eğer yangının arkasında Viktor varsa -ve onun olması mantıklıydı- muhtemelen cihazın kesin olarak yok edilmesini sağlamıştır. Bu, onun için başarısızlığını saklamanın tek yoluydu. Mantıklı olan buydu. Savunma Bakanlığı, Drake Şirketler Grubuyla olan başarısız sözleşmeden çekilebilir, yangından teröristleri sorumlu tutabilir, halkın öfkesinden faydalanabilir ve bu olayı, gelecek yıldaki ulusal güvenlik mali bütçesinde önemli bir artış sağlamak için kullanabilirdi.</p>

    <p class="msonormal4">FBI Yöneticisi Margaret Wellington hafifçe öksürüp konuşmaya başladı. Sesi, generale cırcırlı makara takımını hatırlatmıştı. "General Biscayne, bu projenin siz ve Pentagon'daki ekibiniz için son derece önemli olduğunun hepimiz bilincindeyiz. Ancak, ben bu kurulda daha yeniyim ve Rukh Projesi'nin tam faaliyet alanı hakkında yeteri kadar bilgilendirilmedim. Araştırmanın tüm parçalarının birbirleriyle olan bağlantısı hâlâ çok..."</p>

    <p class="msonormal4">"Gizli." diye sözünü kesti general. "Ve bunun böyle olmasının da bir sebebi var."</p>

    <p class="msonormal4">Margaret, sinirlendi. Ellerini önünde kavuşturdu ve gözünün korkutulmasına izin vermedi. "Sözümü kesmeyin, general. Ben bir sivilim. Bu da sizin, benim için çalıştığınız anlamına geliyor."</p>

    <p class="msonormal4">Sessizliğin kolları salonu sıkıca sardı. Hem de çok sıkı. Sonunda generalin, isminin "Tummy"veya "Tubby"olmasının daha uygun olacağını düşündüğü Amiral Morval Tumney söz aldı. "Donanma, bu durumun bir an önce profesyonelce çözümlenmesi için elinden gelen her şeyi yapacaktır."</p>

    <p class="msonormal4">"Bundan hiç şüphem yok, Norv." dedi General Biscayne. "Hunter denen bu adamın, üsse girip Bina B-14'ü yakmasına izin verdikten sonra, askerî mahkemeden kıçınızı kurtarmanın tek yolu bu."</p>

    <p class="msonormal4">Amiralin yüzü aşağılanmaktan bozardı. Ancak, bu, General Biscayne'in umrunda değildi. "Binadan geri kalanın didik didik aranmasını istiyorum. Eğer tırnağım kadar bile bir kâğıt parçası varsa bulunmasını istiyorum. Anlaşıldı mı?"</p>

    <p class="msonormal4">Margaret Wellington dışında herkes onaylarcasına başını salladı."Ve örnek cihazın yok edilmiş olduğunu kanıtlayın. Yanlış insanların elinde olmamasının iyi olacağını söylememe gerek yok herhâlde." Gözlerini Viktor Drake'e dikti. "Ve sen Drake, odana tıkmış olduğun -ki bunu yapmış olduğunu biliyorum- ne kadar dokümantasyon varsa hepsini istiyorum. Hem de hepsini.</p>
  </div>

  <p class="msonormal4">Bu işin fişini çekiyoruz. Savunma Bakanlığının, Drake Şirketler Grubuyla işi bitmiştir." Sonra konferans masasını ağır ağır yürüyerek geçti ve tam kapıya yarı yol kala dönüp son bir söz daha söyledi: "Bu iş buraya kadar!"<br class="calibre3" /></p>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
