<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark76"><b class="calibre19">60</b></a></h2>

    <p class="msonormal4"><a id="bookmark77">22:02</a></p>

    <p class="msonormal4">Tessa, Lachlan'e, ona ne istiyorsa vermesini söyleyen adam yani Riker hakkındaki şiirini bitirdi. Sonra not defterini kapayıp uzun zamandan beri okumak istediği on dokuzuncu yüzyıl Fransız kısa hikâyeleri kitabını eline aldı.Ancak, birkaç dakika sonra gözleri ağırlaştı ve Tessa, tatlı uykunun ona, kuzgunların, köpek balıklarının ve kumsalı öpendalgaların rüyaları olarak geldiğini fark etti.</p>

    <h3 class="msonormal7">***</h3>

    <p class="msonormal4"><a id="bookmark78">22:14</a></p>

    <p class="msonormal4">General Biscayne'in askerî uçağı, Coronado Adasındaki Kuzey Yakası Deniz üssüne inmek için alçaldı. Kız kardeşinin Carmel Vadisi'ndeki evine gitmek için yeterli zamanı olduğunu düşündü. Sonra yedi saat kadar uyuyup ardından da Drake Şirketler Grubuyla aralarındaki DARPA kontratını feshedeceği, Rukh Projesi Yönetim Kurulu toplantısına gidebilirdi.</p>

    <p class="msonormal4">22:26</p>

    <p class="msonormal4">Otel odasında, Lien-hua Jiang, boynundaki bandajın altına baktı. Şükürler olsun ki yara çok ciddi görünmüyordu ve gece ne kadar sinir bozucu geçmiş olsa da kendisini oldukça iyi hissediyordu.</p>

    <p class="msonormal4">Buna rağmen bacağında bir huzursuzluk vardı. Paramparça olan depodan fışkıran su kendisini yere devirdiğinden beri, sağ kalçasına yayılan keskin bir acı hissediyordu. Ancak, eşofmanını giymek için kot pantolonunu çıkarana kadar, kalçasındaki kötü çürüğü fark etmemişti. Metal çubuklardan biri, yere düşerken kalçasına saplanmış olmalıydı ve vücudundaki adrenalinin etkisiyle o ana kadar çürüğün ciddiyetinin farkına varmamıştı.</p>

    <p class="msonormal4">Buz. İhtiyacı olan buydu. Yatmadan önce bacağına buz tutmalıydı. Buz torbasını eline aldığı gibi kapıyı açtı ve az kalsın kapıya tıklatmak üzere eli havada olan Pat Bowers'a çarpıyordu.</p>

    <p class="msonormal4">"Selam!" dedi Patrick eli hâlâ havada olarak.</p>

    <p class="msonormal4">"Selam!" diye karşılık verdi Lien-hua gülümseyerek. "Tai chi mi yapıyorsun?"</p>

    <p class="msonormal4">"Ne?"</p>

    <p class="msonormal4">"Elin..."</p>

    <p class="msonormal4">"Aa, doğru ya!" Elini indirdi. "Pardon, ben hmm... Ben sadece sana bakmak istedim. İyi olduğundan emin olmak istemiştim."</p>

    <p class="msonormal4">"Teşekkür ederim. Bacağımdaki bir çürük için buz almaya gidiyordum." diyerek yanından geçip yürüdü. Bu arada kendisine eşlik edip edemeyeceğini sormasını bekliyordu.</p>

    <p class="msonormal4">"Hey, seninle gelebilir miyim?"</p>

    <p class="msonormal4">Kesinlikle. "Tabii ki."</p>

    <p class="msonormal4">Yan yana yürüdüler. Saçı, boynundaki kurşun yarasını örtüyordu ve Patrick'in nazikçe saçını geriye itmesi onu çok şaşırttı.</p>

    <p class="msonormal4">"Boynun iyi mi?" dedi ve sonra elini çekti.</p>

    <p class="msonormal4">"Sanırım. Kurşun, sadece sıyırıp geçti." Buz makinesine geldiler ve buz torbasını, buzların düştüğü yerin altındaki tepsiye yerleştirdi.</p>

    <p class="msonormal4">"Dur sana yardım edeyim." dedi Patrickve düğmeye bastı.</p>

    <p class="msonormal4">"Vay! Sağ ol, Pat. Bunu kendi başıma yapabileceğimi sanmıyordum."</p>

    <p class="msonormal4">"Rica ederim." Buzlar takırdayarak torbanın içine düşerken Patrick, hantal bir şekilde yanında durdu.</p>

    <p class="msonormal4">Bu an bitmek bilmedi.</p>

    <p class="msonormal4">Torba nihayet dolup makine durduktan sonra Pat, torbaya doğru uzandı. "Ben taşıyabilirim."</p>

    <p class="msonormal4">Lien-hua da elini uzatmıştı. Torbayı alırken Patrick'in eli az kalsın eline değiyordu. "Biliyorum ağır gibi duruyor, Pat, ama sanırım ben taşıyabilirim." Eğer bu gecenin filmi çekilecek olsaydı filmde ellerinin birbirine değmiş olacağını düşündü. Kesinlikle değerdi. Her ne kadar klişe olsa da Lien-hua, değmelerini istedi.</p>

    <p class="msonormal4">Odasına doğru giderken Lien-hua, gereğinden yavaş yürüdüğünü fark etti.</p>

    <p class="msonormal4">"Bu gece iyi iş başardın." dedi Pat. "Gerçekten çok iyi iş. Hun- ter'la konuşman. Cassandra'ya yardım etmen. Bizi, onu bulmaya odaklaman..." Lien-hua, Patrick'in doğru kelimeleri aradığını anlıyordu ve bu çok şirindi. "Ve bu öğleden sonra da..." diye devam etti. "Toplantıda... Dikkatli... Ve çok profesyoneldin."</p>

    <p class="msonormal4">"Teşekkür ederim, Dr. Bowers. Bugün sen de çok profesyoneldin." Kapısına geldiler. "Seni, olayın parçalarını birleştirirken neredeyse bir analist gibi düşünürken görebiliyorum."</p>

    <p class="msonormal4">Dudağının kenarında bir gülümseme belirdi. "Lien-hua, ben merak edip sana bakmaya geliyorum sen ise beni aşağılıyorsun." Saat beş yönündeki gölgesi yüzüne oldukça erkeksi bir hava veriyordu. "Bunu yapmaktaki sebebin ne olabilir ki?"</p>

    <p class="msonormal4">"Sebeplere inanmadığını sanıyordum."</p>

    <p class="msonormal4">"Hayır, inanırım. Sadece bazen bizi, birden fazla şeyin etkilediğini düşünürüm."</p>

    <p class="msonormal4">Soru, resmen, sorulmak için bekliyordu ve böylelikle cevabı tahmin etmeye çalışmadan birden soruverdi: "Pekâlâ, o zaman bu gece beni, burada durdurmanın ne gibi bir saklı sebebi var Pat?"</p>

    <p class="msonormal4">Patrick cevap olarak elini kapıya tıklatacakmış gibi havaya kaldırdı. "Bunu daha önce tahmin etmiştin. Tai chi." Birkaç yavaş tai chi hareketi yaptı. "Sağlık için faydalı. Formda kalmalıyım."</p>

    <p class="msonormal4">"O zaman, umarım senin için işe yarar." dedi. "Ve bir kez daha..." Sağ elini düzleştirip parmaklarını çenesine doğru kaldırıp sonra yavaşça tekrar geri indirdi.</p>

    <p class="msonormal4">"Bu işaret dili, öyle değil mi?"</p>

    <p class="msonormal4">"Evet, 'teşekkür ederim' demek."</p>

    <p class="msonormal4">Patrick, işareti tekrarladı. "Bir gün bu dili bana daha fazla öğretmelisin. Öğrenmek isterim."</p>

    <p class="msonormal4">"Peki. Bir gün." Anahtarı kilide sokup kapıyı açtı. Bu konuşmanın devam etmesini, onu odasına davet etmeyi istedi. Ancak, bunu yapmak yerine, sadece sağlığı için endişelenmiş bir iş arkadaşına söylemesi gereken şeyi söyledi: "İyi geceler, Pat. Sabah görüşürüz. Nasıl olduğumu görmeye geldiğin için gerçekten de sevindim."</p>

    <p class="msonormal4">Patrick başıyla hafifçe onaylayıp parmaklarıyla kapıya tıklattı. "Pekâlâ, sabah görüşürüz. Bacağına dikkat et. Boynuna da."</p>

    <p class="msonormal4">Lien-hua, odasına girip kapıyı kapattı. Bir dakika kadar olduğu yerde kalıp beşe kadar saydı ve sonra birdenbire kapıyı tekrar açıp onun gitmiş olup olmadığına baktı. Gitmişti. Kapıyı tekrar kapatıp vazonun içindeki ölmek üzere olan çiçeklerine bakmaya gitti.</p>

    <p class="msonormal4">Yaklaşık on dakika sonra torbanın içindeki buzun eridiğini ve yaranın, bacağını hâlâ sızlattığını fark etti.</p>

    <h3 class="msonormal7">***</h3>

    <p class="msonormal4">Ben aptalın tekiyim.</p>

    <p class="msonormal4">Söylenebilecek tek şey bu.</p>

    <p class="msonormal4">Katıksız bir aptalım ben!</p>

    <p class="msonormal4">Oh, bu gece çok profesyoneldin, Lien-hua. Gecenin bu vaktinde sana ne kadar profesyonel olduğunu söylemeye geldim. İşte, birkaç dakika daha kötü bir pandomim gibi koridorda elim havada durmama izin ver.</p>

    <p class="msonormal4">Gerçekten de "Sağlık için faydalı. Formda kalmalıyım." dedim mi ben? Gerçekten bunları söyledim mi?</p>

    <p class="msonormal4">Vurun beni daha iyi!</p>

    <p class="msonormal4">Neyse, en azından bacağına buz koyması gerektiğini söylediği zaman asıl aklımdan geçenleri söylemedim. En azından "Senin için bunu ben yapabilirim." demedim. En azından bunu demedim.</p>

    <p class="msonormal4">Aslında beni, günü değerlendirmek için odasına çağırmasını umuyordum.</p>

    <p class="msonormal4">Tabii ya, günü değerlendirmek için.</p>

    <p class="msonormal4">Rahatla, Pat. Uyu biraz.</p>

    <p class="msonormal4">Tessa'nın kapısını tıklattım. Ancak, açmadı. Uyuduğunu veya iPod'unu dinliyor olduğunu düşündüm. Belki de ikisini aynı anda yapıyordur. Bana daha başka bir yazılı mesaj bırakıp bırakmadığına bakmak için telefonumu çıkardım ve yazılı mesaj yerine bir tane sesli mesaj buldum: "Sabah görüşürüz, Patrick, ama lütfen 'Güne erken başlayalım.' falan deme. Bu çok sinir bozucu oluyor."</p>

    <p class="msonormal4">Pekâlâ o zaman, yarın buluşuruz ve bana gününü nasıl geçirdiğini anlatır.</p>

    <p class="msonormal4">Gerçi bu akşamüzeri yapmış olduğum birkaç telefon görüşmesi sayesinde gününü nasıl geçirdiğini biliyordum. Zamanının çoğunu, ithal kahve satan internet kafede harcamamıştı. Bilbao Parkı'na yürüyüşe de gitmemişti. Bunun yerine Market Sokağı'ndaki eski püskü dövme stüdyolarından birinde, yaklaşık beş saat geçirmişti.Her neyse, bunu, onunla yarın konuşabilirdim. Şimdi biraz uykuya ihtiyacım vardı.</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
