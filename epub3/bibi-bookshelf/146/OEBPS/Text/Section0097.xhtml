<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark114"><b class="calibre19">93</b></a></h2>

    <p class="msonormal4">Hem Lien-hua'nın hem de cihazın güvende olduğundan emin olmalıydım ama aynı zamanda, Shade'i ortaya çıkaracak bir yol da bulmak istiyordum. Kendimi yem olarak kullanmayı düşündüm. Ancak, bunu, Lien-hua ve benim, FBI saha ofisinde veya polis merkezinde olmadığımız bir zaman yapabilirdim.</p>

    <p class="msonormal4">Seçeneklerimi değerlendirdikten sonra Lien-hua ve benim, birkaç saatliğine dinlenip kendimizi toparlayabileceğimiz bir yer bulmamızın mantıklı olduğuna karar verdim. Hem bu arada da Ralph'in, Viktor Drake hakkında bulduklarını anlatması için aramasını bekleyebilirdik. Shade, beni bir kez daha arayabilirdi. Ne de olsa ona elinden geleni yapmasını söylemiştim ve bunu seve seve yapacağını düşünüyordum.</p>

    <p class="msonormal4">Lien-hua'yla birlikte birkaç hazır yiyecek aldıktan sonra San Diego'nun dışındaki sahilde, Surfside Inn adında bir otel bulduk.</p>

    <p class="msonormal4">İkimizin de elinde olan küçük kıyafet bavulları dışında Lien- hua yiyecekleri, ben ise cihazın, içinde olduğu çamaşır torbasını taşıyordum.</p>

    <p class="msonormal4">Resepsiyonda verdiğimiz sahte isimlerimizle otele giriş yaptık.</p>

    <p class="msonormal4">"Tek oda mı?" diye sordu resepsiyondaki adam.</p>

    <p class="msonormal4">"Evet." Lien-hua'ya göz ucuyla baktım ve sadece onun duyabileceği bir sesle fısıldayarak "Güvenlik önlemi olarak." dedim.</p>

    <p class="msonormal4">"Tamam, şimdi anladım." diye fısıldadı. "Seni korumamı istiyorsun, öyle mi?"</p>

    <p class="msonormal4">"Demek istediğim tam olarak bu..."</p>

    <p class="msonormal4">Resepsiyondaki adama döndü ve "Tek oda değil de iki odalı bir süit olabilir mi lütfen?" dedi.</p>

    <p class="msonormal4">"Tabii, efendim."</p>

    <p class="msonormal4">Birkaç dakika sonra ikimize de ayrı iki oda anahtarı verdi. Asansöre doğru Lien-hua'yı takip ederken "Güvenlik önlemi mi? Böyle bir şey daha önce hiç duymamıştım." dediğini duydum.</p>

    <p class="msonormal4">"Ne diyebilirim ki? Ben güvenlik konusunda titiz bir adamım." Gizli gerekçelerle ilgili bir şeyler mırıldandığını duydum ve birkaç dakika sonra asansörün kapıları açıldı. 524 numaralı odaya gitmek için yukarıya çıktık.</p>

    <h3 class="msonormal7">***</h3>

    <p class="msonormal4">Süite girdikten sonra ikimiz de odada dinleme cihazı veya birileri var mı diye etrafı kontrol ettik. Her zaman çok dikkatli olmak gerekiyordu. Sonra akşam yemeğimizi yemek üzere oturduk. "İyi ki Tessa burada değil." dedim bir ağız dolusu peynirli ham- burgeri yuttuktan sonra. "Bazen kökleri veya yaprakları olmayan bir şeyler yediğin için kendini kötü hissetmemek iyi oluyor."</p>

    <p class="msonormal4">Ben, Dr. Osbourne'la olan görüşmemizi kısaca anlatmaya başlarken Lien-hua, diyet kolasından bir yudum alıp tavuklu sezar salatasını yemeye devam etti. Brifinglerden pek hoşlanmadığımdan olanları elimden geldiğince kısa özetledim. Ancak, daha, farklı bilimsel araştırmalar arasındaki bağlantıları anlatmaya başlayamadan Lien-hua, "Bir dakika. Ben hâlâ cihazın nasıl polis merkezine geldiğini tam olarak anlayamadım. Dunn, bir şekilde cihazın içinde olduğu arabayı tekmeleyip arabanın çekilmesini istedi, öyle mi? Bu, biraz fazla kolay olmamış mı?" dedi.</p>

    <p class="msonormal4">"Ben de aynı şeyi düşünüyordum. Hadi plakaları inceleyip arabanın kime ait olduğunu bulalım."</p>

    <p class="msonormal4">Bilgisayarımı çıkardım. Ancak, Lien-hua beni durdurmak için kolumu tuttu. "Sence bunu kullanman doğru mu? Ya Shade bilgisayarını takip edebiliyorsa?" Elini çekti.</p>

    <p class="msonormal4">"Bu mümkün değil." dedim. "CIFER'ı hatırlasana? Saha ajanları için tasarlanmış. Kullanıcının yerini gizliyor. İnternete girmek için onu kullanacağım." Birkaç tuşa bastım. "Araba kime aitmiş bakalım."</p>

    <p class="msonormal4">Federal erişim numaramı kullanarak polis arşivlerine girip çekilen araba kayıtlarına baktım. Bir süre sonra Lien-hua, parmağıyla ekrana dokundu. "Austin Hunter'ın arabası!"</p>

    <p class="msonormal4">"İnanılacak gibi değil!" dedim. "Her zaman bizden bir adım ileride!"</p>

    <p class="msonormal4">Birkaç tuşa daha bastım. "Park cezalan gerçek. SEAL'den ayrıldıktan sonra bu cezaları almış. Hepsini biriktirip fark edilmesi için araba sileceğinin altına sıkıştırmış olmalı."</p>

    <p class="msonormal4">Bir an düşündü. "Yani, Hunter yakalandığı takdirde park cezalan yüzünden arabasına er geç el konulacağını biliyordu. Böylelikle cihaza da el konulur ve güvenli bir şekilde polis merkezine yerleştirilirdi ve Hunter da Cassandra'yı kurtarmak için pazarlık malını hâlâ elinde tutmuş olurdu. Çok basit ama aynı zamanda da çok mükemmel."</p>

    <p class="msonormal4">"Dunn'ın tahammülsüzlüğü de sürecin hızlanmasına neden oldu."</p>

    <p class="msonormal4">"Çok etkileyici."</p>

    <p class="msonormal4">Austin'in adının geçmesi odaya kasvetli bir hava vermişti. Bir süre daha sessizce yemeklerimizi yedikten sonra işe geri dönmek daha doğru göründü.</p>

    <p class="msonormal4">Sonunda nöral şemalar, kimlik belirleme, beyinde hasar yaratmanın teknolojik olasılığı ve cihaz aracılığıyla birini felce uğratmayla ilgili açıklamalarıma devam ettim. "İlk bakışta tüm bunlar, bir tür bilim kurgu filmi gibi imkânsız görünüyor, ama..." diyerek konuşmamı bitirdim.</p>

    <p class="msonormal4">Lien-hua, şüpheciliğimi üzerimden attı: "Pat, otuz yıl önce cep telefonları da bilim kurguydu. Mp3 çalarlar da, DVD'ler de, dizüs- tü bilgisayarlar da, akıllı bombalar da, casus uçaklar da, dijital fotoğraf makineleri de öyleydi."</p>

    <p class="msonormal4">"Doğru." Söylediklerini düşündüğümde çalışırken kullandığım neredeyse tüm teknolojinin benim yaşam süremin içerisinde keşfedildiğini fark ettim.</p>

    <p class="msonormal4">"Daha on yıl önce bile..." diye devam etti. "Fiziksel engelli olan insanların beyinlerine, sadece harfleri düşünerek tuşlarla yazmalarını sağlayan elektrotları yerleştirebileceğimiz, kimin aklına gelebilirdi?"</p>

    <p class="msonormal4">"Bugün imkânsız olan, yarın sıradan bir şey oluyor." diye mırıldandım. Önümüzdeki otuz yıl içerisinde teknoloji, tıp ve silahlanma alanında ne tür gelişmelerin olabileceğini hayal etmeye çalıştım. Ancak, hayal etmek bile çok kafa karıştırıcıydı.</p>

    <p class="msonormal4">"Ayrıca, eğer Dr. Osboume'un sana söyledikleri doğruysa bu cihazı üretmek için kullanılan teknoloji, birkaç yıldır var."</p>

    <p class="msonormal4">"Sadece, birilerinin doğru bağlantıları kurup elde bulunanları bir araya getirmesi gerekiyordu." dedim.</p>

    <p class="msonormal4">"Evet." dedi yavaşça. "Daha önce birilerinin nasıl böyle bir şey üretmeye çalışmadıklarına şaşıyorum." dedi.</p>

    <p class="msonormal4">Konuştuklarımız, ilk olarak Dr. Osboume'un evinde aklıma gelmiş olan fakat Lien-hua'yı bulup gözlerden uzak bir yere gitme telaşı içerisinde unuttuğum rahatsız edici düşünceyi tekrar aklıma getirdi. "Lien-hua, bir cinayette yapılması en zor olan şey nedir?"</p>

    <p class="msonormal4">Hiç tereddüt etmeden "Cesetten kurtulmak." dedi.</p>

    <p class="msonormal4">"Doğru. Peki ya ortada bir ceset yoksa?"</p>

    <p class="msonormal4">"Ceset nasıl olmaz ki?"</p>

    <p class="msonormal4">"Birini öldürmezsen ceset de olmaz."</p>

    <p class="msonormal4">Kolasından bir yudum aldı. "Ne demek istediğini anlayamıyorum."</p>

    <p class="msonormal4">San Diego Yerel Gazetesinin arşivlerine girdim. "Hunter'ın kimseyi öldürmedim dediğini hatırla."</p>

    <p class="msonormal4">"Evet."</p>

    <p class="msonormal4">"Bir süredir bunu düşünüyordum. Kimi kastediyordu? Hangi insanları öldürmediğinden bahsediyordu? Kundakçımız o olduğuna göre, bahsettiği cinayetlerin hepsi, yangınlarla bağlantılı gibi görünüyor, öyle değil mi?" Bunları söylerken aradığımı da buldum: 22 Nisan 2008 tarihli ölüm ilanları.</p>

    <p class="msonormal4">"Evet, bu mantıklı." Ekranı daha iyi görebilmek için yaklaştı. "Ne arıyoruz?"</p>

    <p class="msonormal4">"Yangınlardan ilki, 22 Nisan 2008 tarihinde saat 02:3l'de bildirilmiş." Ölüm ilanlarından birine işaret ettim. "Buraya bak, aynı gece Euclid Caddesi'nde, yangının çıktığı yerden bir sokak ileride, kimliği belirlenememiş bir kadın ölü bulunmuş."</p>

    <p class="msonormal4">"Bu neyi kanıtlıyor?"</p>

    <p class="msonormal4">"Hiçbir şeyi. Ancak, bu tekrarlanıyor mu ona bir bakalım." Bir sonraki yangının, yani Chula Vista'daki yangının çıktığı tarihteki ölüm ilanlarına baktım. "İntihar veya doğal ölümler için olan ölüm ilanlarında yer belirtilmek zorunda değil. Ancak, ölüm zamanı yazılmak zorunda... Ve işte burada..." Okudum: " '17 Mayıs, kimliği belirlenememiş bir adam, 09:00-10:00 sularında doğal sebeplerden dolayı ölü bulundu.' Bu, o geceki yangının haber verilişinden yaklaşık bir saat kadar önce."</p>

    <p class="msonormal4">Bir sonraki yangının tarihine geldim: "Ve burada, 16 Haziranda, Rene Gonzalez, saat 11:00 sularında, aynı sokakta çıkan yangın bastırıldıktan yaklaşık iki saat önce ölü bulundu ve..." Başka bir tarihe geldim: "Burada da Jane Doe, 1 Ağustos günü saat 01:00'de, yangından doksan dakika önce..."</p>

    <p class="msonormal4">"Tüm yangınların tarihlerini, saatlerini ve yerlerini ezberledin mi?"</p>

    <p class="msonormal4">"Böylesi daha kolay oluyor. Sürekli notlarıma bakmak zorunda kalmıyorum. Bak işte!" Listede aşağı doğru inmeye devam ettim. "Yangının çıktığı yerin üç sokak ilerisinde bir intihar gerçekleşmiş."</p>

    <p class="msonormal4">Artık neyi aradığımı bildiğim için daha hızlı ilerlemeye başlamıştım. Ölüm ilanlarının üzerinden geçerken aynı zamanda da ezberliyordum. "Bir kalp krizi daha... İki intihar... Ve iki tane daha kimliği belirlenememiş ölüm vakası." Yangın tarihlerine bakmayı bırakıp "Her yangında bu olmuyor. Ancak, aralarında bağlantı kurmak için yeterli sayıda olay var." dedim.</p>

    <p class="msonormal4">Lien-hua'nın sesini, acı bir keder kapladı ve benim de düşündüklerimi fakat, doğru olmasından korktuklarımı dile getirdi: "Cihazı, evsiz insanlar üzerinde deniyorlardı."</p>

    <p class="msonormal4">"Evet, ben de öyle olduğunu sanıyorum."</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
