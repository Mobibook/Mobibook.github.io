<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark71"><b class="calibre19">57</b></a></h2>

    <p class="msonormal4"><a id="bookmark72">19:56</a></p>

    <p class="msonormal4">Ralph, bizi, iki boş deponun arasındaki bakımsız park yerinde bekliyordu.</p>

    <p class="msonormal4">"Adres burası. Ancak, hangi bina olduğunu bilmiyorum!" diye bağırdı, Lien-hua ve ben arabadan aceleyle çıkarken. "San Diego Polis Teşkilatını aradım. Birkaç araba gönderiyorlar, fakat beş dakikadan daha az bir zamanımız var. Bekleyecek vakit yok!" Binalara baktı. "Her iki bina da olabilir. Hangisi olduğunu söylemek imkânsız!"</p>

    <p class="msonormal4">"Hayır, değil!" dedim. "Filmi hatırla. Doğal ışığı. İkinci ve üçüncü kattaki pencereleri. Cassandra'nın sağ tarafında gölgeler oluşmuştu. Yani gündüz vakti güneşin konumuna göre..."</p>

    <p class="msonormal4">Ralph, işaret etti. "Bu binada sadece ilk katta pencere var.Üçümüz de diğer depoya dönüp baktık, üçüncü kattaki sıra sıra pencereleri gördük ve park yerinden hızla binaya doğru koşmaya başladık.</p>

    <p class="msonormal4">Ralph, tabancasını çıkarttı. "Pat, sen sağ tarafa bak; Lien-hua, sen sola; ben de ön tarafa bakacağım."</p>

    <p class="msonormal4">Farklı yönlere doğru dağıldık. Binanın batı cephesi boyunca koştum. Ancak, tek bulabildiğim zincirlenmiş çelik bir kapıydı. Dış cephesi graffitiyle kaplı bina, neredeyse bir sokak boyunca uzanıyordu. Bu nedenle koştuğum yolu geri gitmek için zamanım yoktu. Paslı borular ve gri hava boruları, deponun kenarından garip açılarla dışarı çıkıyordu ve çoğunun, ne için kullanıldığı hakkında en ufak bir fikrim yoktu. Yukarıdaki pencerelerin hepsi çatlak ve parça parçaydı. Bana kanlı gözleri andırdılar.</p>

    <p class="msonormal4">Zaman... Zaman... Zaman bitiyor!..</p>

    <p class="msonormal4">Tekrar yukarıya, pencerelere baktım. Yaklaşık sekiz metre yük- sekliğindeydiler. Borulardan birkaçı dışarıya doğru kıvrılmış ve sonra deponunun bir köşesine dolanmıştı. Hava borularından bir tanesinin, pencerenin eşiğine bir buçuk metre kala bittiğini gördüm.</p>

    <p class="msonormal4">İşte, Pat. Tek yol bu!</p>

    <p class="msonormal4">Zıplayıp boruyu yakaladım ve kendimi yukarıya çektim.</p>

    <p class="msonormal4">Sol tarafımda ayağımı koyabileceğim kadar bir çıkıntı vardı. Böylelikle duvar boyunca uzanabildim. Parmak uçlarımı iki metal çubuğun arasına kaydırdım. Sol elimle sıkıca kavrayıp kendimi kalın bir hava deliğinin üzerine çektim. Yüz binlerce barfiksin yararını görüyordum.</p>

    <p class="msonormal4">Pencerenin yarısına kadar uzanan duvarı inceledim. Tutunabileceğim bir yer var mı diye baktım. Ritmimi tekrar yakalamak istedim. Tüm bu zaman içerisinde ayakkabılarımla, binanın kumlu dış cephesinde sürtünüyor ve parmak uçlarımla duvardaki çıkıntılara tutunuyordum. Hareketlerimi akıcılaştırdım. Parmaklarım birbirine karışıyor. Ritmi hisset. Ayağını bas. Dikey dans.</p>

    <p class="msonormal4">İşte oldu.</p>

    <p class="msonormal4">Pencere.</p>

    <p class="msonormal4">İçeriye baktım ve deponun içini çevreleyen bir iskele gördüm. Pencerenin kırık camlarının çoğu hâlâ çıkık dişler gibi çerçeveye yapışmışlardı. Bıçak gibi görünen çıkıntılara vurdum. Tabancamı çıkartıp iskeleye sıçradım.</p>

    <p class="msonormal4">Saatime baktım.</p>

    <p class="msonormal4">20:00</p>

    <p class="msonormal4">Pencerelerden sızan bulanık şehir ışıkları dışında, deponun içerisi, önümde uzanan karanlıktan ibaretti. Küçük el fenerimi çıkartıp mağara gibi olan odaya tuttum. Fenerin ışığı, uzaktaki duvarı aydınlatmaya yetmiyordu. Ancak, deponun karanlık boşluğuna doğru inen, yaklaşık otuz metre kadar uzağımdaki metal merdivenleri aydınlattı.</p>

    <p class="msonormal4">Filmde yer betondu; su deposu ilk katta.</p>

    <p class="msonormal4">Merdivenlere doğru, elimdeki feneri sabit tutmaya çalışarak koştum.</p>

    <p class="msonormal4">Merdivenlerin yukarısında fenerim, sanayi tipi büyüklüğündeki bir ışık düğmesini aydınlattı. Etrafı gizlice kolaçan edecek zamanımız kalmamıştı. Cassandra'yı hemen bulmamız gerekiyordu. Düğmeye bastım ve merdivenleri üçer üçer atlayarak aşağıya indim. Tavandaki -cızırtılı ses çıkartan- birkaç floresan ampulü aydınlandı. Ancak, daha sonra yanıp sönerek ürkütücü bir flaş etkisi yarattılar.</p>

    <p class="msonormal4">Zemin kat.</p>

    <p class="msonormal4">Tozla kaplı imalat makineleri, aletleri ve kopmuş taşıma kayışları, deponun ana kısmına yığılmıştı. Lien-hua veya Ralph'i duya- mıyordum. Belki de hâlâ binanın dışındaydılar.</p>

    <p class="msonormal4">Belki de Cassandra'yı bulmuşlardı.</p>

    <p class="msonormal4">"Kimse var mı?" diye bağırdım. Saatime baktım.</p>

    <p class="msonormal4">08:02</p>

    <p class="msonormal4">Gürültülü bir çarpma sesi duydum ve Ralph'in ayağıyla vurarak kapıyı aşağıya indirmeye çalıştığını düşündüm. "Ralph?"</p>

    <p class="msonormal4">"Benim!" diye seslendi Lien-hua. Fenerimi ona doğru tuttum. Kapıyı devirmişti. "Bir şey buldun mu?"</p>

    <p class="msonormal4">"Hayır." Fenerimi çevremde gezdirdim. Fakat ışık, karanlıkta sadece çok hafif bir oyuk yaratıyordu. "Bekle..." Floresan ışıkları yanıp söndü ve tekrar yanıp söndü. Loş ışık, çevremi yalayıp geçti. Yandı ve tekrar söndü. Bir şey görmüştüm, bir camın yansımasını. Boşluğa doğru fırladım. "Bu taraftan!" Evet, evet. Bir şey görmüştüm.</p>

    <p class="msonormal4">Su deposu.</p>

    <p class="msonormal4">Söndü, yandı. Söndü, yandı.</p>

    <p class="msonormal4">Onu bulmuştum.</p>

    <p class="msonormal4">Yirmi beş metre ilerimde, deponun köşesine yakın bir yerdeydi. Kararsız ışığın altında, deponun içinde zar zor bir vücut görmüştüm. Cassandra! Hayatta olup olmadığını bilmiyordum.</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
