<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="msonormal2"><a class="title"><b class="calibre19"><br class="calibre12" /></b></a></h2>

  <h2 class="msonormal2"><a class="title" id="bookmark5"><b class="calibre19">4</b></a><br class="calibre12" /></h2>

  <div class="wordsection">
    <p class="msonormal4">Tessa'yla yemek yerken sohbeti, işimden uzağa yönlendirmeye çalıştım. Bununla birlikte, tam salatalarımızı bitirmek üzereyken Tessa konuya geri döndü. "Pekâlâ Patrick, FBI tarihindeki seri suçlularla ilgili davalarda, senin en yüksek çözüm oranına sahip olduğun doğru mu?"</p>

    <p class="msonormal4">"Vay anasını! Konu ancak bu kadar ustaca değiştirilebilir."</p>

    <p class="msonormal4">"Senin böyle ifadeler kullanmaya iznin yok. Sen otuzunu geçtin."</p>

    <p class="msonormal4">Hafif bir iç çektim. "Tessa, bu veriyi nereden aldın?"</p>

    <p class="msonormal4">"Fox Haber Bülteni'nden. Birkaç hafta önce. Ramirez'le olan bütün o olaydan sonra."</p>

    <p class="msonormal4">Julio Ramirez, ABD'nin Maine eyaletinde, küçük erkek çocuklarını oyun parklarından kaçırıp evine götürmüştü. Onlara, ailelerin kâbusu hâline gelen şeyler yapmış ve sonra onları açlıktan ölene kadar bodrumundaki bir çukura kapatmıştı. Sekizini birden. Ben ve arkadaşım, Özel Ajan Ralph Hawkins, onu yılbaşını izleyen gün yakalamıştık.</p>

    <p class="msonormal4">"Aslına bakarsan o verinin, tam olarak doğru olduğundan emin değilim."</p>

    <p class="msonormal4">Tessa, çatalını salatasına daldırdı ve ağzına bir zeytin tıktı.</p>

    <p class="msonormal4">"Doğru olduğunu söylediler."</p>

    <p class="msonormal4">"Her duyduğun şeye inanamazsın. Bak, şimdi bunlar hakkında konuşmak istemiyorum. Hadi önümüzdeki birkaç gün için planımızı..."</p>

    <p class="msonormal4">"Seni sadece, diğerleri tamamen afalladığı zaman çağırıyorlar; konusu açılmışken bunun, oldukça havalı bir şey olduğunu söylemeliyim."</p>

    <p class="msonormal4">"Teşekkür ederim. Şimdi planımız hakkında..."</p>

    <p class="msonormal4">"Yine de kibirleneyim falan deme. Çünkü gerçekten anlamıyorum." dedi.</p>

    <p class="msonormal4">"Meyi anlamıyorsun?"</p>

    <p class="msonormal4">"Senin ne yaptığını."</p>

    <p class="msonormal4">Bu konuşmanın gittiği yeri beğenmiyordum. "Yazdığım iki kitabı da okuduğunu sanıyordum, öyle değil mi?"</p>

    <p class="msonormal4">"Bir nevi okudum aslında."</p>

    <p class="msonormal4">"Bir nevi mi?"</p>

    <p class="msonormal4">Bakışını aşağıya kaydırdı ve masanın etrafında dolaştırdı. "Onları okudum, yani, demek istediğim, uyuyakalana kadar."</p>

    <p class="msonormal4">Egom sarsıldı, parçalandı, hatta yerlerde süründü. "Kitaplarımı okurken uyuya mı kaldın?"</p>

    <p class="msonormal4">"Bak, gerçekten isteyerek olmadı, tamam mı? Ben sadece... Dayanamadım!" Ağzına bir parça marul attı. "Alınma veya gücenme yok. Fakat işini bırakma."</p>

    <p class="msonormal4">Aman ne iyi!</p>

    <p class="msonormal4">Ağzı dolu bir hâlde, "Her neyse, demek istediğim; belki kendini yazılı olarak değil de sözlü olarak daha iyi ifade edebilirsin." dedi.</p>

    <p class="msonormal4">Üff, gerçekten de nasıl iltifat edeceğini iyi biliyor.</p>

    <p class="msonormal4">Yine de konuyu irdelemeye karar verdim. Başka bir fırsat yakalayamayabilirdim.</p>

    <p class="msonormal4">Sen yine de çabuk ol, sonra da haftanın planını yapmaya geri dön.</p>

    <p class="msonormal4">"Pekâlâ... Bakalım, nereden başlamalıyız... Demek ki suçlar yalnızca beş etken kesiştiği zaman meydana geliyor."</p>

    <p class="msonormal4">"Zaman, mekân, fail, kurban veya arzulanan cisim. Ayrıca gözetim ya da kanun yaptırımının noksanlığı. Bu, Suç ue Alanı Anlamak'm giriş bölümündeydi. Henüz uyuyakalmamıştım."</p>

    <p class="msonormal4">"Öyle mi, işte bak, bu çok cesaret verici!" Tuzluğu yakaladım ve önüme doğru kaydırdım. On dört yangının hepsinden bahsetmek fazla karmaşık olurdu. Dört beş tanesini örnek vererek ona, en azından ne yaptığım hakkında bir fikir verebilirdim. "Peki, bu kundaklamalarla ilgili olarak diyelim ki bu ilk yangın yeri..." Tuzluğa hafifçe dokundum, sonra biberliği masanın diğer ucuna koydum. "Bir sonraki kundaklama burada, San Diego'nun güneyinde, Chula Vista'daydı..." Kiralık arabanın anahtarlarını salata kâsemin arkasına koydum. "Cİçüncü kundaklama ise buradaydı, Clairemont'ta..." Kahve sütünü ve çay fincanını olmaları gereken yerlerine koydum.</p>

    <p class="msonormal4">"Bunlar da dördüncü ve beşinci yangınlar. Bu, sana ne ifade ediyor?"</p>

    <p class="msonormal4">"Hiçbir şey ifade etmiyor. Sadece her bir tarafa yayılmışlar."</p>

    <p class="msonormal4">"Aslında, bize çok şey anlatıyor." Bir peçeteyi buruşturdum ve masanın ortasına yerleştirdim.</p>

    <p class="msonormal4">"Bu, bir sonraki yangın mı?"</p>

    <p class="msonormal4">"Hayır, bu, bence kundakçının yaşıyor olduğu yer olabilir. Düşün bir dakika: Eğer tüm bu yangınları sen çıkarsaydın, aşina olduğun bir bölgeyi mi seçerdin?"</p>

    <p class="msonormal4">"Sanırım. Böylelikle nasıl kaçabileceğimi bilebilirim."</p>

    <p class="msonormal4">"Doğru. Ancak, eğer suçları evinin çok yakınında işlediysen, kendi üzerine, gereğinden fazla dikkat çekmiş olabilirsin." Garsonun, ekmek için getirdiği yağa parmağımı daldırdım ve peçetenin çevresine, dıştaki tuzluk ve biberliğin temsil ettiği yangınları kapsayacak şekilde iki eş merkezli daire çizdim. Bunu yaparken garsonumuz yaklaştı, masayı parmağımla boyadığım için bana bir bakış fırlattı, topukları üzerinde döndü ve mutfağa geri gitti.</p>

    <p class="msonormal4">"Neticede, azami bir mesafe buluyorsun, ideal bir mesafe, konfor noktası; bu dairelerin ortasında bir yerde, üzak, fakat çok da uzak olmayan; yakın, fakat çok da yakın olmayan bir yerde."</p>

    <p class="msonormal4">Bıçağımı, azami mesafenin içine koydu; ancak biberliğe göre masanın uzak olan diğer tarafına. "Örneğin, bir sonraki yangın burada olabilir mi?"</p>

    <p class="msonormal4">"Evet, belki. Fakat, ben ne olabileceğini değil neler yapıldığını inceliyorum."</p>

    <p class="msonormal4">"Değişiyor mu? Yangınlar çoğaldıkça şu konfor noktası meselesi?"</p>

    <p class="msonormal4">"Evet, çünkü kundakçı, yasal denetimlerin arttırıldığı bir bölgede yangın çıkarmaya devam etmeyecektir. Dolayısıyla kendime şunu sorarım: Bu mekânların suçlumuz için anlamı nedir? Mekâna, zamanlamaya ve yangınların gelişimine bakarım bunları konfor noktasıyla karşılaştırırım ve sonra geçmişe doğru çalışarak suçlunun ana üssünün en muhtemel mekânını bulmaya çalışırım. Bu; yaşadığı veya belki de çalıştığı yer olabilir. Burayı sıcak bölge diye adlandırırız."</p>

    <p class="msonormal4">"Kolay gibi."</p>

    <p class="msonormal4">"Prensipte evet. Ancak, yangınlarla bağlantılı tüm mekânları dikkate almak zorundasın, aynı zamanda olay yerlerine giden ve olay yerlerinden gelen geçiş yollarını da. İşin içinde seyahat teorisine dayanan logaritmalar, kavramsal kartografi ve buna benzer birçok matematiksel formül var."</p>

    <p class="msonormal4">"Buna coğrafi profil diyorlar, değil mi?"</p>

    <p class="msonormal4">"Evet." dedim salatamdan ufak bir lokma alarak. "Fakat bu,davranışsal profil gibi bir şey değil. Alakası yok."</p>

    <p class="msonormal4">"Evet, bunu bana daha önce de söylemiştin."</p>

    <p class="msonormal4">"Her neyse, tüm lokasyonlar, öyle değil mi? Yani, yanıcı maddeleri aldığı yer, yangınların meydana geldiği yerler, hangi yangın alarmlarının önce devreye girdiği, itfaiyeyi arayan kişinin lokas- yonu, görüş açıları..." Görüş açıları dediğim zaman, masaya baktım ve bir şey fark ettim. "Bir saniye." Büyük salata kâsemi konfor noktasının hemen soluna koydum. "Oradan salata kaşığını görebiliyor musun?"</p>

    <p class="msonormal4">Başını sallayarak görmediğini belirtti.</p>

    <p class="msonormal4">"Peki ya anahtarları?"</p>

    <p class="msonormal4">Tekrar başını salladı. "Arada kâse var."</p>

    <p class="msonormal4">Hım. Tamam.</p>

    <p class="msonormal4">"Arada kâse var." diye usulca tekrarladım.</p>

    <p class="msonormal4">"Kâse nedir?" diye sordu.</p>

    <p class="msonormal4">Masayı inceledim, birkaç baharatlığı hareket ettirdim. "Bence Petco Stadı olabilir. San Diego Padres beyzbol takımının oynadığı stat."</p>

    <p class="msonormal4">"Bark Park."</p>

    <p class="msonormal4">"Aynen." Salata kâsesinin çay fincanı ve kahve sütüyle olan ilişkisine baktım.</p>

    <p class="msonormal4">Euet, evet. Bunu incelemelisin.</p>

    <p class="msonormal4">"Ne oluyor?" diye sordu.</p>

    <p class="msonormal4">Bir dakika Pat. Şimdi aklın burada olsun, başka bir yerde değil.</p>

    <p class="msonormal4">"Hiçbir şey." Bu düşünceyi kafamdan attım. Tessa uykuya daldıktan sonra bu fikri tekrar irdeleyebilirdim. "Neyse, tüm bu etkenleri; suçun işlendiği saatteki trafik düzenleri, yolların, köprülerin ve sulak alanların krokileri, demografik veriler ve nüfus dağılımıyla karşılaştırdığımda şunu yapmaya başlayabilirim... Yani işte ana fikri anladın. Çoğu dedektif, 'Neden bu oldu?' veya 'Suçlu ne düşünüyordu?' ya da 'Birisi nasıl böyle bir şey yapabilir?' gibi sorular sorar. Ancak, ben 'Suçlu ne zaman buradaydı?', 'Nereye gitti?' ve 'Hâlihazırda nerede?' diye sorarım. Burada az ve öz olarak anlatmaya çalıştığım şey, çevresel kriminolojidir."</p>

    <p class="msonormal4">Masayı inceledi. Tuzluk ve biberliğe, anahtarlara, salata kâsesine, yağ dairesine ve kahve sütüne baktı. "Yani senin, bu konuda doktoran mı var?"</p>

    <p class="msonormal4">"Şey, evet, ben..."</p>

    <p class="msonormal4">"Bir kez daha söyler misin; kaç yıllık bir eğitim süreciydi bu?"</p>

    <p class="msonormal4">"Tamam. Pekâlâ, akvaryum... Köpek balıkları...Duyduğuma göre Sherrod Akvaryumu'nda bir düzineden fazla türden..."</p>

    <p class="msonormal4">"Yani sen, bir sebep aramıyor musun?"</p>

    <p class="msonormal4">Keşke daha fazla dedektif, onun kadar ısrarlı olsaydı. Parmağımla masaya hafifçe dokundum. "Hayır, pek aramıyorum. Hayır."</p>

    <p class="msonormal4">"Niçin?"</p>

    <p class="msonormal4">"Birisinin niyetini tahmin etmeye çalışmak, spekülasyondan başka bir şeyle sonuçlanmaz, Tessa. Bu, sonuç çıkarmaktan ziyade anlam çıkarmaya, bulgu yerine içgüdüye dayanır. Varsayımını kanıtlamanın da aksini ispatlamanın da hiçbir yolu yoktur. Ben bir soruşturmacıyım, akıl okuyucusu değil."</p>

    <p class="msonormal4">"Peki ya, Ajan Jiang bu konu hakkında ne düşünüyor? Bu, ikinizin arasındaki hassas nokta, öyle değil mi?"</p>

    <p class="msonormal4">Bu konuşma giderek kötü bir yola sapıyordu. "İkimiz de birbirimize çok saygı gösteririz."</p>

    <p class="msonormal4">Kısık sesle, "Bunu pekâlâ fark ettim." dedi.</p>

    <p class="msonormal4">"Bu ne demek oluyor?" "Hiç..." Alkolsüz birasından son bir yudum aldı. "Peki, bir sonraki yangının, nerede olacağını söyleyebilir misin?"</p>

    <p class="msonormal4">Başımı salladım. "Hayır. Daha önce de belirttiğim gibi, ben suçlunun merkez üssünü bulmaya uğraşarak geçmişe doğru çalışıyorum. Geleceği tahmin etme konusunda pek başarılı değilim."</p>

    <p class="msonormal4">"Yine de dene. Demek istediğim eğer buna niyetlendiysen..."</p>

    <p class="msonormal4">"Geleceği tahmin edemem, Tessa."</p>

    <p class="msonormal4">"Tamam." Gözlerini odanın diğer tarafına çevirdi. "Öyle diyorsan, öyle olsun."</p>

    <p class="msonormal4">"İstediğin kadar somurtabilirsin, bu, geleceği tahmin etmemi sağlamayacak."</p>

    <p class="msonormal4">"İyi. Boş versene. Somurtmuyorum."</p>

    <p class="msonormal4">Hâlâ göz teması yoktu.</p>

    <p class="msonormal4">Sonra buna sessiz, umursamaz bir mırıltı ekledi.</p>

    <p class="msonormal4">Harika.</p>

    <p class="msonormal4">Tamam. Güzel. Masayı inceledim; şimdiye kadar olan farklı yangınları temsil etmeleri için birkaç cismi daha yerinden oynattım. Eğer, bir sonraki yangını tahmin edecek olsaydım, bu yangın, nerede olabilirdi? Boş salata kâsesine doğru eğildim ve görüş açılarını kontrol ettim ve sonra, masada gösterilen yangın mahallerinin aralarındaki mesafeleri doğrulamak için tatlı çatalımı kullandım.</p>

    <p class="msonormal4">Sadece birkaç fikir. Elle tutulur herhangi bir şey yok.</p>

    <p class="msonormal4">Gümüş çatal bıçaklar ve baharatlıklarla oynarken beni izledi.</p>

    <p class="msonormal4">"Doktora derecesi, öyle mi?"</p>

    <p class="msonormal4">"Baksana." Peçeteyi aldım ve masadan yağı sildim. "Tatlı ister misin?"</p>

    <p class="msonormal4">Tam bunu değerlendiriyor gibi görünüyordu ki garsonlardan biri yanında durdu ve mango ile Hindistan cevizi soslu domuz filetosu tabağını yanımızdaki masaya bıraktı.</p>

    <p class="msonormal4">Tessa yüzünü buruşturdu. "Öööğ, bu çok iğrenç!.." Bileğine takmış olduğu lastik bantlardan birini çektiğini ve derisinde şaklattığını fark ettim. "Zavallı domuz! Kanı hâlâ görülebiliyor!"</p>

    <p class="msonormal4">Mezbahalar.</p>

    <p class="msonormal4">Evet, görebilirsin. Kanı hâlâ görebilirsin.</p>

    <p class="msonormal4">"Sanırım kusmak üzereyim." Ayağa kalktı. "Hadi gidelim!"</p>

    <p class="msonormal4">"Ödeme yapmam lazım." dedim.</p>

    <p class="msonormal4">"Seni dışarıda beklerim." El çantası olarak kullandığı hâkî renkli bez sırt çantasını kaptığı gibi, aceleyle kapıya doğru yöneldi.</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
