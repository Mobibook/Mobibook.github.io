<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark41"><b class="calibre19">40</b></a></h2>

    <p class="msonormal4"><a id="bookmark42">14:49</a></p>

    <p class="msonormal4"><a id="bookmark43">Cassandra'nın mühletinin dolmasına 5 saat 11 dakika kala...</a></p>

    <p class="msonormal4">Video bittikten sonra Ralph ve ben sessiz kaldık. Terry, bana bilgisayar ekranımdan ses çıkarmadan bakıyordu. Uzun bir dakika ve ardından bir dakika daha geçti. Etrafımızı saran sessizlikle oda, sanki kutsal bir mekân gibiydi ve ikimiz de bu mekânda günah işleyen ilk kişi olmak istemiyorduk.</p>

    <p class="msonormal4">Ralph, ellerini yumruk yapıp yapıp açıyordu. "Terry, bunun internette yayımlanmadığından emin ol. Sanal suç birimimizde- ki Angela Knight'ı tanıyorsun, değil mi?"</p>

    <p class="msonormal4">"Evet. İşinde iyidir."</p>

    <p class="msonormal4">"En iyisidir." Ralph, saatine baktı. Hiç şüphesiz Quantico'nun üç saatlik zaman farkını hesaplıyordu. Angela'nın geceleri çalıştığını biliyorum. İşe saat beşte gelir. "Onu bir ara." dedi Terry'ye "Ve bundan bir kopyayı ona yolla. İnterneti tarayıp kayıt var mı yok mu baksın. Eğer bu, internetteyse kaldırmalıyız. Hemen!"</p>

    <p class="msonormal4">"Anlaşıldı." Terry, klavyesini tıkırdatmaya başlamıştı. "Eğer internetteyse geri çekeriz. Ayrıca videoyu inceleyeceğiz; dijital titreşimi, içeriği. Her şeyi!"</p>

    <p class="msonormal4">"Güzel." dedim. "E-posta ne zaman gönderilmişti?"</p>

    <p class="msonormal4">"08:51'de."</p>

    <p class="msonormal4">"Nereden geldiğini söyleyebilir misin?"</p>

    <p class="msonormal4">Terry'nin, bilgisayarının yanındaki elle yazılmış bazı notlara baktığını gördüm. "Gönderen her kimse izini saklamayı çok iyi biliyor. Bunu, sanki bir 'reklam e-posta' gibi göstermiş ve CJkray- na'daki bir istenmeyen mesajlar yönlendiricisi aracılığıyla göndermiş. Videoyu açtığımdan beri bilgisayarım, izini sürüyor." Notlarına bir göz attı. "Şimdiye kadar dört ülkede on yedi aktarım var. Esas kaynağını bulmak on veya on iki saati alabilir."</p>

    <p class="msonormal4">Başımı salladım. "O kadar zamanımız..."</p>

    <p class="msonormal4">"Biliyorum." dedi. "Biliyorum."</p>

    <p class="msonormal4">"Pekâlâ." dedi Ralph. "Devam et."</p>

    <p class="msonormal4">"Terry." dedim, "Cassandra'nın bilgisayarından aldığım şifreli bazı dosyalar var, Onları sana göndereceğim. Bak bakalım ne kadarını deşifre edebileceksin."</p>

    <p class="msonormal4">"Tamamdır."</p>

    <p class="msonormal4">Konuşmamızı bitirdikten sonra ona dosyaları gönderdim ve Ralph'e, "Bu deponun, ne tür bir binada olabileceğine dair bir fikrin var mı?" diye sordum.</p>

    <p class="msonormal4">Kafasını hayır dercesine salladı. "Söylemesi zor. Beton zemin... Kaliforniya'daki bir bodrum katı olması güç, belki bir garaj olabilir. Terk edilmiş bir fabrika veya bir yerlerdeki bir kazan dairesi de olabilir. Tersanelerin oralardaki yüzlerce depodan biri de olması mümkün."</p>

    <p class="msonormal4">"Pekâlâ." dedim. "Eğer Austin Hunter, bu videoyu kendisine göndermediyse Cassandra'nın kayboluşunda artık ilk şüphelimiz o değil."</p>

    <p class="msonormal4">"Aynen öyle." dedi.</p>

    <p class="msonormal4">"Hadi bir daha izleyelim, ancak bu defa Cassandra dışındaki diğer bütün her şeye bak. Bu filmi çeken her kimse Cassandra üzerine odaklanmıştı ve sırf onunla meşguldü. Nefes alıp verişinin değişmesinden anlaşılabiliyor bu. Dikkatsizlik etmiş ve görüntüye, onu bulmamıza yardımcı olabilecek bir şey girmiş olabilir." Bir kez daha "oynat" düğmesine bastım.</p>

    <p class="msonormal4">Lien-hua geldiğinde ikinci izleyişimizin yarısına gelmiştik. Onu kapıda donmuş bir biçimde dururken gördüm. Video bittiğinde sanki bir şey söylemek üzereymiş gibi dudakları aralandı, ancak hiçbir şey söylemedi. Başını salladı. Bakışları gergindi, korkulacak derecede gergin. Ralph'in fark ettiğini sanmıyorum ama ben fark ettim.</p>

    <p class="msonormal4">"Bu Cassandra mı?" diye sordu.</p>

    <p class="msonormal4">Evet dercesine kafamı salladım.</p>

    <p class="msonormal4">Yanıma oturdu. "Tekrar başlat."</p>

    <p class="msonormal4">Dediğini yaptım ve bittiğinde bir kez daha odayı sessizlik kaplamıştı.</p>

    <p class="msonormal4">Lien-hua, bloknotunu çıkarttı. "Pekâlâ. En azından zaman bizim lehimizde işliyor."</p>

    <p class="msonormal4">"Nereden biliyorsun?" diye sordu Ralph.</p>

    <p class="msonormal4">"Tüm bu depoyu kurma, Cassandra'yı kaçırıp içerisine zincirleme işlemlerinden sonra onu başka bir yere götürmesi pek olası değil. Filmin nerede çekilmiş olduğunu bulabilirsek onun şu anda nerede olduğunu da buluruz demektir."</p>

    <p class="msonormal4">Söyledikleri aklıma yattı. "Tamam." Saatime baktım. "Saat 15:01. 20:00'ye kadar vaktimizin olduğunu düşünürsek Cassandra'yı bulmak için beş saatten daha az bir süremiz var demektir." Saatimdeki alarmı dört buçuk saat sonraya ayarladım.</p>

    <p class="msonormal4">"Lien-hua, bunun hakkında sen ne düşünüyorsun?" diye sordu Ralph. "Videoyu gördüğünde dikkatini çeken ne oldu?"</p>

    <p class="msonormal4">"Her şey çok spesifik: Kamera açıları, çekimlerdeki zamanlama, depo... Hepsi adamın fantezisi. Kamera titremiyor. Hiçbir duraksama yok. Bu işi daha önce yapmış. Cassandra, onun için ilk değil." Bu onun uzmanlık alanıydı ve her ne kadar itiraf etmek istemesem de tespitleri yerli yerindeydi.</p>

    <p class="msonormal4">"Pekâlâ.." dedi Ralph. "Daha fazla ilerlemeden önce polis departmanını arayıp bize ne tür bir yardımda bulunabileceklerini soracağım. Teğmen Graysmith'in tutumu, belki bu filmi gördükten sonra değişir. Ayrıca FBI Müdürü Rodale'ı arayıp ona bilgi vermem gerekiyor. Beş dakika sonra burada buluşalım." Ralph'in dizginleri ele alması hoşuma gitmişti. Böylelikle ben ekibi koordine etmek yerine olay üzerinde daha çok odaklanabilirdim.</p>

    <p class="msonormal4">Ralph, telefon görüşmelerini yaparken ben de koridorun sonundaki içecek makinesinden bir içecek almaya gittim. Felçli ve av sözleri, bir kez daha kafamın içinde yankılandı.</p>

    <p class="calibre16">Shade, Melice'ı arayıp talimatlarını vermeye başladığında bir kadın sesi "Kimsiniz?" dedi.</p>

    <p class="calibre16">Telefonu kapattı.</p>

    <p class="calibre16">Bu, Shade'in ilk hatasıydı ve Shade bunun aynı zamanda son hatası olacağına dair yemin etti.</p>

    <p class="msonormal4">Demek ki Melice telefonu bir başkasına vermiş veya kaybetmişti. Bu, Shade'i hiç memnun etmedi. Hayır, her şey çok hassas bir dengede duruyordu ve aptalca hatalara yer yoktu.Kadının izini sürüp sonra da onu ortadan kaldırmak nasıl olurdu? Evet. Bu gayet kolayca yapılabilirdi.Ancak bir taraftan da şu an için plana sadık kalmak daha iyi olurdu. Eğer gerekirse daha sonra onun icabına bakılırdı.</p>

    <p class="msonormal4">Hayır, Shade, ona, şüphe uyandıracak kadar çok şey söylememişti.</p>

    <p class="msonormal4">Shade, cep telefonunun tuşuna bastı ve bir dostu tarafından yollanan bir fotoğraf, ekranı kapladı. Shade, bir cenazede ayakta duran yirmi iki yaşındaki kadına baktı. Kadının acısı, dijital netlikle görülebiliyordu.</p>

    <p class="msonormal4">Koyu gözlükler. Siyah saç.</p>

    <p class="msonormal4">Lien-hua Jiang.</p>

    <p class="msonormal4">Henüz daha özel ajan olmadan çok zaman önce. Dedektif bile olmadan önce. Yanaklanndaki gözyaşları zamanla donup kalmış.</p>

    <p class="msonormal4">Kilit nokta işte buydu. Tüm olacakların nedeni buydu.</p>

    <p class="msonormal4">Shade, Melice'a ulaşmanın başka bir yolunu bulacaktı. Ancak o zamana kadar, başka aptalca hatalar yapmadan izleyip bekleyip odaklanması gerekiyordu.</p>

    <h3 class="msonormal7">***</h3>

    <p class="msonormal4">Ralph, telefon görüşmelerini yaptıktan sonra, hepimiz odadayken bir kez daha, "Pekâlâ..." dedi. "Bu, resmî olarak kayıp arama soruşturmasından adam kaçırma soruşturmasına geçmiştir, ancak kundaklama soruşturmasıyla da bağlantılıdır. Rodale'a, olup bitenler hakkında siz ikinizin buradaki herkesten daha fazla bilgiye sahip olduğunuzu ve Bayan Lillo'yu bulabilmek için sizin yardımınıza ihtiyacımız olduğunu söyledim. Olayla ilgilenmeniz için size resmî izin verdi. Haydi bakalım, bu işin icabına bakalım ve iyi bakalım."</p>

    <p class="msonormal4">"Güzel." dedim. Davanın içinde resmî olarak bulunmaktan memnundum.</p>

    <p class="msonormal4">"Pekâlâ. Bir kez daha izleyelim." dedi Lien-hua.</p>

    <p class="msonormal4">"Bu defa, spesifik olalım. Ralph, camdaki görüntülere bak. Daha evvel izlediğimizde bir ışıltı gördüm. Belki sen, ön planda bir şey görebilirsin, kameramanın yansımasını mesela."</p>

    <p class="msonormal4">Başıyla onayladı.</p>

    <p class="msonormal4">"Lien-hua, sen de Cassandra'ya dikkat et: Göz kırpmalarına; Mors alfabesi olabilir mi? Dudaklarını oynatıyor mu? Elleriyle, bir şekilde bir işaret yapıyor mu? Bize mesaj yollamaya çalıştığını gösterebilecek tüm işaretlere bak."</p>

    <p class="msonormal4">Başını salladı. Resmî bloknotunu önüne yerleştirip eline bir kalem aldı.</p>

    <p class="msonormal4">"Ben de zincire, boruya ve duvardaki yazıya bakacağım." dedim.</p>

    <p class="msonormal4">Sonra, bir kez daha filmi başlattım.</p>

    <p class="msonormal4">Creighton Melice, deponun ofisinde saatine baktı. Shade'in, saat 15:00'te yani on beş dakika önce kendisiyle irtibata geçmiş olması gerekiyordu. Dün gece arayıp Cassandra'yı alması için direktif verdikten sonra ondan bir daha hiç ses çıkmamıştı. Tabii ki Creighton'm cep telefonu yoktu, ama e-postası vardı ve Shade, daha önce sıklıkla e-posta aracılığıyla onunla iletişim kurmuştu. İşlerin planlandığı gibi gitmemesi, Creighton'ı rahatsız ederdi.</p>

    <p class="msonormal4">Su deposunu gösteren kameraya baktı.</p>

    <p class="msonormal4">Su, Cassandra'nın beline kadar geliyordu. Artık dinlenmek için oturamazdı. Yani Cassandra için zor bir öğleden sonra olacak gibiydi. Tüm bunları, internet üzerinden canlı yayın olarak göstermek isterdi, ancak Shade, böyle bir şey yaptıkları anda yerlerini bulmalarının çok kolay olacağını söylemişti.</p>

    <p class="msonormal4">Muhtemelen.</p>

    <p class="msonormal4">Büyük olasılıkla.</p>

    <p class="msonormal4">Shade, ne kadar sinir bozucu bir insan olursa olsun haklı olabilirdi.</p>

    <p class="msonormal4">Ellerini çaresizce cama bastırırken onu izledi. Evet. Su deposunu, Shade'in ona söz vermiş olduğu kadın için son bir kez daha kullanacaktı. Shade, ona söz vermişti ve sonra her şey, muhteşem bir biçimde son bulacaktı.</p>
  </div>

  <p class="msonormal4">Cassandra, nefes aldı ve suyun içine eğilip zinciri iki eliyle birden çekmeye başladı.<br class="calibre3" /></p>

  <div class="wordsection">
    <p class="msonormal4">Bırak çeksin.Diğerleri de bunu denemişti. O zincir kırılmayacaktı.</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
