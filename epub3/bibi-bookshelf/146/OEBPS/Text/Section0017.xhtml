<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark14"><b class="calibre19">14</b></a></h2>

    <p class="msonormal4">&nbsp; Viktor Drake sinirliydi ve sinirlendiği zaman uyuyamazdı.Uyuyamadığı zamansa daha da sinirlenirdi.Böylelikle, yaklaşık iki saat boyunca, yatağında tamamen uyanık bir biçimde yattıktan sonra kalktı ve etrafı camla kapatılmış okyanus manzaralı güneşlenme salonundaki jakuzinin içine atladı. Duvarda, Monet'sinin yanında asılı olan, yüksek çözünürlüklü televizyon ekranının sesini daha iyi duyabilmek için jakuzinin fıskiyelerini kapattı. Ancak, rahatsız olduğu için televizyonun sesini kıstı ve sadece ekranın altından geçen Nikkei hisse senetlerinin rakamlarını izlemekle yetindi.Tam gevşemeye başlamıştı ki ön kapıdaki güvenlik görevlisi zile bastı.İlk başta, zili duymazlıktan geldi. Tek yapmak istediği şey uyumasını sağlayacak kadar rahatlamaktı.</p>

    <p class="msonormal4">Bir zil sesi daha.</p>

    <p class="msonormal4">Viktor kıpırdamadı.</p>

    <p class="msonormal4">Bir tane daha.</p>

    <p class="msonormal4">Parmağıyla sertçe uzaktan kumandaya dokundu ve televizyon ekranı ikiye bölündü. Sağ tarafında sessiz hisse senetlerinin görüntüsü, solda ise ön girişteki güvenlik kulübesiyle canlı video bağlantısı vardı.</p>
  </div>

  <div class="wordsection">
    <p class="msonormal4">"Ne!" diye haykırdı Viktor.</p>

    <p class="msonormal4">"Efendim, yanımda iki adam var ve onlar..."</p>

    <p class="msonormal4">"Saatin kaç olduğundan haberin var mı senin?"</p>

    <p class="msonormal4">"Biliyorum efendim. Ama çok ısrarcılar..."</p>

    <p class="msonormal4">"Beni ancak bir koşulda rahatsız edebilirsin, o da..."</p>

    <p class="msonormal4">Başka bir ses sözünü kesti ve ekranda, güvenlik görevlisinin yanında, bir yüz daha belirdi. "Ben Octal. Geoff de yanımda. Yukarı geliyoruz."</p>

    <p class="msonormal4">Viktor'ın parmakları hafifçe titredi ve uzaktan kumandayı jakuzinin içine düşürdü. Ağır bir şekilde küfretti ve kumandayı bulup sudan çıkardı. Ancak, bulana kadar ekranda, Dr. Octal Kurve- tek'in BMW'sinin şaşkın bakışlı güvenlik görevlisini geçip eve doğru ilerlediğini gördü. Viktor, işe yaramaz güvenlik görevlisini ertesi gün kovmaya karar verdi. Fakat şimdi, Geoff ve doktorla başa çıkması gerekiyordu. Buraya asla gelmemeliydiler.</p>

    <p class="msonormal4">Asla!</p>

    <p class="msonormal4">Bunu daha önce açıkça belirtmişti.</p>

    <p class="msonormal4">Viktor, televizyonu kapattı, küvetten çıktı ve kurulandı. Birkaç dakika sonra, daha henüz giyinmeye bile zamanı olmamışken merdivenlerde iki adamın ayak seslerini duydu. Daha erken saatlerde, sokak kapısını kilitlediğinden emindi. Ama bu Geoff'i azıcık olsun yavaşlatmamışa benziyordu. Viktor, havlusunu beline doladı ve yavaş adımlarla yatak odasından çıktı.</p>

    <p class="msonormal4">İki adam antrede onu bekliyordu.</p>

    <p class="msonormal4">"Burada ne işiniz var?" Sesi gürlüyordu. "Size daha önce de söylemiştim. Buraya asla..."</p>

    <p class="msonormal4">"Daha önce ne söylediğini biliyorum." Geoff, büyük suratına yakışan geniş burnuyla, kapı gibi bir adamdı. "Ancak mesele çok önemli."</p>

    <p class="msonormal4">Diğer adam yanında sessizce duruyordu. Altmışlarında, gri sakallı, sakin ve insanı delip geçen gözlere sahip Dr. Octal Kurve- tek, Texas Kriminal Adalet Departmanında, zehirli iğneyle infaz yöntemi için, denetleyici hekim olarak yirmi yıl çalışmıştı. Her zaman Viktor'ın asabını bozardı, ne var ki becerileri, onu, Viktor'ın görevlendirdiği bu iş için mükemmel kılıyordu.</p>

    <p class="msonormal4">Viktor, gözlerini Dr. Kurvetek'ten çekti ve Geoff'e dikti. "Pekâlâ, ne var? Dediğiniz kadar önemli olsa iyi olur."</p>

    <p class="msonormal4">"Küçük bir sorun çıktı." Geoff'in yüzü ifadesizdi.</p>

    <p class="msonormal4">"Ne tür bir sorun?"</p>

    <p class="msonormal4">"Hunter hiç gelmedi." diye ekledi Dr. Kurvetek.</p>

    <p class="msonormal4">Viktor, zorlukla nefes aldı. "Ne? Ne demek hiç gelmedi? Nasıl gelmez?"</p>

    <p class="msonormal4">"Kobay, beklenmedik bir tepki verdi ve polis çağrıldı." dedi Dr. Kurvetek.</p>

    <p class="msonormal4">"Eee?" diye sordu Viktor.</p>

    <p class="msonormal4">"Kesin intihar." dedi Geoff. "Hunter muhtemelen kaçtı."</p>

    <p class="msonormal4">"Olay yerini gözetledik. Herkes gittikten sonra bile gelmedi." diye ekledi Dr. Kurvetek. "Apartman dairesine gittik. Orada da yoktu. Çekmeceleri altüst edilmişti. Anlaşılan daireden aceleyle çıkmış. Seni telefonla aramaktansa buraya gelip yüz yüze konuşmamız daha iyi olur diye düşündüm."</p>

    <p class="msonormal4">Viktor, olayları birleştirmeye çalıştı. Hunter'ın ne kadar şey bildiğini kestirmek zordu. Ona fazla bir şey söylenmemişti; yine de ilgili makamlara ötmeye karar verirse bu kesinlikle onlara zarar vermeye yeterdi.</p>

    <p class="msonormal4">Aksine, General Biscayne de perşembe günü geliyordu.</p>

    <p class="msonormal4">Hayır, hayır, bu olamaz. Şimdi değil.</p>

    <p class="msonormal4">"Suricata nerede?"</p>

    <p class="msonormal4">"Belki geri gelir diye Hunter'ın evinde." dedi Geoff.</p>

    <p class="msonormal4">Viktor, bir an için tüm bunları sindirmeye çalıştı. Eğer cihaza bir şey olursa ve Rukh Projesi Gözetim Kurulu bunu öğrenirse Drake Şirketler Grubu Savunma Bölümü sözleşmeyi kaybederdi ve ardından soruşturma başlardı. "Peki; şeyi hallettin değil mi?"</p>

    <p class="msonormal4">"Endişelenme." dedi Dr. Kurvetek. "Güvenli bir biçimde üste saklı. İlk o işi yaptık."</p>

    <p class="msonormal4">Bu, Viktor'm, B-14 numaralı binaya sınırsız girişe izninin olabilmesi için Dr. Kurvetek'i kayıtlara geçirdiğine sevindiği nadir zamanlardan biriydi. Ancak, şu anda, bunların hiçbirini düşünmek istemiyordu. Başı ağrımaya başladı. Bu kadarı çok fazlaydı. En azından cihaz güvendeydi. Bir içkiye ihtiyacı vardı. "Evin icabına bakın ve Hunter'ı bulun. Daha fazlasını öğrendiğinizde beni arayın. Bunu kontrol altına alalım. Bir daha yarım kalmış iş istemiyorum!"</p>

    <p class="msonormal4">İki adam evi terk etti ve Viktor ilaç şişesini aramaya gitti.</p>

    <h3 class="msonormal7">***</h3>

    <p class="msonormal4">Apartman dairesinden gerekli eşyaları alması, Creighton'ın sadece beş dakikasını aldı. Bu kadar acele hareket etme zorunluluğundan hiç hoşlanmasa da (Ayrıca Randi'ye veda etmek zorunda kaldığı için de biraz olsun canı sıkılmıştı.) oyun asıl şimdi başlamıştı. Adrenalini tavan yapmıştı Bu da onun çok haz aldığı bir şeydi.</p>

    <p class="msonormal4">Okları, hidrolik güçlü ok tabancasına yükledikten sonra Cassandra Lillo'yu bulmak için evden ayrıldı. Lillo, şimdiden bir sonraki kız arkadaşı olarak gördüğü kadındı.</p>
  </div>

  <p class="msonormal4"><span class="calibre17"><br class="calibre18" clear="all" id="calibre_pb_0" /></span></p>

  <div class="wordsection"></div>
</body>
</html>
