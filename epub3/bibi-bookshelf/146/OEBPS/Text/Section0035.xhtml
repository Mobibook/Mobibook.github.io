<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark32"><b class="calibre19">31</b></a></h2>

    <p class="msonormal4">Erdem ve ölüm.</p>

    <p class="msonormal4">Köpek balıkları Yedi Ölümcül Deniz'i turlarken Tessa'nın aklından geçen iki şey buydu. Televizyonda ve filmlerde, kitaplarda ve birçok başka yerde köpek balıklarını görmüştü. Ancak bu deneyimlerden hiçbiri, onları camın hemen diğer tarafında, kendisinden sadece birkaç metre uzaklıkta süzülürken görmekle karşılaştırılamazdı.</p>

    <p class="msonormal4">Tessa, anında, farklı görünüşte olan çekiç başlı köpek balıklarını ve korkunç bakışlı, fırlak dişli pamuk köpek balıklarını tanımıştı. Ayrıca, dik burunlu, hemşire, limon, boğa ve kaplan köpek balıklarını da fark etmişti. Tanımadığı daha birçok farklı tür köpek balığı gördü ve bu onu biraz sinirlendirdi.</p>

    <p class="msonormal4">İçeriden camla çevrilmiş geçit, altı metre derinlikteki serginin zeminine doğru ilerliyordu. Köpek balıkları, bir dizi jilet gibi keskin dişlere sahip, bin kiloluk esrarengiz ve muhteşem bir kuş sürüsüne benziyorlardı.</p>

    <p class="msonormal4">Tessa, cama, nefesinin üzerindeki titremesini görebilecek kadar yaklaştı. Bu derece yakın olmak, sanki suyun tam ortasında köpek balıklarının arasındaymış ve köpek balıkları, kıvrak ve ölümcül vücutlarıyla kusursuzca kuvvetli dalgalar yaratarak onun çevresinde sessizce süzülüyorlarmış gibi bir his veriyordu.</p>

    <p class="msonormal4">Sessiz güzellik.</p>

    <p class="msonormal4">İlkel açlık.</p>

    <p class="msonormal4">Erdem ve ölüm.</p>

    <p class="msonormal4">Tessa, saatine baktı. Patrick'in verdiği bir saatlik izni fazla taktığı yoktu. Ancak, programa göre her an başlaması beklenen köpek balıklarının bir sonraki beslenmesi sırasında, özellikle de canlı balık kullanılacaksa, bu cam gözetleme tünelinde olmak istemiyordu.</p>

    <p class="msonormal4">Ööööğ! Çok iğrenç. Geçiş yolunun hemen sağında "insanları taşıyan hareketli bant" denen bandın üzerine çıktı ve bir sonraki sergiye giderken tam yan yolda, tavana asılı olan plazma TV ekranlarından birinde köpek balığı besleme seansının ertelendiğini gördü.</p>

    <p class="msonormal4">Hmm. Güzel.</p>

    <p class="msonormal4">Köpek balıklarıyla daha fazla zaman geçirebilirdi.</p>

    <p class="msonormal4">Yürüyen banttan indi ve dünyanın en büyük köpek balığı sergisine geri gitti. Bu defa iki elini de cama dayayıp kollarını iki kanat gibi açtı ve suyla dolu sonsuz bir gökyüzünde köpek balıklarıyla birlikte uçtuğunu hayal etti.Sınırları ve engelleri olmayan bir gökyüzünde.Tabii ki tüm bu zaman içerisinde ayakları, isteksizce akvaryumun zeminine basılı kaldı.</p>
  </div>

  <p class="calibre16"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
