<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark94"><b class="calibre19">73</b></a></h2>

    <p class="msonormal4">Dışarıda Lien-hua'nın gelmesini beklerken Aina'dan, Memur Geoff Rickman'ı araştırmasını rica ettim. "Zannedersem yangın mahallindeydi." dedim.</p>

    <p class="msonormal4">"Rickman mı? Ama Dr. Bowers, ben onunla çoktan konuştum bile. Eldivende parmak izleri vardı."</p>

    <p class="msonormal4">"Tamam işte. Demek ki oydu. Oradaydı."</p>

    <p class="msonormal4">"Hayır." dedi. "Yangın mahallinde görevli değildi. Ancak, eldivenleri iki kriminologdan alıp delil odasına götürmüş. Memur Rickman, bir hata yapıp eldivene dokunduğunu söyledi ve çok özür diledi."</p>

    <p class="msonormal4">Dilediğinden eminim. "Aina, Memur Rickman, dün Austin'in kanına bastı ve ayakkabı izleri, koridorda bırakılmış olan izlerden birine uyuyor. Eğer yangın mahallinde görevlendirilmemişse yangını çıkaran kişilerden biri olabilir."</p>

    <p class="msonormal4">"İs lekelerinin üzerindeki ayakkabı izlerinin görüntülerini aklınızda mı tuttunuz?"</p>

    <p class="msonormal4">"Tabii ki!"</p>

    <p class="msonormal4">Bir an durdu. "Pekâlâ..." dedi. "Başka bir şey öğrenebilir miyim bakacağım."</p>

    <p class="msonormal4">"Teşekkür ederim."</p>

    <p class="msonormal4">Koridordan geçerek gözden kayboldu. Rickman'ın gerçekten de pazartesi geceki yangının kundakçısı olması hâlinde, bunun, davaya nasıl yansıyacağını düşünürken konferans salonunun kapısı güm diye açıldı ve Lien-hua, bir hışımla koridora çıktı. "Ne oldu, Lien-hua? Margaret ne dedi?"</p>

    <p class="msonormal4">Gözleri kısık ve dudakları gergin bir hâlde bana doğru döndü. "Margaret, Lewis şikâyetçi olmasa bile bunun, benim yaptıklarımı değiştirmediğini söyledi. Kendine hâkim olamayan bir ajanı sahada çalıştıramazmış. Sorgulamadan sonra beni, sınırsız idari izne yolluyor."</p>

    <p class="msonormal4">"Ne? Ciddi olamazsın!"</p>

    <p class="msonormal4">Lien-hua, geriye doğru bir adım attı. "Sorgulama için hazırlanacağım, Pat. Biraz yalnız kalmaya ihtiyacım var."</p>

    <p class="msonormal4">Margaret, dün gece orada değildi. Olayların nasıl geliştiğini görmedi.</p>

    <p class="msonormal4">Sherrod Akvaryumu'nu ve köpek balıklarının beslenme saatlerini düşündüm. Kırk yedi yaşındaki kemikli bir kadını yemeleri ne kadar zaman alır diye merak ettim.</p>

    <h3 class="msonormal7">***</h3>

    <p class="msonormal4">Tessa'nın uçağının yarım saat önce kalkmış olması gerekiyordu ve Tessa beklediği zaman içerisinde Patrick'in onu "kontrol etmek" için ne zaman arayacağını düşünüp merak ediyordu</p>

    <p class="msonormal4">Aradığı zaman, muhtemelen kendisini eve gönderdiği için özür dileyeceğini tahmin ediyordu.</p>

    <p class="msonormal4">Güzel.</p>

    <p class="msonormal4">Özür dilemeliydi.</p>

    <p class="msonormal4">Cep telefonunu çıkartıp dizinin üzerine koydu.</p>
  </div>

  <p class="msonormal4">Son on beş dakika içerisinde anneanneye benzeyen kadın, iki defa daha tuvalete gitmişti ve Tessa ona acımıştı. Solgundu ve midesi bulanıyor gibi görünüyordu. Bu yüzden sandalyesine oturduktan sadece birkaç dakika sonra Tessa'dan çantalarına son bir kez daha göz kulak olmasını rica etmesi onu hiç şaşırtmamıştı. "Sizin için yapabileceğim bir şey var mı?" diye sordu Tessa.<br class="calibre3" /></p>

  <div class="wordsection">
    <p class="msonormal4">Kadın başını salladı. "Çok düşüncelisin. Sadece çantalara bakabilir misin, canım? Sanırım yediğim bir şey dokundu, üçmaya pek alışık değilim. Bilirsin işte. Birazdan dönerim." Sonra pencereden uçak pistine doğru dikkatlice baktı. "Yolcuları uçağa bindirmeye başlamazlar, değil mi?"</p>

    <p class="msonormal4">Tessa, yer hostesinin, kapağında rüzgârdan savrulmuş üstüyle çıplak, çekici bir adamın olduğu bir romanı okuyarak maaşını alnının teriyle kazanmakta olduğunu gördü. "Öyle olacakmış gibi görünmüyor. Eğer başlarlarsa ben gelip sizi alırım. Söz veriyorum."</p>

    <p class="msonormal4">"Çok tatlısın. Teşekkür ederim."</p>

    <p class="msonormal4">Ardından kadın tekrar yavaş yavaş tuvalete doğru yürümeye başladı ve Tessa, pistte uyuyan geniş belli uçaklara baktı.</p>

    <p class="msonormal4">Bir dakika sonra telefonu çalıp da ekranda bilinmeyen numarayı gördüğünde Tessa, büyük bir olasılıkla Patrick'in FBI'dan olan arkadaşlarından birinin aradığını düşündü. Demek kendisi aramaya korkuyor. Hah! Cevap vermeden önce bir dakika Ralph amcanın birkaç kez kullandığını duyduğu bazı cümle seçeneklerini hatırlamaya çalıştı. "Kiminle görüşüyorum?"</p>

    <p class="msonormal4">"Selam, Kuzgun!" İlk başta Patrick olduğunu sandı, çünkü ona bir tek Patrick, Kuzgun derdi. Ancak, ses onun sesi değildi. "Sensin, öyle değil mi?" dedi ses.</p>

    <p class="msonormal4">Oh, oh, evet.</p>

    <p class="msonormal4">O ses.</p>

    <p class="msonormal4">Dövme stüdyosundaki yakışıklı adam.</p>

    <p class="msonormal4">Tessa çok heyecanlandı. Düşünemiyordu bile. "Riker? Numaramı nereden buldun?"</p>

    <p class="msonormal4">"İzin formundan. Benim için yazmıştın."</p>

    <p class="msonormal4">Tessa, alo! Bazen çok kalın kafalı oluyorsun!</p>

    <p class="msonormal4">"Eee!" dedi. "Ne yapıyorsun?"</p>

    <p class="msonormal4">Plastik, kaygan havaalanı sandalyesine iyice çöktü. "Hiçbir şey. Sen?"</p>

    <p class="msonormal4">"Takılıyorum işte." Konuşmaya devam etmeden önce biraz durdu. "Bir bilmeceyi çözmeye çalışıyorum."</p>

    <p class="msonormal4">"Hâlâ çözemedin demek?"</p>

    <p class="msonormal4">"Hayır, hayır, hayır! Banka soygunu olanı değil. Başka bir bilmeceyi."</p>

    <p class="msonormal4">"Hangisini?"</p>

    <p class="msonormal4">"Siyah saçlı olanı, kurnaz gülüşlü olanı, kuzgun dövmeli olanı."</p>

    <p class="msonormal4">Heyecandan nefesi kesildi. "Evet, şey, onun çözülmesinin oldukça zor olduğunu duymuştum."</p>

    <p class="msonormal4">"Güzel. Zorlukları severim."</p>

    <p class="msonormal4">Rahat oturabilmek için sandalyede döndü. Ancak, bir insanın o sandalyelerde rahat oturabilmesi mümkün değildi. "Eee, şimdiye kadar ne kadarını çözebildin? Doldurabildiğin boşluklar var mı?"</p>

    <p class="msonormal4">"Sanırım ilk önce biraz araştırma yapmam gerekiyor. Bilgi toplamam lazım..." Sesini iyice kıstı ve sonra ekledi: "Belki panoyu tekrar incelemeliyim."</p>

    <p class="msonormal4">Konuşma tarzından pek hoşlandığından emin değildi. Ama belki de hoşlanmıştı. Telefonu kapatmadı.</p>

    <p class="msonormal4">"Bu gece bir kulübe gidiyorum." dedi. "Neden benimle gelip bilmeceyi çözmeme yardımcı olmuyorsun?"</p>

    <p class="msonormal4">Havaalanına bir göz gezdirdi. "Bunu yapabileceğimi pek sanmıyorum." "Oh, demek beni ekiyorsun, öyle mi?"</p>

    <p class="msonormal4">"Hayır, öyle değil." Büyük bir adamın, ona ilgi göstermesi heyecan vericiydi hem de çok heyecan verici. "İnan bana. Eğer gelebilseydim gelirdim."</p>

    <p class="msonormal4">Cevap vermeden önce Riker, birkaç saniye bekledi ve sonunda cevap verdiğinde söyledikleri sanki, Tessa'ya bir yerden okuyormuş gibi geldi: " 'Derken yüzünün ciddi ve sert hareketleriyle bu simsiyah kuş, hüzünlü düşlerimi tebessüme dönüştürdü.' "</p>

    <p class="msonormal4">Aman Tanrı'm!</p>

    <p class="msonormal4">" 'Kuzgun!' " dedi. "Poe. Demek arayıp buldun."</p>

    <p class="msonormal4">"Evet. Dediğim gibi bir bilmeceyi çözmeye çalışıyorum."</p>

    <p class="msonormal4">"Yani, senin en sevdiğin mısra bu mu?"</p>

    <p class="msonormal4">"Belki. Bunu bilebilmem için simsiyah kuşla biraz daha zaman geçirmem gerek. Hoşuma giden bir mısra daha var. Bekle... İşte burası: 'İpeksi mor perdelerin hüzünlü ve belirsiz hışırtısı ürpertti beni. O ana kadar hissetmemiş olduğum tuhaf korkular kapladı içimi.' Bu cümleyi seviyorum: 'O ana kadar hissetmemiş olduğum tuhaf korkular.' "</p>

    <p class="msonormal4">"Evet."</p>

    <p class="msonormal4">"Peki ya sen? Sen en çok hangi mısrayı seviyorsun?"</p>

    <p class="msonormal4">Tessa'nın düşünmesine gerek yoktu. Şiiri ilk kez, annesi öldükten hemen sonra okumuştu. "Şiddetli bir arzuyla istedim günün ağarmasını; Boş yere aradım kitaplarımda, ödünç almak için kederin ara verdiği anı..."</p>

    <p class="msonormal4">Bekledi. "Sonu bu mu? Sanki mısranın sonu gelmedi gibi."</p>

    <p class="msonormal4">Mısranın sonu mu, huh?</p>

    <p class="msonormal4">"Uzun bir süre sanki sonuymuş gibiydi." Tessa, anneanneye benzeyen kadının tuvaletten çıkıp dikkatlice sandalyesine dönmekte olduğunu gördü. "Görüşürüz."</p>

    <p class="msonormal4">Yapmamız gerekeni yaparız.</p>

    <p class="msonormal4">Kedere ara veririz.</p>

    <p class="msonormal4">Riker, düşüncelerini böldü. "Hey, hadi takıl benimle. Dövmenin nasıl olduğunu görmek istiyorum."</p>

    <p class="msonormal4">Vay be, bu adam ondan gerçekten de çok hoşlanıyordu. "Şey..." dedi. Bu anneanneye benzeyen kadın sana güveniyor. Denver'da kedilerine baktığın komşu çift sana güveniyor, hatta okuldaki diğer çocuklar bile sana güvenip ödevlerini kontrol ettiriyorlar... Sana herkes güveniyor.</p>

    <p class="msonormal4">Patrick dışında herkes. Hayır. O güvenmiyor. Hem de hiç güvenmiyor.</p>

    <p class="msonormal4">Anlık küçük uyarılar Tessa'nın aklından şöyle bir geçti. Ancak, onları duymazlıktan geldi. "Belki seninle buluşabilirim ama bu gece olmaz. Şimdi. Bu akşamüzeri."</p>

    <p class="msonormal4">"Güzel. Şimdi neredesin?"</p>

    <p class="msonormal4">Bir şey uydur. Ona söyleme. Servise bin. "Hyatt Oteli. Havaalanının oradakinde. Lobide buluşalım. Yarım saat sonra." Yaşlı kadın, yaklaşık beş metre kadar ilerideydi. Tessa, keşke o bastonu kullanmak zorunda olmasaydı diye düşündü.</p>

    <p class="msonormal4">"Havaalanının oradaki Hyatt'ta." dedi Riker. "Ama biraz zamana ihtiyacım var. 15:45 diyelim mi? O zamana kadar orada olurum."</p>

    <p class="msonormal4">"Bu arada dövmem için o sabundan biraz daha getir."</p>

    <p class="msonormal4">"Sana koca şişeyi getiririm."</p>

    <p class="msonormal4">"Tamam, orada görüşürüz."</p>

    <p class="msonormal4">"Sabırsızlanıyorum, Kuzgun."</p>

    <p class="msonormal4">"Ben de."</p>

    <p class="msonormal4">Sonunda telefonu kapatıp zil sesini kısana kadar, uzun ve tatlı bir an boyunca onu elinde tuttu.</p>

    <p class="msonormal4">"Teşekkür ederim, canım." dedi ikinci sınıf öğretmenine benzeyen kadın sandalyesine oturmak için eğilirken.</p>

    <p class="msonormal4">"Önemli değil." Tessa, aşağıya el çantasına doğru uzandı ve Patrick'in onu tekrar kontrol etmesi ihtimaline karşı telefonunu gizlice yaşlı kadının çantasının içine attı.Sonra Tessa, el çantasını eline aldı ve güvenlikten geri girerek otel servislerinin kalktığı kaldırım kenarına doğru yürüdü.</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
