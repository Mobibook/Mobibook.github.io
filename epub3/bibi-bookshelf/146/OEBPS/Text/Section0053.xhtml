<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre25"><a class="title"><b class="calibre19"><br class="calibre12" /></b></a></h2>

  <h2 class="calibre25"><a class="title" id="bookmark62"><b class="calibre19">49</b></a><br class="calibre12" /></h2>

  <div class="wordsection">
    <p class="msonormal4">Bir dakika için denizi inceleyip rüzgârın yönüne baktım. Dalgalar. "Ralph, sence sahile olan uzaklık ne kadardır?"</p>

    <p class="msonormal4">Mesafeye baktı. "Bir veya bir buçuk mil kadardır derim."</p>

    <p class="msonormal4">"Sen özel kuvvetlerdeydin. Bir Donanma SEAL'i bu mesafeyi ne kadar zamanda yüzer?"</p>

    <p class="msonormal4">"Bir SEAL, bu rüzgârda... Belki otuz beş-kırk dakikada."</p>

    <p class="msonormal4">Aina'ya doğru bir adım attığımda Ralph'in mırıldandığını duydum: "Mesela bir komando yirmi beş dakikada..." Yüzme zama- nıyla yangının çıkış zamanını karşılaştırdım.</p>

    <p class="msonormal4">"Karaya çıktı." dedim. "Aina, adamın firar ettiğine dair anons yapmamız lazım. Memurlara söyle sahili taramaya başlasınlar. Bir dakika..." Kıyı şeridine baktığımda tekrar haber kanalının helikopterini gördüm. Bu defa bir tarafında yazan yazıyı okuyabiliyordum: Kanal 11. "Filme çekiyorlar. Ralph, işe yarar bir görüntü bulabilecek misin, bak bakalım. Gerekirse torpil kullan. Adamımızı filme çektiler mi görmek istiyorum." Lien-hua'yı kalabalığın içinden bize doğru ilerlerken gördüm.</p>

    <p class="msonormal4">"Belki helikopter ekibinin aramada yardımcı olmalarını sağlayabiliriz."</p>

    <p class="msonormal4">"İşe yaramaz." dedim. "Basına güvenmiyorum. Olaya ne kadar çok hâkim olurlarsa bu, bizim için o kadar kötü sonuç doğurur. Bunu kendi imkânlarımızla havaya yapmalıyız."</p>

    <p class="msonormal4">Lien-hua geldi ve Aina ile Ralph telefon numaralarını çevirirken ben de onunla birlikte eğitim üssünün iniş pistine doğru koştum.Telefondaki adam, eğer cihaz sapasağlam ellerine geçmezse Cassandra'yı öldürecekleri konusunda şüpheye yer bırakmayacak kadar kesin konuşmuştu. Böylelikle teslim etmeden önce Austin, cihaza çabucak bir göz gezdirip kıyıya yüzerken bir hasar almadığından emin olmak istedi.</p>

    <p class="msonormal4">Fermuarı kullanmak yerine su geçirmez çantayı yırtarak açıp içindeki siyah çantayı çıkarttı. Siyah çantayı ise yırtarak açmak yerine dikkatlice fermuarını indirdi. Cihaz, koruyucu hava kabarcıklı ambalaj kâğıdına sarılmıştı. Bunu da usulca açtı.</p>

    <p class="msonormal4">Cihaz, tripodla desteklenmiş bir video kamerayı andırıyordu. Gövdesinde lazer odağı ve Austin'in eli büyüklüğünde bir uydu anteni vardı. Yirmi santimlik video ekranı, ön tarafına monte edilmişti ve ön kısmından radyoaktif uyarı etiketleri sarkan çok büyük bir sökülebilir batarya kutusu vardı. Eğer hiçbir şey bilmiyor olsaydı, bunu bir tür lazer izleme cihazı veya uzak mesafe dinleme aleti, hatta belki de yüksek teknoloji termal görüntüleme aleti zannedebilirdi. Ancak, bir önceki gece o iki adamı bunu kullanırken görmüştü.</p>

    <p class="msonormal4">Austin, cihazın, Cassandra'nın yapıyor olduğu araştırmayla bir bağlantısı olabileceğini düşündü. Fakat bundan pek emin olamadı. Bir keresinde Cassandra, hükümet için çalıştığı bir projeden bahsetmişti. Ne var ki Austin bunu irdelememişti. On dört sene SEAL olarak çalıştıktan sonra sır tutmanın, işini kaybetmemek anlamına geldiğini biliyordu. Şimdiyse Keşke ona daha fazla soru sorsaydım, diye düşündü. Her hâlükârda cihaz yüzerken bir zarar almışa benzemiyordu. Ama bunu kesin olarak söylemenin bir yolu yoktu. Ancak, en azından sağlam gözüküyordu. Ambalaj kâğıdını tekrar sardı ve çantanın fermuarını çekip kapattı.</p>

    <p class="msonormal4">Saat: 18:44.</p>

    <p class="msonormal4">Eğer cihazı teslim etmezse Cassandra yetmiş altı dakika sonra ölecekti.</p>

    <p class="msonormal4">Austin, bıçağını kılıfından çıkartıp belindeki ipi kesti. Şnorkeli okyanusa fırlattı, iki elastik ipi omuz askısı gibi kullanarak cihazı sırtına astı ve iskeleden hızla koşmaya başladı.Elimle, hava taşımacılık binasının alçı kaplamasına vurdum.İki inatçı inzibat eri yolumu kesti, "üzgünüm efendim." dedi bir tanesi. "Amiralden emir geldi."</p>

    <h3 class="msonormal7">***</h3>

    <p class="msonormal4">Ralph, yanımda belirdi. "Aina firar anonsunu yaptırdı. Tersaneleri arıyorlar." Sonra yüzümdeki ifadeyi gördü. "Sorun nedir?"</p>

    <p class="msonormal4">"Hiçbir şey yapmamıza izin vermiyorlar." dedim. "Askerî üsteyiz, sivil topraklarda değil, bu nedenle bu işle kendileri ilgileneceklermiş."</p>

    <p class="msonormal4">"Ne?" İnzibat erlerine dik dik baktı. "Amirinizle konuşmak istiyorum."</p>

    <p class="msonormal4">"Bir dakika..." dedi Lien-hua. "Zaman artık lehimizde değil. Doğru insanı bulmak, doğru bağlantıları kullanmak, izin almak gibi şeyler için zamanımız yok. Kanal 11 sana ne dedi?"</p>

    <p class="msonormal4">Ralph, kafasını salladı. "Ellerinde hiçbir görüntünün olmadığını söylediler." diye yanıt verdi. "Yangını çekmişler, sahili değil..." Gökyüzüne doğru baktı. "Bu da ne demek olu..."</p>

    <p class="msonormal4">Gözünü diktiği yere baktım. Helikopter yön değiştirmiş ana karanın sahili boyunca geri gidiyordu. "Özel haber yapacaklar. Onu ürkütecekler. Ralph, lütfen..."</p>

    <p class="msonormal4">"Hallediyorum." diye söylenerek telefonunu tekrar çıkarttı. Konuşmaya başlamadan önce Lien-hua'ya ve bana dönüp "Siz ikiniz ana karaya gidin. Hemen şimdi!" dedi.</p>

    <p class="msonormal4">Hunter'ı yakalamak, Cassandra'yı bulmak demekti ve bunu yapabilmemiz için bir saatten biraz daha fazla bir zamanımız vardı. Lien-hua'yla arabaya doğru koştuk.</p>

    <p class="msonormal4">Arabanın anahtarlarını çıkarttım, elimden onları kaptı. "Ben kullanacağım."</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
