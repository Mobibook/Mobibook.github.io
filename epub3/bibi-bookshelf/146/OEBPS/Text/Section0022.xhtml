<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark20"><b class="calibre19">19</b></a></h2>

    <p class="msonormal4">Lien-hua, ne kadar kibar ve tatlı dilli olsa da acelesi olduğu zaman kafein etkisi altındaki Jackie Chan gibi araba kullanıyor.</p>

    <p class="msonormal4">Bunun hoşuma gittiğini itiraf etmeliyim.</p>

    <p class="msonormal4">Tabii ki arabanın hava yastığı olduğu sürece.</p>

    <p class="msonormal4">Bir köşeden uçarak geçtik ve kapıya savrulmamak için elimi gösterge tablosuna koydum.</p>

    <p class="msonormal4">"Açıklaman lazım." dedi. "Ne demek harita bıraktı? Ayrıca, neden acele etmemiz gerekiyor?"</p>

    <p class="msonormal4">"Bloknotun var mı?"</p>

    <p class="msonormal4">"Arka koltukta olması lazım."</p>

    <p class="msonormal4">Resmî bloknotunu kapıp yapabildiğim kadar çok, rastgele coğrafi analiz algoritmaları hesapladım. Ancak, cebir denklemleri hiçbir zaman uzmanlık alanıma girmemişti. Gerçekten de bir bilgisayara ihtiyacım vardı.</p>

    <p class="msonormal4">"Peki bu acele niye?"</p>

    <p class="msonormal4">"Çünkü göründüğüm kadar zeki değilim. Düşünce zincirimi unutmadan önce bilgisayarıma ihtiyacım var. Sanırım gerçek kundakçının fotoğrafını elde edebilirim."</p>
  </div>

  <p class="msonormal4">"Nasıl? Neler oluyor?"<br class="calibre3" /></p>

  <div class="wordsection">
    <p class="msonormal4">"Arada kâse var."</p>

    <p class="msonormal4">"Neden bunu tekrarlayıp duruyorsun? Ne anlama geliyor?"</p>

    <p class="msonormal4">"Kavramsal haritalama konusuna aşinasın değil mi?"</p>

    <p class="msonormal4">"Tabii ki. İnsanlar bu şekilde çevrelerini algılarlar. Herkes, saptığı yolların, takip ettiği güzergâhların, haritadaki noktalar arasındaki tahminî mesafelerin ve bunun gibi şeylerin zihinsel resimlerini yaratır."</p>

    <p class="msonormal4">"Doğru. Ancak, zihinsel haritalar bazı şeylerle çarpıtılır."</p>

    <p class="msonormal4">"Engelleyiciler ve aşinalıkla. Evet, biliyorum. Tavırlar, geçmiş deneyimler ve farklı mekânlarda olan rahatlık; bunların hepsi, yer ve uzaklık algılamalarımızı çarpıtır ve biz de; nehirler, dağlar, köprüler, alışveriş merkezleri gibi doğal veya insan yapımı Engelleyiciler ortaya çıktığı zaman, iki nokta arasındaki mesafeyi gözümüzde büyütürüz."</p>

    <p class="msonormal4">"Vay be, bunu ben bile daha iyi söyleyemezdim!"</p>

    <p class="msonormal4">"Kitabındaki bilgileri başka kelimelerle söylediğimi biliyorum. Sözcük seçimin biraz resmîydi. Değiştirmem gerekti."</p>

    <p class="msonormal4">Hafifçe boğazımı temizledim. "Söylemek istediğim şu; hepimiz farkında olmadan, -aramızdaki seri kundakçılar da dâhil olmak üzere- aklımızda kavramsal haritalar yaratırız. Spor stadyumları da büyük zihinsel engelleyicilerdir. Petco Parkı, yangınlara olan yakınlığı nedeniyle kundakçının zihninde şehri algılama biçimini ve jeografik analiz dinamiklerini değiştirmiş olabilir."</p>

    <p class="msonormal4">"Yani, Petco Parkı kâse mi?"</p>

    <p class="msonormal4">"Evet, büyük bir salata kâsesi. Senin anlayacağın, mango ve Hindistan ceviziyle domuz filetosu sunuyorlardı ve ben de iki salata sipariş vermek zorunda... Boş ver, uzun hikaye. Biraz daha hızlı gidebilir miyiz?"</p>

    <p class="msonormal4">"Bir uçuş planı çıkarmadan gidemeyiz. Peki kundakçının fotoğrafını nasıl bulacaksın?" "Ona sonra geleceğim. Dinle, beni bırakır bırakmaz hemen Aina'yı aramanı istiyorum. Bizimle buluşabilir mi diye sor. Eğer buluşamazsa şehrin tüm toplu taşıma istasyonlarında çekilmiş olan videolara giriş kodlarını iste." Otelin park alanına gelmek üzereydik. "Anladın mı?"</p>

    <p class="msonormal4">"Evet."</p>

    <p class="msonormal4">"Sadece canlı görüntüleri değil, veri tabanlarını da incelemem gerekiyor."</p>

    <p class="msonormal4">Lien-hua, otelin önünde frene bastı. "Peki, sadece iyi anlayıp anlamadığımdan pek emin.."</p>

    <p class="msonormal4">"Odamda buluşuruz. Park ettikten sonra gel." Arabadan atladım.</p>

    <p class="msonormal4">Resmî not defteri elimde, bilgisayarımı nihayet önüme aldığımda karalama notlarımı ve formüllerimi çözebilmeyi umarak aceleyle asansöre doğru yürüdüm.</p>

    <h3 class="msonormal7">***</h3>

    <p class="msonormal4">Cassandra'yı yakalamak, Creighton'm düşündüğünden daha kolay olmuştu.Neredeyse hiç boğuşmamıştı ve depoya vardıklarında tekrar kendine gelmişti. Örnek bir kurban olmuştu.</p>

    <p class="msonormal4">Evet. Son birkaç saat çok verimli geçmişti.</p>

    <p class="msonormal4">Creighton'un, video çekimini bitirmek için ucu ucuna yetecek kadar metrajı vardı.Daha sonra tek yapması gereken, kurguyu halletmek ve tüm faaliyeti başlatacak olan telefon görüşmesini yapmaktı.</p>

    <p class="msonormal4">Sabırsızlanıyordu.</p>

    <p class="msonormal4">Onun ve kendisinin yaklaşmakta olan ölümünün düşüncesi, heyecandan parmaklarını titretiyordu.</p>
  </div>

  <p class="msonormal4"><span class="calibre17"><br class="calibre18" clear="all" id="calibre_pb_0" /></span></p>

  <div class="wordsection"></div>
</body>
</html>
