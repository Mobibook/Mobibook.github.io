<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark4"><b class="calibre19">3</b></a></h2>

    <p class="msonormal4">Viktor Sherrod Drake -Drake Şirketler Grubunun başkanı ve genel müdürü- şirketinin, San Diego'daki Aero Geçidinde yerleşik uluslararası genel merkezinin, en üst katında masasının başına oturdu. Birçok insan, biyoteknoloji endüstrisinin, San Diego'- da ordudan hemen sonra gelen ikinci büyük ekonomik güç olduğunu bilmiyordu. Ancak Victor bunu biliyordu. Bunun gerçekleşmesini o sağlamıştı.</p>

    <p class="msonormal4">Personelinin çoğu 17:30'da evine gitmişti. Fakat Viktor, özellikle 2008 yılı ekonomi raporlarının akın akın yağdığı yılın bu zamanında, biraz daha geç saatlere kadar kalmayı tercih etti. Tabii ki bu durum, çekirdek bir çalışma kadrosuna, fazla mesai yaptırtmak demekti. Ancak, bu bir sorun değildi. Ekonomik gücü buna yeterdi.</p>

    <p class="msonormal4">Viktor, muhasebecisi aradığı zaman hazır olabilmesi için cep telefonunu masasındaki kâğıtların yanına yerleştirdi ve sonra en son çıkan kâr marjı raporlarını inceledi. O gün, arabayla işe gelirken duymuş olduğu bir melodinin ritmiyle parmaklarını tıkırdattı.</p>

    <p class="msonormal4">Evet, işler iyi gidiyordu. Hem de çok iyi gidiyordu.</p>

    <p class="msonormal4">Pencereden dışarı -insanların cennet olarak bnitelendirdikleri denizin kenarındaki çöle- San Diego'ya baktı. Viktor, şehre yukarıdan bakmayı severdi. Karınca gibi insanlar. Önemsiz olan varoş hayatlarıyla vızır vızır dolaşan asalaklar...</p>

    <p class="msonormal4">"Bay Drake, beyefendi." Boğuk bir kadın sesi düşüncelerini böldü. Sesin sahibi olan kadını, sırf ses tonu yüzünden işe almıştı. İç hat düğmesine bastı. "Evet?"</p>

    <p class="msonormal4">"General Biscayne hatta."</p>

    <p class="msonormal4">Viktor'ın parmakları tıkırdamayı durdurdu.</p>

    <p class="msonormal4">Biscayne.</p>

    <p class="msonormal4">Yine.</p>

    <p class="msonormal4">Pentagon'da çalışıyor olman kimin umrunda? Dünyanın en zengin adamlarından birini istediğin her zaman arayamazsın. Hayır, arayamazsın!</p>

    <p class="msonormal4">Diğer taraftan, Pentagonun araştırma ve geliştirme kolu, Savunma İleri Araştırma Projeleri Birimi, başka bir deyişle DAR- PA'nın, bu proje için harcadığı milyarlarca dolar, generale, başkasının işini yönlendirmesi için fazladan birkaç dakika satın alabilirdi.</p>

    <p class="msonormal4">"Onunla özel hattım üzerinden konuşacağım." dedi sevdiği sese.</p>

    <p class="msonormal4">Viktor ofis kapısını kapadı, sabit hat telefonunu kaptı ve sesindeki öfkeyi gizlemeye çalıştı. "General, ne iyi ettiniz de aradınız!"</p>

    <p class="msonormal4">"Günün geri kalanı için eve gitmiş olabileceğinizi düşündüm."</p>

    <p class="msonormal4">"Geç saatlere kadar çalışmayı severim." Viktor ülkenin doğusunda saatin kaç olduğunu hesapladı. "Siz de seviyor olmalısınız."</p>

    <p class="msonormal4">"Nefret ediyorum. Biraz önce uzun bir DARPA toplantısından çıktım ve biz, nasıl söylesem, biz Rukh Projesi'ndeki ilerlemeyi görmek istiyoruz."</p>

    <p class="msonormal4">"Öyleyse, size iyi haberlerim var, general: İlk modeli neredeyse bitirdik. Hazır olmasına sadece birkaç..."</p>

    <p class="msonormal4">"Aslında biz hemen görmek istiyoruz. BİR AN ÖNCE. Bir deneme yapın. Ne kadar iyi çalıştığına bakın."</p>

    <p class="msonormal4">İyi çalışıp çalışmadığını sorgulamalarının düşüncesi bile Viktor için bir hakaretti. Sadece düşüncesi bile! Ülkenin en kazançlı biyoteknoloji şirketini, hatalı üretimler teslim ederek kuramazsınız. Zaten Viktor bu nedenle, kendi şirketinde tetkik mekanizması oluşturmuştu. "Size teslim ettiğimiz zaman general, çalışacağına dair garanti ediyorum."</p>

    <p class="msonormal4">"Öyleyse, eğer çalışırsa ben de size garanti ederim ki Drake Şirketler Grubu, DARPA'nın bir sonraki proje ihalesinde iyi bir konumda olacaktır. Ancak, eğer cihaz hazır değilse bu işle olan ilgilimizi keseceğiz. Çalıştırmanız için iki yılınız vardı ve bugüne kadar elimizde 2.5 milyar dolarlık bir mikrodalgadan başka bir şey yok. Bunun için görevlendirilmediğinizi takdir edersiniz sanırım."</p>

    <p class="msonormal4">Viktor bu görüşmenin gitgide daha da sıkıcı olduğunu hissedebiliyordu. Eğer sözleşme iptal edilirse ve bir şekilde basına bir haber sızarsa -ki hükümet bunu kesin yaptırırdı- hisse senetleri yere çakılırdı ve o bir anda milyarlar kaybederdi.</p>

    <p class="msonormal4">Sadece bu da değil, Yönetim Kurulunun isteyeceği zorunlu soruşturmada, 2007 yılına ait üçüncü çeyrek kazanç bildirilerinde, bazı tutarsızlıkların bulunması da bir ihtimaldi; sadece bir ihtimal. Bu da Enron ve WorldCom'un ardından Drake Şirketler Grubu ve genel başkanı için, hiç de iyi olmazdı.</p>

    <p class="msonormal4">Daha da kötüsü birileri, testlerle ilgili bir kanıt bulabilirdi.</p>

    <p class="msonormal4">"Drake!" diye çıkıştı general, onu konuya geri döndürerek. "Ben perşembe geliyorum. Tam 1400 saatlik Rukh Projesi Yönetim Kurulu toplantısı planladım. Seni orada istiyorum."</p>

    <p class="msonormal4">"General buna gerek kalmayacak. Size garanti edebilirim ki..."</p>

    <p class="msonormal4">"Vergi paralarımızın neyi üretmek için harcandığını bizzat görmek istiyorum ve sana şimdiden söylüyorum, cihaz çalışırsa iyi eder."</p>
  </div>

  <p class="msonormal4">"Fakat sadece iki buçuk günde, bu mümkün değil! Önümüzde, son teslimattan önce değerlendirmemiz gereken binlerce sayfa araştırma var. Bunun için yeterince zaman..."<br class="calibre3" /></p>

  <div class="wordsection">
    <p class="msonormal4">"İki yılın vardı. Bu oldukça fazla bir zaman."</p>

    <p class="msonormal4">Viktor, gıcırdayan dişlerinin arasından konuştuğunu belli etmemek için tüm gücünü harcamak zorunda kaldı. "Peki, öyleyse. Ziyaretinizi sabırsızlıkla bekliyorum..." Ve daha cümlesini bitiremeden general telefonu kapattı.</p>

    <p class="msonormal4">Drake ahizeyi hızla çarptı. Kimse Viktor Drake'in yüzüne telefon kapatamaz. Kimse!</p>

    <p class="msonormal4">Masanın çekmecelerinden birini hızla çekti, bir ilaç şişesini döndürerek açtı, beş tane hap yuttu ve daha sonrası için şişeyi cebine koyup çekmeceyi sertçe kapattı.</p>

    <p class="msonormal4">Demek öyle.</p>

    <p class="msonormal4">Tamam o zaman.</p>

    <p class="msonormal4">Madem çalıştığından emin olmak istiyorlar. Öyleyse, TAMAM.</p>

    <p class="msonormal4">Bir test daha.</p>

    <p class="msonormal4">Son bir test.</p>

    <p class="msonormal4">Bu akşam.</p>

    <p class="msonormal4">Bu, Dr, Kurvetek'e, general gelmeden sonuçları değerlendirmesi için en azından -salı ve çarşamba- iki tam gün verirdi.</p>

    <p class="msonormal4">Viktor, ekip elemanlarını aradı. Onların hizmetlerine son bir defa daha ihtiyaç duyduğunu ve kesin bazı sonuçlar getirirlerse iyi edeceklerini söyledi. Sadece dört kişiyle çalışmıştı. Yıllar içerisinde bazı meseleleri gizli tutmanın zor olduğunu, bu nedenle de sırları ne kadar az insan bilirse o kadar iyi olacağını öğrenmişti. Dördüncü adama "Yeri seçtin mi?" diye sordu.</p>

    <p class="msonormal4">"Sizi hiç hayal kırıklığına uğrattım mı?"</p>

    <p class="msonormal4">"Tamam. Ne yapacağını biliyorsun. Ama oraya erken gitme."</p>

    <p class="msonormal4">Bir sessizlik oldu. "Bu defa para, yirmi dört saatte havale edilirse iyi olur. Beklemekten hoşlanmıyorum."</p>

    <p class="msonormal4">"Edilecek. Merak etme."</p>

    <p class="msonormal4">Viktor konuşmayı bitirdi ve tüm bu zaman içerisinde generalin ilerideki sözleşmelerle ilgili üstü kapalı tehditlerini düşünme- meye çalışarak asansörle aşağı, garaja indi.</p>

    <p class="msonormal4">Unut gitsin onu; Biscayne'i unut. Eve git ve rahatla. Sabah test tamamlanmış olacak ve ona tam istediğini verebileceksin.</p>

    <p class="msonormal4">Viktor, Jaguar marka aracını çalıştırdı, garajdan gürleyerek çıktı ve La Jolla Farms yolundaki malikânesine doğru sürdü.</p>
  </div>
</body>
</html>
