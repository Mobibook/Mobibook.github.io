<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark87"><b class="calibre19">68</b></a></h2>

    <p class="msonormal4">Balboa Parkı'nı terk ettikten sonra Tessa'yla birlikte otele döndük. Ona, kumsalda kısa bir yürüyüş yapmayı teklif ettim. Dövme hakkında konuşmayacağı apaçık belliydi. Yani, konuyu benim açmam gerekiyordu. Güneşli bir gündü ama benim içim kasvetlenmişti.</p>

    <p class="msonormal4">"Pekâlâ Tessa, dün öğleden sonra akvaryumu terk ettikten sonra neler yaptın anlat bakalım."</p>

    <p class="msonormal4">"Bilmem. Biraz etrafta dolandım. Birkaç dükkâna falan gittim."</p>

    <p class="msonormal4">"Alışverişten nefret ettiğini sanıyordum."</p>

    <p class="msonormal4">"Aslında, evet öyle, ama merak ettim. Bilirsin işte şehir merkezinde etrafı kolaçan ettim."</p>

    <p class="msonormal4">Daha fazla şey anlatması için ona bir şans verdim. Ancak, şansını geri tepti. "Peki, dün gece ne yaptın? Akşam yemeğini nerede yedin?"</p>

    <p class="msonormal4">"Burada, otelde yedim. Sonra biraz yazıp bir şeyler okuyup uyudum."</p>

    <p class="msonormal4">Söylemesini umarak biraz bekledim. Bunu ondan duymak istiyordum. "Hepsi bu kadar mı? Peki ya sonra?"</p>

    <p class="msonormal4">"Bu ne böyle? Bir çeşit sorgulama falan mı?" Sesi kabalaşmaya başlamıştı. "Sana söyledim. Hepsi bu kadar!"</p>

    <p class="msonormal4">Gergin bir nefes aldım. "En azından dövmeyi görebilir miyim?"</p>

    <p class="msonormal4">Suratı şaşkınlıkla gölgelendi. "Ne?"</p>

    <p class="msonormal4">"Kolundaki dövmeyi. Onu görmek istiyorum." Öfkemin artmaya başladığını hissediyordum. Dövmeden dolayı değil -aylardan beri, yaptıracağını biliyordum zaten- ancak, gerçekleri tam olarak söylememesinden, kaçamak yanıtlarından ve asiliğinden bıkmıştım. "Bana sormadan burnunu deldirdin. Yine bana sormadan kaşını deldirdin ve şimdi de dövme yaptırdın. Bu arada bu eyalette on sekiz yaşından küçüklerin dövme yaptırması yasak. Ayrıca bana sormamakla kalmadın üstelik biraz önce bana yalan söyledin."</p>

    <p class="msonormal4">"Sana yalan söylemedim!"</p>

    <p class="msonormal4">"Etrafta gezindiğini söyledin."</p>

    <p class="msonormal4">Gözleri, kararlılık ve özgürlük ateşiyle kızardı. "Şimdi anladım. Demek tuzaktı, öyle değil mi? Dün neler yaptığım hakkındaki küçük tatlı soruların. Ne kadar aptalım. Gerçekten benim hayatımla ilgilendiğini sanmıştım. Pekâlâ, bu hataya bir daha düşmeyeceğim."</p>

    <p class="msonormal4">"Sus Tessa! Tuzak falan değildi. Doğruyu söylemen için sana bir fırsat veriyordum. Bana açık olman için."</p>

    <p class="msonormal4">"Oh! Bir fırsat. Sen buna fırsat mı diyorsun? Hem sen benim dövme stüdyosuna gittiğimi nereden biliyorsun?"</p>

    <p class="msonormal4">"Akvaryumda olanlardan sonra, senin için endişelenmiştim..."</p>

    <p class="msonormal4">"Sana köpek balıklarının bir balığı yediğini ve seni aramaya çıktığımı söylemiştim! Neden bana inanmıyorsun? Tek bildiğim senin arka taraflarda bir yerde olduğundu ve çok korkmuştum."</p>

    <p class="msonormal4">"Tamam seni kontrol etmeye karar verdim." diye devam ettim "Nerede olduğunu gözetlemek için."</p>

    <p class="msonormal4">"Beni gözetlemek mi? Affedersin ama ben iki yaşında mıyım?" Kendini toparlayıp soluk almak için durdu. Bu sadece bir saniyesini aldı. "Oh!" Sonra el çantasını sertçe yanıma bıraktı. İçindeki özel eşyaları kumlara saçılmıştı. "Demek beni takip ettirt- tin!"</p>

    <p class="msonormal4">"Hayır Tessa. Seni takip falan ettirtmedim. Alakası yok!" Eşyalarını toplamasında ona yardım etmek için yere eğildim ama beni geri itti.</p>

    <p class="msonormal4">"Takip ettirtmedin, öyle mi? Peki o zaman ne yaptın?.." Eşyalarını el çantasının içine tıkarken eli cep telefonuna gitti. "Oh!.. Bunu yapmış olamazsın!.. Bana bunu yapmadığını söyle!.. Evet, yaptın; cep telefonumu takip ettin. GPS!"</p>

    <p class="msonormal4">"İyi olduğundan emin olmak istemiştim."</p>

    <p class="msonormal4">"Bana güvenmedin. Sana inanamıyorum!"</p>

    <p class="msonormal4">"Sana güvenmek mi? Sana neden güvenecek mişim? Özellikle gitmemeni söylediğim yerlerde geziyorsun. Dövme yaptırmak için kaçıyorsun. Bana nerede olduğunu söylemiyorsun. Telefonlarıma geri dönmüyorsun. Senin için endişeleniyorum. Anlamıyor musun? Sen benim sorumluluğumdasın."</p>

    <p class="msonormal4">"Ben senin sorumluluğunda değilim!" El çantasını aldı.</p>

    <p class="msonormal4">"Ben kendi sorumluluğumdayım. Tamam mı? Ben, çevremde bana ne yapmam, nereye gitmem gerektiğini veya burnuma hızma veya dövme yaptırıp yaptıramayacağımı söyleyen bir babayla büyümedim. Daha önce babasız çok iyidim ve şimdi de babasız..."</p>

    <p class="msonormal4">"Bunu sakın söyleme! Söyleme, Tessa. Bir aile kurmaya çalıştığımızı sanıyorum ve aile güvene dayanır."</p>

    <p class="msonormal4">"Ama sen bana güvenmiyorsun!"</p>

    <p class="msonormal4">"Çünkü güvenimi kazanmadın."</p>

    <p class="msonormal4">Ortam iyice gerginleşti. Bluzunun kolunu omzuna kadar yukarı çekti. "Dövmemi mi görmek istiyorsun? Al işte! Burada.</p>

    <p class="msonormal4">Bir kuzgun yaptırdım, tamam mı? Kuzgun yaptırdım, çünkü sen bana bazen kuzgun dersin ve bu benim hoşuma gidiyor. Beni özel hissettiriyor, en azından hissettirirdi. Ama şimdi biliyor musun ne düşünüyorum?" Sözleri birçok farklı tür acıyla doluydu. "Keşke başka bir şey yaptırsaydım!.."</p>

    <p class="msonormal4">Kalbim hem patlayacak hem de aynı zamanda duracakmış gibi hissettim. "Tessa, bu akşamüzeri seni, Denver'a geri yolluyorum." Kelimeler, sanki dişlerimi yakan bir asitti.</p>

    <p class="msonormal4">"Ne?"</p>

    <p class="msonormal4">"Ailemle konuştum bile. Seni havaalanında karşılayacaklar. Ben de hafta sonu geleceğim. O zaman tüm bunları konuşuruz. Bugün burayı terk edemem. Eğer bunu yapabilseydim yapardım, ama bu davadaki görevlerimi tamamlamam gerekiyor ve bunu, burada, San Diego'da sana güvenemiyorken başaramam."</p>

    <p class="msonormal4">"Demek öyle?" El çantasını omzuna atıp başını öne eğdi. "Biliyor musun? Denver'a dönmemi istediğin için çok memnunum çünkü burada, seninle bir dakika daha geçirmektense Denver'a gitmeyi tercih ederim." Sonra bir hışımla dönüp gitti.</p>

    <p class="msonormal4">Kalbim parçalara ayrılmıştı.</p>

    <p class="msonormal4">Dönüp arkasına bakmadığı için sevinmiştim.</p>

    <p class="msonormal4">Böylelikle yanağımdan süzülen sıcak gözyaşlarını görmemişti.</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
