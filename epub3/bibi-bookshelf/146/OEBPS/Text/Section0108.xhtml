<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark125"><b class="calibre19">104</b></a></h2>

    <p class="msonormal4">Kulübün kalabalıklığı yüzünden Tessa, çıkış kapısına gidemedi. Bu nedenle en iyi ikinci seçeneğine -duvara doğru- yöneldi.</p>

    <p class="msonormal4">Yangın alarmı.</p>

    <p class="msonormal4"></p>

    <h3 class="msonormal7">***</h3>

    <p class="msonormal4">Lien-hua, artık sakinleşip değerli oksijeninden daha az kullanmaya çalışınca su biraz daha durgun bir hâl almıştı. Kelepçenin altındaki yuvarlak kesikten kan sızdı ve Lien-hua'nın yüzüne doğru ağır ağır süzüldü. Vücudu suyun içinde sallandı.</p>

    <p class="msonormal4">Havasız kalınca neler olacağını biliyordu. Biraz sonra kalbi ve ardından da kan akışı duracaktı. Sonra bilinci bulanıklaşıp kaybolacaktı ve üç veya dört dakika içerisinde de beyni, ölen vücuduna katılacaktı.</p>

    <p class="msonormal4">Olacakları biliyordu, kısa bir an içerisinde farkına varmıştı.</p>

    <p class="msonormal4">Suyun yukarısına baktı.</p>

    <p class="msonormal4">Yüzeye erişemezdi.</p>

    <p class="msonormal4">Asla erişemezdi.</p>

    <p class="msonormal4">Lien-hua'nın ağzından son hava kabarcıkları da çıkarken dudakları son bir sözün şeklini aldı. Artık onun için önemi olan tek bir söz:</p>

    <p class="msonormal4">Pat.</p>

    <p class="msonormal4">&nbsp;Sonra,kati sonsuz karanlığın içerisinde, birinin suya daldığını gördü. Lien-hua, hâlâ parmaklarını kıpırdatabildiğin! fark etti ve kıpırdattı.Ona doğru yüzdüm, ümitsizce. Delirmiş bir hâlde.Zincirle boğuşmayı bırakmıştı. Elimi omzuna koyarak kendimi, ona doğru çektim ve gözlerini kırptığını gördüm. Evet, bilinci hâlâ yerindeydi. Dudaklarımı onunkilere yapıştırdım ve içimdeki tüm havayı ona verdim. Ardından, daha fazla hava alabilmek için yüzeye doğru yüzdüm.</p>

    <p class="msonormal4">Ona, biraz oksijen vererek zaman kazandırmıştım.</p>

    <p class="msonormal4">İyi. Bu iyiydi.</p>

    <p class="msonormal4">Tekrar ona gidip daha fazla hava verdim ve bir kez daha yüzeye çıktım. Fakat, beni aşağıya çeken bacağım nedeniyle çok yavaş yüzebiliyordum.</p>

    <p class="msonormal4">Başarabilirsin! Onu kurtarabilirsin!</p>

    <p class="msonormal4">Bir defa daha hava verdim. Ciğerlerim yanıyordu. Ancak, yine de yeteri kadar hava veremiyordum. Veremediğimi biliyordum. Gerektiği kadar hızlı değildim.</p>

    <p class="msonormal4">Yeniden yüzeye çıktım.</p>

    <p class="msonormal4">Dördüncü kez aşağıya yüzerken parmaklarını kıpırdattığını gördüm. İşaret dili. üç harf işaret ediyordu. Neyi işaret ediyordu? Hiç gücü yoktu ve harfler belirsizdi.</p>

    <p class="msonormal4">Ona hava verdim ve sonra eline uzandım. Parmaklarını hissedip gözlerimi kapattım. Yanında durdum. Hatırladım. Hatırladım.</p>

    <p class="msonormal4">D... A... E... D... Acaba aklı mı bulanmıştı? "Dead"kelimesini mi işaret ediyordu?.. D... A... Ve sonra parmakları hareket etmeyi bıraktı. Ağzı açıldı ve son bir hava kabarcığı çıktı ve onu defalarca sarsmama rağmen tepki vermedi. Bilincini yitirmişti. Tepkisizdi.</p>

    <p class="msonormal4">Artık zamanım yoktu. Onu sudan çıkarmam gerekiyordu ve bunu, hemen yapmalıydım.Tekrar suyun üzerine çıkıp nefes aldım. Aşağıya yüzüp zinciri çekip koparmayı denedim. Ancak, başaramadım. Kilidi açacak zaman da yoktu.</p>

    <p class="msonormal4">Bir dakika. Tabanca.</p>

    <p class="msonormal4">Neredeyse nefesim tükenmiş bir şekilde havuzun dibinden tabancamı aldım. Zinciri nişan alıp, ateş ettim. Sağır edici bir ses çıkmıştı. Ancak, suyun altındaki hız, nişan aldığım halkayı kırmaya yeterli değildi. Şarjörü boşalttım. Fakat, zincir çok kalındı.Kulaklarım çınlıyordu. İşe yaramayan tabancamı bırakıp nefesim tamamen tükenene kadar ızgaraya asıldım. Ancak, bu da hiçbir işe yaramadı.Yüzeye çıktım ve kafam sudan çıkınca havuzun kenarından sarkan halat gözüme ilişti.</p>

    <p class="msonormal4">Sonunda, Lien-hua'yı nasıl kurtarabileceğimi bulmuştum. Sadece, bunu yapabilmek için yeterli zamanımın olup olmadığından emin değildim.</p>

    <h3 class="msonormal7">***</h3>

    <p class="msonormal4">Tessa, yangın alarmına ulaşmayı başarmıştı. Ancak, yakınlarda bir kapı yoktu.</p>

    <p class="msonormal4">İlk başta, kulüpteki hiç kimse, yüksek sesli alarmı veya yanıp sönen tehlike ışıklarını fark etmişe benzemiyordu. Belki de bunların, şovun bir parçası olduğunu sanmışlardı. Sonra, kalabalığı iterek ilerleyen Riker'ı gördü. Tessa'yı görmüştü. Tessa, insan selini yarıp kapıya ulaşmayı denedi. Ancak, başaramadı.</p>

    <p class="msonormal4">Aniden, kulübün ışıkları yandı ve insanlar, paniğin durdurulamaz gücüyle çığlıklar atarak kapılara doğru itişmeye başladılar. Fakat, yeteri kadar kapı yoktu. Tessa, duvara yaslanmış bir şekilde durdu ve insan seli Riker'ı ondan uzağa sürükledi. Artık Riker çok fazla umrunda değildi. Onun yerine, eğer birileri bu çılgın kalabalığın içinde ezilirse bunun tamamen kendi hatası olacağını düşünüyordu.</p>

    <p class="msonormal4"></p>

    <h3 class="msonormal7">***</h3>

    <p class="msonormal4">Suyun dışına çıkıp elimle, halatı serbest bırakma düğmesine vurdum ve ucundaki metal kancayı yakaladım. Halatın gevşek olduğundan emin olana kadar çektim ve havuza daldım. Eğer bu halat, yüzlerce kiloluk köpek balıklarını kaldırabiliyorsa metal bir su boşaltma borusunu da çekebilirdi.</p>

    <p class="msonormal4">Lien-hua'nın güçsüz ve hissiz vücudu yanımda yüzüyordu. Yüzü solgundu. Gözleri açıktı. Artık hiçbir şey görmüyor, hareket etmiyorlardı.</p>

    <p class="msonormal4">İki dakika. Belki sadece iki dakikası kalmıştı.</p>

    <p class="msonormal4">Halatın kancasını zincirin en son halkasına geçirip yüzeye yüzdüm. Zar zor sudan hidrolik kontrol panosuna çıktım. Manivelayı aşağıya çektim ve motor sesini duydum.</p>

    <p class="msonormal4">Bacağımdaki yaranın acısından inliyordum. Ancak, buna aldırmadım.</p>

    <p class="msonormal4">Hadi! Hadi!</p>

    <p class="msonormal4">Motor çalışıp halat da taşıyıcı makaraya dolanmaya başlayınca duvardaki telefonu alıp 911'i aradım ve Sherrod Akvaryu- mu'nda bir boğulma vakasının olduğunu haber verdim. Fakat, bir tek bunu söylemeye zamanım olmuştu, çünkü sonra halat gerilip havuzun dibinden boşaltma borusunun tamamını çekince sarsıcı bir çatırtı sesi duydum.</p>

    <p class="msonormal4">Manivelayı durdurdum. Suya atlayıp kancayı çıkardım ve Lien- hua'yı kollanma alarak yaralı bacağımın elverdiği kadar hızla havuzun kenarına yüzdüm. Duvarda bir arkalığın asılı olduğunu biliyordum. Ancak, onu tek başıma kullanabileceğimi sanmadığımdan Lien-hua'yı kendim taşımaya çalıştım.</p>

    <p class="msonormal4">Fakat, hâlâ ayak bileğine zincirli olan boşaltma borusunun ağırlığı yüzünden tek yapabildiğim, cansız vücuduna destek vererek havuzun kenarına tutunmak oldu. Var gücümle onu yukarıya itmeye ve çıkarmaya çalışsam da vücudunu, havuzun kenarına kaydırmayı iki denemede de beceremedim. En sonunda son bir ümitsiz denemeyle bunu başardım.</p>

    <p class="msonormal4">Sudan güçlükle çıkıp yanına çömeldim. Yüzü soğuk ve ifadesizdi. Ölümün rengi, dudaklarına düşmüştü bile.</p>

    <p class="msonormal4">Hayır, hayır, hayır!</p>

    <p class="msonormal4">Onu sarstım, ismini haykırdım. Birkaç defa daha sarsıp uyanması için, iyi olması için bağırdım. Ancak, tepkisizdi. Başı yana düştü. Mavimsi dili görünür bir biçimde yüzü oksijensizlikten soluyordu. Onu tekrar tekrar sarstım. Hâlâ tepkisizdi.</p>

    <p class="msonormal4">Bu olamaz! Bu olamazdı!</p>

    <p class="msonormal4">Suni teneffüs eğitimini, rafting rehberliği eğitimi sırasında almıştım ve daha sonra federal ajan olduğumda bu eğitimi tekrar etmiştim. Başını geriye itip nefes yollarını açmak için çenesini kaldırdım. Yanağımı dayayarak nefesini hissetmeye çalıştım ve sonra göğsünün yükselip alçalmadığını fark ettim. Nefes almıyordu. Ona iki nefes verdim. İki çok derin ve kuvvetli nefes. Sonra nabzını yokladım.</p>

    <p class="msonormal4">Nefes yolu teneffüsü, hava dolaşımı...</p>

    <p class="msonormal4">Hâlâ nabzı yok.</p>

    <p class="msonormal4">Nefes alıp uerme yok, nabız yok! Her şey bitti!</p>

    <p class="msonormal4">Hayır, olamaz! Bu olamaz! Olmuyor!</p>

    <p class="msonormal4">Kısa, zor ue acımasız hayatlar yaşıyoruz ue sonra hayallerimiz gerçekleşmeden ölüyoruz.</p>

    <p class="msonormal4">Hayır, şimdi değil! Lütfen, Lien-hua!</p>

    <p class="msonormal4">Hayatta onunla paylaşmak istediğim, ona söylemek istediğim o kadar çok şey vardı ki! Hem de çok fazla şey...</p>

    <p class="msonormal4">Oksijenin vücudunda dolaşmasını sağlamam gerekiyordu. Kafamın içinde bir ses duydum,: Beş kez tekrarlayarak göğüs kompresyorıuna başla. Parmaklarımı kenetleyip göğüs kafesine bastırdım. Say: Bir.</p>

    <p class="msonormal4">Öne doğru eğildim. Göğsünün ellerimin altında gömüldüğünü hissettim.</p>

    <p class="msonormal4">İki.</p>

    <p class="msonormal4">Bana bir şey söylemeye çalışmıştı. "D... A... E..." diye parmaklarıyla işaret etmişti ama ben anlamamıştım. Ne söylemeye çalışıyordu? D... A... E... D...</p>

    <p class="msonormal4">üç.</p>

    <p class="msonormal4">Harfleri kafamda karıştırıp çözmeye çalıştım. ADE: Aid her?EDDE: An eddy in the water7 DEAD... ADD... AED...</p>

    <p class="msonormal4">Dört.</p>

    <p class="msonormal4">Aha!.. AED!</p>

    <p class="msonormal4">Beş.</p>

    <p class="msonormal4">AED: Otomatik eksternal defibrilatör.</p>

    <p class="msonormal4">Lien-hua, ölmek üzere olduğunun farkındaydı. Onu hayata geri döndürmemi söylemeye çalışmıştı. Onu geri getirmenin tek yolu buydu.</p>

    <p class="msonormal4">Defibrilatör, duvarda, arkalığın yanında asılıydı. Topallayarak gittim ve onu çekip aldım. Defibrilatörün pedlerini çekip Lien- hua'nın yanına çömeldim. Melice'ın ona giydirmiş olduğu elbisenin sadece iki ince askısı vardı. Dolayısıyla askılardan birini yana kaydırıp bir pedi kalbine, diğerini ise koltuk altının aşağısındaki göğsünün sol lateral kısmına koydum. Böylelikle, akım tüm vücudunu dolaşıp daha etkili olabilirdi. Tüm bu süre zarfında içimden, garip ve çok basit bir dua haykırıyordum. Tek kelimeli bir dua: Lütfen! Lütfen!</p>

    <p class="msonormal4">Dün, Tessa'nın, okuyucuların acıdan ve hikâyenin sonunda karakterlerin, her zaman hayatta kalmamasından hoşlanmasıyla ilgili söyledikleri hiç aklımdan çıkmıyordu. "Bilirsin, bu her zaman böyle olmaz." demişti ve haklıydı.</p>

    <p class="msonormal4">Lütfen!</p>

    <p class="msonormal4">Defibrilatör otomatikti. İlk önce nabzı kontrol edip ona göre şok vermek gerekiyordu. Ancak, bekleyecek zamanımız olmadığını biliyordum. Şoku manuel vermek için değişim düğmesine bastım. Defibrilatör uğuldadı. Lien-hua'nın vücudu kavis yapıp sallandı ve yere düştü.</p>

    <p class="msonormal4">Bir kez daha nefesini ve nabzını kontrol ettim.</p>

    <p class="msonormal4">Hâlâ nefes almıyordu. Nabzı hissedilmiyordu. Gözleri donuk ve açıktı. Bana bakıyorlardı. Sabit ve boş bir bakış.</p>

    <p class="msonormal4">Hayır, hayır, hayır, hayır!..</p>

    <p class="msonormal4">Dört dakika. Oksijensiz dört dakikadan sonra beyin hasarı. Geri dönüş yok.</p>

    <p class="msonormal4">Ona iki nefes daha verdim.</p>

    <p class="msonormal4">Nabzını yokladım.</p>

    <p class="msonormal4">Hiçbir şey yoktu. Kan dolaşımını sağlamam gerekiyordu.</p>

    <p class="msonormal4">Kompresyonlara başladım.&nbsp;</p>

    <p class="msonormal4">Bir.</p>

    <p class="msonormal4">Bu defa göğüs kafesine bastırdığımda bir çatırtı hissettim. Kaburgalarından birini belki de daha fazlasını kırmış olduğumu biliyordum. Ancak, devam etmem gerekiyordu.</p>

    <p class="msonormal4">İki.</p>

    <p class="msonormal4">Tekrar bastırdığımda kırık kemiğin gıcırdayıp çatırdadığını duydum. Birine suni teneffüs yaparken genelde kaburgası kırılırdı ama yine de kompresyonları çok sert yapıp iyice bastırmanız gerekirdi.</p>

    <p class="msonormal4">Uç.</p>

    <p class="msonormal4">Bastırırken korkunç gacırdama sesini duymazlıktan gelmeye çalıştım. Kırık kaburgayla yaşayabilirdi ama oksijensiz yaşayamazdı.</p>

    <p class="msonormal4">Dört.</p>

    <p class="msonormal4">Çatırt.</p>

    <p class="msonormal4">Bir kaburga daha. Fakat, beni affedeceğini biliyordum. Anlayışla karşılardı.Ah bir yaşasa!</p>

    <p class="msonormal4">Beş.</p>

    <p class="msonormal4">Defibrilatörün tekrar şarj ettiğini gördüm. Düğmeye basıp bir şok daha verdim. Hareketsiz vücudu sarsıldı. Bir kez daha nefesini dinledim.</p>

    <p class="msonormal4">Hiçbir değişiklik yoktu. Hâlâ nefes almıyordu.</p>

    <p class="msonormal4">Şimdiye kadar dört dakika geçmiş olmalıydı... Olmalıydı...</p>

    <p class="msonormal4">Ona iki nefes daha verdim. Dudakları buz gibiydi. Su, soğuktu ve metabolizmasını yavaşlatmış olabilirdi. Bu da daha çok zaman kazanmasını sağlardı.</p>

    <p class="msonormal4">Nabzını yokladım.</p>

    <p class="msonormal4">Hayır, su o kadar da soğuk değildi. Yeteri kadar soğuk değildi. "Hadi, hadi!" diye fısıldadım. Suyun altında çok uzun süre kalmıştı. Lütfen, lütfen, ölme! Neden sanki senden şüphelendim ki, Lien-hua? Shade olduğunu düşünmüş olmama inanamıyorum. Çok üzgünüm. Hem de çok üzgünüm!..</p>

    <p class="msonormal4">Ve sonra. Bir dakika. İşte! Çok hafif bir nabız. Yavaş. Güçsüz bir nabız.</p>

    <p class="msonormal4">Evet! Evet!</p>

    <p class="msonormal4">Bilinci yerinde değildi. Güç bela hayattaydı.</p>

    <p class="msonormal4">Ama yine de hayattaydı.</p>

    <p class="msonormal4">Yaşıyordu.</p>

    <p class="msonormal4">İki nefes daha verdim. Vücudu titredi. Aniden başı geriye gitti ve bir ağız dolusu bulanık, saframsı su tükürdü. Nefes borusu temizlensin diye hemen onu yan çevirdim. Kollarımın arasında titredi. Biraz daha öksürüp su çıkardı. Evet, evet!</p>

    <p class="msonormal4">Yaşıyordu! O yaşıyordu! Tann'ya şükürler olsun, yaşıyordu! Solgundu ama nefes alıyordu. Rengi yavaş yavaş yerine geliyordu.</p>

    <p class="msonormal4">Ve sonra, arkamdan gelen ayak seslerini duydum.</p>

    <p class="msonormal4">Kim olduğunu biliyordum.</p>

    <p class="msonormal4">Shade.</p>

    <p class="msonormal4">Arkamı dönmeden adını söyledim: " Terry bırak onu kurtarayım. İstersen beni öldür ama ilk önce..."</p>

    <p class="msonormal4">"Geri çekil, Pat!" dedi CJlusal Güvenlik Ajansından arkadaşım Terry Manoji. "Dediğimi hemen yap. İyi nişancıyımdır. Üçten geriye doğru saymaya başlamadan önce geri çekil yoksa seni ensenden vururum!"</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
