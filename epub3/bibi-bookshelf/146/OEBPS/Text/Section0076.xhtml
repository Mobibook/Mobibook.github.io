<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark92"><b class="calibre19">72</b></a></h2>

    <p class="msonormal4"><a id="bookmark93">14:11</a></p>

    <p class="msonormal4">On beş dakika sonra, üçüncü kattaki konferans salonuna vardığımda Margaret'in saat 14:00'teki toplantısının çoktan başlamış olduğunu sanıyordum. Ancak, toplantıya hâlâ başlamamışlardı.</p>

    <p class="msonormal4">Oh, ne kadar sevinmiştim anlatamam!</p>

    <p class="msonormal4">Masada Dedektif Dunn, Lien-hua, dünkü toplantıda olan iki ajan ve büyük bir ihtimalle Cassandra'nın kaçırılmasıyla donanma üssündeki yangının bağlantısı nedeniyle gelmiş olan Teğmen Aina Mendez vardı. Memur Geoff Rickman, köşede ayakta durmuş teğmen rozeti olan bir adamla konuşuyordu. Adamın Graysmith olduğunu düşündüm.</p>

    <p class="msonormal4">Yerimi aldım. Birkaç dakika sonra Ralph gelip yanımdaki sandalyeye oturdu. "Eee..." dedi sessizce. "Tessa'yla nasıl gitti?"</p>

    <p class="msonormal4">"Aşağı yukarı beklediğim gibi."</p>

    <p class="msonormal4">"Havaalanında mı?"</p>

    <p class="msonormal4">"Evet." Saatime baktım. "Aslında tam şu sıralarda uçağının kalkıyor olması lazım. Los Angeles'ta aktarması var. Yani bu akşam saat yediden önce Denver'a varmaz. Herhâlde o zaman onunla tekrar konuşurum."</p>

    <p class="msonormal4">"Muhtemelen bagajı Avrupa'ya gider."</p>

    <p class="msonormal4">"Belki."</p>

    <p class="msonormal4">"Bol şans diliyorum. Olan bitenden beni haberdar et."</p>

    <p class="msonormal4">"Ederim."</p>

    <p class="msonormal4">Memur Rickman'ın saatini sağ bileğine takmış olduğunu fark ettim ve oturduktan sonra da kalemi sol eliyle tuttuğunu gördüm. Yangın mahallinde yere atılmış olan eldiven de solak birine aitti... Aina, eldivenin üzerinde bir polis memurunun parmak izlerine rastladıklarından bahsetmişti... Ralph'in gözlerini kapıya diktiğini gördüm ve sonra Margaret'in salona yaklaştığını duydum. Topuk tıkırtıları gitgide yükselerek en sonunda, salondaki konuşmaları bastırdı. Rickman'la daha sonra ilgilenmem gerekecekti.</p>

    <p class="msonormal4">Diğer insanlar yerlerine otururken Margaret, gözlerini bana dikmeyi tercih etti. "Dr. Bowers!" dedi parlak dişlerini göstererek. "FBI Müdürü Rodale, bana, San Diego Polis Teşkilatıyla işleri ne kadar diplomatça idare ettiğinizden söz etti. Tebrikler. Şöhretinizi çok iyi korudunuz."</p>

    <p class="msonormal4">"Teşekkür ederim, Margaret. Bir süredir kişisel gelişim yayınlarını dinliyorum. İşe yaradıklarını duymak güzel. Eğer hangi kanal olduğunu öğrenmek istersen yardımcı olabilirim."</p>

    <p class="msonormal4">Kesik bir nefes alıp duvardaki saate baktı ve sonra, uzun adımlarla masanın başına doğru yürüdü. Boğazını temizledi. "Yapacak çok işimiz var. Ancak, fazla zamanımız yok." Durdu ve huzursuz olmuş bir kütüphaneci gibi, herkes önündeki kâğıtları karıştırmayı bırakıp dikkatini ona verene kadar gözlerini odanın çevresinde gezdirdi.</p>

    <p class="msonormal4">"Şu ana kadar Neville Lewis'ı Cassandra Lillo'nun kaçırılma olayına bağlayan tek şey, suç mahalli yakınlarında bulunmuş olmasıdır. Ancak, bildiğiniz gibi bu yeterli değildir. Mahkûm edilebilmesi için ya kesin bir görgü tanığının ifadesine, itirafına ya da çürütülemez bir delile ihtiyacımız olacak."</p>

    <p class="msonormal4">"Cassandra ifade vermek istemiyor." dedi Lien-hua. "Sıralamaya bile bakmak istemiyor. Ciddi bir travma geçirdi. Fikrini değiştireceğini de pek sanmıyorum."</p>

    <p class="msonormal4">"Cassandra'dan başka bir görgü tanığımız yok." diye homurdandı Dedektif Dunn.</p>

    <p class="msonormal4">"Bir dakika, belki de var!" dedim. "Bizi depoya yönlendiren kadını getirtelim. Randi. Onunla konuşalım."</p>

    <p class="msonormal4">Ralph söz aldı. "Ona ulaşmaya çalışıyoruz. Sürpriz, sürpriz! Kaybolmuşa benziyor."</p>

    <p class="msonormal4">"Tamam." dedi Margaret sabırsızca. "Onun üzerinde daha sonra duracağız. Şimdi itiraf üzerinde duralım. Bay Lewis, polisle konuşmaktan korktuğunu söylüyor."</p>

    <p class="msonormal4">Dunn sırıttı. "Tabii korkar. Eğer konuşursa bizim gerçeği öğrenip onu, yeni oyun arkadaşları bekleyen düzinelerce adam dolusu hapishaneye göndereceğimizi biliyor."</p>

    <p class="msonormal4">"Hayır, dedektif." dedi Margaret. "Ne demek istediğimi anlamadınız. Avukatlarına, polise kendi emniyeti konusunda güvenmediğini, depoda, polis gözetimindeyken onu korumayı başaramadıklarını söylemiş." Lien-hua'ya baktı. Aralarında bir şey geçti. "Kelepçelenip hakları okunduktan sonra federal ajanlardan birinin, ona saldırdığını söylüyor. Avukatları, doktor getirtmiş. Anlaşılan kaburgası ezilmiş."</p>

    <p class="msonormal4">Ralph, öne doğru eğildi. Lien-hua'ya "Çok iyi bir vuruştu." diye fısıldadığını duydum.</p>

    <p class="msonormal4">Margaret'in, Ralph'in yorumunu duyduğunu sanmıyorum. Bir kez daha umursamazca boğazını temizledi. "San Diego Polis Teşkilatına saygısızlık etmek istemem ama şimdiye kadar Lewis'ı konuşturabilmek için harcadıkları tüm çabalar verimsizdir. Ancak, Bay Levvis'ın avukatları, bu sabah, onun Ajan Jiang'dan şikâyetçi olmak veya FBI ya da San Diego Polis Teşkilatına hukuk davası açmamak karşılığında, sadece Ajan Jiang'la konuşmak istediğini bildirdiler. Ajan Jiang'ın adını belirterek bu talepte bulunmuş."</p>

    <p class="msonormal4">Balboa Parkı nda Tessa'yla konuşurken Lien-hua'nın, bana telefonda söylediği de buydu. Fakat, bu hiç mantıklı değildi. "Lien-hua'nın ismini nereden biliyor?" diye sordum.</p>

    <p class="msonormal4">"Sadece tahminde bulunuyorum..." Margaret, buhar kaçıran bir makinenin sesi gibi bir ses çıkartarak dişlerinin arasından ağır bir hava üfledi. "Belki avukatları onu, Lien-hua'ya karşı saldırı ve dayaktan dava açmaya teşvik ettikleri sırada, adını söylemişlerdir. Şimdi neden burada toplandığımıza dönecek olursak, bir karar vermemiz gerekiyor, tekliflerini kabul edecek miyiz?"</p>

    <p class="msonormal4">"Bu çok basit!" dedi Lien-hua. "Edelim. Onunla konuşup bilmemiz gerekenleri öğrenirim..."</p>

    <p class="msonormal4">"Affedersiniz..." dedi Dedektif Dunn. "Biz bu adamı kendi yetki alanımız içerisinde tutukladık. Bu yerel polisin işidir. Biz kendi başımıza halledeceğiz."</p>

    <p class="msonormal4">"Korkarım ki bu göründüğü kadar yerel bir mesele değil." dedi Margaret. "Onlara DVD'leri anlatın, Dedektif Dunn."</p>

    <p class="msonormal4">Dunn bakakaldı. Cevap vermedi.</p>

    <p class="msonormal4">"Hadi!" dedi Margaret. "Kriminologlarınızın deponun arka odasında yedi tane DVD bulduklarını ve her birinde, kırmızı gece elbisesi giymiş bir kadının, su deposunda boğulurkenki görüntülerinin olduğunu söyleyin."</p>

    <p class="msonormal4">Salonun içerisinde dehşet fısıltıları duydum.</p>

    <p class="msonormal4">Margaret, gözlerini Dunn'dan ayırıp bir kez daha salonun geneline seslendi: "Kasım ayından beri kayıp insanların raporlarına dayanarak farklı eyaletlerden olan üç kadının kimliklerini belirleyebildik. Diğer dört kadının ise kimliklerini belirlemeye çalışıyoruz. Bu kesinlikle yerel polisin işi değildir. Bu bir federal sorundur. İşte bu nedenle FBI davanın yetkisini eline almıştır."</p>

    <p class="msonormal4">Kasımdan beri yedi cinayet demek yaklaşık her haftada veya iki haftada bir cinayet demekti ve bu çok yüksek bir rakamdı. Her zaman olmamakla birlikte, genelde seri katillerin cinayetler arasında dinlenme dönemleri olurdu. On yedi kişiyi öldüren Jef- frey Dahmer, en az kırk sekiz kişiyi öldüren Garu Ridgeway ve muhtemelen iki yüzden fazla kişiyi öldüren on dokuzuncu yüzyılın Şikagolu İş Adamı Herman Webster Mudgett, bunların hepsi, suç kariyerlerinin belli aylarında ortalama haftada bir veya birden fazla kurban öldürmüşlerdir. Bu korkunç istatistikleri düşünürken Dunn'ın masanın üzerinde düz duran ellerini, şimdi sıkarak yumruk yapmış olduğunu gördüm.</p>

    <p class="msonormal4">"Margaret..." dedim. "Videolar internette yayımlanmış mı?"</p>

    <p class="msonormal4">"Şimdi bu konuya geliyordum, Dr. Bowers." dedi kısaca. "Cevap evet. Sanal suç birimi, bağlantıları ortadan kaldırıp siteleri kapatıyor. Ancak, korkarım ki şimdiye kadar dört yüz bin kişi, bu kadınların ölümünü izlemiş."</p>

    <p class="msonormal4">Yirmi birinci yüzyılın eğlencesi. Düşüncesi bile midemi bulan- dırıyordu. "Kriminologlar, Lewis'ı olaya bağlayan bir DNA örneği, parmak izi veya herhangi bir fiziksel kanıt buldular mı?"</p>

    <p class="msonormal4">Margaret, sertçe başını salladı. "Sizin depoyu havaya uçurmanız sonucunda etrafa saçılan sular, olay yerinde olabilecek delilleri yok etti ve Bay Lewis, DVD kutularının veya kameraların üzerinde parmak izi bırakmayacak kadar akıllı. Cassandra'nın filmiyle ses tanımlaması yapmaya çalıştık. Ancak, sadece derin derin nefes alıp verme sesi olduğundan bir şey elde edemedik. Davamızı oluşturabilmek için derhâl bu adamın itirafına ihtiyacımız var."</p>

    <p class="msonormal4">"O zaman mesele halloldu." dedi Lien-hua. "Bunu ben yapacağım."</p>

    <p class="msonormal4">"O hâlde, bu iş, gözetmen olarak bizden birinin yani, ben de bulunmadığım sürece burada, polis merkezinde gerçekleşmeyecek." diye araya girdi Dunn.</p>

    <p class="msonormal4">"Pekâlâ." dedi Margaret. "O zaman biz de Lewis'ı, FBI saha ofisine götürürüz."</p>

    <p class="msonormal4">Graysmith olduğunu düşündüğüm teğmen sonunda söz aldı. "FBI Başkanı Rodale'ın, bu davanın idare ediliş biçiminden pek hoşlanacağını sanmıyorum, Sayın Müdür Yardımcısı Wellington." "Müdür yardımcısı" sözlerini oldukça alaylı bir şekilde söylemişti.</p>

    <p class="msonormal4">Hmm. Bu adamdan hoşlanmaya başlamıştım.</p>

    <p class="msonormal4">"Bu konu, Başkan Rodale ve ben, bu hafta sonu Phoneix'te golf sahalarındayken büyük bir ihtimalle açılacağından birkaç konuya açıklık getirilmesini istiyorum..." diye devam etti "Lütfen bana, bizim şehrimizde yaşayan, bizim şehrimizde cinayet işleyen ve yine bizim şehrimizde yakalanan bir şüphelinin sorgusuna bizim dedektiflerimizden birinin neden katılamayacağını açıklar mısınız? Şüphelinin avukatlarıyla yapacağınız anlaşmayı pek iyi anlayabilmiş değilim ve Başkan Rodale, bana dava hakkında sorular sorduğunda ona doğru düzgün cevaplar vermek istiyorum."</p>

    <p class="msonormal4">Margaret, Teğmen Graysmith'in sözlerini bir süre sessizce düşünüp başparmağıyla masaya, iki defa vurduktan sonra, "Pekâlâ. Dunn, sen izle. Lien-hua, sorgulasın ve sonra bu adamı, ait olduğu yere koyalım. Avukatlarından herhangi bir suç duyurusunda bulunmaktan vazgeçtiğini belirten belgeleri hazırlamalarını isteyeceğim." dedi.</p>

    <p class="msonormal4">Saatine baktı. "Sorgulama 15:35'te başlayacak, tam elli dakika sonra. Bu süre içerisinde sorgulamayı yapacak olan arkadaşımız içeriye hazırlıklı girsin diye, bu salondaki herkesin Bay Lewis hakkında bulabildiği kadar çok şey bulmasını, istiyorum. Bu toplantı bitmiştir." İnsanlar, sandalyelerinden kalkmaya başladıklarında Margaret ekledi: "Ajan Jiang, sizden bir dakika daha kalmanızı istiyorum."</p>
  </div>

  <p class="msonormal4"><span class="calibre17"><br class="calibre18" clear="all" id="calibre_pb_0" /></span></p>

  <div class="wordsection"></div>
</body>
</html>
