<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="msonormal4"><a id="bookmark83"><b class="calibre22">64</b></a></p>

    <p class="msonormal4">Cassandra'nın, başına gelenlerden sonra bir de kalçasındaki yarayı görmesini istemeyen Lien-hua, oteli terk etmeden önce kotunu giyindi.Hastaneye vardığımızda Cassandra'nın doktorları, polislerin, Austin Hunter'ın hiçbir akrabasıyla iletişime geçemediklerini söylediler. Bu arada Cassandra, hastaneden ayrılmak üzere toplanıyordu. Ancak, doktorlar, birileri ona, Austin'in vefatını söylemeden hastaneyi terk etmesini istemiyorlardı. Tekerlekli sedyenin yanında duran ciddi görünüşlü bir hemşire, Cassandra'ya haberi vermek için hemen şimdi odasına gideceğini söyledi.</p>

    <p class="msonormal4">Milwaukee'de dedektiflik yaparken insanlara, bu tür haberleri oldukça sık vermek zorunda kalırdım. Bu, yapmaktan hoşlandığım bir şey değildi. Ama en azından bu konuda deneyimliydim. "Hayır." dedim hemşireye. "Bunu ben yaparım. Olay yerindeydim. Çatışma sırasında olanları biliyorum."</p>

    <p class="msonormal4">Doktorlar da aynı fikirdeydiler. Hemşire, beni Cassandra'nın odasına götürürken rahatlamışa benziyordu.</p>

    <p class="msonormal4">Odaya doğru giderken Lien-hua, hafifçe omzuma dokundu. "Bırak ona ben söyleyeyim. Austin'in konuştuğu en son insan bendim. Austin'in, onu düşünürken öldüğünü bilmeye ihtiyacı var. Ona haberi verenin kendim olmasını istiyorum. Ben bir kadınım. Benden duyması daha iyi olur."</p>

    <p class="msonormal4">Lien-hua belki de haklıydı. "Pekâlâ." dedim. "Sadece, ona söylemeden önce birkaç soru sormama izin ver."</p>

    <p class="msonormal4">Birkaç dakika sonra Cassandra'nın kapısını tıklattık. Bize içeri girmemizi söylediğinde hastaneyi terk etmek için eşyalarını topladığını gördüm.</p>

    <p class="msonormal4">Akvaryumdan iş arkadaşı Maria, yanında duruyordu. Cassandra'ya birkaç kıyafet getirmiş olmalıydı çünkü pencere kenarında bir gece çantası duruyordu ve Cassandra'nın üzerinde kırmızı elbisenin yerine kot pantalon, parmak arası terlik ve bej bir bluz vardı. Maria'nın yüzünde gerginlik ve rahatlama karışımı bir ifade vardı. Sanırım Cassandra, iyi olduğu için rahatlamıştı ve muhtemelen Lien-hua ve beni görünce de gerilmişti.</p>

    <p class="msonormal4">Kendimizi Cassandra'ya tanıttık ve bunu yaparken daha önce tam tahmin ettiğim gibi boyunun bir seksen olduğu dikkatimi çekti. Ona nasıl olduğunu sordum.</p>

    <p class="msonormal4">Hâlâ çantasını hazırlamakla meşgul bir hâldeyken "Suyla dolan bir deponun dibine zincirlenmiş bir şekilde on iki saat geçirdim." dedi. Sesi, sanki bizimle başka bir yerden konuşuyor gibi soğuk ve mesafeliydi. "Az kalsın boğuluyordum. Nasıl olmamı bekliyorsunuz?"</p>

    <p class="msonormal4">"Cassandra." dedi Lien-hua yumuşakça. "Dün gece biz, orada seninle beraberdik. Bizi hatırlıyor musun?"</p>

    <p class="msonormal4">Bunun üzerine bize ilk defa dikkatlice baktı. "Tabii ya, ben... Su deposunu kıran sizlerdiniz, öyle değil mi?"</p>

    <p class="msonormal4">Lien-hua, başını salladı.</p>

    <p class="msonormal4">Cassandra bunun üzerine, derin bir nefes verdi. "Ohh, çok teşekkür ederim!.. Ben sizi... Ben sizi ilk başta tanıyamadım. Sizi sürekli gelen polislerden sandım. Gerçekten, beni kurtardığınız için çok teşekkür ederim."</p>

    <p class="msonormal4">"Önemli değil." dedi Lien-hua.</p>

    <p class="msonormal4">"Gerçekten."</p>
  </div>

  <p class="msonormal4">"Cassandra..." dedim. "Seninle birkaç dakikalığına konuşabilir miyiz, acaba? Fazla uzun sürmez. Söz veriyorum."<br class="calibre3" /></p>

  <div class="wordsection">
    <p class="msonormal4">Hastane geceliğini yatağın üzerine koydu. "Gitmem gerekiyor." dedi.</p>

    <p class="msonormal4">"Eğer önemli olmasaydı burada olmazdık." dedim.</p>

    <p class="msonormal4">"Belki daha sonra. Birkaç gün veya bir hafta içerisinde."</p>

    <p class="msonormal4">"Lütfen!" dedi Lien-hua. "Söyleyeceklerin, seni kaçıranlara karşı dava oluşturmakta çok yardımcı olabilir."</p>

    <p class="msonormal4">Cassandra, bir dakika için tereddüt etti ve daha sonra Maria'ya dönüp "Hmm, bana bir kola veya içecek bir şey alabilir misin? Bize sadece birkaç dakika izin ver, olur mu? Sağ ol." dedi.</p>

    <p class="msonormal4">Maria, bir an bir şey söyleyecekmiş gibi baktı. Ancak, endişelerini yutup yanımızdan geçerek sessizce koridora çıktı. Arkasından kapıyı kapattım.</p>

    <p class="msonormal4">Maria, odadan çıkar çıkmaz Cassandra, yumuşakça, "Onu yakaladınız, öyle değil mi?" dedi. Boğazı daralmıştı, sesi titriyordu. "Yani, beni oraya koyan adamı soruyorum. Onu yakaladınız, değil mi?"</p>

    <p class="msonormal4">"Depoda bir adam yakaladık." dedim. "Şu anda gözaltında."</p>

    <p class="msonormal4">"İyi. Onu yakaladınız. Hapiste, öyleı değil mi?"</p>

    <p class="msonormal4">Gözaltına aldığımız adam, suçluluğu kanıtlanana kadar masumdur. Ancak, şu anda Cassandra'nın duymaya ihtiyacı olduğu şey bu değildi. "Bugün polisler, onu sorguya aldılar ve biz de daha fazla delil toplama sürecindeyiz." diye açıkladım. Ona Austin'in ölümünü söylememiz gerekiyordu. Sorularımı, onun daha önceki dosyalarla olan muhtemel bağlantısı yerine kaçırılması üzerine odakladım. "O adamı daha önce görmüş müy- dün?"</p>

    <p class="msonormal4">Başını iki yana salladı.</p>

    <p class="msonormal4">"Peki, akvaryuma neden, o kadar erken saatte gittin?"</p>

    <p class="msonormal4">"Birkaç şey almak için uğramıştım." Kafasını sallamak için durdu. "Sanırım beni uyuşturmuş olmalı. Pek iyi hatırlayamıyorum. Memurlardan birisi bana bir ok bulduklarını söyledi. Beni okla vurmuş. Buna inanabiliyor musunuz?"</p>

    <p class="msonormal4">"Peki, adam hiç, bir cihazdan bahsetti mi?"</p>

    <p class="msonormal4">Bir dakika düşündü. "Evet. Sanırım bir başka adamla telefonda konuşurken bu tür bir şeylerden bahsetti. Onu binadan dışarı çıkartmak hakkında konuşuyorlardı. Bilmiyorum. Neden? Bu önemli bir şey mi? Bir şey mi buldunuz?"</p>

    <p class="msonormal4">"Hayır. Bunu hâlâ araştırıyoruz." dedim. "Ne olduğunu biliyor musun?"</p>

    <p class="msonormal4">Başını hayır dercesine salladı. Lien-hua, "Telefonun diğer ucundaki adam; onun kim olduğunu biliyor musun? Adını öğrenebilmiş miydin?" diye sordu.</p>

    <p class="msonormal4">Biraz düşündü. "Zannedersem adam ona, Shay veya Dade diye hitap etti. Buna benzer bir şey..."</p>

    <p class="msonormal4">"Shade." dedim.</p>

    <p class="msonormal4">"Evet. Galiba. Bilemiyorum."</p>

    <p class="msonormal4">Özel konulara girmenin zamanı gelmişti. "Rukh Projesi'ndeki işinin, kaçırılmanla bir bağlantısı olabilir mi? Birbirleriyle bir ilişkileri olabilir mi?"</p>

    <p class="msonormal4">Gözlerini kırptı. Bakışlarını benden Lien-hua ve sonra tekrar bana çevirdi. "Bunu nereden biliyorsunuz?"</p>

    <p class="msonormal4">"Seni ararken bilgisayar dosyalarında, ona yapılmış olan bazı atıflara rastladık."</p>

    <p class="msonormal4">Dudağını ısırdı. "Bunun hakkında pek konuşamam. Telif hakları, patentler ve buna benzer şeyler... Ama bunun ne gibi bir bağlantısı olabilir bilmiyorum. Dinleyin, artık gidip erkek arkadaşımı görmek istiyorum." Gece çantasını eline alıp kapıya doğru baktı. Hiç şüphesiz Maria'yı arıyordu.</p>

    <p class="msonormal4">"Lütfen!" dedi Lien-hua. "Bize proje hakkında bir şey söyleyebilir misin? Herhangi bir şey?"</p>

    <p class="msonormal4">"Bununla ilgili olarak Dr. Osbourne'la konuşmanız..." Ne dediğinin farkına vardı ve cümlesini bitirmedi. "Üzgünüm. Gereğinden fazla konuştum bile. İşimi kaybedebilirim. Bunun hakkında daha fazla konuşmak istemiyorum. Artık buradan gitmek istiyorum." Saatine baktı.</p>

    <p class="msonormal4">Lien-hua, pencereye doğru bir adım attı. "Sana saldıran adamı görsen tanıyabilir misin? Bir sıralama yapsak, başka adamların arasından onu seçebilir misin?"</p>

    <p class="msonormal4">Çenesi gerginleşti. "Onun yüzünü her yerde tanırım. Onu asla unutmayacağım. Asla! Ancak, sıralamaya falan bakmayacağım. O yüzü bir daha asla görmek istemiyorum. Ben sadece hayatıma devam etmek istiyorum."</p>

    <p class="msonormal4">Ona soru sormaya devam etmek ve kendisini kaçıranı teşhis edip aleyhinde ifade vermesine ihtiyacımız olduğunu açıkça söylemek istedim. Ancak, Austin'in ölümünü göz önünde bulunduracak olursak şimdi bunları söylemenin sırası değildi. Bir sorum daha vardı ve onun için, bunu duymanın zor olacağını bilmeme rağmen sormam gerekiyordu. Kaçıranların, Austin Hunter'a gönderdikleri videoyu bilip bilmediğini öğrenmem lazımdı. "Cassandra." dedim. "Sen su deposunun içerisindeyken adam ne yapıyordu biliyor musun?"</p>

    <p class="msonormal4">"Ne demek istiyorsunuz? Hayır. Sadece benim ölmemi bekliyordu. Birkaç defa bana bakmaya gelmişti. Bunun dışında beni orada tek başıma bıraktı." Sesi titremeye başladı. "Tüm bu korkunç olayları arkamda bırakmak istiyorum. Bu kadar soru yeter. Bitti artık!" Sonra arkamdaki kapının açıldığını duydum. Maria, odaya geri gelmişti. Elinde bir tane kutu kola ve parmaklarından aşağıya sarkan bir dizi araba anahtarı vardı.</p>

    <p class="msonormal4">"Sana söylemem gereken başka bir şey daha var." dedi Lien- hua. "Belki otursan iyi olur."</p>

    <p class="msonormal4">"Hayır. Ben gidiyorum. Dün sabah kahvaltı için erkek arkadaşımla buluşmam gerekiyordu. Onu bulmam lazım. Onunla konuşmaya ihtiyacım var. Telefonlarıma cevap vermiyor. Hoşça kalın. Dün gece bana yardım ettiğiniz için tekrar teşekkür ederim. Gerçekten. Ben sadece... Bunu daha fazla yapmak istemiyorum. Olay daha çok taze."</p>

    <p class="msonormal4">Lien-hua'yla birbirimize baktık ve Maria'ya birkaç dolar uzattım. "Ajan Jiang ve benim için de bir şeyler alabilir misiniz? İşimiz bitmek üzere. Sadece birkaç dakika daha sürecek." Sonra Maria'ya doğru eğilip fısıldadım: "Akvaryumda bize anlatmış olduklarınız hakkında hiçbir şey söylemedik. Bunu yapmayacağız. Merak etmeyin." İlk başta tereddüt etti ama sonunda parayı alıp meşrubat makinesine doğru tekrar yürüdü.</p>

    <p class="msonormal4">Cassandra, arkadaşının odadan çıkmasını izledi. "Neler oluyor?"</p>

    <p class="msonormal4">Lien-hua, Cassandra'ya yatakta yanına oturması için kibarca işaret etti. "Şunu bilmen gerekiyor: Austin, seni kaçıranların taleplerini yerine getirmek için bir bina yaktı ve sonrasında polisler, onu yakaladı."</p>

    <p class="msonormal4">"Ne? Austin'i tutukladılar mı?" Cassandra, Lien-hua'dan uzaklaşıp haşin bir şekilde ayağa kalktı. "Bunu neden daha önce söy- lemediniz! Şimdi nerede?"</p>

    <p class="msonormal4">"Korkarım ki onu tutuklamadılar. Memurlar, onun tehlikeli olduğunu, bana zarar verebileceğini düşündüler."</p>

    <p class="msonormal4">"Sana mı?" Konuşmanın üzerine ağır bir kasvet çökmeye başlamıştı. "Neden sen?"</p>

    <p class="msonormal4">Lien-hua, oturmaya devam etti ve bir anne gibi yumuşakça ve sabırlıca konuştu: "Ben, onunla konuşuyordum. Seni bulmamıza yardımcı olabilecek bir şeyler bilip bilmediğini öğrenmeye çalışıyordum." Doğru kelimeleri seçebilmek için duraksadı. Ancak, birisine hayatındaki en önemli insanın öldüğünü söylemek için doğru kelimeler yoktur. "Anlaman gerek. Polisler, hayatımın tehlikede olabileceğini düşündüler. Austin'in elinde tabanca vardı ve bana bir bıçak doğrultmuştu."</p>

    <p class="msonormal4">Cassandra'nın yavaş yavaş kaçınılmaz sonuca varıp Lien- hua'nın sözlerinin altında yatanı anlamaya başladığını görebiliyordum. "Öldü mü?" Bunları söylerken sesi yarıda kesildi. "Bana söylemek istediğiniz bu, öyle değil mi? Austin'in öldüğü, öyle değil mi?"</p>

    <p class="msonormal4">Lien-hua, cevabını ayağa kalkıp Cassandra'ya sarılarak verdi.</p>

    <p class="msonormal4">Bu tür bir haber almak yıkıcı ve çok üzücü. Eğer o anda böyle bir haberi alan kişinin yanındaysanız onu teselli etmek, sarılıp her şeyin iyi olacağını söylemek istersiniz. Ancak, içinizde bir yerde, ne söylerseniz söyleyin boş ve klişe olacağını bilirsiniz. Böyle bir zamanda teselli, sözlerle değil, sessizlikle sağlanır.</p>

    <p class="msonormal4">Yanımızdaki yemek tepsisinde bir bardak su gördüm ve onu Cassandra'ya uzatmayı düşündüm. Ancak, bunun ne kadar aptalca olacağını fark ettim. Bu, ona hiç yardımcı olmazdı.</p>

    <p class="msonormal4">Lien-hua ve ben, destek olup onun tekrar hasta yatağına oturmasına yardım ederken titriyordu. "Seni seviyordu." dedi Lien- hua. "Sonunda, umrunda olan tek şey seni kurtarabilmekti. Seni dünyadaki her şeyden fazla seviyordu."</p>

    <p class="msonormal4">İnce gözyaşları, gözlerinden süzülmeye başladı. Çenesi titredi. "Bunu o yaptı." Lien-hua, elini omzuna atmış yanında oturuyordu. "Beni kaçıran..." diye devam etti. "Bu, onun suçu. Onun ölmesini istiyorum." Ve sonra, sesindeki acı artarak bağırdı: "Ölmesini istiyorum!" Acı feryadı odayı doldurdu: "Ölmesini, ölmesini istiyorum!"</p>

    <p class="msonormal4">Cümlesini defalarca tekrarlayıp da kelimeler, hastane odasının beyaz duvarlarında yankılanırken Lien-hua, onu kollarının arasında şefkatlice tutarak ağlayıp feryat etmesine izin verdi.</p>

    <p class="msonormal4">Lien-hua ve ben, hastanenin iki danışmanı ve Maria odaya dönene kadar bekledik ve üçü de onu teselli etmek için yanın- dayken odadan çıktık. Lien-hua, arkamızdan kapıyı kapattı ve koridora çıktık.</p>

    <p class="msonormal4">Bana kalırsa Lien-hua, kalıp Cassandra'ya yardım etmek istiyordu. Ancak, Cassandra'nın, kederiyle başa çıkarken uzun vadede yanında olabilecek insanlara ihtiyacı vardı. Bizim gibi hafta sonuna doğru şehirden ayrılacak olan iki federal ajana değil.</p>

    <p class="msonormal4">Otele geri giderken Cassandra'yla yaptığımız görüşme, üzerime çöktü. Ancak, kendime, onun gereksinimi olan yardımı aldığını, Lien-hua ve benim daha fazla yapabileceğimiz bir şey olmadığını hatırlattım. Yaşamın bir yanı da insanların acı ve kederlerini kabul etmek fakat seni alıp götürmelerine izin vermemektir. Derinler her zaman karanlık olsa da dalgalar hâlâ gün ışığını yansıtır.</p>

    <p class="msonormal4">Hayat hem tuhaf hem de güzeldir.</p>

    <p class="msonormal4">İkisi de.</p>

    <p class="msonormal4">Yolun sonuna doğru, acıya geniş açıdan bakmaya başladım. Cassandra'yla geçirdiğimiz dakikaları sarıp sarmalayıp aklımın bir köşesine ittim. Böylelikle onlarla doğru bir zamanda tek tek ilgilenebilirdim. Ralph'i arayıp Viktor Drake ve onun kaçırma olayıyla olabilecek muhtemel bağlantısı hakkında daha fazla bir şeyler duyup duymadığını sordum. Duymamıştı. Bu konuyla ilgileneceğine ve Margaret'le olan görüşmesinden sonra beni geri arayacağına söz verdi.</p>

    <p class="msonormal4">Lien-hua'yı, FBI saha ofisine bıraktıktan sonra Dr. Calvin Wer- jonic'le tanıştırmak için Tessa'yı otelden aldım.</p>
  </div>
</body>
</html>
