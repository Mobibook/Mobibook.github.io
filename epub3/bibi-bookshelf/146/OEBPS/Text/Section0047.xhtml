<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark48"><b class="calibre19">43</b></a></h2>

    <p class="msonormal4"><a id="bookmark49">15:51</a></p>

    <p class="msonormal4"><a id="bookmark50">Cassandra'nın mühletinin dolmasına 4 saat 9 dakika kala...</a></p>

    <p class="msonormal4">Tessa'yı aradıktan sonra ekibin toplanmasını beklemek için konferans odasına geri gittim. Kendimi filmi düşünmekten alıko- yamıyordum.</p>

    <p class="msonormal4">Bunu itiraf etmekten nefret ediyorum, ancak video, beklediğim kadar özgün değildi. İşkence ve taciz videoları, insanları kötürüm bırakılıp tecavüz edilirken ve öldürülürken izlemeyi eğlenceli bulan ve işkence-porno internet sitelerinden ve yeni akım şok-korku filmlerinden yeterince tatmin olamayan kişiler arasında rahatsız edici derecede popüler hâle gelmişti.</p>

    <p class="msonormal4">Ancak son zamanlarda özel efektler yeterli değildi. Artık izleyiciler, gerçek olayı görmek istiyorlardı. Sonunda teknoloji bunu sağlayacak kadar ilerledi.</p>

    <p class="msonormal4">Bir tuşa dokunarak; teröristler, Amerikalı esirlerin kafasını keserken genç çocukların sübyancılar tarafından bodrum katında sodomize edilirken, Hindistan'ın kuzeyindeki kadınların daco- it eşkiyaları tarafından tecavüze uğrarken ve Birmanyalı siyasi tutukluların işkenceye maruz kalıp öldürülürken çekilen filmleri izleyebilirdiniz. Günün her saatinde, konforlu oturma odanızdan insanoğlunun birbirine yaptığı en dehşet verici şeyleri görebilirdiniz. Sadece bilgisayarı çalıştırıp en sevdiğiniz video paylaşım sitelerine girin ve diğer insanların acı çekerek ölmesini izleyin.</p>

    <p class="msonormal4">Tek dilediğim şey, Cassandra'nın filminin henüz internet ağına konulmamış olmasıydı.</p>

    <p class="msonormal4">2006 yılında, "Timsah Avcısı" Steve Irwin'in ölümünden sonra, onun vatoz tarafından öldürülmesinin görüntüleri, Que- ensland Avusturya'daki polis depolama tesislerinden çalınıp internete konulmuştu. Birkaç saat içerisinde en çok takip edilen video sitelerinde en üst sıraya çıkıp aylarca orada kalmıştı. Şimdi bile, aradan iki buçuk yıl geçmesine rağmen, her gün binlerce kişi tarafından ziyaret ediliyor.</p>

    <p class="msonormal4">Birkaç ay önce Ralph'in bu konu hakkında benimle konuşmasını hatırlıyorum. "Yirmi birinci yüzyıl eğlence gezisi." demişti çok derin bir üzüntüyle. "Herkes, sarı renkli olay yeri bandının ilerisine bakıp yolun karşı tarafında enkaz hâlinde bir insan vücudu var mı yok mu görmek istiyor. Eskiden bu sadece arabadan yapılırdı. Şimdi, dizüstü bilgisayarından, iş yerinden veya cep telefonundan yapılabiliyor."</p>

    <p class="msonormal4">Başımı onaylarcasına salladım. "Zaten dünyada yeterince acı yok mu? İnsanları tatmin etmeye yetecek kadar ölüm?"</p>

    <p class="msonormal4">"Sanırım yok." dedi.</p>

    <p class="msonormal4">Hayır.</p>

    <p class="msonormal4">Sanırım yok.</p>

    <p class="msonormal4">Belki de Tessa haklıydı. Belki insanlar acıyı gerçekten de ilginç buluyorlardı. Belki de içimizde bir taraf, insanların acı çekmesinden zevk alıyordu. Bunun doğru olmadığına inanmak istiyordum. Ancak, gerçek hayattan kanıtlar, onun haklı olabileceği konusunda düşündürdü beni.</p>

    <p class="msonormal4">Creighton Melice, deponun güney tarafı girişine yerleştirmiş olduğu kameranın video monitöründen hareketli bir şeyin görüntüsünü yakaladı.</p>

    <p class="msonormal4">Bir polis arabası.</p>

    <p class="msonormal4">Silahını eline aldı ve arabayı, deponun park alanında dururken izledi.</p>

    <p class="msonormal4">Bir memur, arabadan çıktı ve sonra bir başkası daha.</p>

    <p class="msonormal4">Randi.</p>

    <p class="msonormal4">Deponun sadece birkaç kapısı vardı ve hepsi de içeriden zincirle kilitlenmişti.</p>

    <p class="msonormal4">Ancak, kapılardan biri zincirli değildi.</p>

    <p class="msonormal4">Creighton, bu kapıya doğru gitti. Eğer Randi ve polis memuru, ufak bir ziyarette bulunmaya karar verirlerse onlara küçük bir hediye verecekti.</p>

    <h3 class="msonormal7">***</h3>

    <p class="msonormal4">Yedi ajanlı bir ekip Ralph'le birlikte konferans odasına girdi ve hep birlikte videoyu izledik.</p>

    <p class="msonormal4">Daha sonra Ralph ayağa kalkıp yavaş yavaş yürümeye başladı. "Şu andan itibaren bu, San Diego polisiyle birlikte yürütülen bir davadır. Blair, senin onlarla birlikte çalışmanı istiyorum. Cassandra'nın geçmişini incele. Ailesi, eski erkek arkadaşları, iş arkadaşları... Her şeyi araştır." Ajanlardan birisi başını sallayarak Ralph'i onayladı. "Hernandez, ülke çapında hangi fabrikaların bu tür bir su deposu ürettiğine ve bunlardan herhangi birinin bu bölgeye gönderilip gönderilmediğine bak." Ralph'in, ara verdiğimiz sırada, aramıza katılan ajanların isimlerini öğrenmiş olmasına şaşırmamıştım. Kendisi liderlik için biçilmiş kaftandı. Doğuştan liderdi.</p>

    <p class="msonormal4">Bana bir bakış fırlattı. "Ne dersin, Pat, son altı aydan başlayıp geriye doğru mu çalışsak? İlk önce Güney Kalifomiya'daki fabrikaları tarayıp sonra diğer taraflara mı geçsek?" Resmî olarak sorumlu kişi o olsa da, birlikte o kadar çok davada çalışmıştık ki; bana danışmak onun için alışılmış bir şey olmuştu.</p>

    <p class="msonormal4">"Evet." dedim. "Güzel bir düşünce."</p>

    <p class="msonormal4">Blair ve Hernandez kafalarıyla onayladıktan sonra ayağa kalkıp gittiler.</p>

    <p class="msonormal4">Lien-hua yazı tahtasına doğru yürüdü. "Burada genel görünümü kaçırmayalım. Ben daha küçük bir kızken, annem ve babam ailemizi Yosemite'ye götürmüştü. Ben, arabayı kullanmakta olan babamın arkasına oturmuştum. Arabalar veya kamyonlar bizi geçtiklerinde benim pencerimin hemen yanından geçerlerdi."</p>

    <p class="msonormal4">Yeni görevlendirilen ajanlar, dikkatlice dinliyorlardı. Lien- hua'nın nereye varacağı hakkında bir fikrim yoktu ve sanki onların da hiçbir fikri yok gibiydi.</p>

    <p class="msonormal4">"Bir tır kamyonunun, arabamızı her geçişinde camdan dışarıya bakardım ve tek görebildiğim şey kamyon olduğu için, arabamız saatte seksen beş veya doksan kilometre hız yapıyormuş gibi görünmezdi. Bunun yerine sanki tır, olduğu yerde duruyor ve..."</p>

    <p class="msonormal4">"Ve sizin arabanız geriye doğru gidiyormuş gibi görünürdü!" diye haykırdı Ralph.</p>

    <p class="msonormal4">"Doğru."</p>

    <p class="msonormal4">"Yani..." dedim, sonunda onun nereye vardığını anlayarak. "Referans noktası. Her şey, her zaman göründüğü gibi değildir."</p>

    <p class="msonormal4">"Doğru. Bir probleme yaklaşırken kullandığın perspektif, olayı görüş biçimini etkiler."</p>

    <p class="msonormal4">"Pekâlâ." Ralph, parmaklarıyla masaya hafifçe tıklattı. "Belki de arabadan inip olanlara yolun kenarından bakmalıyız."</p>

    <p class="msonormal4">"Evet." dedi Lien-hua. "Veya kamyonun sürücü koltuğuna oturmalıyız." Bir tahta kalemini eline aldı. "Cassandra'yı kaçırdığımızı varsayalım." Odanın çevresine baktı. "Neden? Ne tür bir amacımız olabilir?"</p>

    <p class="msonormal4">Sağ tarafımdaki ajanlardan birisi "Fidye!" diye bağırdı.</p>

    <p class="msonormal4">Lien-hua, başını salladı ve tahtaya "fidye" yazdı. Ralph, hiç itiraz etmeden onun toplantının kontrolünü eline almasına izin vermişti. Bir başkasının becerisinden, gözü korkacak türden bir adam değildi.</p>

    <p class="msonormal4">"Daha başka?" diye sordu Lien-hua.</p>

    <p class="msonormal4">"Öldürmek için." dedi acımasızca, bayan ajanlardan birisi. "Veya taciz etmek, işkence yapmak, tecavüz etmek için."</p>

    <p class="msonormal4">Lien-hua, tahtaya "zarar vermek" yazdı. "Sanırım haklısın." dedi. "Yani, şu ana kadar iki kategori ortaya çıktı: Kurbana zarar vermek veya adam kaçırmadan fayda sağlamak."</p>

    <p class="msonormal4">"Veya her ikisi de." diye ekledim. "Bu olayda, Cassandra'yı kaçıran kişi, ona işkence etmek istiyor gibi görünüyor. Ancak, aynı anda zaman ve seçim hakkı da veriyor: 'Özgürlük veya ızdırap? Sen karar ver.' Sanki tanınan mühletten önce bir şey olursa Cassandra'nın özgürlüğü satın alınabilir gibi."</p>

    <p class="msonormal4">Lien-hua, tahtaya "ikisi de" yazdı. "Başka fikirler var mı?"</p>

    <p class="msonormal4">Konuşma yapmak istemiyordum. Ama dikkatimizi dağıtmadığımızdan emin olmak istedim. "İnsanlar hayattan çok şey isterler." dedim. "Para, aşk, güç, seks, saygı, şöhret, her neyse... Liste uzar gider. Mutlu ve rahat olmak isteriz. Hem anlam ve macera hem de emniyet ve güvenlik hissi isteriz. Bazen bunların hepsini aynı anda isteriz. Birisinin sebeplerini anlamaya çalışmak, bir ağacın köklerini takip etmeye benzer. Hepsi, yüzeyin altında birbiriyle karışır. Diğerlerini sökmeden birini yukarı çekemezsin."</p>

    <p class="msonormal4">Lien-hua, tahta kalemini indirdi. "Ama Pat, herkes için diğerlerinden daha önemli olan bir sebep vardır.Uğrunda ölebileceği veya her şeyi tehlikeye atabileceği tek bir sebep."</p>

    <p class="msonormal4">Ralph, iki güçlü koluyla masaya eğildi. "Bu, insanları kontrol etme yollarından biridir." dedi. "Eğer birisi için hayatta en değerli olan şeyi bulursanız veya onu alması için ona yardım edeceğinize söz verirseniz ya da onu ondan uzaklaştıracağınıza dair tehdit ederseniz, sizin için neredeyse her şeyi yapar. İnançlarına, ahlakına ve dinine karşı hareket eder. O en değerli şeyi bulursanız, o insanın sahibi olursunuz." Bileğiyle masaya vurdu. "Ordu Komandosu Sorgulama Teknikleri 101."</p>

    <p class="msonormal4">Lien-hua, kararlı bir şekilde başıyla onayladı. "Pekâlâ, elektronik posta Hunter'a gönderildi. Birisi, onu kontrol etmek istiyor. Peki, Austin Hunter ne istiyor?"</p>

    <p class="msonormal4">"Cassandra!" dedim. Odadaki insanlardan onaylama işaretleri geldi. Aynı taraftaydık. "Ancak..." diye ekledim. "Eğer Hunter aradığımız kundakçıysa yangınları çıkarırken istediği şey neydi?"</p>

    <p class="msonormal4">Lien-hua bana hafifçe sırıtarak baktı. "Sanki sebepleri çözmeye çalışıyor gibisiniz, Dr. Bowers."</p>

    <p class="msonormal4">"Sadece yardımcı olmaya çalışıyorum."</p>

    <p class="msonormal4">Ralph, incelemede takip etmemiz gereken noktaları bir kâğıt parçasının üzerine not alıyordu. Odadaki adamlardan birisine işaret etti. "Peterson, Hunter'ın banka hesaplarını araştır. Adamımız, yangınların çıktığı zamanlarda yüklü bir para yatırmış mı ona bak. Graham, Castillo, Teğmen Mendez'e sizi tekrar Hunter'ın apartman dairesine götürmesini söyleyin. İzini bulmamızı sağlayacak bir şey var mı, yok mu bakın. Solomon, sen sadece okla ilgilen. Markasını, üreteni ve distribütörünü bul. Mueller, Hunter'ın kişisel kayıtlarını incele. SEAL takımındaki diğer adamları takip ederek işe başla. Belki de kaçırdığımız bir bağlantı vardır. Ben, Teğmen Graysmith'le birlikte çalışıp ona, Cassandra'nın dairesine bir ekip göndermesini söyleyeceğim." Söylediği her sözde giderek artan bir aciliyet hissedebiliyordum.</p>

    <p class="msonormal4">"Ama..." dedi Lien-hua. "Cevaplamamız gereken önemli soru şu: Eğer saat sekize kadar olan süre, Cassandra'nın mühletiyse onun özgür kalıp kalmayacağını belirleyecek olan şey ve Hunter'ın bu olaya katkısı nedir?"</p>

    <p class="msonormal4">"Yangın çıkartma konusunda uzmanlaşıyor." dedim.</p>

    <p class="msonormal4">Ralph, tüm takıma seslenerek; "Ne düşünüyorsunuz? 'Bir bina yak ve Cassandra'yı geri al.' Bana fidye gibi geldi." dedi.</p>

    <p class="msonormal4">"Evet." dedi Lien-hua düşünceli bir biçimde. "Ancak, daha önce başka yangınlar çıkardıysa neden ondan bu yangını da çıkarmasını istemesin ki..." Yapmakta en başarılı olduğu şeyi bir kez daha yaptı: İnsanların davranışlarının altında yatan sebepleri irdelemek, onların düşündüğü biçimde düşünmek, onlar gibi mantık kurmak. "Bir dakika, belki de bu, normalde yakmayı kabul etmeyeceği bir binadır. Her zaman yangınları çabuk yana- bilecekleri şekilde çıkarma konusunda dikkatli davranmıştı. Hiçbir ölüm ve yaralanma olmadan."</p>

    <p class="msonormal4">Yapma ya!</p>

    <p class="msonormal4">"İnsanlarla dolu bir binayı mı kastediyorsun?" diye sordu ajanlardan birisi sinirli bir biçimde. Düşüncelerime ayna tutmuştu.</p>

    <p class="msonormal4">"Bunu göz önünde bulundurmazlık edemeyiz." dedi Lien-hua. "Daha önce Ralph'in de söylediği gibi, eğer insan kendisi için en önemli olan şeyin elinden alınmasıyla tehdit edilirse tüm değerlerini, inandığı her şeyi bırakır."</p>

    <p class="msonormal4">Açıklamasını takip eden buz gibi sessizlikte hangi yöntemi takip etmem gerektiğine karar verdim. "Akvaryumdaki videoları inceleyip Cassandra'yı kaçıranın görüntüsünü elde edebilir miyiz diye bakacaktım. Ayrıca, Cassandra'ya hükümet tarafından bir ödenek verilmişti. Bunun tam olarak ne olduğunu bilmek istiyordum. Dosyalarından bazılarına tekrar göz gezdirip bu sabah akvaryuma gidiş nedeni hakkında bir şey bulabilir miyim diye bakacaktım. Belki bu, bize, onu kaçıranların neyin peşinde olduklarıyla ilgili bir ipucu verebilirdi."</p>

    <p class="msonormal4">"Videoyu tekrar izleyeceğim." dedi Lien-hua. "Kaçıran adamın aklının içine girmeye çalışacağım."</p>

    <p class="msonormal4">"Pekâlâ." dedi Ralph. "Bu arada, San Diego Polis Teşkilatı, tersanelerin oradaki depoları incelemeleri için, bir düzine polis gönderiyor."</p>

    <p class="msonormal4">"Bir düzine mi?" dedi Lien-hua. "Sadece bu kadar mı?"</p>

    <p class="msonormal4">"Yalnızca bu kadar ayırabiliyorlar." dedi ve sonra "Evet, herkes iş başına. Başlayalım!" diye ekledi.</p>
  </div>

  <p class="msonormal4">Daha fazla bir söz söylemeden hepimiz ayağa kalkıp kendi yollarımıza doğru gittik.<br class="calibre3" /></p>

  <div class="wordsection">
    <p class="msonormal4">Saatime baktım. Cassandra Lillo'yıı, su deposunda ölmeden bulabilmeniz için dört saatten az bir zamanımız vardı.</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
