<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark24"><b class="calibre19">23</b></a></h2>

    <p class="msonormal4">Aina'yı aramadan önce bazı şüphelerimi doğrulamam gerekiyordu.Donanmanın insan hizmetleri bölümünü bulduk ve hem bana hem de Lien-hua'ya, Austin Hunter'ın kişisel dosyasını ve askerî hizmet kayıtlarını göderdiler. Bunları, aynı zamanda inceleyebilmek için, ayrı ayrı kendi bilgisayarlarımıza yükledik.</p>

    <p class="msonormal4">"Demek ki..." dedim. "On dört yıl hizmet vermiş. Ekvador, Güney Afrika ve Afganistan'da görevlerde bulunmuş. Hatta Kuzey Kore'ye iki gezi yapmış. 'Yanıltma Taktikleri', 'Gizli Gözetim'. İki yıl SERE (Hayatta kalma, kaçırma, kurtarma ve kaçma) eğitmenliği yapmış. Bu adam çok marifetli. Fakat, daha sonra bir eğitimde sol kaval kemiğini sakatlıyor ve..."</p>

    <p class="msonormal4">"Şuna bak!" Lien-hua ekranı işaret etti: "Üçüncü paragraf. Donanma, ameliyatını ve fizik tedavisini ödemiş. Ne var ki iyileştikten sonra onu, SEAL'in 3 numaralı ekibinden alıp idari işler bölümünde görevlendirmiş."</p>

    <p class="msonormal4">Başımla onayladım. "Adam, en iyi eğitilmişlerden biri. Dünyadaki seçkin savaşçılardan. Ancak, onu faks yollayıp telefonları bağlaması için küçük bir bölmeye yolluyorlar. Görevinin bittiği anda istifa edeceğini biliyor olmalıydılar."</p>
  </div>

  <p class="msonormal4">"Nitekim böyle yaptı." Benimle aynı anda okuyordu. "Anlaşılan donanma, dünyanın diğer ucundaki gizli operasyonlardan birinde, bacağındaki sakatlığın onu yavaşlatmasıyla uğraşmak istemedi. Bir de tabii ki görevinden şerefli bir şekilde ayrıldıktan sonra artık donanmayı hiç ilgilendirmiyordu. Yirmi yıllık hizmeti tamamlamadığı için emekliliğini de alamadı."<br class="calibre3" /></p>

  <div class="wordsection">
    <p class="msonormal4">"Bacağındaki sorun, kalıcı bir sakatlık olmadığı için sağlık sigortasından da para alamadı." dedim. "Böylelikle, yetişkinliği boyunca hayatını bir SEAL olarak geçirdikten sonra, başka alanlarda işine yaramayacak birkaç beceri dışında elinde bir hiçle Özel Kuvvetlerden ayrıldı. Bundan sonra nasıl bir işte çalışabilirsin ki? Gece bekçiliği mi yaparsın? Koruma veya özel dedektif mi olursun?"</p>

    <p class="msonormal4">Lien-hua, bilgisayarını kenara koydu ve düşünceli bir biçimde otelin sürgülü cam kapılarından dışarıya baktı. "Böyle öz geçmişe sahip olan bir adam bu işleri yapmaz."</p>

    <p class="msonormal4">"Paralı askerlik?" dedim. "Veya belki de Orta Doğu'da özel bir güvenlik firması için çalışmak olamaz mı? En azından o zaman yine binaları havaya uçurup acayip havalı silahlar kullanabilir. Ayrıca kimse de sinir bozucu bir sürü soru sormaz."</p>

    <p class="msonormal4">"Acayip havalı mı dedin?"</p>

    <p class="msonormal4">"Bir keresinde Tessa'nın da bu kelimeleri kullandığını duymuştum." Sonra Tessa'nın bir gece önce söyledikleri geldi aklıma: İyi hissettiriyor. Bu senin işin ve yapmayı sevdiğin şey. "Belki de..." dedim Lien-hua'ya "Sivil binaları yakmaya başlarsın. Çünkü bu senin işindir, sensindir ve birdenbire onu bırakamazsın."</p>

    <p class="msonormal4">Aina'yı arayıp bulduğumuz her şey hakkında bilgi verdik. Şu ana kadarki tüm deliller ikinci derecede önem teşkil ediyordu. Ancak, en azından bir başlangıç noktası olabilirdi. "Hunter'ın oturduğu yere bir araba yollarız." dedi Aina. "Onunla konuşuruz. İyi iş çıkardınız."</p>

    <p class="msonormal4">"Harika! Gelişmelerden bizi haberdar et." dedim.</p>

    <p class="msonormal4">Konuşmayı bitirdikten sonra derin bir nefes aldım. "Sanırım kısa bir mola verebiliriz gibi görünüyor." dedim.</p>

    <p class="msonormal4">"Güzel!" dedi. "Çünkü senin bir duşa, benimse bu is kokulu kıyafetlerden kurtulmaya ihtiyacım var."</p>

    <p class="msonormal4">"Pekâlâ. Saat onda kahvaltı için Tessa'yla aşağıda buluşacağız. Sen de bize katılsana. Belki o zamana kadar Hunter hakkında bir şeyler öğrenmiş oluruz."</p>

    <p class="msonormal4">Teklifimi kabul etti. Kıyafetlerini değiştirmek için odadan ayrıldı; ben ise duşa girdim.</p>

    <p class="msonormal4">Ancak, rahatlayacağıma Hunter'ın dün gece yangını çıkaran adamla nasıl bir ilişkisi olabileceğini düşünmeye başladım. Belki de dünkü, tamamen farklı bir kundakçıydı.</p>

    <h3 class="msonormal7">***</h3>

    <p class="msonormal4">Creighton, tekrar saatine baktı.</p>

    <p class="msonormal4">09:00.</p>

    <p class="msonormal4">Tamam, bu kadar zaman yeter.</p>

    <p class="msonormal4">Telefonunu aldı ve Austin Hunter'ın numarasını çevirdi. Shade, Hunter'ın telefona cevap vereceğinden emin olabilmek için, Creighton aradığında sanki Cassandra arıyormuş gibi görünsün diye aramayı yönlendirmenin bir yolunu bulmuştu.</p>

    <p class="msonormal4">Bir erkek sesi cevap verdi. "Cassandra? Neredesin? Benimle buluşman gereki.."</p>

    <p class="msonormal4">"Ben Cassandra değilim." Creighton sesini değiştirme zahmetine girmedi. Sonuçta bir önemi yoktu.</p>

    <p class="msonormal4">"Sen de kim?.."</p>

    <p class="msonormal4">"Beni iyi dinle."</p>

    <p class="msonormal4">"Cassandra nerede? Cevap ve..."</p>

    <p class="msonormal4">"Eğer sözümü bir daha kesersen, seni temin ederim ki pişman olursun."</p>

    <p class="msonormal4">"Drake için çalışıyorsun, öyle değil mi? Tüm mesele bu, değil mi?"</p>

    <p class="msonormal4">"Buna daha sonra geleceğiz." Creighton, ismi not etti: Drake. Acaba Shade olabilir miydi? Belki de. Bununla daha sonra ilgilenirdi. Şimdi senaryoya sadık kalmak durumundaydı. "Beni dinle, Austin. Cassandra Lillo'yla üç saat önce kahvaltı için söz- leşmiştin. Ama Cassandra gelmedi. Cabrillo'nun Yeri adlı restoranı terk etmeden önce otuz beş dakika bekledin."</p>

    <p class="msonormal4">"O nerede? Sana yemin ediyorum ki eğer..."</p>

    <p class="msonormal4">"Sayıp sövme. Sayıp sövüldüğünde sabrım tükenir ve sabrım tükendiğinde ise çok kötü şeyler olur. Elektronik postanı kontrol et. Bilgisayarın yanındadır diye tahmin ediyorum, öyle değil mi?"</p>

    <p class="msonormal4">Hunter, bilgisayarını ararken Creighton bekledi. Bilgisayarı açtığı zaman çıkan küçük klişe melodiyi ve sonra da elektronik postanın geldiğini bildiren sesi duydu. "Filmi başlat, Austin."</p>

    <p class="msonormal4">Creighton bekledi. Film, bir dakika elli iki saniyeydi. Saatinden zamanı takip etti. Yaklaşık kırkıncı saniyede bir iç çekme sesi duydu. Birinci dakikada Hunter haykırdı: "Aaa! Aman Tanrı..."</p>

    <p class="msonormal4">"Seni sayıp sövme konusunda uyarmıştım. Bir daha uyarma- yacağım!" Creighton filmin, özellikle de son on saniyesinin, bittiğinden emin olana kadar bekledi. "Şimdi, beni çok dikkatli dinle."</p>

    <p class="msonormal4">"Yanlış adamla oyun oynuyorsun. Seni bulduğum anda..."</p>

    <p class="msonormal4">"Dinle dedim. Tüm bu sözümü kesmeler sabrımı tüketiyor."</p>

    <p class="msonormal4">Bir sessislik oldu. "Onunla konuşmama izin ver. Hayatta olup olmadığından emin olmak istiyorum."</p>

    <p class="msonormal4">Creighton, bu isteğin geleceğini biliyordu. Kapıdan geçti, Cassandra'yı kilitlediği yere doğru yürüdü ve telefonu cama doğru tuttu. "Austin, seninle konuşmak istiyor."</p>

    <p class="msonormal4">"Austin mi?" Sesi kısıktı ama duyulabiliyordu. Hıçkıra hıçkıra ağlıyordu. "Austin lütfen! Beni öldürecek!.."</p>

    <p class="msonormal4">"Cassandra!"</p>

    <p class="msonormal4">Creighton, deponun yönetici odasına doğru geri yürüdü. Bu arada Cassandra hâlâ ağlamaya devam ediyordu. Kapıyı kapattı ve ses kesildi. "Aslında, onu yavaş yavaş öldüreceğimi söylemiştim. Yavaş kısmını unuttu."</p>

    <p class="msonormal4">"Nerede o? Bana nerede olduğunu söyle, seni manya..." Bu defa, Austin sözünü bitirmeden durdu. Telefonun diğer tarafındaki adamı kızdırdığının farkına varmış olmalıydı.</p>

    <p class="msonormal4">Bu iyiye işaret. Demek ki artık şartları dinlemeye hazırdı.</p>

    <p class="msonormal4">"Austin, sen mühlet kelimesinin kökenini biliyor musun? Gerçekten çok etkileyici. 'Bir işin bitirilmesi gerektiği andan önceki zaman' anlamına gelmeden önce 'geçmemen gereken çizgi' anlamına gelirmiş." Creighton, kendisini hiç bu şekilde ifade etmezdi. Çok daha açık konuşurdu. Fakat, şimdi Shade'in gözüne girmek istiyordu. Bir şekilde dinlediğini de fark edince Shade'in konuşma metnini harfi harfine okudu: "ABD İç Savaşı sırasında bir hapishanede, 'geçmene izin verilmeyen sınır hattı' anlamına gelirdi. Eğer geçecek olursan hemen o noktada vurulurdun. Mühleti geçen hiç kimse hayatta kalmazdı. Bu konuşmanın nereye varacağını anlayabiliyor musun?"</p>

    <p class="msonormal4">"Benden ne istiyorsun? Bunu neden yapıyorsun? Dün gece yüzünden mi?" Creihgton, ses tonundaki değişimden Bay Hunter'ın çok daha iyi bir dinleyici hâline geldiğini anladı.</p>

    <p class="msonormal4">"Eğer sana söylediklerimi bu akşam saat sekize kadar yaparsan Cassandra'yı tekrar görebilirsin. Şimdi, filme çok iyi bak. Eğer polise, FBI'a veya başka herhangi bir yere veya birisine haber verirsen Cassandra'ya neler olacağını tahmin edebilirsin. Yani, saat sekiz hem senin hem de Cassandra'nın mühleti. Bizim olayımızda bu kelimenin nasıl hem orijinal hem de günümüzdeki anlamından yola çıktığımızı görebiliyorsun değil mi?"</p>

    <p class="msonormal4">Sessizlik oldu.</p>

    <p class="msonormal4">"Seni gözetliyor olacağız. Eğer bir şey yapmaya kalkarsan haberimiz olacak. Anladın mı?"</p>

    <p class="msonormal4">"Evet." Sesinde bir korku alameti yoktu. Sadece kararlıydı.</p>

    <p class="msonormal4">"Benden ne yapmamı istiyorsun?"</p>

    <p class="msonormal4">Creighton ona, Shade'in yazmış olduğu her şeyi söyledi. Talimatlar kesin olduğu ve buluşma yerleri ile zamanlarını da içerdiği için, bunları söylemek Creighton'ın sadece birkaç dakikasını aldı. Hunter, tüm bu esnada sessizce dinledi ve sonunda, Creighton konuşmasını bitirdiği zaman, "Tamam, yapacağım. Ama sekize kadar bitmez. Zaman yeterli değil. Bilgi toplamam, gözlem yapmam lazım. Ayrıca, daha fazla patlayıcıya ihtiyacım olabilir... Güvenli askerî alanda..." dedi.</p>

    <p class="msonormal4">"Yeterli zamanın var. Bir yolunu bulursun."</p>

    <p class="msonormal4">"Sana söylüyorum..."</p>

    <p class="msonormal4">"Pekâlâ, o zaman..." dedi Creighton sertçe. "Hemen şimdi Ölecek." Kapıyı açtı. "Telefonu iyice yakınında tutacağım ki çığlıklarını iyi duyabilesin."</p>

    <p class="msonormal4">"Hayır!" diye bağırdı Cassandra.</p>

    <p class="msonormal4">Creighton, ona doğru yaklaştı. "Ölümünü uzatabildiğim kadar uzatacağım."</p>

    <p class="msonormal4">"Hayır, lütfen!" diye tekrar haykırdı Cassandra.</p>

    <p class="msonormal4">"Tamam." dedi Austin.</p>

    <p class="msonormal4">"İşim bittiği zaman sana filmini yollarım."</p>

    <p class="msonormal4">"Tamam, tamam! Dinle. Dediğini yapacağım, tamam mı? Sadece onu rahat bırak. Onu rahat bırakacağına dair söz ver bana."</p>

    <p class="msonormal4">"Anlaşmamız şöyle: Bu akşam sekize kadar sana söyleneni yapacaksın. Aksi hâlde Cassandra Lillo'yu öldürürüm ve çektiği işkenceleri saniyesi saniyesine kaydedip tüm dünyanın izleyebilmesi için internete koyarım." Creighton telefonu kapatıp deponun yönetici odasına doğru yürüdü.</p>

    <p class="msonormal4">Her hâlükârda Cassandra'nın ölümünü kaydedecekti. Ancak, şimdilik Hunter'ın bunu bilmesine gerek yoktu.</p>

    <p class="msonormal4">Evet. İşler yolundaydı.</p>

    <p class="msonormal4">Telefonu yerine koydu ve gözlerini kapıya dikti. Cassandra, diğer taraftaydı. Onu orada tek başına bırakması için iyi bir neden bulamadı.</p>

    <p class="msonormal4">Hem de hiçbir neden bulamadı.</p>

    <p class="msonormal4">Creighton Melice, Austin Hunter'ın kız arkadaşının ölümüne geri sayım başlamışken onunla biraz eğlenceli zaman geçirmek için yanına gitti.</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
