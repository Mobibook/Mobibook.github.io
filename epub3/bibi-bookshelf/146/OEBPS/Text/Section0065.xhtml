<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark79"><b class="calibre19">61</b></a></h2>

    <p class="msonormal4">Creighton Melice, hücresindeki karyolaya uzanıp kendisini derin bilinmezin kollarına bıraktı. Çoğu zamanki gibi rüyasında örümcekleri gördü. Ancak, bu gece, sona bu kadar yaklaşmışken görüntüler, ay ışığı ve kan kadar gerçek gibiydi.</p>

    <p class="msonormal4">Ve şimdi, işte rüyası...</p>

    <p class="msonormal4">Bir bebeğin yumruğu büyüklüğündeki örümcek, bacaklarını Creighton'ın yanaklarına, kirpiklerine burnunun altındaki yumuşak girintilere sürterek yüzünden aşağıya, boynuna doğru ilerliyordu. Creighton, rüyasında felçliydi. Yani, örümceğin yanağında duran kara vücudunu görebiliyor ancak kıpırdayamıyor, onu üstünden silkip atamıyordu. Örümcek, onu hem tiksindiriyor hem de tüm vücuduna gizli zevk titreşimleri göndererek heyecanlandırıyordu.<br class="calibre3" /></p>

    <p class="msonormal4">Örümcek, geriye doğru giderek yanağın tam ortasını sokup oydu. Creighton, bağırmak istiyordu. Ancak, sesi çıkmıyor, onu bir türlü yanağından atamıyordu. Yanağını soktuğunda ve derisi örümceğin yumurtalarını alabilmek için açıldığında Creigton; basıncı, genişleyen yarayı ve yanağındaki hafif oyuğu hissedebiliyordu.</p>

    <p class="msonormal4">Örümcek kabuklu bebeklerini nemli bir "cup" sesi çıkararak</p>

    <p class="msonormal4">derisinin içine bıraktı ve Creighton, küçük ıslak torbaların, dilinin üstünü ıslattıklarını hissedebildi.</p>

    <p class="msonormal4">Ağzının koza kıvamındaki sıcaklığında, bebeklerin yumurtalardan çıkması çok uzun zaman almazdı.</p>

    <p class="msonormal4">Zaman geçiyordu. Ne kadar zaman? Bir dakika. Çok uzun bir zaman. Söylemesi imkânsızdı. Bilmesi imkânsızdı.</p>

    <p class="msonormal4">Ve sonra yumurtadan çıktılar.</p>

    <p class="msonormal4">Bu bir rüya. Bu sadece bir rüya.</p>

    <p class="msonormal4">İnce bacakları, dilini keşfediyordu. Bebeklerden bazıları, boğazından aşağıya yuvarlanırken diğerleri de burun deliklerinin dar kanallarına sızmayı başardılar. Küçük örümceklerden birkaçı, ağzından dışarıya doğru emekleyip çevik bacaklarıyla dişlerinin üzerine basarak dudağına geçip, oradan da hızla yüzüne yayıldılar. Bu arada sürekli etraflarını inceliyorlardı.</p>

    <p class="msonormal4">Tabii ki bu sadece bir rüyaydı.</p>

    <p class="msonormal4">Sadece bir rüya.</p>

    <p class="msonormal4">Geri kalan bebekler, Creighton'm içine doğru iniyorlardı. Nemli vücutları kayıyor, dar boğaz boşluğuna doğru gidiyordu. Aşağıya, daha da aşağıya doğru...</p>

    <p class="msonormal4">Bu bir rüyaydı. Bir rüya.</p>

    <p class="msonormal4">En aşağıya doğru.</p>

    <p class="msonormal4">Derinden derinden.</p>

    <p class="msonormal4">Midesine geldiler. Hâlâ hayattaydılar.</p>

    <p class="msonormal4">Daha sonra içinde kıpırdadıklarını hissetti ve küçük çenelerini kullanıp midesini çiğnemeye başladıklarında ürperdi. Onu içten yiyip bitiriyorlardı.</p>

    <p class="msonormal4">Tüm bu olanların nasıl bir his vereceğini, vermesi gerektiğini ve nasıl acı vermiş olması gerektiğini hayal ediyordu. Ancak,sadece hafif ve gevşek dokuların;' kör ve hissiz basıncın farkına varıyordu.</p>

    <p class="msonormal4">Sonra Creighton Melice, rüyasından memnun bir biçimde uyanıp diğer tarafa döndü ve işte tam orada, hücresinin yalnızlığı içerisinde, ertesi günün planının üzerinden geçerken onu tutuklamış olan polislerin- hiçbirisinin bakmaya tenezzül etmedikleri sol elindeki küçük yarayı kaşıdı. Bilselerdi çok şaşırmazlar mıydı?</p>

    <p class="msonormal4">Hepsi çok şaşırmaz mıydı?</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
