<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="msonormal2"><a class="title"><b class="calibre19"><br class="calibre12" /></b></a></h2>

  <h2 class="msonormal2"><a class="title" id="bookmark9"><b class="calibre19">8</b></a><br class="calibre12" /></h2>

  <div class="wordsection">
    <p class="msonormal4">&nbsp; Creighton Melice, Güney San Diego'nun çetelerle dolu mahallelerinden birinde, dibe vurmuşları besleyen barlardan birinin önüne arabasını park etti. Oradaki insanların -en azından yarısının- silah taşıdığını tahmin ettiği için, arabadan inmeden önce Glock marka tabancasının namlusuna bir mermi sürdü.</p>

    <p class="msonormal4">Serin havayı umursamadan kıyafet niyetine daracık bir kumaş parçası giyinmiş birkaç kadın, Creighton bara doğru yürürken birlikte olma teklifinde bulundular. Onları başından savdı. O türden kadınlarla ilgilenmiyordu.</p>

    <p class="msonormal4">Biraz daha kaliteli bir kız arakadaş istiyordu.</p>

    <p class="msonormal4">Creighton içeriye girdiği zaman, masaların etrafında pusuya yatmış bazı serseriler ona baktı. Birkaçı, yara ve yanık izlerine odaklanarak yüzünü ve ellerini kuşkuyla seyretti. Muhtemelen çoğu, onun polis olup olmadığını merak ediyordu. Bu ilgi Creightoriı rahatsız etmemişti. Me de olsa bir zamanlar kendisi de onlardan biriydi.</p>

    <p class="msonormal4">Bir çetede her şey, saygıya dayalıdır. Bu nedenle dik dik bakıp küçük serserileri kışkırtmak yerine, yanlarından geçerken her birine başıyla hafifçe selam verdi.Selamı kabul etmiş gibi göründüler. Creighton barda yerini alırken ihtiyaten bir gözleri onun üzerinde olacak şekilde fısıltılı sohbetlerine geri döndüler.Creighton iki bira ısmarladı ve içeriye bir göz gezdirdi. Budwe- iser levhasının altında yalnız başına oturan kadın biraz fazla sarhoş gibiydi. Pas geç...</p>
  </div>

  <div class="wordsection">
    <p class="msonormal4">Barın sonundaki bölmeden onu kesen zenci kadın, fazla arzulu görünüyordu. Bu asla iyiye işaret değildir.</p>

    <p class="msonormal4">İçkisinden yavaşça uzun bir yudum aldı ve pencerenin yanındaki masada tek başına oturan; çekici, koyu tenli, koyu saçlı bir kadın gözüne ilişti. İzi bulunamaz, kaçak bir göçmene benzemiyordu. Ancak, başka sebeplerden dolayı, Melice'ın ilgisini çekmişti. Sıkılmış gibi görünüyordu ve anlaşılan bir erkek bulabilmek için on dolar değerindeki bir fahişe gibi giyinmeyecek kadar kendisine güveniyordu.</p>

    <p class="msonormal4">Hmm. İlginç.</p>

    <p class="msonormal4">Eline iki bira aldı ve kalabalığın içinden geçerek kadının masasına doğru bir manevra yaptı.</p>

    <p class="msonormal4">Kendine güvenmek... Püf noktası bu. Olay kendine güvenmekte. Eğer kendinize yeterince güveniniz varsa insanlar sizin gösterdiğiniz her yere giderler, söylediğiniz her şeye inanırlar. Jeffrey Dahmer bu şekilde başarılı oldu. Tam anlamıyla kendine güven. Bir defasında iki polisi, sokaklarda dolaşan kafası iyi, elleri kelepçeli, çıplak adamın, kendisinin sarhoş sevgilisi olduğuna ikna etmişti. Böylelikle polisler adamı, Dahmer'ın apartmanına bırakmışlardı. Dahmer da onu, orada öldürüp yemişti. Başka bir defasında birkaç polis, dairesinin duvarlarından sızan kokuyu araştırmak için gelmişti. Dahmer onları, kokunun bir türlü temizlemeye fırsat bulamadığı akvaıyumdan kaynaklandığına ikna etmişti. Yatak odasına bakmaya tenezzül etselerdi yatağının üzerindeki çürümekte olan cesedi bulurlardı.</p>

    <p class="msonormal4">Dolayısıyla, kendine güven!</p>

    <p class="msonormal4">Creighton iki birayı esmerin masasına koydu. "Bir tavsiyeye ihtiyacım var."</p>

    <p class="msonormal4">Bira şişelerine baktı ve sonra Creighton'a sırıttı. "Öyle mi? Ne tür bir tavsiye?"</p>

    <p class="msonormal4">Yıllar içerisinde Creighton, insanlara, karşılığını beklemeden bir şey sunduğunuzda onların, daha şüpheci olduklarını keşfetmişti. Ne kadar iyi olursanız o kadar onlardan bir şey istediğinizi düşünürlerdi. İnsanlar yardımseverliğe değil, ihtiyaca güvenirlerdi.</p>

    <p class="msonormal4">Elini kadının yanındaki sandalyeye koydu. "Buralarda yabancıyım. Bana şehri gezdirecek birisine ihtiyacım var."</p>

    <p class="msonormal4">Havaya kalkan bir kaş ve biraz alayla: "Tur rehberine benzer bir hâlim mi var?" dedi.</p>

    <p class="msonormal4">"Bu cehennem çukurunda, size yan gözle bakan pisliklerden bıkmış gibi bir hâliniz var. Ayrıca eğer doğru adam hayatınıza girerse bu geceyi çok daha iyi geçireceğinizi biliyor gibi bir hâliniz de var."</p>

    <p class="msonormal4">Pekâlâ.</p>

    <p class="msonormal4">Şimdi.</p>

    <p class="msonormal4">Bir saniye...</p>

    <p class="msonormal4">Sadece bir saniye.</p>

    <p class="msonormal4">Bir şekilde cevap verecek. Bir şekilde cevap vermek zorunda.</p>

    <p class="msonormal4">Kendine güven. İşin püf noktası.</p>

    <p class="msonormal4">Creighton birasından büyük bir yudum aldı.</p>

    <p class="msonormal4">Kadın, onu başından savabilir. Evet, savabilir.</p>

    <p class="msonormal4">Fakat belki de...</p>

    <p class="msonormal4">"Aslında..." dedi sonunda. "Bu yer hakkında doğru söylüyorsunuz. Ayrıca şehri de iyi biliyor sayılırım..." Ayağa kalktı ve kolunu koluna doladı. "Pekâlâ. Bu gece senin rehberin olacağım."</p>

    <p class="msonormal4">"Sabırsızlanıyorum." dedi ve onu kapıya doğru götürdü.</p>
  </div>
</body>
</html>
