<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark112"><b class="calibre19">91</b></a></h2>

    <p class="msonormal4">Dr. Osbourne, ağzı kuruduğu için bize bildiklerini anlatmaya başlamadan önce bir bardak su doldurup bir dikişte içerek bardağı masaya koydu ve sonra, "Köpek balığı araştırmacısı kadınla, Cassandra Lillo'yla, hiç tanışmadım. Yemin ederim. Sadece vermiş olduğu bazı bilgileri kullandım. Birbirimizle görüşmemiz yasaktı." dedi.</p>

    <p class="msonormal4">"Kimin kiminle görüşmesi yasaktı?" diye sordu Ralph.</p>

    <p class="msonormal4">Derin bir sessizlik oldu. Dr. Osbourne, şimdiden, bize söylemesi gerekenden çok fazlasını söylemişti. Elleri titriyordu. "Tek bildiğim şey hepimizin bilgi verdiği sadece bir kişi vardı. Bir irtibat kişisi. Biz araştırmalarımızı ona verirdik ve o da bir başkasına verirdi." Dr. Osbourne, tedirgin bakışlarını Ralph'ten bana ve sonra tekrar Ralph'e çevirdi. "Bunda yasa dışı hiçbir şey yok."</p>

    <p class="msonormal4">Bu, bir araştırma için son derece sıra dışı ve verimsiz bir yol gibi görünüyordu. Ancak, ilk defa kullanılmış bir yöntem değildi. İkinci Dünya Savaşı zamanında Oak Ridge, Tennessee'deki Oak Ridge ülusal Laboratuvan'nda tam olarak ne üretildiğini (Atom bombasının parçaları ve yakıtı.) görevli olan çok az insan biliyordu. Çalışanlar, ancak bomba tamamlandığında ne üretmiş olduklarını anlayabildiler. Yani, Osbourne, gerçekten de masum piyonlardan biri daha olabilirdi.</p>

    <p class="msonormal4">Günümüzde ne tür bir silahın, böyle bir gizlilik gerektirebileceğini merak ettim. Ancak, şu anda sonuç üzerinde durmak yerine süreç üzerine odaklanmaya karar verdim. "Pekâlâ..." dedim. "Cassandra, araştırma sonuçlarını size gönderiyordu. Peki ya siz, sizinkileri kime gönderiyordunuz?"</p>

    <p class="msonormal4">"Kurvetek isminde bir adama. Dr. Octal Kurvetek."</p>

    <p class="msonormal4">"Onun hakkında ne biliyorsun?"</p>

    <p class="msonormal4">"Hiçbir şey. Sadece Viktor Drake'e yakın çalıştığını biliyorum."</p>

    <p class="msonormal4">"Rol yapıyor." dedi Ralph.</p>

    <p class="msonormal4">"B-14 numaralı binanın dışında çalıştın, öyle mi?" diye sordum.</p>

    <p class="msonormal4">Osbourne, başını onaylarcasına salladı.</p>

    <p class="msonormal4">"Şimdi beni iyi dinle!" dedim. "Bana B-14'te neler olduğu hakkında bildiğin ne varsa anlatmanı istiyorum. Neden birileri o binayı yakmak istesin?"</p>

    <p class="msonormal4">"Bulguları, tüm dosyaları ve araştırmaları orada topluyorduk." Cihazı işaret etti. "Ve bunu da. İlk örneği. Kimse sisteme gireme- sin diye her şeyi basılı dosyalar hâlinde sakladık. Hükümet, Çinlilerden endişe duyuyordu."</p>

    <p class="msonormal4">Şimdiye kadar toplamış olduğum tüm bilgi parçalarını aklımda birleştirmeye çalıştım. Ancak, hepsi hâlâ karmakarışıktı. "Bu ilk örnek." dedim. "Zayıf nöral elektromanyetik uyarıları tespit etmekten daha fazla şeyler yapıyor, öyle değil mi?"ürkek ürkek evet dercesine başını salladı, ama hiçbir şey söylemedi.</p>

    <p class="msonormal4">"Biraz daha yardımcı olmanızı tavsiye ederim." dedi Ralph cevap olarak tedirgin bir şekilde parmaklarını birbirine sürten Dr. Osboume'a.</p>

    <p class="msonormal4">"MEG teknolojisiyle olan bağlantıyı anlat." dedim.</p>

    <p class="msonormal4">Öne doğru eğilmiş olan ve kalın ensesinin şerit hâlindeki sinirleri gömleğini geren Ralph'e gözünün ucuyla baktı. Sözüne devam ederken gözlerinde korku vardı. "Cihaz, manyetoensefa- lografiyle veya sizin dediğiniz gibi MEG'le aynı temel esasları kullanıyor. Bir MEG cihazı, sahada kullanılmak için çok büyük. Ayrıca, hastanın cihazın önünde kıpırdamadan saatlerce oturması lazım. Tüm bunların yanında diğer manyetikleri engelleyebilmek için kriyojenik ısıya ve yalıtılmış bir odaya gereksinim..."</p>

    <p class="msonormal4">"İşte burada köpek balıkları devreye giriyor." dedim. Düşüncelerimi yüksek sesle söylemiş ve istemeyerek Dr. Osbourne'un sözünü kesmiştim. "Köpek balıklarının bunların hiçbirine ihtiyacı yoktur. Elektro-duyumsal organlarındaki peliemsi madde aracılığıyla sinyalleri anında, hareket hâlindeyken algılarlar."</p>

    <p class="msonormal4">"Mukopolisakkarid." dedi başıyla onaylayarak.</p>

    <p class="msonormal4">"Demek istediğim, köpek balıklarının kriyojenik ısılara veya koruyucu cihazlara ihtiyaçları yoktur ve bunu uzun mesafelerde de yapabilirler."</p>

    <p class="msonormal4">"Aynen öyle." dedi Dr. Osbourne. "Yani, lazer güdümlü hedef belirleyen bir cihazı, köpek balıkları üzerinde yapılmış olan elektro-duyumsal araştırmalarından elde edilip geliştirilen nöromorfik ve biyogenetik teknikleriyle birleştirip bir de manyetoensefa- lografı teknolojisini katarak köpek balıklarının Lorenzini ampullerinin ve nöral yollarının yapay şeklini yaratmış olduk."</p>

    <p class="msonormal4">İnanması güçtü ama anlattıklarını takip edebiliyordum. Ancak, daha fazlası, çok daha fazlası olmalıydı.</p>

    <p class="msonormal4">"Peki ya sezyum-137?"</p>

    <p class="msonormal4">"Problemlerden biri buydu." Cihaza doğru yürüyüp işaret etti. "Şu sökülebilir parçayı görebiliyor musunuz?" Cihazın altındaki sezyum-137 ünitesini çıkarttı. "Cihaz kullanım hâlindeyken az miktarda kaçağı engellemeyedik. Şu anda tamamen güvendeyiz." Sezyum-137'yi yerine geri taktı.</p>

    <p class="msonormal4">"Pekâlâ." dedim. "Beynimizdeki sinirlerin, sinaps salgıladıklarında çok küçük elektromanyetik dürtü meydana getirdiklerini biliyorum. MEG, bunu tespit ediyor. Ancak, tüm bunların birbiriyle olan bağlantısı nedir?"</p>

    <p class="msonormal4">"Hemodinamik ve elektrofîzyolojik sinyallerin birbirleriyle olan ilişkilerini anlamadaki son gelişmelerle..."</p>

    <p class="msonormal4">Ralph, ellerini beline koyup bir eğitim subayı gibi durdu. "Zamanımızı boşa harcıyor, Pat." Ralph, huzursuz göründükçe Osboume'un dili çözülüyordu. Ralph ya bunu fark etmişti ya da bilerek sinirlenmiş gibi görünüyordu veya gerçekten de sinirleniyordu. Hangisi olduğunu anlamak zordu.</p>

    <p class="msonormal4">"Bize beyin dalgalarından bahset." dedim Dr. Osbourne a.</p>

    <p class="msonormal4">Korkarak ellerini ovuşturdu ve yavaşça Ralph'ten uzaklaştı. "Hemodinamik ve elektrofizyolojik sinyaller, beyindeki farklı süreçlerdir. Uyarıcılara farklı tepki verme yollarımızdır. Bu iki farklı sürecin zamansal ve mekânsal ilişkilerini inceleyerek hangi sinirsel dürtünün hangi bilişsel görevlerle bağlantılı olduğunu daha iyi anlayabiliriz."</p>

    <p class="msonormal4">"Bir saniye." Dr. Osboume'un oturma odasındaki halının üzerinde duran cihaza baktım. "Bu cihazın, insanların düşüncelerini okuyabildiğini söylemiyorsun, değil mi?"</p>

    <p class="msonormal4">"Hayır, hayır, hayır! Bu derece spesifik bir şeyi algılayamaz."</p>

    <p class="msonormal4">"Yani, hiçbir şekilde bunu yapamaz, Öyle değil mi? Genel anlamda bile yapamaz, değil mi?"</p>

    <p class="msonormal4">"Hayır." Ancak, bir an durdu ve gözleri uzaktaki duvara takıldı. Bence bunun olabilme olasılığını en azından düşünüyordu. "Teorik olarak, bana kalırsa... Bu çizgideki bir araştırma bunun mümkün olup olmadığını araştırıyor olabilir. Ancak, yine de gerçekleşmesi çok uzun yıllar alır." Aklıma DARPA ve ilerideki teorik silah sistemiyle ilgili araştırmaları geldi. Tüm parçaları yavaş yavaş birleştirebiliyordum ve yanıldığıma inanmak istiyordum.</p>

    <p class="msonormal4">Ralph, yüzünü buruşturdu. "Ama bir insanın düşünce yapısının şemasını çıkarabilir diyorsun, öyle değil mi?"</p>

    <p class="msonormal4">"Bu şekilde de söylenebilir, evet. Spesifik sinirsel yolları tanımlayarak bunu yapabilir."</p>

    <p class="msonormal4">Bir insanın benzersiz sinirsel frekansının şemasını çıkartarak hükümet, aradığı kişiyi, hiç kimsenin saklayamayacağı tek şeyle; beyin dalgalarıyla tespit edebilirdi.</p>

    <p class="msonormal4">Ralph de benimle aynı düşüncede olmalıydı. "Güvenlik güçleri, bunu yüz tanıma sistemi yerine kullanabilir." dedi. "Her yere yerleştirebilir."</p>

    <p class="msonormal4">Huzursuz edici bir düşünce aklımı kurcalamaya başladı: Ya bu cihaz, Ulusal Jeouzamsal İstihbarat Dairesinin bir sonraki casus uydularına yerleştirilirse? Böylelikle NG1A, insanların sinirsel yollarının şemalarını çıkartabilir ve bu teknoloji, binaların içini ve enkazların altını "görebildiğine" göre bir insan, ister dışarıda isterse içeride olsun veya bir mağarada saklanıyor olsun onu bulup tanımlayabilir. Bu, Calvin'in global video projesinin en uç noktaya varması demekti.</p>

    <p class="msonormal4">Ralph'in çalan telefonu beni konuşmaya geri döndürdü. Numaraya bakıp telefona cevap vermek için diğer odaya geçti.</p>

    <p class="msonormal4">Ardından bir düşünce daha çekiç darbesi gibi aklıma geldi. Bu, yine bir varsayımdı tabii ki, ama ya gerçekleşmesi mümkünse...</p>

    <p class="msonormal4">Tessa'nın söylemiş olduklarını hatırladım.</p>

    <p class="msonormal4">Dupin gibi düşün.</p>

    <p class="msonormal4">Gerçekleşmesi ne kadar imkânsız gibi görünse de gerçekleşmişti. Demek ki gerçekleşmesi mümkündü.</p>

    <p class="msonormal4">Bu düşünceyi dikkate almam gerekiyordu. "Rigel..." dedim yakınlık göstergesi olarak ona ilk adıyla hitap etmiştim ve bunun, onu konuşturmasını umuyordum. "Cihaz, sadece sinirsel güdülerin yollarını belirleyip şemasını çıkarmaktan daha fazla bir şey yapmak için ayarlanabilir mi?"</p>

    <p class="msonormal4">Kaşlarını çattı. "Ne demek istiyorsunuz?"</p>

    <p class="msonormal4">"Sinirsel sinyalleri etkilemek için kullanılabilir mi? Veya onları</p>

    <p class="msonormal4">değiştirmek için? Bir şekilde bozmak için?" Başını salladı. Aceleyle farklı bir biçimde tekrar sordum: "Bir düşün. Bu cihaz, bir şekilde bir insanın, beyin hareketlerinin benzersiz sinirsel yapısı aracılığıyla tespit edilmesini ve sonra bir şekilde bu beyin hareketinin bozulmasını sağlayabilir mi?"</p>

    <p class="msonormal4">"Serebrovasküler kazaya neden olabilir mi diye mi soruyorsunuz?"</p>

    <p class="msonormal4">"Evet. Mesela bir insanı felce uğratabilir mi? Veya davranışlarını etkileyebilecek, dönüşü olmayan başka tür bir beyin hasarı yaratabilir mi?"</p>

    <p class="msonormal4">"Bu nasıl olur bilemiyorum..." Başını iki yana salladı. "Hayır."</p>

    <p class="msonormal4">"Emin misin?"</p>

    <p class="msonormal4">"Kesinlikle. Bunun mümkün olabileceği bir yol göremiyo..."</p>

    <p class="msonormal4">Ralph, odaya geri geldi.</p>

    <p class="msonormal4">"Belki sezyum-137'yle." dedim. "Veya bir şekilde lazer hedefleme aracılığıyla? Şu anda mümkün olduğunu söylemiyorum ama teorik olarak mümkün mü? Nöropatoloji dalında doktoran var. Bu, ileride mümkün olabilir mi?"</p>

    <p class="msonormal4">"Hayır, tabii ki olamaz. Bunun mümkün olabilmesi için gereksinim duyulacak şey..." Uzun bir süre boşluğa baktı. Sonra gözlerinde bir korku belirdi ve yüzünün rengi soldu. "Oh!.."</p>

    <p class="msonormal4">İşte buydu. Duymak istediğim buydu. "Ralph, Dr. Osbourne'u buradan götürmemiz gerekiyor "</p>

    <p class="msonormal4">"Ne? Neden?"</p>

    <p class="msonormal4">"Burası benim evim!" diye haykırdı Dr. Osbourne. "Ben burada kalıyor..."</p>

    <p class="msonormal4">"Güvenliğin için. Peşine düşecekler. Çok fazla şey biliyorsun. Dinle, araştırma sonuçlarından burada olanlar var mı? Yoksa hepsini B-14'e mi gönderdin?" "Konferansta yanımda bazı dosyalar vardı. Ben..."</p>

    <p class="msonormal4">"Şimdi neredeler?"</p>

    <p class="msonormal4">"Bay Drake..." Kekelemeye başlamıştı. "Siz gelmeden yarım saat önce buraya uğradı. Her şeyi ona verdim. Hayır, olamaz... İnanamıyorum. Ben..."</p>

    <p class="msonormal4">Ralph'e işaret ettim. "Rigel'ı saha ofisine götür ve onu korumaları için birkaç ajanı görevlendir ve sonra Drake'i ve Kurvetek denilen o herifi bul! Diğer araştırmacıların kim olduklarını öğren. Hepsini koruyucu amaçlı gözaltına almamız gerekiyor. Ancak, tüm bunları ne kadar az kişi bilirse o kadar iyi olur. Hâlâ işin içinde kimin olduğunu bilmiyoruz. Bizim ofisten veya polis teşkilatından birileri olabilir."</p>

    <p class="msonormal4">"Sence Drake, Shade olabilir mi?" diye sordu Ralph.</p>

    <p class="msonormal4">Cihazı kaldırıp büyük çamaşır torbasının içine geri yerleştirdim. "Hayır. Aklımda başka birisi var. Sen sadece Dr. Osbourne'u saha ofisine götür ve güvende olduğundan emin ol. Sonra Dra- ke'e git. Margaret sana yardım etsin. Güvenebileceğimiz tek kişi</p>

    <p class="msonormal4">"Margaret mi?"</p>

    <p class="msonormal4">"Margaret, Shade değil."</p>

    <p class="msonormal4">"Biraz abartmıyor mu..."</p>

    <p class="msonormal4">"Bana bu konuda güven, Ralph."</p>

    <p class="msonormal4">"Sen nereye gidiyorsun?"</p>

    <p class="msonormal4">"Lien-hua'yı bulmaya." İçinde cihazın olduğu çamaşır torbasının ağzını bağlayıp kapıya kadar götürdüm. "Melice, özellikle onu istedi. Onu tanıyorlar. Güvende değil."</p>

    <p class="msonormal4">Kapıdan çıktığımızda telefonum çalmaya başladı. Elektronik bir ses "Sizde benim istediğim bir şey var, Dr. Bowers." dedi.</p>

    <p class="msonormal4">"Shade!" dedim. "Ben de aramanı bekliyordum."</p>
  </div>

  <p class="msonormal4"><span class="calibre17"><br class="calibre18" clear="all" id="calibre_pb_0" /></span></p>

  <div class="wordsection"></div>
</body>
</html>
