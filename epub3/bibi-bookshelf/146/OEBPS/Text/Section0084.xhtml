<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark101"><b class="calibre19">80</b></a></h2>

    <p class="msonormal4">Melice her ne kadar midesini bulandırmış olsa da Lien-hua, onun söylediklerinin birçoğuna hak vermeden edemedi. Melice, insanları ve onların güdülerini çok iyi anlayıp müdafaalarını es geçerek onlardan faydalanmasını biliyordu. Lien-hua, onunla birlikte bir saatten az bir zaman geçirdikten sonra, onun bu konuda uzman olduğunu anlamıştı.</p>

    <p class="msonormal4">"Yani..." dedi Melice. "Seçimi kadın yapar ve sonra katil bu seçimi çarpıtarak kadını yapmış olduğu hatalarla yener. Kadının asla kaçamayacağını ve hiç güvenmemesi gereken birisine güvenerek başına gelmiş olanlardan sırf kendisinin sorumlu olduğunu anladığı zamanki surat ifadesini görmek... İşte bu en keyifli andır." Ve sonra ekledi: "Bir katil için en keyifli an."</p>

    <p class="msonormal4">Lien-hua, kendini, Melice'ın ürpertici sözlerinden soyutlamaya çalıştı. Objektif tarafsızlığını korumaya çabaladı. Ancak, o da bir insan ve Melice'ın baştan çıkarıp işkence ettiği ve sonra da öldürdüğü kadınlar gibi bir kadındı. Bir analist olduğu ve işinin gereği olarak dünyayı hep başkalarının gözünden görmeye çalıştığı için, bu kadınların neler hissettiğini rahatsız,edici bir netlikle görebiliyordu. Sanki kendisinin başına gelmiş gibi hissediyordu; bileklerinden kelepçelendiği, ayakları bağlandığı ve çığlıkları ağzına tıkılan bezle bastırıldığı zaman, umudun derin ve sonsuz ölümünü...</p>

    <p class="msonormal4">En sonunda, hiçbir zaman kaçamayacağını, ne kadar çabalarsa çabalasın zincirleri kırıp iplerden kurtulamayacağını ve başını suyun üzerinde tutamayacağını anladığı anki duygularını hissedebiliyordu.</p>

    <p class="msonormal4">Bunların hepsini hissetti.</p>

    <p class="msonormal4">Hepsini yaşadı.</p>

    <p class="msonormal4">Çaresizsin. Bağırabilirsin. Evet, bağırabilirsin. Ancak, seni katilinden başka kimse duymaz ve çığlıkların ona daha da zevk verir, çünkü artık kimse seni kurtarmaya gelmeyecektir.</p>

    <p class="msonormal4">Vazo düşüyor.</p>

    <p class="msonormal4">Yerde binbir parçaya ayrılıyor.</p>

    <p class="msonormal4">Boğazının düğümlendiğini hissetti. Titredi. Melice'ın fark etmemiş olmasını umdu.</p>

    <p class="msonormal4">Ancak gözlerindeki kısa tatmin parıltısı, fark etmiş olduğunu gösteriyordu. Melice, yavaş yavaş alkışladı. "Evet!" dedi. "Anlıyorsun. Aynen öyle. Katil için o an, kadının ölürken vücudunun kasılmaya başladığı andan bile daha keyiflidir, çünkü sonunda, her şey bittiği zaman, kaçamayacağını anladığı zaman gözlerindeki ifade -umudun sonsuza kadar yok olduğu o an- işte bu, katilin tutunduğu ve zevk aldığı andır. Sırf bu anı tekrar yaşayabilmek için katil, tekrar avlanır. Kadının gözlerindeki o ifadeyi bir kez daha görebilmek için." Dudaklarının kenarını yaladı ve sonraki sözlerini, sanki yatakta bir sevgiliye fısıldıyormuş gibi tatlı tatlı fısıldadı: "O bakışların, Ajan Jiang. Senin o bakışların."</p>

    <p class="msonormal4">Lien-hua, bir dakika sessiz kalıp düşünce ve duygularını gömmeye çalıştı. "Yani bu senin itirafın mı?"</p>

    <p class="msonormal4">"Bu benim tahminim." Gözleri duvardaki saate kaydı. "Artık hücreme gitmek istiyorum."</p>

    <p class="msonormal4">Lien-hua, bir önceki gece bacağında meydana gelen yaranın sızladığını hissetti. Baskıyı azaltmak için ağırlığını diğer tarafına verdi. Biraz yüzünü buruşturdu ve sonra tekrar duvara yaslandı. "Elin çok acıyor olmalı." Kanlı bandajı işaret etti.</p>

    <p class="msonormal4">"Evet. Dün gece senin vurduğun yer de çok acıyor."</p>

    <p class="msonormal4">"Hayır, acımıyor."</p>

    <p class="msonormal4">"Tabii ki acıyor."</p>

    <p class="msonormal4">"Bana yalan söyleme, Creighton."</p>

    <p class="msonormal4">Tekrar göz kırptı. "Benim adım Meville."</p>

    <p class="msonormal4">"Senin adın Creighton Prescott Melice. 9 Eylül 1977'de Wic- hita, Kansas'ta, Leonard-Isabelle Melice çiftinin çocuğu olarak dünyaya geldin. George Washington Carver İlkokuluna gittin. Trenton ve Isaac isminde iki erkek kardeşin var. 1995 yılında Michigan Üniversitesine başladın; devam etmemi ister misin? Buraya geldiğimde sana kim olduğunu bildiğimi söylemiştim."</p>

    <p class="msonormal4">Sessizlik oldu. Melice gözlerini kıstı.</p>

    <p class="msonormal4">"Washington'daki görgü tanığını da mı öldürdün? Ona işkence edip sonra da cesedini bir arabanın arka koltuğunda mı bıraktın?"</p>

    <p class="msonormal4">Melice, bir sinir patlamasıyla kelepçeleri masaya bağlayan zinciri hızla çekti. Metalden bir çınlama sesi geldi ama hâlâ sağlamdı. "Neyle uğraştığın hakkında en ufak bir fikrin yok senin."</p>

    <p class="msonormal4">"O zaman söyle bana; neyle uğraşıyorum, Creighton?"</p>

    <p class="msonormal4">Melice, bakışlarını Lien-hua'dan kaçırdı.</p>

    <p class="msonormal4">"Sende, değil mi?" diye sordu Lien-hua.</p>

    <p class="msonormal4">"Ne bende?"</p>

    <p class="msonormal4">"Cihaz. Biliyorum sende. Hunter onu sana verdi, değil mi?"</p>

    <p class="msonormal4">Dudağı tehditkâr bir uuz çizgi hâline geldi. "Biraz önce ağırlığını diğer bacağına verdiğini gördüm, Ajan Jiang. Belki kalçanda bir baskı oluştu, değil mi? Belki de rahat edebilmek için bacağındaki kasları gevşetiyorsundur. Bu tip şeyler bana olmuyor. Kas kasılması, rahatsızlık veya eklemlerimde gerilme olmuyor. Hem de hiçbir zaman olmuyor. Hayatımda hiçbir zaman rahat veya rahatsız olmadım ben. Hiçbir zaman bağırmadım. Asla ağlamadım. Hiç sıcağı veya soğuğu hissetmedim. Ben sadece var oldum."</p>

    <p class="msonormal4">Gözlerinde ilkel bir ateş belirdi ve sözlerine devam ederken parladı: "Sana kız kardeşim Mirabelle'ı da anlattılar mı? Yoksa hâlâ onun hakkında bir şey bilmiyorlar mı? O da CIPA hastasıydı ve on bir yaşındayken bir gün felç olarak uyandı. Uyurken omurgasını kırıp bacağına kan dolaşımının gitmesini engellemişti ve sinirleri tedavi edilemeyecek hâle gelene kadar bu şekilde yatmıştı. Görüyorsun işte, vücutlarımız bize ne zaman kıpırdamamız gerektiğini söylemiyor. Bu nedenle uyuduğumuz zaman bir yandan diğer yana dönmüyoruz. Bunu yapmasını kendi kendime öğrenmem gerekti. Mirabelle, iki yıl sonra aynı yatakta öldü. Senin de bildiğin gibi çoğumuz genç yaşta ölürüz. Sanırım ben şanslı olanlardan birisiyim. Tabii eğer olaya bu yönden bakacak olursak."</p>

    <p class="msonormal4">Lien-hua, Melice'ın amacını anlayıp üzerine gitti. "Acıyı hayal ediyorsun, değil mi, Creighton? Eminim ediyorsundur. Eminim acı çekmekle ilgili, sonunda bütünüyle bir insan olmakla ilgili fanteziler kuruyorsundur."</p>

    <p class="msonormal4">Güzel, Lien-hua.</p>

    <p class="msonormal4">Çok güzel.</p>

    <p class="msonormal4">Melice'ın dudakları titredi. Gözlerini kaydırdı. Ancak, cevap vermedi.</p>

    <p class="msonormal4">"Ne yapmaya çalışıyor bu?" diye sordu Dunn.</p>

    <p class="msonormal4">"İşini."</p>

    <p class="msonormal4">Melice'ın sesi gergindi. "Tabii ki acıyı hayal ediyorum. Tüm hayatım boyunca, acıyı hayal edip insanları ağlatan, bağırtan ve yalvartan bu hissi tadabilmeyi düşledim. Bu benim tek yaşama sebebim: Ölmeden önce bir gün acı çekebilme umudu."</p>

    <p class="msonormal4">"Sen umutla beslenmiş..." dedi. "Köşeye sıkıştırılmış olan küçük faresin, değil mi Creighton? Shade, seni köşeye sıkıştırdı, öyle değil mi? Ve bir gün umudunu senden çektiği gibi alacak."</p>

    <p class="msonormal4">Melice, kollarını kelepçelerin izin verdiği yere kadar uzattı. "Canımı yak. Eğer bir yolunu bulursan bunu yap ki acı çekmek nasıl bir şeymiş göreyim. Bazıları CiPA için acısız cehennem derler." Sonra ekledi: "Oradan kurtulmayı kim hayal etmez ki?"</p>

    <p class="msonormal4">Lien-hua kıpırdamadı.</p>

    <p class="msonormal4">"Pekâlâ, eğer sen bir yolunu bulamıyorsan benim yapmama ne dersin?" dedi.</p>

    <p class="msonormal4">Ve sonra Creighton Melice, elini ağzına götürüp küçük parmağını dişlerinin arasına aldı ve tüm gücüyle ısırdı.</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
