<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark18"><b class="calibre19">17</b></a></h2>

    <p class="msonormal4">"Bu yangını başlatan her kimse memurlar, John Doe'nun intihar mahallindeki muamelelerini bitirdikten sonra başlattı." dedi Aina. "İlk alevin 02:00 sularında çıktığını tahmin ediyoruz."</p>

    <p class="msonormal4">Dedektif Dunn ve ekibi, tramvaylarda aksaklığa neden olmamak için çalışmalarını ellerinden geldiğince çabuk bitirmiş olmalılar. Hiç şaşırmamıştım. Her şey çok basit görünüyordu: Uyuşturucu etkisi altındaki evsiz bir adam, kendisini tramvayın önüne atıyor. Ancak, yangının zamanı ve yeri, bana işlerin göründüğü kadar basit ve açık olmadığını söylüyordu.</p>

    <p class="msonormal4">"Yangının kazara çıkmış olma olasılığı var mı?" diye Aina'ya sordum.</p>

    <p class="msonormal4">"Düşük bir ihtimal. Başlangıç noktasına vardığımızda göreceksin."</p>

    <p class="msonormal4">"Herhangi bir görgü tanığı var mı?" diye sordu Lien-hua.</p>

    <p class="msonormal4">Aina, is lekeli mutfağa doğru yürüdü. "Kimse konuşmuyor. Bu hiç şaşırtıcı değil. Bu mahalledeki insanlar genelde polisle konuşmayı pek sevmezler. Ha, bu arada tütün dükkanındaki genç adamı bulduk."</p>

    <p class="msonormal4">"Herhangi bir şey çıktı mı?"</p>
  </div>

  <p class="msonormal4">"Öğrenci değişim programıyla gelmiş Koreli bir öğrenci." "Onunla bu sabah erken saatlerde konuştuk. İntihan görmemiş ve yangın başladığında da evindeymiş. Herhangi bir bağlantı göremedim. Dükkân sahibi de hiçbir şey görmemiş."<br class="calibre3" /></p>

  <div class="wordsection">
    <p class="msonormal4">Başımla onayladım. "Lien-hua, bana biraz senin analizlerinden bahset. Sadece önemli noktalardan."</p>

    <p class="msonormal4">"Analizi sormak canını sıkıyor değil mi?"</p>

    <p class="msonormal4">"Sandığından da fazla."</p>

    <p class="msonormal4">Aina, Lien-hua'ya sorgulayan gözlerle bakmış olacak ki, Lien- hua sesini ciddileştirip açıkladı: "Pat, analiz yapmanın tamamen bir zaman kaybı olduğunu düşünüyor."</p>

    <p class="msonormal4">"Tamamen değil; birçok roman yazarının refah dolu bir hayat yaşamasını sağlıyor." dedim.</p>

    <p class="msonormal4">Lien-hua, ayak altında olan levhalardan birine onu kıracak kadar sert bastı. Levhanın onun için özel bir anlamı var mı diye merak ettim. Ama sanırım hiç sormamak daha iyi bir fikirdi.</p>

    <p class="msonormal4">"Pekâlâ..." dedi. "Görgü tanığı, ayak izi veya suçu gösteren herhangi bir fiziksel kanıt yok. Bu da kundakçının adli bilincinin olduğunu gösteriyor. Tecrübeli ve çoğu kundakçıdan daha yaşlı. Muhtemelen otuzlarının ortasında. Çok dikkatli ve titiz. Yaptığı işle gurur duyuyor. Herhâlde arkadaşlarına yangınlar hakkındaki haberleri övüyor: 'Vay be yangını gördünüz mü? Bu herif işini iyi biliyor.' gibi şeyler söylüyor. Yangınlarda tek başına çalışıyor. Yalnız yaşıyor. Askerî deneyimi var."</p>

    <p class="msonormal4">"Askerî deneyim mi?" diye sordu Aina.</p>

    <p class="msonormal4">"Kundakçıların önemli bir yüzdesinin askerî deneyimi vardır. Aksini kanıtlayana kadar, bizim kundakçımızın da bu deneyiminin olduğu varsayımıyla hareket ediyorum. Yangınları bir kazanç veya başka bir suçu örtbas etmek için çıkarmıyor. Binaların yanıp kül olmasını izlemek için zaman harcamadığını da düşünürsek bu işi sırf heyecan için yaptığını zannetmiyorum. Başka bir amacı var. Ancak, henüz ne olduğundan emin değilim."</p>

    <p class="msonormal4">"Zamanlamayı unutmayalım." dedim. "Dün geceki dışında, diğer yangınların hepsi, rüzgârın saatte on milden fazla hızla estiği zamanlarda başlatıldı. Bu San Diego'da çok sık olan bir şey değil."</p>

    <p class="msonormal4">"Peki o zaman alışkanlığını değiştiren neydi?" diye sordu Lien- hua.</p>

    <p class="msonormal4">"İşte, ben de bunu çözmek için buradayım, Ajan Jiang." Parmaklarımı çıtlattım.</p>

    <p class="msonormal4">Başını salladı. "Çok fazla polisiye film izliyorsun."</p>

    <p class="msonormal4">Esprili bir cevap vermek üzereydim ki Aina, oturma odasının eşiğinde durdu ve ikimize de "Peki, daha önce kaç yangın olayında çalıştınız?" diye sordu.</p>

    <p class="msonormal4">"Yeteri kadar." dedim.</p>

    <p class="msonormal4">"Çok fazla değil." diye cevap verdi Lien-hua. "Benim uzmanlık alanım seri katiller."</p>

    <p class="msonormal4">"O zaman, size birkaç temel prensip anlatayım." dedi Aina. "Eğer yangının yönünü ve yayılma alanını belirleyebilirsek, başlangıç noktasının muhtemel yeri konusundaki seçenekleri daraltabiliriz." Duvarı işaret etti. "Isı, duvarların yüzeyine veya tavana alevden geçer. Alevler, yakıt kaynağından ne kadar uzağa hareket ederse o kadar az zarara yol açarlar."</p>

    <p class="msonormal4">Lien-hua'nın gözleri, iki hassas lazer gibi odayı inceledi. Güzel, koyu, gizemli ve davetkâr lazerler... Sonra işaret etti. "Öyleyse şurada... Duvar kâğıdı yanmış ve soyulmuş..." Yan tarafımızdaki odaya girdi ve tekrar duvarlara baktı. "Ancak, burada, aynı boyda olan duvar kâğıdı yok olmuş ve alev, alçıpana kadar aşındırmış. Böylelikle, bu oda, büyük bir ihtimalle yangının çıkış noktasına daha yakın."</p>

    <p class="msonormal4">Onu çalışırken izlemeye bayılıyorum.</p>

    <p class="msonormal4">Aslında. Onu her zaman izleyebilirim; ne yaparsa yapsın.</p>

    <p class="msonormal4">"Si." dedi Aina. "Tabii ki bina malzemeleri, oda düzeni, hava akışı ve buna benzer başka etkenler de ısı akışını etkileyebilir. Ancak, dış hasarın boyutu, dikkat ettiğimiz ilk şeylerden biridir."</p>

    <p class="msonormal4">Bir evin cesetinin içerisinde yolumuza devam ederken Aina'nın işinin, benimkine ne kadar benzediğini düşündüm. İkimiz de delilleri değerlendiriyor, bir şeyin yer ve zaman içerisinde nasıl hareket ettiğine bakıyor ve daha sonra başlangıç noktasının tam yerini saptayabilmek için alışkanlıklar hakkında bildiklerimizi kullanıyorduk. O, duman ve alevlerin akış ve hareketini, ben ise insanlarınkini inceliyordum. Prensip aynıydı. Olayı çözmenin sırrı, zamanlama ve mekânla özetlenebilirdi.</p>

    <p class="msonormal4">Bir telefon sesi duydum. Aina, gözlerini aşağı kaydırdı ve telefonunu kemerinden çekti. "Özür dilerim, buna bakmam lazım. Siz etrafı inceleyin. Bir dakikaya geliyorum."</p>

    <p class="msonormal4">Lien-hua ve ben, kararmış bazı levhaları geçerek dikkatlice adım attık. Neredeyse tüm yapısal destekler ve kapı çerçeveleri yerindeydi; fakat birçoğu alevlerden kısmen yanmıştı. Lien- hua'nın dikkatini, bir kapının iki yanındaki tavana çektim: "Baksana, nasıl da sadece bir tarafı kararmış."</p>

    <p class="msonormal4">Her bir yandaki tavanı inceleyerek kapıdan ileri geri yürüdü. "Evet."</p>

    <p class="msonormal4">"Hareketli gazlar havada, aynen suyun nehir yatağında aktığı şekilde hareket ederler." dedim. "Su, bir kayayla karşılaştığı zaman kayanın çevresinden dolanır; daha sonra suyun bir kısmı kayaya doğru geri kıvrılır."</p>

    <p class="msonormal4">"Eski bir sal rehberi gibi konuşuyorsun."</p>

    <p class="msonormal4">"Suçüstü yakalandım."</p>

    <p class="msonormal4">"Buna anafor denir, değil mi?"</p>

    <p class="msonormal4">Başımla onayladım. "Bazen anaforlar o kadar kuvvetli olur ki su resmen, akıntıya karşı geri akar. Sıcak gazlar, bir binadan geçtiği zaman da olan budur. Gaz, bir kapı girişinden geçtiği zaman bir kısmı, tahtayı tamamen yok etmeyen, yalnızca bir is tortusu bırakan bir hava anaforu yaratarak tavana doğru geri kıvrılır. Bu anaforları belirleyerek bina içerisinde geriye doğru çalışabiliriz..."</p>

    <p class="msonormal4">"Yangının kaynağını bulabilmek için."</p>

    <p class="msonormal4">"Evet, öyle."</p>

    <p class="msonormal4">Çok sayıda başka odayı daha gezdik. Lien-hua, kapıların üzerindeki anaforları dikkatle inceleyerek ve şaşırtıcı bir duyarlılıkla çalışarak bizi, evin arka kısmındaki bir odaya doğru yönlendirdi. Şimdiye kadar görmüş olduğum delilleri göz önünde bulunduracak olursam, alevlerin kaynağı muhtemelen bu odaydı. "Hiç de fena bir analist değilsin." dedim.</p>

    <p class="msonormal4">"Evet, aslında buradaki ıvır zıvırlarla analiz yapmak pek de zor değil. Belki bu konuda bir kitap yazsam iyi olur."</p>

    <p class="msonormal4">"Bu çok yerinde olur."</p>

    <p class="msonormal4">Evde elektrik yoktu. Buna rağmen pencereden giren güneş ışınları, etrafı görmemize yetecek kadar ışık sağlıyordu. Pencere camlarının hâlâ sağlam olduğu dikkatimi çekti.</p>

    <p class="msonormal4">Lien-hua, heyecanlı bakışlarıyla tavana doğru giden bir hattı takip etti. "Şuradaki izler ne anlama geliyor?"</p>

    <p class="msonormal4">"Alev kümelerinden kaynaklanırlar. Genellikle, bunlar yangının çıkış noktasına yakın olduğumuzun işaretidir."</p>

    <p class="msonormal4">Kapı girişinde Aina'nın ayak seslerini duydum. "Çok iyi, Dr. Bowers." dedi. "Eğer yangın duvara karşı başlatılmışsa duvar iki tepki verir: Isıyı yansıtır ve daha soğuk olan havanın alevden kaçmasına izin vermez. Bu, aynı sıcaklıktaki hava akışlarının, alevlerin bulunduğu bir odanın ortasında salıverildiğinde yaratılan etkiden çok daha yüksek alevlerin oluşmasına yol açar. Köşelerde daha yüksek alev kümeleri meydana getirerek etkiyi daha da arttırır. Kümenin hemen altındaki tabanın nasıl da yandığını görüyor musunuz? İşte burası yangını tetikleyici maddeyi yerleştirmiş olduğu yer."</p>

    <p class="msonormal4">Odayı inceledim. "Fakat bu oda çok fazla zarar görmemiş, tamamen alevlerle sarılmamış. Diğer yangın mahallerindeki başlangıç noktaları gibi değil."</p>

    <p class="msonormal4">"Çünkü bu defa farklı bir yanıcı madde kullanmış; muhtemelen benzin."</p>

    <p class="msonormal4">Lien-hua'nın aklı karışmışa benziyordu: "Bunu nasıl bilebiliyorsun?"</p>

    <p class="msonormal4">"Benzin, aniden alev alır ve çok çabuk yakar." dedi Aina. "Odadaki diğer eşyalar tutuşacak şekilde ısınana kadar odanın içerisindeki tüm oksijeni bir çırpıda bitirir. Çok baştan savmadır. Acemi olanların yangın çıkarma şeklidir. Filmlerde kundakçılar etrafa benzin döküp içine sigara atarlar ve boom! Profesyoneller böyle çalışmazlar. Etkili bir yangın çıkarmak için daha uzun süre yanan bir akaryakıt kokteyline ihtiyaç vardır."</p>

    <p class="msonormal4">"Lien-hua!" dedim. "Kundakçımızın tek başına çalıştığından emin misin?"</p>

    <p class="msonormal4">"Emin değilim." dedi. "Ama şu ana kadar her şey onu gösteriyordu."</p>

    <p class="msonormal4">"Diğer yangınlarda kullanılan yanıcı maddeler hakkında bir şey biliyor muyuz?" diye soru Aina.</p>

    <p class="msonormal4">Başını salladı. "Henüz bilmiyoruz. Kromatogramlar sonuçsuzdu. Her yangından önceki günlerde yapılan aseton ve mavi ispirto alımlarını takip ediyoruz. Gel gör ki şimdiye kadar elimizde somut hiçbir şey yok."</p>

    <p class="msonormal4">&nbsp; Odaya göz gezdirdim. Pencereden, John Doe'nun kiralık arabamın kaportasının üzerine atlamadan önce dönmüş olduğu sokağın köşesini doğrudan görebiliyordum. Yangının başlangıç noktasına tekrar baktım. "Yangının odadaki konumu da doğru değil." dedim. "Denver'dan gelirken uçakta, bana daha önceki yangınlarla ilgili göndermiş olduğun bina grafiklerini inceledim, Aina. Bizim kundakçımız, alevlerini oksijenle beslemek için baca deliklerini, merdiven boşluklarını, pencereleri ve binanın içerisindeki doğal hava akımlarını tercih ediyor. Buna karşılık, dün geceki herif, hava akımını hiç göz önünde bulundurmadan yangını dış duvardan başlatmış. Bir pencere bile açmamış. Yanıcı maddedeki değişikliğe ve başlangıç noktasının yetersizliğine bakacak olursak..."</p>

    <p class="msonormal4">"Bu aynı adam değil." dedi Lien-hua.</p>

    <p class="msonormal4">"Benim de düşündüğüm buydu." dedi Aina.</p>

    <p class="msonormal4">Suç mahallindeki deliller gerçekten de farklı bir suçlu olduğuna işaret ediyordu. Yine de ikna olmamıştım. Ayrıca, bu evin konumu, diğer yangın yerleriyle kıyaslanacak olursa çok mantıklıydı. Beni yanıltan buydu... "Eğer dünkü adam bizim kundakçımız değilse yangının bu sokakta çıkması gerektiğini nereden bildi?"</p>

    <p class="msonormal4">"Tesadüf olabilir mi?" diye sordu Aina.</p>

    <p class="msonormal4">"Ben tesadüflere inanmam." dedim.</p>

    <p class="msonormal4">Telefonunu işaret etti. "Gerçekten gitmem gerekiyor. Yangını haber veren kişiyi bulduk. Onunla konuşmak istiyorum. Sizi daha sonra ararım."</p>

    <p class="msonormal4">&nbsp; Lien-hua ve ben, kafamızı salladık. Aina gitti ve birkaç dakika boyunca Lien-hua ve ben odada etrafa baktık. Sonunda ben "Burada gerçekten de afalladım. Elimizde aynı suç işleme şekli, doğru mekân ve serinin hızlanarak ilerlemesine uyan bir zamanlama var; aynı adam tarafından on dört yangın çıkarılmış ve şimdi birdenbire yeni bir kundakçı mı beliriyor?" diye sordum.</p>

    <p class="msonormal4">"Pek mantıklı gözükmüyor, değil mi?"</p>

    <p class="msonormal4">"Hayır. İkisi de değil ya da ben olayın önemli bir kısmını kaçı- rıyorum."</p>

    <p class="msonormal4">"Tamam. Hadi baştan başlayalım." diye önerdi. "Şimdiye kadar olanları tekrar düşünelim."</p>

    <p class="msonormal4">"Pekâlâ." dedim. "Bildiklerimize dayanarak konuşacak olursak iki kundakçı var. Şimdilik bunların ikimiz olduğunu varsayalım."</p>

    <p class="msonormal4">"Pekâlâ." dedi. "İkimiz olduğunu, sadece, varsayalım."</p>

    <p class="msonormal4">Bu kelimeleri söyleyiş şekli beni duraksattı. Ona bir şey sormak istedim. Ancak, cümleyi nasıl kurmam gerektiğinden emin olamadım. "Bir saniye..." dedim. "Başlamadan önce; dün geee Tessa'nın kapısının önünde bana söylemek istediğin bir şey vardı."</p>

    <p class="msonormal4">"Şimdi sırası değil, Pat."</p>

    <p class="msonormal4">"Tessa'yla mı ilgili? Ters giden bir şeyler mi var?"</p>

    <p class="msonormal4">"Hayır, hayır, hayır! Alakası yok. Sadece bazı şeyleri halletmem gerekiyor. Bir şey söylememeliydim. ünut gitsin, tamam mı?"</p>

    <p class="msonormal4">Bana daha fazla şey söylemesi için onu zorlamak istedim. Fakat biliyordum ki bu onu daha da içine kapamaktan başka bir işe yaramazdı. "Pekâlâ" dedim. "Öyle olsun!"</p>

    <p class="msonormal4">Sonra tekrar işe geri döndük. "Şimdi..." dedi. "Bu olayı baştan ele alalım."</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
