<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark25"><b class="calibre19">24</b></a></h2>

    <p class="msonormal4">Tessa, otelin rahat olduğu iddia edilen yatağında yuvarlandı.</p>

    <p class="msonormal4">Aman ne rahat, ne rahat.</p>

    <p class="msonormal4">Dün gece Ajan Jiang odayı terk ettikten sonra neredeyse hiç uyumamıştı. Patrick ve Ajan Lien-hua Jiang'ın arasındaki mesele, başlı başına bir olaydı. Tessa, aralarında ne olduğunu tam olarak bilmiyordu. Ama her neyse bundan pek hoşlanmadığından emindi.</p>

    <p class="msonormal4">Güneş ışığı, perdelerin arasından parladı. Tessa, inler gibi bir ses çıkardı, yüzünü yastıkla kapattı, yuvarlandı ve tekrar uyumaya çalıştı.</p>

    <p class="msonormal4">Başaramadı.</p>

    <p class="msonormal4">Birkaç dakika daha uyumayı denedi; ancak fayda etmedi.</p>

    <p class="msonormal4">Sonunda, iç çekti, kendini yataktan attı, eliyle yüzünü ovdu ve ayağını sürüye sürüye banyoya gitti. Tam bir zombiydi.</p>

    <p class="calibre16">Duş perdesini araladı.</p>

    <p class="calibre16">Suyu açtı.</p>

    <p class="calibre16">Isıyı ayarladı.</p>

    <p class="msonormal4">Tessa, sıcak duş yapmayı severdi. Hem de çok sıcak. Küçüklüğünden ve annesiyle birlikte iki yıl Minnesota'da yaşadığı zamandan beri severdi. Belki de bunun nedeni, soğuk kışlar ve annesinin, onu, üzerlerinde yürümemesi için uyardığı donmuş göllerdi. Bunlardan veya yatak odası penceresinin altındaki çatlaklardan rüzgârın içeriye sızdığı, keskin soğuk ve uzun geceler yüzündendi. Kim bilir?</p>

    <p class="msonormal4">Tessa, suyun ısınmasını beklerken Patrick'in ona doğum günü hediyesi olarak vermiş olduğu kolyeyi çıkardı ve kıyafetlerini yere attı. Bunu yaparken kendisi dışındaki neredeyse tüm arkadaşlarının, en azından bir dövmesi olduğunu tekrar düşünmeden edemedi. Kendisinin hâlâ mürekkeplenmemiş olması, gerçekten de çok garipti.</p>

    <p class="calibre16">Belki bu tatilde bir tane yaptırırdı. Güney Kaliforniya'dan Den- ver'a bir dövmeyle dönmek oldukça havalı olurdu.</p>

    <p class="calibre16">Elini musluğun altına tuttu. "Ay!"</p>

    <p class="calibre16">Pekâlâ, o kadar da sıcak değil.</p>

    <p class="msonormal4">Tessa, kaynamakta olan suyun derecesini biraz indirdi ve duşa atladı. Suyun onu usul usul uyandırmasına izin vererek birkaç dakika suyun altında hiç kımıldamadan durdu. Çok iyi gelmişti. Birkaç derin nefes aldı ve rahatladı. Omuzlarına, sonra da kollarına, sağ kolunun iç kısmındaki şerit hâlindeki düz çiziklere bir parça duş jeli akıttı.</p>

    <p class="msonormal4">Bu yara izlerini, annesi öldükten sonra acının ve üzüntünün bir kısmını dışarıya atabilmek için bir maket bıçağı ve jiletle yapmıştı. Kandan her zaman iğrenmişti. Ama kendisini kesmek işe yaramış gibiydi. En azından bir parça.</p>

    <p class="msonormal4">Ancak -ekimden beri- kendisine Hokkabaz adını veren seri katil, onu öldürme teşebbüsünde bulunduktan sonra, hayatındaki diğer olaylar çok da kötü görünmememeye başlamıştı. Dolayısıyla, son birkaç aydır kendisini kesmeyi bırakmıştı; yani büyük ölçüde bırakmıştı. Tessa'ya göre Patrick, hâlâ ara sıra kendisine zarar verdiğini biliyordu. Bununla birlikte, olayı çok büyütmüyordu. Bu da iyidi. Çünkü eğer Patrick bunu büyütücek olsaydı Tessa daha da çok yapardı.Tabii ki bir de diğer kolunun iç kısmında Hokkabaz'ın bırakmış olduğu yara izi vardı. Onu o güne geri götürdüğü için bu iz, onu rahatsız ediyordu.Fizik tedavi doktorunun tavsiye ettiği gibi her gün, bir ton vücut losyonuyla yarayı ovuyordu. Bu, güya yara izinin geçmesini sağlıyormuş(î) Gel gör ki bir işe yaramamıştı. İz hâlâ oradaydı; dolayısıyla hatıralar da.</p>

    <p class="msonormal4">Sıcak su, Tessa'nın başından aşağıya aktı. Tessa saçını şampuanla köpürttü ve su, saçlarını, boynunun arkasından uzanan siyah asma filizleri gibi dümdüz bırakana kadar duruladı.</p>

    <p class="msonormal4">Hatıralar, hatıralar...</p>

    <p class="msonormal4">Henüz bağıramadan katilin, onun ağzını bez parçasıyla tıkamasının hatırası...</p>

    <p class="msonormal4">Dağlarda inşa ettiği bir tür sapık barınağa doğru arabayı sürerken bağlı bir şekilde yatışının hatırası...</p>

    <p class="msonormal4">Parmaklarını saçlarının arasından geçirdi. Yumuşatıcı krem sürme zamanı gelmişti.</p>

    <p class="msonormal4">Hatıralar...</p>

    <p class="msonormal4">Birdenbire tüm hatıralar aniden ona akın etti. Nihayet kendisini çözebildiği zaman hissettiği umut kıpırdanması, sonra makası adamın baldırına sapladığı zamanki tatmin, ardından ön camın dışındaki dünyanın dönmeye ve kaymaya başladığı zaman; herifin arabanın kontrolünü kaybettiğinde ve uçuruma doğru gittiklerinde her şeyin bembeyaz, geniş bir dairede yanlış hızda döndüğü zamanki şaşkınlık...</p>

    <p class="msonormal4">Kar.</p>

    <p class="msonormal4">O gün kar yağıyordu.</p>

    <p class="msonormal4">Ölüm, buz ve boşluk ona doğru uzanıyordu.</p>

    <p class="msonormal4">Şimdi ise duştaydı. Sıcak su başından aşağıya boşalıyordu.</p>

    <p class="msonormal4">Hemen sonra, dünyanın kenarında dönüyordu. Dönen kar taneleri etrafına düşüyordu.</p>

    <p class="msonormal4">Duşta.</p>

    <p class="msonormal4">Ön koltuk.</p>

    <p class="msonormal4">Ayakta. Düşüyor, üyanıyor. Rüya görüyor.</p>

    <p class="msonormal4">Tekrar duşta. Bir buhar battaniyesi onu sarıyor.</p>

    <p class="msonormal4">Uçurumun kenarında. Korkuluğa çarptıkları zaman hissettiği darbe ve sonra düşüyor. Dipsiz günün içine batarken kar, her şeyi yutuyor.</p>

    <p class="msonormal4">Düşüyor.</p>

    <p class="msonormal4">Ve sonra.</p>

    <p class="msonormal4">Beklenmedik bir çarpma sesi. Aşağıya tam yarı yol kalmışken bir ağaca çarpıyor. Zamanın soluklanmak için durduğu ve tekrar ileriye doğru gitme fikrini değerlendirdiği tuhaf bir an.</p>

    <p class="msonormal4">Yanında bir inleme duyuyor. Hokkabaz'ın yüzünde karanlık bir sırıtma var. Makası bacağından hızla çekiyor. Ve sonra...</p>

    <p class="msonormal4">Sonra.</p>

    <p class="msonormal4">Patrick'in sesi ona doğru geliyor.</p>

    <p class="msonormal4">İşte o zaman katil, kolunu kesiyor. Kanıyor, kanıyor... Tükeniyor. Eriyen karların çatlak ön camdan kayıp gidişini izliyor. Gün onun için ağlıyordu ve o bir kâbusun içinde kayıp gidiyordu. Aşağıya düşüyordu. Ancak farklı bir şekilde. Sonsuzluğa doğru düşüyordu.</p>

    <p class="msonormal4">Fakat Patrick imdadına yetişti.</p>

    <p class="msonormal4">Yetişti ve onu kurtardı. Aynen bir babanın, bir kahramanın yapacağı gibi, kendi hayatı pahasına onu kurtardı. İple aşağıya inip uzanarak ve tam zamanında tutarak kurtardı onu.</p>

    <p class="msonormal4">O günden önce Patrick'i hiç bu şekilde düşünmemişti; bir</p>

    <p class="msonormal4">kahraman olarak. Ama bu doğruydu. Patrick, onu önemsiyordu, o da Patrick'i; onlar bir aileydiler. Biraz değişik, biraz berbat ama yine de bir aileydiler.</p>

    <p class="msonormal4">Yine de bu kafa karıştırıcıydı.</p>

    <p class="msonormal4">Bazen kendisini, onun elini tutup "baba" demek isteyen küçük bir kız gibi hissediyordu. Bazı zamanlar ise kendi başına yaşamaya hazırlanan genç bir kadın gibi.</p>

    <p class="msonormal4">İki dünya arasında sıkışmıştı. Dönüyor, düşüyordu.</p>

    <p class="msonormal4">Tessa, suyu kapattı ve sıcak buharın içinde suyun vücudundan, yarasından, hatıralarından akmasına izin vererek ayakta kaldı. Bir süre sonra duştan çıktı ve kalın bir havluyu vücuduna sardı.</p>

    <p class="msonormal4">Bir de dün gece olan o garip olay çıkmıştı meydana. Kimsesiz deli bir adam, kendisini hemen oracıkta öldürmüştü. Eğer gözlerini kapatmasaydı onu ölürken görecekti.</p>

    <p class="msonormal4">Baş aşağı düşerken.</p>

    <p class="msonormal4">Düşerken ve ölürken.</p>

    <p class="msonormal4">Tessa, aynada ana hatlarına baktı. Soluk bir yansıma; mesafeli ve donuk; buhar ve rüyalarla kaplı... Bir an için gerçek gibi görünmedi. Saçlarından su damlayan, yüzsüz, hissiz, hatları belirsiz bir kızın bulanık görünüşü. Buğunun içinde yansımasına bakmak sanki bir hayalete bakmak gibiydi.</p>

    <p class="msonormal4">Bir hayalet, diye düşündü, Yazar Edgar Allan Poe'nun "Düş ülkesi" adlı şiirinden bir cümle hatırlayarak: Siyah tahtında dimdik oturur, 'gece' adında bir hayalet...</p>

    <p class="msonormal4">Gerçekten de Poe, acının tabiatını anlıyor gibiydi. Annesi öldüğünden bu yana; Kuzgun, Çukur, Amontilla'nın Fıçısı ve Çarpan Kalp hikâyelerini ve şiirlerini, kuvvetli hayallerinin, içine işlemesine izin vererek defalarca okumuştu. Genelde bir şeyi bir veya iki defadan fazla okuduğunda az çok hatırlayabiliyordu. Ancak, "Düş ülkesf'nin bazı kıtaları harfi harfine aklındaydı.</p>

    <p class="msonormal4"><i class="calibre2">Dehşet içinde yolcu,</i></p>

    <p class="msonormal4"><i class="calibre2">Burada geçmişin örtülmüş anılarıyla karşılaşır.</i></p>

    <p class="msonormal4"><i class="calibre2">Gezginin yanından geçerken</i></p>

    <p class="msonormal4"><i class="calibre2">İç çekerler, kefenler içindeki vücutlar,</i></p>

    <p class="msonormal4"><i class="calibre2">Beyaza sarılmış dostların vücutlarıdır bunlar,</i></p>

    <p class="msonormal4"><i class="calibre2">Izdırap içinde yeryüzüne ve cennete gönderilen.</i></p>

    <p class="msonormal4"><i class="calibre2">Kendi yansıması.</i></p>

    <p class="msonormal4"><i class="calibre2">Annesinin narin vücudu içindeki hayalet.</i></p>

    <p class="msonormal4"><i class="calibre2">Geçmişin örtülmüş anıları.</i></p>

    <p class="msonormal4"><i class="calibre2">Düşler ülkesinde gizlenen bir hayalet.</i></p>

    <p class="msonormal4">Tessa, parmaklarını aynaya dayayıp aralarını açtı. Parmak uçları hem sıcağı hem de soğuğu hissetti. Eliyle camı sildi. Gözleri ve alnı görünür hâle geldi. Sadece o kadar. Yüzünün geri kalan kısmı hâlâ beyaza bürünmüş, kalın ve sıcak buharın puslu dalgaları arasında bir yerlerde kaybolmuş bir hayaletti.</p>

    <p class="msonormal4">İki dünya arasında sıkışıp kalmış.</p>

    <p class="msonormal4">Uçamayan bir kuzgun.</p>

    <p class="msonormal4">Sonra Tessa, birden lastik bilekliği bileğine doğru şaklattı ve bunu bileği kızarıp soyulana kadar tekrar, tekrar yaptı.Ancak bu, hiç de kendini iyi hissetmesini sağlamamıştı.Sanki yansıması, camın diğer tarafındaki kendisinin, çok üzgün ve çok yalnız olmasına ağlıyormuş gibi, su damlaları, aynadan aşağıya akmaya başladı.</p>
  </div>

  <p class="msonormal4"><span class="calibre17"><br class="calibre18" clear="all" id="calibre_pb_0" /></span></p>

  <div class="wordsection"></div>
</body>
</html>
