<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><br class="calibre12" /></a></h2>

    <h2 class="msonormal2"><a class="title" id="bookmark66">52</a></h2>

    <p class="msonormal4">Austin, bıçağın ucunu Lien-hua'ya doğru çevirdiğinde ateş başladı.</p>

    <p class="msonormal4">"Geri çekilin!" diye bağırdım.</p>

    <p class="msonormal4">Kurşunlar saplandığında Austin'in vücudu yerde kontrolsüzce sarsıldı. "Geri çekilin! Ateşi kesin!" Bir kurşun, önümden geçerek yakınımdaki devriye arabalarından birinin ön camını delip geçti ve araçta, hızla yayılarak artan parçalanmalar meydana geldi. Kurşunlardan sıvışıp aşağıya eğildim. Silah atışlarının arasında kaldırıma düşüp yerde yüzükoyun yatan Lien-hua'ya doğru koştum.</p>

    <p class="msonormal4">Bir dakika sonra ateş kesildi. Ancak Austin'e isabet etmiş olan kurşunlar o kadar fazlaydı ki kevlar kıyafeti bile onu kurtaramadı.</p>

    <p class="msonormal4">Benim dikkatim, Austin'in üzerinde değildi. Lien-hua'nın hareketsiz vücudunun yanında çömelmiş, elimi boynundan akan kana uzatmıştım. "Doktoru getirin. Hemen şimdi!"</p>

    <p class="msonormal4">Austin, öleceğinin farkındaydı. Cihazı işaret etmeye çalıştı. Çalıştı ve bir daha çalıştı. Cassandra'nın tek şansı oydu. Elini kıpırdatmayı denedi. Ancak, başaramadı.</p>

    <p class="msonormal4">Bilinci bulanıklaşmaya başladığında Cassandra'ya ve vurulmuş, ölmek üzere gibi görünen ara bulucu kadına kendisini affetmeleri için usulca yalvardı. Cassandra'yı yüzüstü bırakmıştı ve polislerin, Asyalı kadını vurmaları da onun hatasıydı. Buluşma noktasına geç gelmişti.</p>

    <p class="msonormal4">Çok geç gelmişti ve şimdi bu iki kadın da ölecekti.</p>

    <p class="msonormal4">En kötüsünden korktum. Elim titreyerek Lien-hua'nın omzuna dokundum ve iyileşmesi için dua ettim.</p>

    <p class="msonormal4">Tanrım, lütfen! Lütfen, Tanrı'm.</p>

    <p class="msonormal4">"Lien-hua." Kanamayı durdurmak için elimi boynundaki yaraya bastırdım.</p>

    <p class="msonormal4">Kımıldadı.</p>

    <p class="msonormal4">"Lien-hua, iyi..."</p>

    <p class="msonormal4">Sözümü tamamlamadan bana doğru döndü ve ağzını açtı. Kalbim hızla çarpıyordu. "Sanırım..." diye mırıldandı. "Sanırım, iyiyim."</p>

    <p class="msonormal4">"Vuruldun. Boynun kanıyor." Yanımdaki memurlara döndüm. "Doktor nerede kaldı!"</p>

    <p class="msonormal4">Gözlerine son karanlık perde inmeden önce Austin Hunter'ın gördüğü en son şey, kendisine doğru sırıtarak yürüyen bir adamdı. O adam, bir gece önce cihazı, evsiz bir adama doğru yöneltirken gördüğü adamın ta kendisiydi.</p>

    <p class="msonormal4">Ve o sırıtan adam, bir polisti.</p>

    <h3 class="msonormal7">***</h3>

    <p class="msonormal4">Elimi çektiğimde Lien-hua'nın yarasının ciddi olmadığını ve onun hayati tehlike taşımadığını gördüm. Belki de kurşun, sadece sıyırmıştı.</p>

    <p class="msonormal4">CImarım ki öyle olmuştur. Dua ettim.</p>

    <p class="msonormal4">Doktorlar, Lien-hua'ya yardım ederken Austin Hunter'a baktım. Yarı açık ağzından kan akıyordu. Vücudu son bir kez daha titredi ve bir şeyler söylemeye çalıştı. Ancak başaramadı ve sonra Austin Hunter öldü.</p>
  </div>
</body>
</html>
