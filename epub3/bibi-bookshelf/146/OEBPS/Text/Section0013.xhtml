<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark11"><b class="calibre19">10</b></a></h2>

    <p class="msonormal4">Tramvayın çarpışının tüyler ürpertici sesini; vagonların, rayların üzerinde gıcırdayan sesine rağmen duyabildim.</p>

    <p class="msonormal4">Hayır, hayır, hayır!..</p>

    <p class="msonormal4">Parmaklıklara doğru koştum.</p>

    <p class="msonormal4">Makinist frene basıyordu. Ancak, atlayan adam için bunun artık bir önemi yoktu. Tramvayın içindekiler acaba bir şey hissettiler mi, olan biten hakkında en ufak bir fikirleri var mı? diye merak ettim. Rayların yanında sektikten sonra duran bir şey fark ettim. Sonra ne olduğunu anladım.</p>

    <p class="msonormal4">Adamın ayakkabısıydı.</p>

    <p class="msonormal4">Sanki ayağı hâlâ içindeymiş gibi görünüyordu.</p>

    <p class="msonormal4">Çalkantılı, acı bir mide bulantısı içime tümüyle yayıldı. Bazı insanlar bütün bunlara; ölüme, kana, şiddete karşı, hissizleşebi- liyorlar. Yaptığım işi düşününce benim de hissizleşmiş olmamı beklersiniz. Ama ben hâlâ rahatsız oluyorum. Böyle şeyler hâlâ içimi acıtıp midemi altüsf ediyor.</p>

    <p class="msonormal4">Sakinleşebilmek için derin bir nefes aldım ve sonra aklıma Tessa geldi. Aniden döndüm ve aklımın bir köşesi olay yerinin bilgilerini kaydederken arabamıza doğru koştum.</p>

    <p class="msonormal4">Giriş ve çıkış yolları: KSokağı ve 16. Sokak'ın kesiştiği yer. Trafik yok.</p>

    <p class="msonormal4">İncele.</p>

    <p class="msonormal4">Plaka numaraları: Beş park etmiş araba, plakaları ezberle.</p>

    <p class="msonormal4">İncele.</p>

    <p class="msonormal4">Potansiyel tanıklar: Tramvay yolcuları? Düşük bir ihtimal. Kanalın içindeyken dışarıyı görememişlerdir... Genç çocuk, dükkân sahibi? Olabilir. Tessa, ben.</p>

    <p class="msonormal4">İncele.</p>

    <p class="msonormal4">Gözetleme videoları: Görünürde kamera yok.</p>

    <p class="msonormal4">İncele.</p>

    <p class="msonormal4">Tessa, elleriyle yüzünü kapamış bir ileri bir geri sallanarak yolcu koltuğunda oturuyordu. Telefonum hâlâ arabada, onun yanında duruyordu. Cama vurdum ve kapıyı açmasını söyledim.</p>

    <p class="msonormal4">Tessa kımıldamayınca vişne çürüğü renkli Ford Mustang arabasıyla sokağa dönen bir adama, durması için elimle işaret ettim. İlk başta durmayacağını sanmıştım. Fakat plakasına baktığımı görünce yol kenarına çekti.</p>

    <p class="msonormal4">"Neler oluyor?" diye sordu. Gözleri kolumdan süzülen kana ilişti.</p>

    <p class="msonormal4">"Telefonun var mı?"</p>

    <p class="msonormal4">"Evet, tabii."</p>

    <p class="msonormal4">"Polisi ara. Bir adamın, tramvayın önüne atladığını söyle."</p>

    <p class="msonormal4">Koluma bakmaya devam etti.</p>

    <p class="msonormal4">"Dediğimi yap!"</p>

    <p class="msonormal4">Numarayı çevirdi.</p>

    <p class="msonormal4">Tessa'nın kapıyı açabilmesi için dört beş defa ona seslenmem gerekti ve nihayet yanına oturabildim. "İyi misin?"</p>

    <p class="msonormal4">Titriyordu.</p>

    <p class="msonormal4">Kendime doğru çekip ona sımsıkı sarıldım.</p>

    <p class="msonormal4">"Yaptı mı?" Sesi kırılgan ve kesik kesikti. "Atladı mı?"</p>

    <p class="msonormal4">Çok iyi. Görmemişti. Şükürler olsun ki görmemişti!</p>

    <p class="msonormal4">"O konuda endişelenme..."</p>

    <p class="msonormal4">"Atladı mı!"</p>

    <p class="msonormal4">"Evet." Ona karşı dürüst olmak zorundaydım. "Evet, atladı."</p>

    <p class="msonormal4">Küçük, sert yumruklarıyla bana vurmaya başladı. "Atlamama- lıydı, Patrick. Atlamamalıydı."</p>

    <p class="msonormal4">"Biliyorum."</p>

    <p class="msonormal4">"Bunu neden yaptı?"</p>

    <p class="msonormal4">Her zaman bir sebep, bir açıklama isteriz. Ancak, bazen hiçbir sebep yoktur. "Kafası karışmıştı." dedim. "Çok büyük bir hata yaptı." Ona sarıldım, sakinleştirmeye çalıştım. "Şimdi iyi misin?"</p>

    <p class="msonormal4">"Keşke buraya hiç gelmeseydik."</p>

    <p class="msonormal4">"Evet. Çok üzgünüm."</p>

    <p class="msonormal4">"Gidebilir miyiz?" Akan gözyaşlarını siliyordu. "Lütfen. Gidelim artık. Tamam mı?"</p>

    <p class="msonormal4">Az önce bir adam ölmüştü, intihar etmişti. Tessa gözlerini kapattığına ve genç adam da kaçıp gittiğine göre, olup biteni gören tek kişi bendim. Polisin ifademe ihtiyacı olacağını biliyordum; bu nedenle ne kadar istesem de olay yerini hemen terk edemezdim. Buna karşılık, Tessa'nın yakınlarda olmasını istemiyordum. Onu kesinlikle otele geri götürmem gerekiyordu.</p>

    <p class="msonormal4">Sakin ol ve düşün bir dakika, Pat. Düşünl</p>

    <p class="msonormal4">Başımı kaldırdım ve ön camdaki örümcek ağı şeklindeki çatlakları ve kırmızı lekeleri gördüm. John Doe'nun sıçramış kanlarının ilerisinde, rayların kenarında, aşağıya bakan bir kalabalığın birikmeye başladığını görebiliyordum. Parmaklarıyla işaret ediyorlardı. Rayların diğer tarafında iki adam, izleyenleri itekleyerek güçlükle geçtiler. Yüzlerini göremiyordum. Ama bir tanesi, yaşlı bir insanın ölçülü adımlarıyla ilerliyordu. İri ve daha genç olan adam ise büyük, siyah bir spor çantası taşıyordu. Mustang'li adam sokağın köşesinden dönmüş, onları alıyordu.</p>
  </div>

  <div class="wordsection">
    <p class="msonormal4">"Evet?" dedi Tessa.</p>

    <p class="msonormal4">"Bir süre daha burada kalmam gerekiyor." dedim. "Seni otele götürebilecek birisini bulmaya çalışacağım."</p>
  </div>

  <p class="calibre16"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
