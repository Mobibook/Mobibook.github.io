<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark98"><b class="calibre19">77</b></a></h2>

    <p class="msonormal4">Karanlık oyuklar.</p>

    <p class="msonormal4">Lien-hua, masanın diğer tarafında oturan Creighton Melice'ın simsiyah yuvarlak gözlerine baktığı zaman aklına bu geldi. Hislerini ve ruh hâlini anlayabilmek için onun gözlerini inceledi. Ancak, hissiz ve boştular. Onu baştan aşağıya süzdüğünde sol elinin gazlı bir bezle sarılmış olduğunu fark etti. Büyük bir olasılıkla dün gece Ralph'le boğuşurken yaralanmıştı. Günün erken saatlerinde kaburgalannı muayene eden doktor, elini de tedavi etmiş olmalıydı. Odada olan her şey, çift taraflı camın diğer tarafındaki bir kamerayla çekiliyordu. Ancak, yıllar içerisinde Lien- hua, görünürde bir kayıt cihazının bulunmasının insanları etkilediğini keşfetmişti. Bu nedenle bazen kayıt cihaz;ını yanına almazdı. Fakat bugün tam önüne, Creighton'ın uzanamayacağı bir yere yerleştirmişti.</p>

    <p class="msonormal4">Melice, bir beton parçasına benzeyen masanın üzerinde tam ortalarında duran ses kayıt cihazına baktı ve sonra gözlerini Lien- hua'ya çevirdi. Yılışıkça sırıtıp susuyordu.</p>

    <p class="msonormal4">Burada olmanın sadece bir sebebi var, Lien-hua. Cinayetler hakkında bildiklerini öğrenmek. Amacından sapma.</p>

    <p class="msonormal4">"Kaydet" düğmesine bastı.</p>

    <p class="msonormal4">"Ben FBI'dan Özel Ajan Jiang."</p>

    <p class="msonormal4">"Senin kim olduğunu biliyorum, Lien-hua. Seni ben istedim."</p>

    <p class="msonormal4">"Pekâlâ, o zaman avukatlarla ve giriş konuşmalanyla zaman kaybetmemize gerek yok çünkü ben de senin kim olduğunu biliyorum."</p>

    <p class="msonormal4">"Bundan pek emin değilim." Pis pis sırıttı. "Muhtemelen duy- muşsundur, bana saldırdığın için hakkında suç duyurusunda bulunmuyorum. Bir iki santim daha yana vursaydın kaburgalarımdan birkaçını kırabilirdin. Belki ciğerimi bile delerdin. Bir kız için hiç de fena bir tekme değildi." Lien-hua'ya, Melice'm sesi sanki açık bir yaradan geliyormuş gibi geldi.</p>

    <p class="msonormal4">Onu duymazlıktan gelip dijital kayıt cihazına doğru konuştu. "Tarih, 18 Şubat 2009. Saat, 15:53. Neville Worchester Lewis'ı sorguluyorum. Bay Lewis, hiçbir baskıya ve mecburiyete maruz kalmadan kendi rızanızla burada bulunduğunuzu ve yanınızda avukat bulundurmamayı tercih ettiğinizi teyit etmek istiyorum. Bu ifadelerin hepsi doğru mudur?"</p>

    <p class="msonormal4">"Hepsi doğrudur. Haklarımı okudum. Söylediğim ve yaptığım her şeyin aleyhime kullanılabileceğine vesaire vesaire... Bir sürü saçmalık işte! Hadi artık, başlayalım."</p>

    <p class="msonormal4">Lien-hua, sandalyesine yaslandı. "Cassandra iyileşecek, Neville. Oraya zamanında geldik. Başaramadın."</p>

    <p class="msonormal4">Şaşırmış gibi yaptı. "Başaramadım mı? Oh, anlıyorum. Aslında bununla ne demek istediğinizden pek emin değilim, Özel Ajan Jiang. Bu sabah avukatlarım bana yedi tane kadının öldürüldüğünü söylediler. Ne kadar trajik. O zaman bu, hepsinin bulunduğu anlamına mı geliyor? Demek istediğim, cesetlerin?" Sustu ve bekledi. Ancak, Lien-hua, cevap vermedi. "Ajan Jiang, .350 vuruş yapan bir beyzbol oyuncusu yıldız oyuncudur. Eğer bir oyunda sekiz atıştan yedisini tutturmuşsam bu, ortalama .875 vuruşum var demektir. Tabii ikinci ligde yapmış olabileceğim vuruşları hiç saymıyorum bile. Hiç de başarısız sayılmam. Tam tersine ligin yıldız oyuncusu sayılabilirim."</p>

    <p class="msonormal4">Bu herifi bir güzel benzetmek, hemen şimdi yere yapıştırmak istiyordum. "Adını nereden bildiğini öğrenmemiz lazım." dedim düşüncelerimi yüksek sesle söyleyerek. "Ofisle bir bağlantısı var mı öğrenmeliyiz."</p>

    <p class="msonormal4">"Üzgünüm." dedi Dunn. "Ben sadece izlemek için burada bulunuyorum."</p>

    <p class="msonormal4">Başarısızlık.</p>

    <p class="msonormal4">Bina, bina...</p>

    <p class="msonormal4">İzlemeye devam ettim. Lien-hua, Creighton Melice'ın vuruş ortalamalarıyla ilgili yorumlarından hiç etkilenmişe benzemiyordu. Not defterine bir şeyler karaladı ve sonra yazdıklarını görmemesi için defteri ters çevirip ayağa kalktı.</p>

    <h3 class="msonormal7">***</h3>

    <p class="msonormal4">Lien-hua'nın aklına birden Cassandra'nın su deposundaki görüntüsü geldi. Ancak, bu görüntüyü profesyonellik kılıfına sararak aklının bir köşesine itti. Kollarını birbirine kavuşturarak duvara yaslandı. "Neville, bana Cassandra Lillo hakkında bildiklerini anlat."</p>

    <p class="msonormal4">Sessizlik.</p>

    <p class="msonormal4">"Onunla ilk nerede tanıştın?"</p>

    <p class="msonormal4">Sessizlik.</p>

    <p class="msonormal4">"Artık suç ortaklığını bırakır mısın lütfen? Veya onu yakalamamızı ve her şeyi senin üzerine yıkmasını mı beklemek istersin?"</p>

    <p class="msonormal4">Tekrar sessizlik.</p>

    <p class="msonormal4">"Shade sen misin, Neville? Veya Shade başka biri mi?"</p>

    <p class="msonormal4">Gülümsedi. "Şimdi cevap vereceğim."</p>

    <p class="msonormal4">Bekledi.</p>

    <p class="msonormal4">Her bir hece yavaş bir davul vuruşu gibiydi: "Shade'in kim olduğunu bilmiyorum."</p>

    <p class="msonormal4">Lien-hua, masaya yaklaşıp onun donuk gözlerinin tam içine baktı. "Demek öyle. Bence biliyorsun."</p>

    <h3 class="msonormal7">***</h3>

    <p class="msonormal4">Lien-hua'nın masaya gidip dijital ses kayıt cihazının "dur" düğmesine bastığını gördüm ve sonra Melice'a doğru iyice eğilip "Bir şeyi açıklığa kavuşturayım, Neville. Ben bu oyunu senden daha iyi biliyorum ve sen kazanamayacaksın. Artık kontrol sende değil. Bende ve ben bir kadınım." dedi.</p>

    <p class="msonormal4">Güzel. İyi bir taktik, Lien-hua.</p>

    <p class="msonormal4">İşte kastettiğim buydu.</p>

    <p class="msonormal4">Melice'ın yanağının seğirdiğini fark ettim. İplerin onun yerine bir kadının elinde olması fikrine tahammülü yoktu. Güzel.</p>

    <p class="msonormal4">Parmağını aşağıya indirip "kaydet" düğmesine tekrar bastı.</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
