<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark127"><b class="calibre19">106</b></a></h2>

    <h3 class="msonormal7"><b class="calibre19">19 Şubat Perşembe 09:30</b></h3>

    <p class="msonormal4">Lien-hua'nın hastane odası...</p>

    <p class="msonormal4">Lien-hua'nın, bir gece önce ölüp tekrar dirilmiş bir insana göre çok iyi oluşuna hayret etmiştim. Güçsüz ve yorgundu ama iyileşiyordu.</p>

    <p class="msonormal4">Şimdi uyuyordu ve ben de başucunda oturuyordum.</p>

    <p class="msonormal4">Ralph ve Tessa, yirmi dakika önce kahvaltılık bir şeyler alıp birkaç işi halletmek için dışarı çıkmışlar ve beni, Lien-hua'yla yalnız bırakmışlardı. Gitmeden önce Tessa'yla, uçağa binmeyişi hakkında Denver'da konuşma karan aldık. İkimiz de bunu yapmamış olması gerektiğini biliyorduk. Ancak, dün gece başına gelenlerden sonra onu cezalandırmak istemiyordum.</p>

    <p class="msonormal4">Günün daha erken saatlerinde Ralph'in bavulunun, dün gece gelmiş olduğunu da öğrenmiştik. Ancak, içindeki eşyalar olması gerektiğinden iki kat daha fazlaydı. Kıyafetlerinin çoğu yırtılmış veya kaybolmuştu. Bu nedenle, Ralph, kendisine, otelin hediyelik eşya dükkânından bir Hawai tişörtü almıştı ve hastaneye geldiğinde o tişört üzerindeydi. Hâlinden pek memnun görünüyordu. "Bu stili seviyorum." dedi omuzlarını bir ileri bir geri kıpırdatarak. "Kendimi adada gibi hissediyorum."</p>

    <p class="msonormal4">"Gökkuşağı üzerine kusmuş gibi duruyor." dedi Tessa.<br class="calibre3" /></p>

    <p class="msonormal4">"Harika!" diye mırıldandı Ralph havası sönmüş bir şekilde. "Artık bu tişörtü her giyişimde aklıma kusmak gelecek. Çok sağ ol!"</p>

    <p class="msonormal4">"Bir şey değil."</p>

    <p class="msonormal4">Müdahale etmeye karar verdim. "Belki Ralph'e bir takım elbise almasında yardımcı olabilirsin." dedim. "Öğleden sonraki cenaze için."</p>

    <p class="msonormal4">Tessa, tişörtüne bir daha baktı. "Evet, moda konusunda biraz tavsiyeye ihtiyacı olduğu kesin."</p>

    <p class="msonormal4">Sonra gittiler ve ben de davayı düşünmeye başladım.</p>

    <p class="msonormal4">Terry, son üç yıldır en iyi arkadaşlarımdan biriydi. Gerçek anlamda güvendiğim az sayıda insandan biriydi ve aynı zamanda Richard Basque olayının, beni ne kadar çok rahatsız edip kafamı meşgul ettiğini bilenlerden biriydi. Aslında Terry, beni herkesten daha iyi tanıyordu. Fakat artık, onu hiç tanımadığımın farkına varmıştım. Gerçekten de hiç tanımamıştım.</p>

    <p class="msonormal4">Lien-hua'nın kıpırdadığını duydum. "Pat." Konuştuğunu duymak çok rahatlatıcıydı.</p>

    <p class="msonormal4">"Şşş!" dedim. "Doktorlar, dinlenmen gerektiğini söylediler."</p>

    <p class="msonormal4">"Biraz su." Sesi boğuk, ama güçlüydü. "Lütfen!"</p>

    <p class="msonormal4">Bardağı dudağına doğru götürdüm. Küçük bir yudum aldıktan sonra elime uzanıp tuttu ve tekrar konuşmaya başladı. Sözleri derin ve önemli, aynı zamanda da şefkatliydi. "Dün gece için teşekkür ederim, tüm yaptıkların için."</p>

    <p class="msonormal4">Az önce uyanmış bir insana göre fazla düzgün konuşuyordu. Belki de daha uzun zaman önce uyanmıştı da ben fark etmemiştim. "Önemli değil." dedim.</p>

    <p class="msonormal4">Hafifçe tebessüm etti. "Hep, iki kırık kaburgam olsun istemişimdir."</p>

    <p class="msonormal4">En azından, espri anlayışı yerine geliyor gibiydi. "Lafı bile olmaz."</p>

    <p class="msonormal4">Hafifçe nefes aldı. "Gerçekten... Keşke sana teşekkür edebilmenin..." Biraz daha nefes aldı. "Bir yolunu bulabilsem. Ne diyeceğimi bilemiyorum."</p>

    <p class="msonormal4">"Belki kelimelere gerek olmayan bir yol bulabiliriz." dedim. Bunu derken ille de işaret dilini kastetmemiştim.</p>

    <p class="msonormal4">Gülümsedi. "Ben ciddiyim."</p>

    <p class="msonormal4">"Ben de öyle. Bir gün tekrar suni teneffüse ihtiyacın olursa bana haber ver."</p>

    <p class="msonormal4">Tekrar gülümsedi. Güzel ve nazik bir gülümseyişti. "Peki, haber veririm." Bir an sustu. "Daha erken saatlerde Margaret, uğradı."</p>

    <p class="msonormal4">"Margaret Wellington mı? İnanmıyorum!"</p>

    <p class="msonormal4">"Bana bir kart getirmiş."</p>

    <p class="msonormal4">"İnanılacak gibi değil!"</p>

    <p class="msonormal4">"Ve sonra, görevimden alınmış olduğumu bir kez daha hatırlattı."</p>

    <p class="msonormal4">"Ne! Olamaz! Buna izin vermeyeceğim." Cep telefonuma doğru uzandım. Ancak, Lien-hua, başını sallayıp elimi sıkarak beni durdurdu. "Şimdilik boş ver. Önemli değil. En azından Red- mond'a gitmek için bir fırsat çıktı."</p>

    <p class="msonormal4">Lien-hua, Redmond, Washington doğumluydu. Kız kardeşinin orada gömülü olup olmadığını merak ettim. "Chu-hua?"</p>

    <p class="msonormal4">Başıyla onayladı. "Sanırım sonunda bunun için hazırım. Mezarına yeni bir çiçek aranjmanı koymak istiyorum, daha çok ışık çeken bir aranjman."'</p>

    <p class="msonormal4">Ardından, tekrar su içmek istedi. Ona su verdikten sonra söylemek istediğim başka bir şey daha olduğunu fark ettim. Ancak, bunu nasıl yapacağımı bilemiyordum. En sonunda, dürüst olup ona açık açık söylemeye karar verdim. "Dinle, sana bir şey söylemem gerek. Bir an için senin, Shade olduğunu düşünmüştüm." Hafifçe elini tuttum. "Özür dilerim."</p>

    <p class="msonormal4">Bana kızacak mı veya gücenecek mi diye merak ettim. Cevap vermekte gecikince de büyük bir ihtimalle öyle olduğunu düşündüm. Ancak, sonunda fısıldadı: "Özür dileme. Sen sadece gerçeği arıyordun."</p>

    <p class="msonormal4">"Biliyorum, ama..."</p>

    <p class="msonormal4">"Önemli değil. Bu sensin. Bu senin işin."</p>

    <p class="msonormal4">Hey, bir dakika! "Geçen gece Tessa'nın da bana hemen hemen aynı şeyi söylediğini biliyor muydun? Siz ikiniz, düşüncelerinizi mi paylaşıyorsunuz?"</p>

    <p class="msonormal4">Kurnazca güldü. "Belki aynı şeyleri düşünüyoruzdur."</p>

    <p class="msonormal4">"Bu çok korkutucu." Hâlâ elimi tutuyor olmasından memnundum. "Pekâlâ, o zaman hâlâ arkadaş mıyız?"</p>

    <p class="msonormal4">Elimi tutan eliyle bana "evet" diye işaret etti ve ben de ona "teşekkür ederim" diye geri işaret ettim.</p>

    <p class="msonormal4">"Peki o zaman." dedim. "Artık dinlenmen lazım."</p>

    <p class="msonormal4">"Bekle. Bir şey daha var. Odada... Otel odasında... Sana alfabeyi öğretirken harfleri baştan sona kadar hatırlıyordun, öyle değil mi?"</p>

    <p class="msonormal4">"Evet."</p>

    <p class="msonormal4">"Ama Q harfinde ve sonra da M'de durdun. Neden öyle yaptın?"</p>

    <p class="msonormal4">"Doğruyu mu duymak istersin?"</p>

    <p class="msonormal4">"Evet."</p>

    <p class="msonormal4">"Dersin, uzayabildiği kadar çok uzamasını istedim." "Hmm..." dedi sakince. Gözlerini kapayıp rahatça yastığına geri yaslandı. "Art niyetler!.."</p>

    <p class="msonormal4">"Suçlu bulunmuştur."</p>

    <p class="msonormal4">Elini tutup tekrar uykuya dalışını izledim. Keşke ben de aynısını yapabilseydim. Dinlenip uyuyup rahatlayabilseydim. Ancak, ne kadar yorgun olsam ve bacağım ne kadar acıyor olsa da aklımda, Terıy'nin söylemiş oldukları vardı: "Ben sadece, cihazın orada olduğunu teyit etmek için gönderildim."</p>

    <p class="msonormal4">Seni delil odasına gönderen kimdi, Terry?</p>

    <p class="msonormal4">Eğer komada olmasaydı ona sorabilirdim.</p>

    <p class="msonormal4">Gel gör ki komadaydı ve doktorlara göre, yakında çıkacağa da benzemiyordu.</p>

    <h3 class="msonormal7">***</h3>

    <p class="msonormal4">Lien-hua uyuduktan birkaç dakika sonra Ralph ve Tessa geldi. Tessa, Lien-hua'nın yanında oturmaya gitti ve ben de Ralph'le dava hakkında konuşmak için sendeleyerek koridora çıktım.</p>

    <p class="msonormal4">Yalnız kaldığımızda ona, Rukh Projesi araştırmacılarını sordum. "İyiler mi?"</p>

    <p class="msonormal4">"Evet, biraz önce Margaret'le konuştum. Hepsi güvende. Şu anda sorguya çekiliyorlar. Sadece Osbourne'un bahsetmiş olduğu adamı, Kurvetek'i henüz bulamadık."</p>

    <p class="msonormal4">Söylediklerini sindirdim.</p>

    <p class="msonormal4">"Bu arada, Margaret bana, projenin adının neden, Rukh olduğunu anlattı."</p>

    <p class="msonormal4">Margaret'in lafını bile etmek istemiyordum ancak, merak etmiştim. Böylelikle, oltaya takıldım. "Nedenmiş?"</p>

    <p class="msonormal4">"Anlaşılan rukh Farsça bir kelime. Satranç oyununun keşfedildiği zamanlarda bizim kale dediğimiz taşa verilen isimmiş. Ya 'savaş arabası' ya da 'kahraman' anlamına gelirmiş ve sonra satranç Avrupa'ya gelince bu taş, kuşatma kalesi şeklini alarak değişmiş. Ancak, düşünce aynıymış: Rukh'unu kullanarak düşmanının defansını geçer ve ardından o, daha ne olduğunun farkına bile varmadan onu yenersin."</p>

    <p class="msonormal4">"Ve cihazın da yaptığı aynen bu."</p>

    <p class="msonormal4">"Evet, doğru."</p>

    <p class="msonormal4">"Defansı geçer ve gafil avlar." dedim. "Belki rukh yerine Ralph diye adlandırsalardı daha iyi olurdu."</p>

    <p class="msonormal4">"Çok sağ ol." Büyük boy gazozunun son birkaç yudumunu da kafasına dikti. "Bu arada, az kalsın unutuyordum. Graysmith ve Dunn, başka bir cinayeti inceliyorlar. Dün gece General Biscayne başından vurulmuş. Bildiğim kadarıyla henüz bir ipucu yok. Bir de iyi bir haberim var. Randi denen kız, bir arkadaşının evinde saklanıyormuş. 'Terörist'lerden korkmuş. Durumu iyimiş."</p>

    <p class="msonormal4">"Güzel. Peki ya cihaz?"</p>

    <p class="msonormal4">"İyi bir nişancısın, Pat. Cihaz tamamen tahrip olmuş. Dosyaların çoğu imha edilmiş olmasına rağmen Margaret, Drake'in yok edemediği dosyaları inceliyor."</p>

    <p class="msonormal4">"Bundan hiç kuşkum yok. Peki ya Cassandra?"</p>

    <p class="msonormal4">"O da iyi. Dün geceyi ve bu sabahı güvenli bir yerde geçirdi. Sanırım kendini toparlamak için işten bir süreliğine izin alacak. En son duyduğuma göre akvaryumdaki arkadaşlarına ve Warren Leant adında bir adama veda etmek için, onu akvaryuma bırakıyorlardı."</p>

    <p class="msonormal4">Olayın kalan son birkaç pürüzünü düşündüm ve işaret ettikleri sonuç pek hoşuma gitmedi. "Akvaryumda mı? Leant'le mi birlikte?"</p>

    <p class="msonormal4">Omuz silkti. "Sanırım öyle."</p>

    <p class="msonormal4">"Ajanlara, Cassandra'nın yanından ayrılmamalarını söyle Ralph."</p>

    <p class="msonormal4">"Neden ki? Melice öldü, Terry komada."</p>

    <p class="msonormal4">"Hayır, güven bana. Söyle onlara Cassandra'yı, Leant'le yalnız bırakmasınlar."</p>

    <p class="msonormal4">"Neden ama?"</p>

    <p class="msonormal4">"Kör nokta. Hadi gidelim."</p>

    <p class="msonormal4">Ralph, ajanları ararken ben de Lien-hua'nın odasına dalıp Tessa'ya, bir saat içinde döneceğimi söyledim ve Ralph'le birlikte arabaya doğru gittik.</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
