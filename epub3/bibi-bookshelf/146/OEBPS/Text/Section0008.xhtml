<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark6"><b class="calibre19">5</b></a></h2>

    <p class="msonormal4">Hesabı ödedikten sonra dışarı çıktım ve Tessa'yı, yakındaki turuncu renkli ışık yayan gazlı sokak lambalarından birinin altında beklerken buldum. Çoğu zaman, yanında taşıdığı küçük not defterine bir şeyler yazıyordu. Beni görünce kalemini ve not defterini, gizlice çantasına geri koydu.</p>

    <p class="msonormal4">Burnumu sokmamaya karar verdim.</p>

    <p class="msonormal4">Restorana girdiğimizden beri rüzgâr daha da hızlanmıştı ve hafif bir şiddetle, omzuna düşen siyah saçlarını başının çevresinde döndürüyordu. "Peki..." dedi. "Biz ayrılırken orada kaç kişi vardı?"</p>

    <p class="msonormal4">"Tessa, bunu yapmak istemiyorum!"</p>

    <p class="msonormal4">"Tabii ki istiyorsun, hadi oradan!"</p>

    <p class="msonormal4">"Hadi gidelim, tamam mı?"</p>

    <p class="msonormal4">Kollarını kavuşturdu ve sokak lambasına dayandı. Ben ona cevap verene kadar yerinden kımıldamayacağını biliyordum.</p>

    <p class="msonormal4">"Pekâlâ. Altmış iki."</p>

    <p class="msonormal4">"Ya girdiğimizde?"</p>

    <p class="msonormal4">"Kırk dört. Bunlara dikkat ettiğimi nereden biliyordun?"</p>

    <p class="msonormal4">"Bu senin işin. Garsonlardan hangisi, orada en uzun süre çalışmış olanıydı?"</p>

    <p class="msonormal4">"Tessa!.."</p>

    <p class="msonormal4">"Bilmiyorsun değil mi? Bu yüzden soruyu savuşturmaya çalışıyorsun."</p>

    <p class="msonormal4">"Allison Reynolds. Sol kulağında altı, sağ kulağında ise üç delik olan. Yol seçimindeki ustalığına bakılacak olursa bence 'Geraldo'nun Restoranı'nda çalışalı iki yıldan fazla olmuştur. Birkaç diyaloğuna kulak misafiri oldum. (İlkenin ortasından, büyük bir ihtimalle Güneybatı Michiganlı veya Kuzey lndianalı."</p>

    <p class="msonormal4">Kısa bir an sonra. "Bunu durduramıyorsun değil mi?"</p>

    <p class="msonormal4">Tedirgin bir biçimde parmağımla bacağıma vurarak tempo tuttum. "Gitmeye hazır mısın?"</p>

    <p class="msonormal4">"Henüz otele dönmek istemiyorum."</p>

    <p class="msonormal4">Bir dakika için düşündüm. Tam olarak ne zaman olduğunu hatırlamıyorum. Fakat, geçtiğimiz birkaç ay önce Tessa'yı ilk kez "Kuzgun" diye çağırmaya başlamıştım. Bana her zaman bir kuzgunu anımsatmıştı. Şu anda olduğu gibi, bazen bu takma isim bir anda ağzımdan çıkıverirdi, "Pekâlâ o zaman Kuzgun, dünyanın tek okyanusunun kıyısında bir yürüyüşe ne dersin?"</p>

    <p class="msonormal4">Omuz silkti. "Olabilir."</p>

    <p class="msonormal4">Arabadan anoraklarımızı aldık ve üzerinde yürümesi kolay olacak kadar ıslak, buna karşılık, gelen dalgalardan sürekli kaçmamızı gerektirecek kadar da okyanusa yakın olmayan bir sahil şeridi bulduk. Bir süreliğine yan yana yürüdük. Ancak, aynı zamanda da birbirimizden çok uzaktık. Arada sırada sert bir dalga, kıyıda, diğer dalgalardan daha uzağa çarpıyordu. Biz ise onun yolundan çekilmek için hızla kumsala kaçıyorduk.</p>

    <p class="msonormal4">Dalga köpüğü yüzünden sürekli olarak oluşan su buharı, çevremizi sarmaya başladı.</p>

    <p class="msonormal4">Cüretkâr dalgalardan biri, bizi kumsala kadar kovaladıktan sonra, Tessa usulca; "Peki hiç, nasıl olacağını merak ediyor musun? Onlardan birisi olmanın? Anla işte. Diğer taraftan birisi? Bir kundakçı, bir katil veya ona benzer bir şey? Bulunmaları için polislere yardım ettiğin insanlardan birisi?" diye sordu.</p>

    <p class="msonormal4">Herkes hata yapabilir, ama ne demek istediğini biliyordum. "Bazen ediyorum. Bazen o türden şeyleri merak ediyorum. Ancak, üzerinde sürekli kafa yormamaya çalışıyorum."</p>

    <p class="msonormal4">"Düşüncesi bile korkutucu, öyle değil mi?"</p>

    <p class="msonormal4">"Evet."</p>

    <p class="msonormal4">"Onlar gibi olmadığın için memnunum." dedi.</p>

    <p class="msonormal4">"Teşekkür ederim." Belirsiz bir sessizlik aramıza uzandı.</p>

    <p class="msonormal4">"Bu doğru, değil mi?" Yürümeyi bıraktı ve ben de durana kadar bekledi. Ay ışığının arasından bana baktı. "Sen onlar gibi değilsin, değil mi?"</p>

    <p class="msonormal4">"Hayır, tabii ki değilim." Ona, tam olarak neyin beni huzursuz ettiğini söyleyemedim. "Tabii ki onlar gibi değilim."</p>

    <p class="msonormal4">İyi hissettiriyor, öyle değil mi?</p>

    <p class="msonormal4">Evet, öyle.</p>

    <p class="msonormal4">Orada dikildi; ay ışığında bir kuzgun. "Bir şey seni huzursuz ediyor, değil mi? Demek istediğim bu akşam?"</p>

    <p class="msonormal4">Bazen, keşke bu kadar zeki olmasaydı diye düşünüyorum, "üzgünüm Tessa. O da oradaydı, aklımın gerisinde. Bu, sen önemli değilsin anlamına gelmiyor.."</p>

    <p class="msonormal4">"Kundakçı mı?"</p>

    <p class="msonormal4">"Evet, aynen öyle."</p>

    <p class="msonormal4">Bu doğruydu, kundakçıyı düşünüyordum. Ancak, gerçeğin tümü bu değildi.</p>

    <p class="msonormal4">Başka birisini daha düşünüyordum.</p>

    <p class="msonormal4">Richard Devin Basque'ı.</p>

    <h3 class="msonormal7">***</h3>

    <p class="msonormal4">Bir saat kadar, biraz konuşarak ancak çoğunlukla, düşüncelerimizi kendimize saklayarak yürüdük. Ay, gökyüzünde yavaş yavaş yoluna devam etti ve sonunda biz, gün içerisinde dalgaların kıyıda biriktirdiği bir yosun yumağının yanında bulduğumuz kuru kuma oturduk.</p>

    <p class="msonormal4">Yan yana oturduğumuz anda düşüncelerimin, beni on üç yıl öncesine; Mihvaukee'de dedektif olarak çalışmaya başladığım ilk günlerime, Milwaukee'nin dış mahallelerindeki terk edilmiş o mezbahada, Richard Devin Basque'ı yakaladığım geceye götürmesine izin verdim.</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
