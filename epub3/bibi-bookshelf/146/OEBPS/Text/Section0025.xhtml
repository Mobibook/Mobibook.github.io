<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark23"><b class="calibre19">22</b></a></h2>

    <p class="msonormal4">Lien-hua, Amfibi üssünü aradı. Yetki kodlarını doğruladıktan sonra onu, tıbbi kayıt bölümünde çalışan denizci Astsubay Les- lie Helprin'e yönlendirdiler. Astsubay Helprin'in işinde çok iyi olduğunu hemen anladı. Son beş yıl içerisinde yangın ve yanıltıcı taktikler üzerine eğitim almış, sol bileğinden veya bacağından sakatlanmış olan SEAL mensuplarının kayıtlarını bulması sadece beş dakikasını aldı.</p>

    <p class="msonormal4">Lien-hua, telefonda öğrendiği bilgileri aktarırken ben de not aldım: "On iki isim var. Onu erkek, ikisi kadın. Ayrıca, geçen yıl görevinden şerefli bir şekilde ayrılan bir kişi."</p>

    <p class="msonormal4">"Bizim kundakçımız kadın değil."</p>

    <p class="msonormal4">"Nereden biliyorsun?"</p>

    <p class="msonormal4">"Duruşundan, bedeninden ve kilo dağılımından. Eğer geçen yıl ayrılan adamı da sayacak olursak geriye on kişi kalıyor. Astsubay Helprin'e söyle, bana personel dosyalarından fotoğrafları göndersin. Bakalım bizim kayıtlarımızdaki yüzlere uyan var mı."</p>

    <p class="msonormal4">Lien-hua, tekrar ahizeye doğru konuştu ve başını salladı. "Haber iyi değil. Dosyalarda fotoğrafları yok."</p>

    <p class="msonormal4">"Nasıl olur da fotoğrafları olmaz?"</p>

    <p class="msonormal4">Lien-hua, soruyu tekrarladı ve daha sonra Astsubay Helprin'in cevabını söyledi: "Medikal dosyalarda fotoğraf yokmuş. Sadece kişisel dosyalarda varmış. O da apayrı bir birimmiş."</p>

    <p class="msonormal4">"Tabii ki öyledir. Tipik askerî bürokrasi."</p>

    <p class="msonormal4">Bizim adamımız zaten kılık değiştiriyor. "Pekâlâ. Şimdilik bunu unutalım. Daha sonra tekrar bakarız. Sor bakalım bize... Bir saniye, bunlardan biri, geçen yıl hizmeti bırakmış, değil mi?"</p>

    <p class="msonormal4">"Evet."</p>

    <p class="msonormal4">"Ne zaman?"</p>

    <p class="msonormal4">Lien-hua, soruyu tekrarladı ve sonra "Şubatta." dedi.</p>

    <p class="msonormal4">"Yangınlar, nisanda başladı. Ellerinde herhangi bir adresi var mı? Maaş çeklerini yolladıkları bir adres mesela?"</p>

    <p class="msonormal4">Lien-hua, bir sokak ismi karalayıp bana gösterdi. Bilgisayarda sokağı zumladım.</p>

    <p class="msonormal4">Adam, sıcak bölgenin sadece iki blok dışında yaşıyordu.</p>

    <p class="msonormal4">Adı Austin Hunter'dı.</p>

    <h3 class="msonormal7">***</h3>

    <p class="msonormal4">Creighton Melice, Cassandra Lillo'nun video çekimini Austin Hunter için hazırlamış olduğu elektronik postaya ekledi ve "gönder" tuşuna bastı.</p>

    <p class="msonormal4">Kendisinin genel olarak harika bir iş çıkardığını düşünüyordu. Ancak, bu iş için harcamış olduğu zaman, Hunter'ın hoşuna gitmeyebilirdi. Creighton, Cassandra'ya bakmak için deponun ana bölümüne giden kapıyı açtı. Herhangi bir değişiklik yoktu. Cassandra güvendeydi.</p>

    <p class="msonormal4">Hiçbir yere kımıldamamıştı.</p>

    <p class="msonormal4">Daha sonra elektronik postanın gittiğine dair onayın gelmesini beklemek için geri gitti. Beklerken yaklaşık on beş santimetre uzunluğundaki ince bıçağını biledi. Çok keskin olması lazım; hem de çok. Shade'in, ona, B planına geçmesini söylemesi ihtimaline karşın çok keskin olması lazım.</p>
  </div>
</body>
</html>
