<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark13"><b class="calibre19">13</b></a></h2>

    <p class="msonormal4">Creighton ve Randi deponun açık park alanına vardılar. Creighton, Randi'nin cep telefonuyla mesaj gönderdiğini gördü.</p>

    <p class="msonormal4">"Kime yolluyorsun?"</p>

    <p class="msonormal4">"Oda arkadaşıma. Beni geç vakte kadar beklememesini söylüyorum."</p>

    <p class="msonormal4">"Bu iyi bir fikir."</p>

    <p class="msonormal4">Telefonu kapatıp yerine koydu ve sonra camdan dışarı baktı. "Nereye geldik? Sana gittiğimizi sanıyordum."</p>

    <p class="msonormal4">"İlk önce burada bir işi halletmem gerekiyor. Hadi gel. Seni burada tek başına bırakmak istemiyorum."</p>

    <p class="msonormal4">"Sen neden bahsediyorsun? Neyi halletmen gerekiyor?"</p>

    <p class="msonormal4">Ona yanıt vermeden sadece kapısını açtı. Ancak, kapısını açtığı anda cebindeki cep telefonunun titreşimiyle hayata geri döndü. Anında kim olduğunu anladı. Bu numara sadece tek bir kişide vardı. Telefonu çıkardı. "Evet?"</p>

    <p class="msonormal4">"Zamanı geldi." dedi elektronik ses. "Bu gece yapıyoruz."</p>

    <p class="msonormal4">"Ne?" Creighton'ın gözleri Randi'ye kaydı. "Ciddi olamazsın!"</p>
  </div>

  <p class="msonormal4">Bir sessizlik oldu. "Hazırsın, değil mi?" "Tabii ki hazırım. Ama bunu gündüz vakti yapmayı planlamıştık. Onu bulmak için, en azından beş saate ihtiyacım var ve..."<br class="calibre3" /></p>

  <div class="wordsection">
    <p class="msonormal4">Randi kollarını birbirine kavuşturdu. "Kimi bulmak için?"</p>

    <p class="msonormal4">"Şşştt" dedi.</p>

    <p class="msonormal4">"Kim var orada?" diye soru Shade.</p>

    <p class="msonormal4">"Önemli değil." dedi Creighton. "Dinle, sana söylüyorum, bu gece iyi olmaz. Aceleye getirilmeyi sevmem. Plan, onu evden işe doğru giderken almaktı..."</p>

    <p class="msonormal4">Randi makyaj malzemelerini geri koydu, çantasının fermuarını çekip kucağına yerleştirdi. "Kimi almaktan bahsediyorsun, Neville?"</p>

    <p class="msonormal4">Creighton, telefonu ağzından uzaklaştırdı ve ona dik dik bakarak "Bir saniye!" diye tısladı.</p>

    <p class="msonormal4">"Planlar değişti." dedi Shade. "Şimdi yapıyoruz. Hunter harekette. Beni hayal kırıklığına uğratma."</p>

    <p class="msonormal4">Telefon aniden kapatıldı ve Creighton otururken onu tekrar cebine sokmanın çok zor olacağını fark ederek yanına, iki koltuğun arasına koydu.</p>

    <p class="msonormal4">"Neler oluyor?" diye sordu Randi.</p>

    <p class="msonormal4">Creighton, kabaca parmaklarını ovaladı. Bir karar vermesi gerekiyordu. "Dur bir düşüneyim."</p>

    <p class="msonormal4">"Mesele başka bir kadın, öyle değil mi?"</p>

    <p class="msonormal4">"Sus."</p>

    <p class="msonormal4">Creighton seçeneklerini tarttı. Randi... Cassandra... Randi... Cassandra... Bu geceyi kime adamalıydı acaba?</p>

    <p class="msonormal4">"Kim o?" diye sordu Randi.</p>

    <p class="msonormal4">Çok geçmeden Creighton seçimini yaptı ve arabayı çalıştırdı. "Bana gitmiyoruz. Başka bir iş çıktı."</p>

    <p class="msonormal4">"Yapma ya?"</p>

    <p class="msonormal4">"İn aşağı."</p>

    <p class="msonormal4">Randi, okyanusa kadar uzanan deponun olduğu köhne mahalleye baktı. "Burada mı ineceğim? Beni bu kuş uçmaz kervan geçmez yerde bırakmıyorsun herhâlde!"</p>

    <p class="msonormal4">Creighton sesini sertleştirdi. "Sana arabadan in dedim!" Üzerinden uzanıp yolcu koltuğu tarafındaki kapıyı açtı.</p>

    <p class="msonormal4">Randi, eşyalarını toplamaya çalışırken yüksek sesle sövdü ve sonra bacaklarını dışarıya sarkıttı. "Sana hoş vakit geçirtebilir- dim." Creighton, elini sırtına koyup onu arabadan dışarıya itti. Kadın, ayaklarının üzerinde sendeledi "Neler kaçırdığını bilmiyorsun!"</p>

    <p class="msonormal4">"Sen de öyle." Kadın, henüz kapısını kapayamadan Creighton, gaza bastı, kapıyı hareket gücünden faydalanarak çarptı ve aniden ileri doğru sürdü.</p>

    <p class="msonormal4">Dikiz aynasından yanından hızla geçtiği Randi'nin, tekerleğe vurduğunu gördü. Bağırarak elini kolunu sallıyordu.</p>

    <p class="msonormal4">Bir an geri dönmek ve "i" ile yazılan Randi'nin ona nasıl zaman geçirteceğini görmek istedi. Fakat hayır. Shade için yapması gereken bir iş vardı ve eğer plana sadık kalırsa yakında mutlu bir şekilde ölebilirdi.</p>

    <p class="msonormal4">Ancak, ondan önce bir FBI ajanı ölecekti.</p>

    <p class="msonormal4">Gel gör ki çok mutlu bir şekilde değil.</p>

    <p class="msonormal4">Creighton'ın alması gereken birkaç şey vardı. Hız kurallarını çiğnemek istedi. Fakat Shade'in ona vermiş olduğu oklar ve ok tabancasını almak için gitmekte olduğu apartman dairesinin yolunda, tüm trafik kurallarına uydu.</p>

    <p class="msonormal4">Ne de olsa her zaman, tetikte olmak gerekiyordu.<br class="calibre24" clear="all" id="calibre_pb_0" /></p>
  </div>
</body>
</html>
