<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark108"><b class="calibre19">87</b></a></h2>

    <p class="msonormal4">Aceleyle merdivenlerden ikinci kata inip revirin kapısından içeri baktım. Yerde sadece bir memur olmasına rağmen yardımına beş kişi gelmişti. Zaten Melice'ı bulmayı umduğum yer burası değildi. Hayır, gitmeyi planladığı başka bir yer vardı.</p>

    <p class="msonormal4">Delil odasına koştum. Tabancamı çıkarıp kapıyı iterek açtım. "Riley?" dedim. Girişte kimse yoktu. "Burada mısın?"</p>

    <p class="msonormal4">Cevap gelmedi.</p>

    <p class="msonormal4">"Binadan dışarı çıkamayacaksın, Creighton!" diye bağırdım. "Neyin peşinde olduğunu biliyorum!"</p>

    <p class="msonormal4">Alarm seslerinin arasında, aynen akademide öğrenmiş olduğumuz gibi tabancamın, beni her köşeyi dönerken yönlendirmesine izin verdim. Tabancamı ileriye doğru tutarak bir sürü daracık tıka basa dolu odayı aradım.</p>

    <p class="msonormal4">Duvar boyunca koş, köşeleri ara.</p>

    <p class="msonormal4">Temiz.</p>

    <p class="msonormal4">Hiç filmlerdeki gibi değildir. Asla tabancanızı havada sallayarak bir yere girmezsiniz.</p>

    <p class="msonormal4">Duvar boyunca koş, köşeleri ara.</p>

    <p class="msonormal4">Temiz.</p>

    <p class="msonormal4">Her an biri, sizi vurabilir, üzerinize atlayabilir veya size saldıra- bilirdi. En korkutucu olan şey, köşede sizi neyin beklediğini bilememekti.</p>

    <p class="msonormal4">Kalp atışı... Kalp atışı...</p>

    <p class="msonormal4">Son odaya girdim ve inceledim. Bilgisayarım köşede duruyordu; spor çantası ise yoktu. Odada kimse yoktu.</p>

    <p class="msonormal4">Temiz.</p>

    <p class="msonormal4">Soluk almak için bir an durdum.</p>

    <p class="msonormal4">Melice gitmişti, Kernigan de.</p>

    <p class="msonormal4">Melice, cihazın burada olduğunu nereden biliyordu?</p>

    <p class="msonormal4">Ona Shade söylemiş olmalıydı.</p>

    <p class="msonormal4">Shade. Shade.</p>

    <p class="msonormal4">Dunn? Kernigan? Melice'ın doktoru? Shade her kimse ve eğer Melice kaçtıysa birlikte spor çantasını açtıklarında ikisini de küçük bir sürpriz bekliyordu. Bugün delil odasını terk etmeden önce kartımı hazırladığım uyduruk cihaza sarmıştım ve kartımın arkasına bir not yazmıştım: "Eğer bu çalışmazsa bana haber verin ve ben de benimkiyle oynamanıza izin vereyim." İçimden bir ses, çok yakında Shade veya Melice'ın benimle bağlantı kuracağını söylüyordu.</p>

    <p class="msonormal4">Durum tersine dönmeye başlamıştı.</p>

    <p class="msonormal4">Kullanmış olduğum selobandın hâlâ masada durduğunu gördüm. Bir saniye. Nöbetçi memur bölmesi. Bir kapı daha.</p>

    <p class="msonormal4">Tabancamı doğrultup bölmeye doğru gittim. "Creighton? Orada mısın? Çık dışarı."</p>

    <p class="msonormal4">Cevap yok.</p>

    <p class="msonormal4">Kalbim hızla çarpıyordu. Tabancam hazır bir şekilde kapıyı açtım.</p>

    <p class="msonormal4">İçeride Memur Kemigan'i canlı ama baygın bir şekilde buldum. üniforması üzerinde yoktu.</p>

    <p class="msonormal4">Demek Melice memur üniforması giymişti.</p>

    <p class="msonormal4">Üniforma üzerine tam olmasa bile ve ayrıca kanlı yüzüne ve ellerine rağmen Melice, karışıklığın arasından tüyebilirdi. Koridora fırladım ve komiser yardımcısını köşeye çektim. "Kimsenin binadan çıkmasına izin vermeyin. Melice üniformalı. Tüm binaya anons edin. Hemen şimdi!" Bir an bana şaşkın şaşkın baktı. "Hadi çabuk." diye bağırdım ve sonunda aceleyle gitti.</p>

    <p class="msonormal4">Memur Kemigan'in yanına koştum. Başına silahla vurulmuştu. Muhtemelen beyin sarsıntısı geçiriyordu ama iyileşecek gibi duruyordu. Kımıldanmaya başladı. Ben de duvara yaslanıp oturmasına yardımcı oldum. "İyileşeceksin, Riley." dedim. Başını salladı.</p>

    <p class="msonormal4">Tek başına oturabileceğinden emin olduktan sonra gerçek cihazın, hâlâ yirmi beş yıllık delillerin arkasında saklı olduğundan emin oldum. Ardından ilk yardım eğitimi alm;.; n :emuru bulup Kernigan'le ilgilenmesini söyledim.</p>

    <p class="msonormal4">Delil odasını terk etmeden önce, benden sonra "video kamerayı" görmeye gelen birileri oldu mu diye giriş kayıtlarına bakmaya gittim. Lien-hua'nın, Dunn'ın Shade olabileceğiyle ilgili yorumundan sonra Dunn'ın ismini orada bulabilir miyim diye merak ettim.</p>

    <p class="msonormal4">Ancak, bulamadım.</p>

    <p class="msonormal4">Margaret ismini buldum.</p>

    <p class="msonormal4">Böylelikle davayla ilgili gerçekler bir kez daha birbirinden uzaklaşmaya başladı. Bilgisayarımı aldım. Margaret'in cihazla ilgili söylediklerinden daha fazla şey bilip bilmediğini öğrenmek için birkaç dakika içinde videoya bakabilirdim. Ancak, bundan önce revire geri gidip Melice'ın vermeyi başarmış olduğu zararın derecesine bakmalıydım.</p>
  </div>

  <p class="msonormal4"><span class="calibre17"><br class="calibre18" clear="all" id="calibre_pb_0" /></span></p>

  <div class="wordsection"></div>
</body>
</html>
