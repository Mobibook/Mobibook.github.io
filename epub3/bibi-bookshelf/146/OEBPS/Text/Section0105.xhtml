<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark122"><b class="calibre19">101</b></a></h2>

    <p class="msonormal4">Merdivenlerin arkasında asılı olan ıslak dalgıç kıyafetlerinin yanından geçtim ve Lien-hua'yı, köpek balığı uyum havuzunun dibine zincirlenmiş bir biçimde gördüm. Su, bacaklarının yansına kadar gelmişti. Beni gördüğünde parmağımı dudağıma götürerek sessiz kalması için işaret ettim ve sonra, "Kaç kişiler?" diye diğer elimle işaret ederek sordum.</p>

    <p class="msonormal4">Elini, bacağının arkasına saklayarak "Bir veya iki." diye işaret edip cevap verdi.</p>

    <p class="msonormal4">Creighton Melice'ın sesini duyabiliyordum. "Kız kardeşini özlüyor musun, Lien-hua?"</p>

    <p class="msonormal4">Kız kardeş mi?</p>

    <p class="msonormal4">"Ne dedin, Melice?" diye bağırdı Lien-hua. Sesi soğuk ve sertti.</p>

    <p class="msonormal4">"Silahlar?" diye parmaklarımla sordum.</p>

    <p class="msonormal4">"Tabanca. Oklar. Cihaz." diye işaret etti. Aynı zamanda da Melice'a bakıyordu.</p>

    <p class="msonormal4">"Kız kardeşin. Chu-hua. Onu özlüyor musun? Ben Mirabelle'ı özlüyorum. Ancak, senin için daha farklı olmalı.Tek yumurta ikizlerinin aralarında özel bir bağ olduğunu duymuştum."</p>

    <p class="msonormal4">Lien-hua, ikiz kardeşi olduğundan hiç bahsetmemişti.</p>

    <p class="msonormal4">"İkizlerden biri acı çekince..." dedi Melice. "Bazen diğeri de aynı acıyı hissedermiş. Söylenen bu. Birisi öldüğünde diğeri de sanki bir yarısı ölmüş gibi hissedermiş. Bu doğru mu? Benim duyduğum böyle. Bunu hep merak etmişimdir." Sessizce merdivenleri çıkmaya başladım.</p>

    <p class="msonormal4">İlk önce büyük tehlikeyi yok et.</p>

    <p class="msonormal4">Melice mı yoksa Shade mi?</p>

    <p class="msonormal4">"Pekâlâ Ajan Lien-hua Jiang!" diye devam etti Melice. "Onun öldüğü şekilde öleceğini bilmek nasıl bir duygu?"</p>

    <h3 class="msonormal7">***</h3>

    <p class="msonormal4">Creighton Melice, Chu-hua'nın adını söylediği anda her şey tekrar canlandı. Anılar, pişmanlık ve aklının derinliklerine gömülü olan korkunç görüntülerin hepsi, doğru zamanı bulup geçmişinden uğuldayarak çıkıverdiler ve Lien-hua'nın içini kapladılar.</p>

    <p class="msonormal4">Chu-hua'nın havuzdaki yüzükoyun yatmış hâli... Belki hâlâ yaşıyordu... Yaşıyor olabilirdi... Belki Lien-hua, deneseydi onu kurtarabilirdi; eğer yüzme bilseydi, eğer sudan korkmuyor olsaydı...</p>

    <p class="msonormal4">Lien-hua, parmaklarını ızgaranın metal çubuklarından içeri sokup metallar derisini çizene kadar çekti. Ancak, ızgara kıpırdamadı bile.</p>

    <p class="msonormal4">"Hiçbir zaman kaza olduğuna inanmadın, öyle değil mi?" diye devam etti Melice. "Polis, sana kaza olduğunu söylemişti ama sen inanmadın."</p>

    <p class="msonormal4">Melice, haklıydı. Lien-hua, kaza olduğunu söylemelerinden nefret etmiş ve sırf bu yüzden de dedektif, daha sonra da analist olmaya karar vermişti; kendisinden esirgeneni, yani gerçeği başkalarına verebilmek için.</p>

    <p class="msonormal4">Pat, acele etmen lazım!</p>

    <p class="msonormal4">"Filmi sana gösterecek zamanımızın olmaması çok acı." dedi Melice. "Evde yaptığım ilk çekimdi. Benim ilk, gerçek kız arkadaşımdı."</p>

    <p class="msonormal4">Creighton, gülümsedi. Evet. Dostu ve hayranı Shade, gerçekten de kariyerini iyi takip edip web günlüğünü bulmuştu.</p>

    <p class="msonormal4">Melice'ı belli bir sebep nedeniyle seçmişti.</p>

    <p class="msonormal4">Her şey çok mükemmeldi.</p>

    <p class="msonormal4">"O zamanlar zincir kullanmak aklıma gelmemişti." diye seslendi Lien-hua'ya. "Ama bence böylesi çok daha iyi, sence de öyle değil mi?"</p>

    <p class="msonormal4">Daha sonra olanlar, sadece birkaç saniye içinde gerçekleşti.</p>

    <p class="msonormal4"></p>

    <h3 class="msonormal7">***</h3>

    <p class="msonormal4">Tessa, pencereye kadar geri geri gidip onu açmaya çalıştı.Kilitliydi.Riker, onu izledi ve daha sonra Tessa'ya doğru hızla yürüyüp onu omuzlarından kavradı ve duvara doğru itti.</p>

    <p class="msonormal4">"Hayır, hayır, hayır!" Tessa'nın midesi bulanıyordu ve kendini çok yorgun hissediyordu. Sanki neden o içkileri içmişti ki? Dikkatini toplaması güçleşmişti. Ne yapması gerektiğini bilemiyordu. Diziyle onun kasığına vurmayı denedi. Ancak, Riker bunu bekliyor olacaktı ki bacağını yana kaydırdı. Sadece kalçasına isabet ettirebilmişti.</p>

    <p class="msonormal4">Riker, elini, Tessa'nın omzundan koluna doğru kaydırıp sağ eliyle, hâlâ hassas olan dövmesini sıktı. Tessa'nın gözlerinde acı yüzünden keskin ateş kıvılcımları belirdi. Bağırmak istedi. Haykırmaya ihtiyacı vardı. Ancak, ses çıkarmamak için direndi. Haykırışının Riker'a vereceği zevki engellemek için direndi. Riker, daha da kuvvetli sıktı ve Tessa'nın gözünün kenarından bir damla yaş aktı. Ancak, yine de korkuya boyun eğmedi.</p>

    <p class="msonormal4">"Bunu kolay yoldan yapmayı umuyordum." Sesi kısık ve kin doluydu. "Ama sen bu yolu seçtin."</p>

    <p class="msonormal4">Hızlı düşün, hızlı düşün, hızlı düşünl.</p>

    <p class="msonormal4">"Hazırlanmam gerekiyor." "Bana göre zaten hazırsın."</p>

    <p class="msonormal4">Zaman kazan, Tessa. Zaman kazan! "Hayır. Ben ciddiyim. Bir dakikalığına banyoya gitmem gerekiyor, tamam mı?"</p>

    <p class="msonormal4">"Hayır, gerekmiyor."</p>

    <p class="msonormal4">"Kapa çeneni! Sana gerekiyor dedim! Kızsal meseleler. Bırak beni!"</p>

    <p class="msonormal4">Gitmesine izin vereceğinden emin değildi, ama yavaşça elini gevşetti.Şükürler olsun! Kolunun sızlayan acısı, hafiflemeye başladı.</p>

    <p class="msonormal4">"Pekâlâ. Sadece beş dakika. Çabuk hazırlan. Eğer beş dakika sonra dışarıya çıkmazsan ben oraya gelirim ve o zaman şimdiki kadar nazik olmam."Tessa, el çantasını bir hışımla alıp Riker'ı iterek tuvalete gitti ve kapıyı arkasından kapadı.</p>

    <p class="msonormal4">Burada güvende olabilirdi.</p>

    <p class="msonormal4">Burada güvende olabilirdi.</p>

    <p class="msonormal4">Kapıyı kilitlemek için uzandı. Ancak, kapı kilidinin olmadığını gördü. Çevresinde döndü. Pencere de yoktu, başka kapı da. Hiçbir çıkış yolu yoktu.</p>

    <p class="msonormal4">Sonra derin ve soğuk bir ürperti hissetti.</p>

    <p class="msonormal4">"Beni burada tanırlar." demişti Riker kulübe girdikten hemen sonra. "Buraya sık sık gelirim."</p>

    <p class="msonormal4">"Hayır, olamaz! Tanrı'm, lütfen. Olamaz!" diye fısıldadı. Sözleri, dehşet dolu bir dua hâlini almıştı. "Ben ilk değilim!.."</p>

    <p class="msonormal4"></p>

    <h3 class="msonormal7">***</h3>

    <p class="msonormal4">Merdivenlerin sonuna gelmiştim.Büyük tehlikeyi yok et. Tabanca ara.Seri bir hareketle yukarıya çıkıp tabancamı Melice'a doğru tuttum. "Ellerini yana aç! Görebileceğim şekilde! Dizlerinin üzerine çök!" Elinde tabanca yoktu. Ancak, sekiz metre ileride, elime nişan almış bir biçimde duran dünyanın en mükemmel cinayet silahını gördüm. Sezyum-137 ünitesi arabamdaydı. Fakat, yine de pek emin değildim; cihaz, buna rağmen de çalışabilirdi.</p>

    <p class="msonormal4">Bir kişi var. Belki de iki.</p>

    <p class="msonormal4">İlk önce büyük tehlikeyi yok et.</p>

    <p class="msonormal4">Cihaza üç el ateş ettim. Parçalanarak karantina tanklarından birinin üzerine devrildi. Çıkan buharlı su cızırtısından, cihazın suya dayanıklı olmadığını anladım.</p>

    <p class="msonormal4">"Hayır!" diye kükredi Melice. Tabancamı ona doğru çevirdim. Ancak, çok geç kalmıştım. O da bana nişan almıştı. Ateş etti. Kurşun, sağ bacağımın üstünden içeri girdi. Vurulmanın etkisiyle merdivenlerden yuvarlanıp yere çarptım.</p>

    <p class="msonormal4"></p>

    <h3 class="msonormal7">***</h3>

    <p class="msonormal4">"Bekliyorum, Kuzgun!" diye bağırdı Riker. Sesini hırs bürümüştü. "Üç dakika!"</p>

    <p class="msonormal4">Tessa'nın bir plan yapması gerekiyordu.Ancak, nasıl kaçabileceği hakkında en ufak bir fikri bile yoktu.</p>

    <p class="msonormal4"></p>

    <h3 class="msonormal7">***</h3>

    <p class="msonormal4">Tavana baktım. Aklımı toplamayı deneyip bacağımdan yukarı doğru çıkan acıdan zihinsel olarak kendimi soyutlamaya çalıştım.Vurulmuştum. Su, Lien-hua'nın beline kadar geliyordu. Onu kurtarmalıydım. Elimi çabuk tutmalıydım.Yaramı inceledim. Kurşun, önden girip kuadrisepsimin yan kısmından çıkmıştı. Kemiğe veya ana damara isabet etmemişti. Hiçbir zaman şansa inanmamışımdır, ama o anda, inanmaya başlasam iyi olacak diye düşündüm. Yürüyebilirdim. Fakat, bu, riskli ve çok acı verici olabilirdi. Bir elimi kurşunun girdiği, diğerini ise çıktığı yere bastırdım. Kanamayı kontrol altına almanın bir yolunu bulmalısın.</p>

    <p class="msonormal4">"Hayır!" Yukarıda Melice, öfkeden çıldırıyordu. Parçalanmış cihazı okşayarak sevdiğini hayal ettiğim görüntüsü, gözümün önüne geldi. "Hayır, hayır, hayır!"</p>

    <p class="msonormal4">Güzel. Demek her şeye rağmen acı çekebiliyordu: Tüm umutlarının elinden alınışının acısını. Acı çekmenin, Melice için, düşlediği gibi olup olmadığını merak ettim. Ancak, öfkeli haykırışlarından, yok olmuş umutlarının verdiği acının tam olarak hayal ettiği gibi olmadığını anladım.</p>

    <p class="msonormal4">Aslında istediği hiçbir zaman acı çekmek olmamıştı. O, sadece acısız cehennemden kurtulmak istemişti...</p>

    <p class="msonormal4">"Sen öldün artık, Bowers!"</p>

    <p class="msonormal4">Tabancam. Tabancam nerede? Düşürmüştüm. Evet. Ama nereye? Geriye doğru sendelediğinde düşürdün. Merdiven boşluğunun kenarına çarptığında.</p>

    <p class="msonormal4">Yukarıda olabilirdi. Umarım orada değildir. Melice veya Shade, işimi bitirmek için aşağıya gelmeye karar verirler diye merdivenlerin kenarından hızla kaçtım. Tabancamı bulmak için çevreme göz gezdirdim.</p>

    <p class="msonormal4">Hiçbir şey göremedim.</p>

    <p class="msonormal4">Sonra camdan Lien-hua'ya baktım. Izgarayı çekiyordu. Tabancamın uyum havuzunun dibinde olduğunu fark ettim. SiG marka tabanca, suda da ateş edebilirdi. Ancak, çok uzaktaydı. Lien-hua, ona ulaşamazdı.</p>

    <p class="msonormal4">"Hey, Bowers!" Melice'ın sözleri bıçak gibi keskindi. "Oraya gelip seni yavaş yavaş öldüreceğim ama önce, onun ölüşünü izlemeni istiyorum. Bu senin ödülün."</p>

    <p class="msonormal4">Keşke otelden çıkmadan önce yardım çağırsaydım!</p>

    <p class="msonormal4">Durumu değerlendir: Telefonum ve tabancam yoktu; birkaç dakika içinde su, Lien-hua'nın başına kadar gelecekti ve ben yaralıydım. Bir şey yapmadan önce kanamamı durdurmam gerekiyordu.</p>

    <p class="msonormal4">Çevreme göz gezdirdim ve merdiven boşluğunun arkasında asılı olan ıslak dalgıç kıyafetlerini gördüm.</p>

    <p class="msonormal4">Kauçuk, su geçirmez. Kanamayı tutar.</p>

    <p class="msonormal4">Eğer dalgıç kıyafetlerinde ağırlık kemeri varsa bir şansım olabilir.</p>

    <p class="msonormal4">Elimden geldiğince çabuk, tek elimi kullanarak kendimi merdivenlerin çevresinden sürükledim. Her hareketimde ivmelenen derin acı bacağımı zonklattı. Ancak, hareket etmeye devam ettim. Etmeliydim.</p>

    <p class="msonormal4">Dört dalgıç kıyafetini kenara ittikten sonra, sonunda bir askıya asılı kauçuk bir ağırlık kemeri buldum, üzerinden ağırlıkları atıp bacağıma sardım. Sargı bezi kadar sıkı olmamıştı ama bandaj görevi görecek kadar da sıkıydı. Kanama yavaşladı. Tekrar düşünebiliyordum.</p>

    <p class="msonormal4">Seçeneklerimi düşündüm. Hiçbiri iyi değildi. Melice, stratejik pozisyondaydı. Merdivenleri çıkabilsen bile seni hemen oracıkta vurur; arabaya kadar gidip yardım çağırmak çok uzun zaman alır ve bu arada Lien-hua, boğulur.</p>

    <p class="msonormal4">Camın diğer tarafından Lien-hua,, "Acele et!" diye parmağıyla işaret etti ve ardından, "Sana ihtiyacım var." işaretini yaptı.</p>

    <p class="msonormal4">"Geliyorum." diye parmaklarımla cevap verdim.</p>

    <p class="msonormal4">Ayaklarımın üzerinde doğruldum. Bacağım her adımda isyan etmesine rağmen kapı aralığından geçtim, üst kattaki ofislerden yukarıya doğru uzanan köpük damıtma kulesine doğru bacağımı sürüyerek gittim.Geçiş. Hayvan Yetiştirme Bölümüne bir geçiş vardı.Sonra, kulenin mahyalı köşesinden tutup sol bacağım sanki ölü bir ağırlıkmış gibi sallanarak tırmanmaya başladım.</p>

    <p class="msonormal5">***</p>

    <p class="msonormal4">"İki dakika!" diye bağırdı Riker.</p>

    <p class="msonormal4">Tessa, banyoyu inceledi. Tuvalet kâğıdı. Klozet. Tam ortasında asılı bir tek ampul. Ayna yoktu. Neden ayna yoktu sanki? Ayna olmalıydı! Kâğıt havlu makinesi. Lavabo pompası. Banyo havlusu, havlu askısında asılıydı. Riker'ın yüzüne dökebileceği bir çeşit kimyasal temizlik malzemesi var mı diye baktı. Hiçbir şey yoktu.</p>

    <p class="msonormal4">Seramik klozet kapağı olabilir mi?</p>

    <p class="msonormal4">Tekrar baktı. Klozet yere monte edilmişti. Kapağı yoktu.</p>

    <p class="msonormal4">Bir saniye. Havlu askısı.</p>

    <p class="msonormal4">Evet, belki.</p>

    <p class="msonormal4">Havluyu attı. Askılığın demir çubuğunu tutup asıldı.</p>

    <p class="msonormal4">Ancak, çok sağlamdı. Vidalarla tutturulmuş olmalıydı.</p>

    <p class="msonormal4">Hadi! Hadi! Bir şey olmalı! Olmalı!..</p>

    <p class="msonormal4">Ona, lavabo pompasıyla vurabilirdi ama canını acıtacak kadar güçlü değildi. Bu, sadece Riker'ı daha da kızdırmaya yarardı.</p>

    <p class="msonormal4">Tessa, çantasını lavabonun içine boşalttı. Silah olarak kullanabileceği bir şeylerin olması gerekiyordu. Kesinlikle gerekiyordu!</p>

    <p class="msonormal4">Bakalım: Kalın uçlu bir kurşun kalem, not defteri, sakız, bir flash disk, Riker'ın vermiş olduğu büyük bir şişe antibakteriyal sabun, iFod'u, birkaç ruj ve rimel, cüzdanı, birkaç madeni para, yarasına sürdüğü küçük bir şişe losyon ve cep sözlüğü.</p>

    <p class="msonormal4">Diğer odadan gelen bir ses duydu. Belki de Riker, ona doğru geliyordu.</p>

    <p class="msonormal4">"Hazırlandığını duyamıyorum."</p>

    <p class="msonormal4">Tessa, uzanıp sifonu çekti. "Bir dakika. Neredeyse hazırım!" Sözleri elinden geldiğince rahat söylemeye çalışmıştı.</p>

    <p class="msonormal4">Bu olamazdı! Gerçek olamazdı.</p>

    <p class="msonormal4">Ama gerçekti.</p>

    <p class="msonormal4"></p>

    <h3 class="msonormal7">***</h3>

    <p class="msonormal4">Parmaklarımda ateş, kalbimde nefretle tırmandım. Öfke ve korkunun karışımını, sürekli mücadeleyi hissedebiliyordum.Karanlık dalgalar akarak beni çağırıyorlardı.Lien-hua'yı kurtarmak için her şeyi yapardım. Hem de her şeyi...</p>

    <p class="msonormal4">Ne pahasına olursa olsun onu kurtarmaya yemin ederek tırmandım.</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
