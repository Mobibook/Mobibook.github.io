<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark7"><b class="calibre19">6</b></a></h2>

    <p class="msonormal4">Kumsalda olmama rağmen, mezbahayı etrafımda görebiliyordum. Pencerelerden içeriye giren loş bir güneş ışığı. Tavana asılmış kocaman, paslı et kancaları. Kan kaybeden kadının başında, elinde bıçakla duran bir adamın görüntüsü. Hâlâ hayattaydı; kendi kanıyla boğuluyordu. Bu, hatırladıklarım arasında en rahatsız edici kısımdı.</p>

    <p class="msonormal4">Doktorlar, bu şekilde, nasıl bu kadar uzun süre hayatta kalabildiğini hiçbir zaman açıklayamadılar.</p>

    <p class="msonormal4">Daha sonrası ise zaman kavramının kaybolduğu dakikaydı: Ona bıçağı bırakmasını, geri adım atmasını emrettiğim ve buna rağmen onun kırmızı, parlayan bıçağı tutarak sadece orada dikilip tabancamın namlusuna gözlerini diktiği zaman.</p>

    <p class="msonormal4">Tekrar bağırdım. Prosedür ardına prosedür uyguladım, uyarı ardına uyarı sıraladım ve sonunda döndü, üç adım attı ve elindeki Smith&amp;Wesson Sigma'yla ateş etti. Iskaladı.</p>

    <p class="msonormal4">357 SIG P229'umun tetiğini çektim ve kariyerimde ilk defa tabancam tutukluk yaptı, ateş etmeyi reddetti. Sol omzumu hedef alarak tekrar ateş ettiğinde boynumdan göğsüme doğru inanılmaz bir acı yayıldı. Kendimi yan tarafa attım. Ayaklarımın üzerinde doğruldum, ona doğru atıldım ve et kancalarından birini yüzüne doğru salladım. Başını eğip kancadan sıyrılınca kollarımı sırtına attım; onu kıskıvrak yakaladım.</p>

    <p class="msonormal4">Beton zemine çarptığımızda sadece birkaç metre uzaklıktaki kadının nefes alabilmek için çırpınışının nemli seslerini duyabiliyordum. Zorlukla soluyor, öksürüyor, ölüyordu...</p>

    <p class="msonormal4">Basque, bıçağını sağ kalçama sapladı. Tabancasını elinden düşürmeyi başardım. Onu alabilmek için hamle yaptığında kolunu yakaladım ve sırtında büktüm. Bu arada omzumun ve bacağımın acısını sürekli hissediyorum.</p>

    <p class="msonormal4">Onu yere yapıştırdım.</p>

    <p class="msonormal4">Kelepçeledim.</p>

    <p class="msonormal4">Kenara ittim ve tam kadına yardım etmek için eğilmiştim ki usulca; "Bence bir ambulansa ihtiyacımız olabilir. Sence de öyle değil mi, dedektif?" dediğini duydum. Sesindeki sırıtmayı hissedebiliyordum.</p>

    <p class="msonormal4">Ona yardım etmeye, onu kurtarmaya çalıştım. Ancak, birçok farklı yaranın yol açtığı kanaması vardı; durdurulması imkânsızdı. Yapabileceğim hiçbir şey yoktu. Kimse bir şey yapamazdı.</p>

    <p class="msonormal4">Bıçak hâlâ bacağımdaydı. Çıkarsaydım yara çok fena kanardı. Haklarını okumak için Basque'ı beceriksizce ayağa kaldırdığımda yara sızladı.</p>

    <p class="msonormal4">Kendime engel olamadım ve yüzüne dikkat ettim. Artist gibi yakışıklıydı, bununla beraber katıksız bir kötülüğe sahipti. Kadının kanla ıslanmış, hareketsiz bedenine bakıyordu. "Sanırım artık ambulansa ihtiyacımız olmayacak."</p>

    <p class="msonormal4">İşte o anda olanlar oldu.</p>

    <p class="msonormal4">İçimde bir şey koptu.</p>

    <p class="msonormal4">Öfke ve korku her bir tarafımı sardı. Kadına yaptıklarından dolayı öfke; insanların böyle şeyler yapabilmelerinden doğan korku. Ben de insandım...</p>

    <p class="msonormal4">Neticede kendimi kaybettim.</p>

    <p class="msonormal4">Tüm gücümle çenesine yumruk attım. Darbenin etkisiyle yere yuvarlandı. Dizlerimin üzerinde yanına çömeldim ve yumruğumu kaldırarak tekrar vurdum. Üçüncü kez vurmak için yumruğumu geri çektim.</p>

    <p class="msonormal4">Ajanlık eğitimindeyken eğitmenlerim, bana, duygularıma kapılarak davranmamam için kendimi kontrol etmeyi öğretmişlerdi. Ancak, bazen buna engel olunamıyor. Şiddet ve keder insanı sarıyor. Ona en az, öldürdüğü kadının yaşadığı kadar acı çekmesi için tekrar tekrar vurmaya hazırdım. Bir tarafım, baca- ğımdaki bıçağı çıkarıp onu doğramak istedi; aynen onun kadını doğradığı gibi.</p>

    <p class="msonormal4">Gözlerini bana dikti ve dudağının üzerindeki sıcak kanı yaladı. "İyi hissettiriyor, değil mi dedektif? Gerçekten iyi hissettiriyor."</p>

    <p class="msonormal4">İyi hissettiriyor, değil mi?</p>

    <p class="msonormal4">Kimselere söylemediğim, raporlarımın hiçbirinde belirtmediğim şey ise gerçekten de iyi hissettirdiğiydi. Ona vurduğumda kendimi iyi hissettim. Bu bir ateş, öfke ve güçtü. Bıçağı kapıp devam etmeye izin vermek, ruhumdaki ilk sapmaya teslim olmak, bir tarafımı iyi hissettirirdi. Bir tarafım bu vahşetten haz duyardı.</p>

    <p class="msonormal4">O gün, ona cevap vermedim, ama bence sessizliğim düşüncelerimi anlatmıştı.</p>

    <p class="msonormal4">Daha sonra Basque, sorgu memuruna, et kancası yüzüne çarptığı zaman çenesini kırdığını söyledi. İfadesi bu şekilde dava dosyalarına kaydedildi ve ben de herhangi bir düzeltme yapmadım. Böylece son on üç yıldır, ikimiz de sessiz kalarak karşılaştığım her türlü katile kıyasla çok daha korktuğum bir sırrı paylaştık. Bu, kötü tarafa bir adım atmanın iyi hissettirmesini simgeleyen bir sırdı. Gerçekten de öyleydi.</p>

    <p class="msonormal4">Daha sonra kadının adının Sylvia Padilla olduğunu öğrendim. Onun on altıncı kurbanıydı.En azından haberdar olduklarımız bu kadardı.</p>
  </div>

  <p class="msonormal4">Kadının yanımda öldüğü ve bir insanın diğerine yapabileceği korkunçlukların derecesini gördüğüm o gün, soğuk bir ürperti ruhumun derinliklerine yuva yaptı ve o zamandan bu yana içimde bir solucan gibi kıvrılarak ilerledi.Avladığım insanlara dönüşmeme ramak kaldığı o günü hatırlatan bir ürperti.</p>

  <div class="wordsection">
    <p class="msonormal4">Tessa'nın restoranda ve kumsalda yaptığı yorumlar, yarama tuz basmıştı. Çünkü Richard Devin Basque o ay, on iki yılı aşkın bir süreyi ölüm hücresinde geçirdikten sonra, DNA testi uyuşmazlığı sonucunda tekrar yargılanıyordu. Sonuçta onu, cinayeti işlediği sırada değil, sadece olay mahallinde yakaladığım için davanın nasıl sonuçlanacağı kesin değildi. Arkadaşım Ajan Ralph Havvkins ertesi gün ifade verecekti. Dava muhtemelen aylarca sürecek ve neticede ben de ifade vermek için çağrılacaktım. Ancak, üvey kızımın yanına oturduğumda beni rahatsız eden şey bu değildi. Basque ile paylaştığım sırrı düşünüyordum.</p>

    <p class="msonormal4">O sırrı. Evet, iyi hissettirmişti.</p>

    <p class="msonormal4">"Onlar gibi değilsin, değil mi?" diye sormuştu.</p>

    <p class="msonormal4">Ben de ona "Hayır." demiştim.</p>

    <p class="msonormal4">Oysa belki de öyleyimdir.</p>
  </div>
</body>
</html>
