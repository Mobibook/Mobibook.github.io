<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark91"><b class="calibre19">71</b></a></h2>

    <p class="msonormal4">Havaalanını zor terk ettim. Tessa'yı bıraktıktan sonra yaklaşık on beş dakika garajda oturup geri gidip onunla biraz daha konuşmayı denemeli miyim diye düşündüm. Sonunda en zor olanı, ancak doğru olanı yaptığıma karar verdim. Eğer oraya geri gidersem ders almayacaktı. Sert ve kararlı olmalıydım. Son bir sene içerisinde baba olmanın, seri katilleri yakalamaktan çok daha zor bir iş olduğunu anlamıştım. Hem de çok daha zor...</p>

    <p class="msonormal4">Orada, garajda tek başıma otururken başka bir şeyin daha farkına vardım: Ebeveyn olduğunuzda bazen sevginizin sert ve rahatsız edici olması -uzun süre devam ettiğini ve gerçek olduğunu kanıtlayabilmesi için- acı vermesi gerekiyor. Can acıtmayan ürkek sevgi, gerçekte sevgi değildir.</p>

    <p class="msonormal4">Havaalanını terk ettiğimde Margaret'le görüşecek durumda olmadığımı anladım. Böylelikle, en iyi yaptığım şeyi yapmaya karar verdim; polis merkezine gitmek yerine etrafa bir göz atmak için Austin Hunter'ın öldüğü yere gittim.</p>

    <p class="msonormal4">Oraya vardığımda dün gece Lien-hua'yla birlikte Austin'i bulmaya daha sonra da kurtarmaya çalışmak için geldiğimiz zaman park ettiğimiz aynı yere park ettim. Arabadan inip etrafa göz attım. Olay yerinin o anki durumuyla, dün geceki durumunu karşılaştırarak görüş alanlarını inceledim.</p>

    <p class="msonormal4">Neden burası? Neden Austin Hunter burada öldü?</p>

    <p class="msonormal4">Gözlerimi kapatıp San Diego'nun yollarını, kesişen ve birbirine bağlanan ana caddelerini hayalimde canlandırdım. Hunter'ın kavramsal haritasını herkesten iyi biliyordum ve o anda, doğal yapıma aykırı olmasına rağmen, Hunter'ın aklına girip onun gibi düşünmeye çalıştım.</p>

    <p class="msonormal4">Ancak, bunu başaramadım. Yangın yerlerini, Hunter'ın evinin bulunduğu yeri ve yangın yerlerini terk etmek için kullandığı tramvay istasyonlarını düşündüm. Dün geceki rüzgârın durumunu ve koyu yüzerek geçtikten sonra kıyıya nereden çıkmış olabileceğini de düşüncelerime ekledim...</p>

    <p class="msonormal4">Fakat tüm çabalarıma rağmen, Austin Hunter'ın polislerin, kendisini neden burada kıstırmalarına izin verdiğini anlayamadım. Bir yolun tam ortasında tuzağa düşürülemeyecek kadar zekiydi. Bu adam, Donanma SEAL'lerine hayatta kalma ve kaçma taktiklerini öğreterek tam iki yılını harcamıştı ve yakalandığı bu yer, hiçbir anlam ifade etmiyordu. Polisi, Cassandra'yı kaçıranlarla buluşacağı yere yönlendirmeyeceğini biliyordum. Bu kesindi. Peki ama neden burası?</p>

    <p class="msonormal4">Gözlerimi açıp etrafı inceledim.</p>

    <p class="msonormal4">Cihaz. B-14 numaralı binayı cihazsız terk etmemiştir.</p>

    <p class="msonormal4">Oysaki polisler etrafını sardığında üzerinde cep telefonundan başka bir cihaz yoktu. Tabii ki telefonu inceleyebilirdik ama kullandığımda normalin dışında bir şey gözüme ilişmemişti. Tüm bu yaygaranın kontörlü bir telefon için olabileceğini düşünemiyordum.</p>

    <p class="msonormal4">Austin bir profesyoneldi.</p>

    <p class="msonormal4">Bir profesyonel.</p>

    <p class="msonormal4">Cihazın ne olduğu veya ne işe yaradığı hakkında bir fikrim yoktu. Ancak, eğer Austin, onu çalmışsa cihazın taşınabilir olması gerekiyordu ve eğer MEG cihazı bir ipucuysa cihazın kolaylıkla görülebilecek büyüklükte olması lazımdı.</p>

    <p class="msonormal4">Peki eğer cihaz, Austin'in yanındaysa onu nereye saklamış olabilirdi?</p>

    <p class="msonormal4">Güvenli bir yere.</p>

    <p class="msonormal4">Daha sonra rahatlıkla ulaşabileceği bir yere.</p>

    <p class="msonormal4">Öldürülmeden hemen önce bıçağını, Lien-hua'ya doğrultmuştu. O sırada durduğum yere doğru yürüdüm. Austin'in ve Lien-hua'nın bulundukları yeri gözümde canlandırdım.</p>

    <p class="msonormal4">"Bitti artık." demişti. Fakat bence bunu kendi hayatını kastederek söylememişti. Lien-hua'yı tehdit amaçlı söylemiş olduğunu da sanmıyordum.</p>

    <p class="msonormal4">Bitti.</p>

    <p class="msonormal4">Ne bitti?</p>

    <p class="msonormal4">Yanımda uzanan boş kaldırıma baktım. Dün gece orada bir araba duruyordu, üzerinde park cezalarının olduğu, Dunn'ın tekmelediği araba.</p>

    <p class="msonormal4">Çekilmesini emrettiği araba.</p>

    <p class="msonormal4">Bitti... Bitti...</p>

    <p class="msonormal4">Austin, cihazdan bahsediyor olabilir miydi? Cihaz bitti...</p>

    <p class="msonormal4">Austin işaret etmişti.</p>

    <p class="msonormal4">Oh!</p>

    <p class="msonormal4">Cihaz, işte tam... Oradal</p>

    <p class="msonormal4">Austin, onu arabaya koymuştu.</p>

    <p class="msonormal4">Artık gidip arabaların çekildiği alanı ziyaret etme zamanı gelmişti.</p>

    <h3 class="msonormal7">***</h3>

    <p class="msonormal4">Tessa, nihayet tuvaletten çıkıp çıkış kapısına doğru yürürken 24 numaralı çıkış kapısında çalışan kabarık saçlı hava yolları görevlisinin, teknik nedenlerden uçağın kalkış saatinde rötar olacağını anons ettiğini duydu.</p>

    <p class="msonormal4">Aman ne iyi. Bir bu eksikti.</p>

    <p class="msonormal4">Tessa, cep telefonunu çıkartıp kalıcı bel problemlerine neden olacak havaalanı sandalyelerinden birine oturdu. Sabunlar hakkındaki terminal kurallarını ve bu seyahatin ne kadar aptalca olduğunu veya dövmeli kolunun ve lastik bantları şaklatmış olduğu bileğinin ne kadar çok acıdığını düşünmemeye çalışıyordu.</p>

    <p class="msonormal4">Vücudunun acıyan diğer kısımlarını, özellikle de kalbini düşünmemeye çalıştı.</p>

    <p class="msonormal4">Olanların bir kısmı onun suçuydu. Ne olmuş yani? Yine de Patrick, hiç adil davranmamıştı. Hem de hiç!</p>

    <p class="msonormal4">Telefonunu açıp e-postalarına baktı ve tam birkaç arkadaşına Denver'a planlanandan iki gün önce döndüğünü yazan bir mesaj gönderiyordu ki yanında oturan beyaz saçlı bir kadın ona "İyi akşamlar, canım." dedi.</p>

    <p class="msonormal4">Tessa, kabalık etmek istemedi. "Merhaba."</p>

    <p class="msonormal4">"Sen de mi Denver'a gidiyorsun?"</p>

    <p class="msonormal4">Sence? Sence bu yüzden bu çıkış kapısında oturuyor olamaz mıyım?</p>

    <p class="msonormal4">"Hmm, evet."</p>

    <p class="msonormal4">"Acaba..." Kadının gözlerinin çevresinde, yumuşak çizgiler ve şefkatli bir anneanne gülümseyişi vardı. "Acaba çantamı ve bagajımı burada bırakmamın senin için bir sakıncası olur mu? Birkaç dakikalığına göz kulak olabilir misin?" Tessa, kadının bacağının yanında bir baston gördü. "Bunlarla tuvalete gitmek çok zor."</p>

    <p class="msonormal4">"Tabii, sorun değil."</p>

    <p class="msonormal4">Kadın, Tessa'ya gülümsedi. "Teşekkür ederim. Çok naziksin."</p>
  </div>

  <p class="msonormal4">Sonra Tessa'ya ikinci sınıftaki öğretmenini anımsatan kadın, yavaşça ayağa kalktı. Dengesini sağlamak için bastonunu kullanıp çantasını ve el bagajını Tessa'nın sandalyesinin yanında bırakarak tuvaletlere doğru temkinli bir şekilde yürümeye başladı.<br class="calibre3" /></p>

  <div class="wordsection">
    <h3 class="msonormal7">***</h3>

    <p class="msonormal4">Arabaların çekildiği açık alanda, arabanın bagajında bir video kameranın bulunup polis merkezindeki delil odasına teslim edildiğini öğrendim. İçimden bir ses, bunun video kameradan daha başka bir şey olduğunu söylüyordu.</p>

    <p class="msonormal4">Polis merkezine vardığımda bilgisayarımı da yanıma alarak ikinci kata çıktım. Reviri geçerek 211 numaralı/delil odasına girdim.</p>

    <p class="msonormal4">Çoğu polis merkezinde bu bölüme herkes "delil odaları" yerine "delil odası" der. Ancak, hemen hemen her zaman, "oda", labirent gibi olan birkaç dar odadan oluşur. Bu odalarda yıl, dava ve suçun türüne göre işaretlenmiş kutularla tepeleme dolu raflar bulunur.</p>

    <p class="msonormal4">Delil odasından sorumlu olan bıyıklı memur, teşkilatta emekliliğinden önceki son zamanlarını geçiriyor gibi görünen Riley Kernigan, gazetesini aşağıya indirip ruhsuz bir gülümsemeyle beni selamladı.</p>

    <p class="msonormal4">FBI rozetime isteksizce bakarken ben de ona video kameranın giriş kâğıdını görüp göremeyeceğimi sordum. "Tabii ki görebilirsiniz." dedi. "Ancak, kâğıt boş. Bu objeyle ilgilenen ilk kişi sizsiniz."</p>

    <p class="msonormal4">"O zaman kamerayı görebilir miyim?"</p>

    <p class="msonormal4">"Kamera mı? Tabii." dedi alaylı bir tonlamayla. "Size video kamerayı göstereyim." Belli ki Kernigan de onun, bir video kamera olduğuna inanmıyordu. Zorla ayağa kalkıp beni, dar iki koridoru geçtikten sonra güncel, henüz çözümlenmemiş olan davaların depo odasına götürdü. Cihaz, masanın üzerinde siyah bir sırt çantasının yanında duruyordu. Çanta, John Doe'nun öldüğü yerde görmüş olduğum adamın taşıdığı çantaya benziyordu. Çantanın yanında kalın, koruyucu bir ambalaj kâğıdı duruyordu. Anlaşılan Kernigan, cihazın girişini yaptığında onu ambalajından çıkartmıştı.</p>

    <p class="msonormal4">Arabaların çekildiği park alanındaki adamların, video kamera zannettikleri cihaz, şimdiye kadar görmüş olduğum hiçbir video kameraya benzemiyordu. Dijital görüntü ekranı, lazerli hedef tespit özelliği ve radyoaktif etiketleri vardı. Nasıl çalıştığını veya ne işe yaradığını bilmiyordum. Ancak, birileri, uğrunda cinayet işleyecek kadar önemli olduğunu düşünmüştü ve bu da benim için yeterliydi.</p>

    <p class="msonormal4">Memur Kernigan, yanımda durdu. Cihaza bakıp başını salladı. "Şimdiye kadar gördüğüm en garip şey."</p>

    <p class="msonormal4">Davanın gerçekleri, birbirlerinin üzerine büyük bir origami figürü gibi katlanıyordu. Alacağı son şeklin neye benzeyeceğini tahmin edebilmek isterdim.</p>

    <p class="msonormal4">"Birkaç dakika bakabilir miyim?"</p>

    <p class="msonormal4">"Ne kadar isterseniz. İsterseniz tüm öğleden sonrasını burada geçirin."</p>

    <p class="msonormal4">Bakışlarını bir süre daha üzerinde gezdirdikten sonra, gazetesini masaya, cihazın yanına fırlattı. "Gerçi ben, beş buçukta çıkıyorum. Nöbet değişimi. O zamana kadar işinizi bitirin çünkü burayı kilitlemem gerekiyor. Bana bir iyilik yapıp işiniz bittikten sonra onu çantanın içine geri koyun."</p>

    <p class="msonormal4">"Teşekkür ederim. Koyarım."</p>

    <p class="msonormal4">Sonra kayıt masasına geri gitti.</p>

    <p class="msonormal4">Bir karar vermem gerekiyordu. Bu cihaz, güvenli bir askerî üsten çalınmıştı. Fakat herkes, yangında yanıp kül olduğunu sanıyordu. Üsten çıkarıldığını bilen tek insan Austin Hunter'dı ve o da ölmüştü.</p>

    <p class="msonormal4">Henüz kimse ona bakmak için buraya gelmemişti. Ancak, birçok insanın onu arayacağını biliyordum. Belki ordudan belki de</p>

    <p class="msonormal4">Drake Şirketler Grubundan insanlar.</p>

    <p class="msonormal4">Belki de pazartesi gecesindeki adamlar.</p>

    <p class="msonormal4">Ve gerçekte o her kimse, Shade.</p>

    <p class="msonormal4">Bu cihaz için ilk önce kimin geleceğini görmek, iyi olabilirdi.</p>

    <p class="msonormal4">Bilgisayarımı odanın bir köşesine koyup görüntülü konuşma kamerasını ve dijital video kaydını açtım. Bilgisayarın ekranı uyku moduna geçse bile içindeki kamera çekime devam edecekti. Bilgisayarımın belleği ve şarjının süresi, gerekirse altı-sekiz saatlik çekim yapmaya yeterdi. Odaya girenlerin, köşede duran bir bilgisayardan şüpheleneceklerini veya kameranın çalıştığını gösteren küçük gösterge ışığını fark edeceklerini sanmıyordum.Ekranı uyku moduna geçirmeden önce, bilgisayarın sistem ayarlarını değiştirerek uzaktan, internet üzerinden sabit sürücüye ulaşabilmemi sağladım. Böylelikle akşama kadar bilgisayarı delil odasından geri alamayacak olsam bile programlarımı uzaktan çalıştırabilecektim.</p>

    <p class="msonormal4">Cihazın izini bir daha kaybetmemek için, tabiri caizse onu, tam göz önünde bir yere sakladım.Lastik eldivenleri giyip cihazı, Memur Kernigarîin yanıma bırakmış olduğu gazeteye dikkatlice sardıktan sonra 1984 yılı araç hırsızlığı davasının tozlu delil kutusunun arkasına ittim. Siyah spor çantasının içine bir şey koymam gerekiyordu. Ancak, başka bir davanın delilini riske atmak istemediğimden delil odasının çekmecelerinin ve emanet dolabının altını üstüne getirip bir rulo bant buldum ve işe koyuldum.</p>
  </div>

  <p class="msonormal4"><span class="calibre17"><br class="calibre18" clear="all" id="calibre_pb_0" /></span></p>

  <div class="wordsection"></div>
</body>
</html>
