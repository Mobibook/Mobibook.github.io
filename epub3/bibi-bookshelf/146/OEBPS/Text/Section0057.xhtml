<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="msonormal2"><a class="title"><b class="calibre19"><br class="calibre12" /></b></a></h2>

  <h2 class="msonormal2"><a class="title" id="bookmark67"><b class="calibre19">53</b></a><br class="calibre12" /></h2>

  <div class="wordsection">
    <p class="msonormal4">Polislerden birisi, Austin'in vücudunun yanındaki kan gölüne adım attı ve hareketsiz elindeki tabancaya ayağı ile vurup onu uzaklaştırdı. "Bir polisin intiharı." diye mırıldandı. "Bunu görmekten hep nefret etmişimdir."</p>

    <p class="msonormal4">Böyle bir durumda, özellikle de şüpheli bir terörist söz konusu olduğunda öldürücü güç kullanmanın geçerli, standart bir prosedür olduğunu biliyordum ve bir silahlı çatışmada, özellikle de bu kadar çok polisin yer aldığı bir çatışmada, düzinelerce ateş edilmesinin de olağan dışı olmadığının farkındaydım. Buna akut stresi tepkisi denirdi. Bu, özellikle de tecrübesizseniz, vücudunuzun verdiği bir tepkiydi. Sadece ateş edip dururdunuz. Ama yine de bunun olmuş olmasından hiç hoşlanmamıştım. Austin Hunter'ın öldürülmüş olmasından da hiç hoşlanmamıştım.<br class="calibre3" /></p>

    <p class="msonormal4">Bir başka trajedi, bir başka ölüm daha gerçekleşmişti.</p>

    <p class="msonormal4">Saatime baktım.</p>

    <p class="msonormal4">19:16.</p>

    <p class="msonormal4">Kırk beş dakikadan daha az bir süre içerisinde Cassandra, erkek arkadaşının yanına gidecekti. Kalbimi, öfke ve keder sardı. "Bu adam, intihar etmeye çalışmıyordu!" diye patladım. "Yaşamak istiyordu!"</p>

    <p class="msonormal4">Bir doktor, Lien-hua'ya doğru eğildi. İki sağlık görevlisi de Austin'in başındaydı. Ancak, artık onu, hiçbir şey kurtaramazdı.</p>

    <p class="msonormal4">"Yaşamak istemiyordu." dedi polis. "Kendi kafasına silah doğrultmuştu."</p>

    <p class="msonormal4">Bu geri zekâlıyı benzetmek istedim. "Onu öldürmenizi engellemek için böyle yaptı. Bunu bile anlayamadınız mı? Sırf sevdiği kadını kurtarmak için Donanma SEAL'inin eğitim üssüne girip güvenli bir askerî üssü yaktı. Böyle bir adam, yapmak istediği işi bitirmeden kendini öldürmez."</p>

    <p class="msonormal4">"Adamı gördünüz." diye cevap verdi. "Dediğini duydunuz: 'Bitti artık!' Bu, onun son hamlesiydi."</p>

    <p class="msonormal4">Bu herifin aptallığına inanamıyordum. Rozetindeki isme baktım. "Beni iyi dinle, Memur Rickman, o kimseyi öldürmeyecekti. Sadece korkmuştu ve yapmaya çalıştığı şey..."</p>

    <p class="msonormal4">"Pat!" dedi Lien-hua oturduğu kaldırımdan.</p>

    <p class="msonormal4">Yanına çömeldim. "Ne? İyi misin?" Boynuna, doktorun bir gazlı bez sarmış olduğunu gördüm.</p>

    <p class="msonormal4">"Artık Cassandra'yı düşünmemiz lazım." dedi. "Lütfen. Bırak gitsin. Kavgayı bırak. Onu da kaybetmeyelim." Lien-hua, ayağa kalkmaya yeltendi.</p>

    <p class="msonormal4">"Yavaş ol!" dedim kolunu tutarak.</p>

    <p class="msonormal4">"Ben iyiyim. Gerçekten iyiyim. Sadece bir sıyrık."</p>

    <p class="msonormal4">"Lien-hua, bence dinlenme..."</p>

    <p class="msonormal4">"Patrick!" Çelikten gözler. Çelikten irade. "Kes şunu! İyiyim ben. Gidip Cassandra'yı bulalım." Evet, işte benim tanıdığım kadın. Beni her zaman etkileyen kadın. Ona elimi uzattım ve ayağa kalkmasına yardım etmeme izin verdi.</p>

    <p class="msonormal4">Zemine baktım. Benimle tartışan memur, bir adım geri çekilmiş ve yolda kanlı ayak izini bırakmıştı. .</p>

    <p class="msonormal4">Sonra Dedektif Dunn belirdi ve sokağı geçip yanımıza geldi.</p>

    <p class="msonormal4">Austin Hunter'a baktı. "İlk kim ateş etti?" Dunn, adamların yüzlerini inceledi. Kimse cevap vermedi. "İlk kim ateş etti!" diye kükredi.</p>

    <p class="msonormal4">Kimse yanıtlamadı. Lien-hua, lateks eldivenlerimi istedi. Cebimden çıkarttım. Eline geçirdikten sonra Austin'in tabancasını aidi ve şarjörü çıkardı. Doluydu. "Ateş etmeye fırsatı bile olmamış."</p>

    <p class="msonormal4">Hâlâ Austin'in yanındaki kanlı ayak izine bakıyordum. "Birçok yangın olayında çalışıyorsunuz, değil mi, Memur Rickman?" diye sordum.</p>

    <p class="msonormal4">"Ne?"</p>

    <p class="msonormal4">"Yangınlar. Kundaklamalar. Bu sabahkinde de çalıştınız mı?"</p>

    <p class="msonormal4">Sözler ağzından dökülüverdi: "Ben polisim, itfaiyeci değil."</p>

    <p class="msonormal4">"Hunter, bize bir şey söylemeye çalışıyordu." dedi Lien-hua, Dunn'a; Memur Geoff Rickman'la konuşmamı bölerek.</p>

    <p class="msonormal4">Dunn, eğilip Austin'in nabzını yokladı. Gereksiz ancak sembolik bir hareketti. "Bu adam, kayıp bir kadını bulmamıza yardımcı olabilirdi." dedi. "Ve artık ölü."</p>

    <p class="msonormal4">Rickman, arabasına doğru yürürken anlaşılması güç bir şeyler mırıldandı. Rickman hakkında bazı şüphelerim vardı, ancak henüz muğlaktı ve bir dayanağı yoktu ve o anda hislerim yerine kanıtlar üzerine odaklanmalıydım. Somut bir şeye ihtiyacımız vardı. Zamanımız azalıyordu.</p>

    <p class="msonormal4">"Pekâlâ." dedi Dunn. "Bunu merkezde hallederiz. Şimdi ortalığı temizleyelim." Arkamda duran boş bir arabaya baktı ve sonra bir öfke patlamasıyla, lastiği tekmeleyip ön cam sileceklerinin altına sıkıştırılmış olan park cezalarını çektiği gibi aldı. Bu tepkisi, ateşli bir merhamet veya belki ilk başta göstermediği sinir de olabilirdi. Ne olduğunu anlamak pek mümkün değildi. "Şu kahrolası şeyi götürün buradan! Polis park yerine çekin!" Sonra bana baktı. "Siz ikiniz, federal ajanlar olarak ortalıkta geziniyorsunuz." Bu sözleri ifadesizdi. Saygıyla mı yoksa hoşnutsuzlukla mı söylediğini anlayamamıştım.</p>

    <p class="msonormal4">"Ve siz de cinayet dedektifi olarak ortalıkta geziniyorsunuz." dedi Lien-hua.</p>

    <p class="msonormal4">"Evet, aynen öyle yapıyorum." dedi. "Aynen öyle!"</p>

    <p class="msonormal4">"Dedektif." dedim. "Hemen Viktor Drake'le konuşmaları için birkaç adam yollayın. Hunter, ondan bahsetti. Cassandra'nın kaçırılmasıyla ilgili olarak bir şeyler biliyor olabilir."</p>

    <p class="msonormal4">Dunn, bundan pek hoşlanmışa benzemiyordu, ancak kabul edip oradan uzaklaştı.</p>

    <p class="msonormal4">Diğer herkes, olay yerinden uzaklaşıp rahatlamış görünüyor- ken ben, Cassandra'yı ve Austin Hunter'ın son sözlerini düşündüm: "Bitti artık."Umarım haklı değildir.</p>

    <p class="msonormal4">Bir dakikalığına cesedinin yanına eğildim. Böyle sona erme- meliydi. Bu gece ölmesi gerekmiyordu. "Çok üzgünüm, Austin!" diye fısıldadım ve gerçekten de çok üzgündüm. Sebepsiz yere öldüğü için üzgündüm. Başka bir suç daha işlemeye mecbur bırakıldığı için üzgündüm. Onu, günün daha erken saatlerinde bulup tüm bu olanları durduramadığımız için üzgündüm. Birçok şey için üzgündüm...</p>

    <p class="msonormal4">Austin, yapmış olduğu hatalara, çiğnemiş olduğu yasalara rağmen on dört yıl boyunca özel kuvvetlerde inançla hizmet vermişti. ülkemiz için vermiş olduğu hizmete saygı için elimi omzuna koydum. O, tanıdığım birçok diğer insan gibiydi: Hayatın bir sahasında kahraman ve diğer bir sahasında ise kusurlu bir insan. Yine de sonunda en soylu şeyi yaparken; bir başka insanın hayatını kurtarmaya çalışırken öldü. Ben, böyle bir durumda, onun atmış olduğu adımların aynısını atmayacak olsam bile onun insan hayatına verdiği değere saygı duyuyordum. Yangın çıkarmadan önce B-14 numaralı binayı boşaltmış, yangınlarını yaralanmalara sebep olmayacak şekilde planlamıştı. Bana, Lien- hua'nın bir su deposu içinde zincirlenmiş hâlini gösteren bir film gönderseler nasıl bir tepki verirdim bilmiyordum. Sadece, onu kurtarmak için yapmaya hazır olduğum şeyleri hayal edebildim.</p>

    <p class="msonormal4">Tam gitmek için ayağa kalkıyordum ki omzundaki kılıfın altına sıkıştırılmış ucuz ve hazır kartlı cep telefonunu gördüm.</p>

    <p class="msonormal4">"Ne?"</p>

    <p class="msonormal4">"Benimle iletişim kuruyorlar." demişti. Bu telefonla iletişim kuruyor olmalıydılar!</p>

    <p class="msonormal4">Beni, cesetle baş başa bırakmışlardı. Yani, yakınlarda kimse yoktu. Telefonu cebime koydum. Bir ihtimal ama sadece bir ihtimal, bu, bizi Cassandra'ya götürebilirdi.</p>

    <p class="msonormal4">"Onu bulacağım, Austin." dedim, arkamdaki ceset söylediğim sözleri duyamıyor olsa bile. "Cassandra'yı kurtaracağım. Sana söz veriyorum."</p>

    <p class="msonormal4">Saatime baktım. Sözümü tutabilmem için sadece kırk dakikam vardı.</p>

    <p class="msonormal4">Sonra, Lien-hua'yı bulmak için ayağa kalktım.</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
