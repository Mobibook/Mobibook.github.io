<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark104"><b class="calibre19">83</b></a></h2>

    <p class="msonormal4">Tessa, daha önce hiç motosiklete binmemişti. Saçını kırbaçlayan rüzgârla birlikte gerçekten de uçuyor gibi hissediyordu. Yaklaşık bir saat boyunca kolları Riker'ın beline sıkıca dolanmış olarak sahil boyunca giderken Tessa'ya, dünyadaki her şey, olması gerektiği gibi göründü.</p>

    <p class="msonormal4">Gün batımını izlemek için durduklarında Tessa, motosikletten indi ve Riker'ın arkasından kumsala -Riker'ın bildiği özel bir yere- doğru yürüdü.</p>

    <p class="msonormal4">Bir adamla beraberdi.</p>

    <p class="msonormal4">Bağımsızdı.</p>

    <p class="msonormal4">Ve Patrick'in onu kontrol etmesine imkân yoktu.</p>

    <p class="msonormal4">Tessa, Riker'la birlikte, kumsalda kimsenin olmadığı bir yere doğru yürüdü ve orada düz ve iri bir kaya parçasının yanındaki kuru kuma, birlikte, güneşin denizin içine batışını izlemek için oturdular. Tessa, Riker'a yaslanmak, onun kuvvetinden destek almak istedi. Ancak, bu isteğine karşı direndi ve sadece ona yakın oturmakla yetindi. "Eee!" dedi. "Lachlan'in bilmecesini çözebildin mi?"</p>

    <p class="msonormal4">Riker, cebini okşadı. "Cevabım burada."</p>

    <p class="msonormal4">"Görelim bakalım."</p>

    <p class="msonormal4">Kendi kâğıdını ve Tessa'nın cevabını yazdığı sarı kâğıdı cebinden çıkardı. "Eğer hatırlarsan iki adam vardı." dedi. "Eğer ilk adam, bir deste parasını ikinci adama verirse ona geriye ikinci adamın parasının yarısı kadar bir miktar kalır. Ancak, eğer ikinci adam, ilk adama kendi destelerinden birini verirse o zaman eşit miktarda paraları olur."</p>

    <p class="msonormal4">"Kâğıdı aç." dedi Tessa. "Bak bakalım ben ne yazmışım."</p>

    <p class="msonormal4">Riker kâğıdı açtı. "Beş ve yedi."</p>

    <p class="msonormal4">"Doğru." dedi Tessa. "Eğer beş destesi olan adam, diğer adama bir deste verirse dört ve sekiz desteleri olur ve eğer yedi desteli adam, ilk adama bir deste verirse o zaman ikisinin de altı destesi olur."</p>

    <p class="msonormal4">"Sen bunu hemen orada mı çözüverdin?"</p>

    <p class="msonormal4">Ufuktaki dalgalı bulutlar karararak geceyi karşılıyorlardı.</p>

    <p class="msonormal4">"Evet." Biraz utanmıştı çünkü bilmeceyi bu kadar çabuk çözdüğünü itiraf etmek Riker'ı biraz aptal durumuna düşürmüştü. "Senin cevabına bakalım. Me yazdın?"</p>

    <p class="msonormal4">Güneş gitgide batıyordu. Gökyüzünün altındaki küçük bir karpuz dilimi gibiydi.</p>

    <p class="msonormal4">Riker, kâğıdı yukarı kaldırdı ve Tessa ona doğru uzandığında geri çekti. Tekrar uzandı ve bu defa arkasına sakladı. Tessa, kâğıdı alabilmek için Riker'ın arkasına doğru bir hamle yaptı ve sonunda yüzleri birbirine değecekmiş gibi yaklaştığında Riker, kâğıdı verdi. "Aç bak." dedi yumuşakça. Tessa, Riker'ın vahşi okyanus havasıyla karışan cezbedici kolonya kokusunu aldı.</p>

    <p class="msonormal4">Güneş bir şerit hâlindeydi...</p>

    <p class="msonormal4">Buruşmuş kâğıdı Riker'ın göğsünde düzleştirip yazmış olduğunu okudu: "Sen." Kalbi ürperdi.</p>

    <p class="msonormal4">...ve sonra güneş bir nokta hâlindeydi...</p>

    <p class="msonormal4">"Benim cevabım bu." dedi Riker. "Sensin." Tessa, istendiğini ve sevildiğini hissetti.</p>
  </div>

  <p class="msonormal4">...ve sonra güneş kaybolmuştu. Dalgalar tarafından yutulmuştu.</p>

  <div class="wordsection">
    <p class="msonormal4">Tessa gecenin serin parmakları onları sarana kadar Riker'ın yanında yattı ve sonra Riker, onun kolundan tutarak ayağa kalkmasına yardım etti. "Hadi gidelim. Bu gece sana göstermek istediğim daha çok şey var."</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
