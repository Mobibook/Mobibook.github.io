<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark52"><b class="calibre19">45</b></a></h2>

    <p class="msonormal4">Ejderhanın Kuyruğu Dövme Salonunun dışındaki tabela da dil bilgisi yönünden yanlış ve tek kelimeyle aptalcaydı. "Dövme'nin Yeri! Siz beklerken yapılır." yazıyordu. Tessa, sadece başını iki yana salladı. Bir dakika durup gerçekten bunu yapmak isteyip istemediğini düşündü. Özellikle de burada.</p>

    <p class="msonormal4">Kapıda, onu, keskin bir duman kokusu karşıladı. Kokuyu tanıdı. Bu, sigara dumanının kokusu değildi. Stüdyonun içinden şiddetli ve etkili bir müzik sesi geliyordu. En sevdiği gruplardan biri çalıyordu: Ölü Tırnak 13. En azından bu iyiydi.</p>

    <p class="msonormal4">Lien-hua'nın günün erken saatlerinde söylediği sözleri hatırladı: Yapmamız gerekeni yapıyoruz.</p>

    <p class="msonormal4">İçeriye girdi ve kasanın arkasında duran yağlı saçlı herif, müziğin sesini kısıp içmekte olduğu sigaraya benzer şeyi söndürdü, üzerinde "Sarhoş hatunlar benden anlar." yazılı bir tişört vardı. Tessa, kolunu, bunun gibi birisine emanet edeceğine inanamı- yordu; özellikle de adamın gözleri, vücudunu baştan aşağıya süzdükten sonra. Adamın gözleri, bu gibi bir tişört giyen adamdan bekleneceği gibi Tessa'nın vücdunun tahmin edilen bölgelerinde takılıp kalmıştı.</p>

    <p class="msonormal4">"Sana bir kamera almamı ister misin?" diye sordu Tessa.</p>

    <p class="msonormal4">"Ne?"</p>
  </div>

  <p class="msonormal4">"Fotoğraf çekebilmen için. İstediğin bu mu?" Adama orta parmağını gösterdi, "Bunun fotoğrafını çek, pislik!"<br class="calibre3" /></p>

  <div class="wordsection">
    <p class="msonormal4">Odanın sol köşesinde gölgelerin arasına gizlenmiş biri güldü. Tessa, adamın yüzünü seçemedi. Ancak, şort ve parmak arası terlik giymiş olduğunu ve bir sigara yaktığını gördü.</p>

    <p class="msonormal4">Tessa, etrafa göz attı. Duvarın her milimetresini dövme resimlerinin kopya kâğıtları sarmıştı. Sağ taraftaki iki açık antre, dövmelerin yapıldığı bölmelere doğru gidiyordu. Her bölmenin içerisinde bir lavabo, tezgâh, iğneler ve köşede duran bir dövme makinesi görünüyordu.</p>

    <p class="msonormal4">"Pekâlâ..." diye homurdandı tezgâhın arkasında duran adam. "Senin için ne yapabilirim?"</p>

    <p class="msonormal4">"Burası bir dövme salonu, öyle değil mi?"</p>

    <p class="msonormal4">"Sanırım ailenden izin alman gerekecek. Anneciğini yanında getirdin mi?"</p>

    <p class="msonormal4">"Annem öldü."</p>

    <p class="msonormal4">Katı bir sessizlik oldu. "Hmm, özür dilerim."</p>

    <p class="msonormal4">"Ya, tabii!"</p>

    <p class="msonormal4">Bu adam baydı artık.</p>

    <p class="msonormal4">Pis ve dumanlı odanın çevresine baktı ve köşedeki adamın öne doğru eğilmiş olduğunu gördü. Yirmili yaşlarının başındaymış gibi duruyordu. Kıvırcık, sarı, sörfçü saçları, alt dudağının altında sakalı ve parıldayan gözleri vardı.</p>

    <p class="msonormal4">"Daha önce çalan müzik..." dedi. "İçeriye girdiğim zaman çalan. Sevdiğin tür o mu? Ölü Tırnak 13?"</p>

    <p class="msonormal4">"Evet. Son albümleri yıkıyor." Yumuşak, neşeli ve akılda kalıcı bir sesi vardı.</p>

    <p class="msonormal4">"En çok hangi parçayı sevdin: 'Korkunç Bir Durum'u mu, yoksa 'Gözlerini Açmayı mı?"</p>

    <p class="msonormal4">Sigarasından bir nefes çekti. " 'Korkunç bir Durum'u."</p>

    <p class="msonormal4">"Ben de." dedi Tessa ve şarkının sözlerini mırıldanmaya başladı: " 'Altın sarısı gökyüzünün altında ızdırap dalgaları. Sağlam bir toprak bulamıyorum.' "</p>

    <p class="msonormal4">" 'Her zaman ayakta kalabilmeğim bir yer arıyorum. Hiçbir zaman umut vadeden yeri bulamıyorum.' Evet. Bu şarkı harika!"</p>

    <p class="msonormal4">Tessa, gözlerini ondan ayırdı. Bu hiç de kolay olmamıştı. "Pekâlâ." dedi sarhoş kızların hoşuna giden yağlı saçlı adama. "Bana dövme yapacak mısın yoksa başka bir yere mi gitmeliyim? Param var."</p>

    <p class="msonormal4">"Görelim, bakalım."</p>

    <p class="msonormal4">Bir deste yirmiliği masanın üzerine koydu. Adam, onları bir araya toplayıp bir fiske vurdu.</p>

    <p class="msonormal4">"Tatmin oldun mu?"</p>

    <p class="msonormal4">"Lachlan!" dedi sörfçü adam. "Kıza bir dövme yap işte!"</p>

    <p class="msonormal4">"Bu para yeterli mi bilmiyorum. Ne istediğine bağlı."</p>

    <p class="msonormal4">"Yeterli." Sigarasından bir nefes daha çekti. "Ne istiyorsa yap işte! Sen, benim için çalışıyorsun ve orada dikilip hiçbir şey yapmaman için sana para vermekten bıktım."</p>

    <p class="msonormal4">Lachlan, İspanyolca bir şeyler mırıldandı. Tezgâhın altına uzanıp üzerinde boş bir form olan eskimiş klipsli bir dosya çıkardı.</p>

    <p class="msonormal4">. "Pekâlâ..." dedi. "On sekiz yaş veya üstüsün, öyle değil mi? Sadece 'öyle' de."</p>

    <p class="msonormal4">"Öyle."</p>

    <p class="msonormal4">"Güzel."</p>

    <p class="msonormal4">"Şunu imzala. Eğer enfeksiyondan ölürsen bizi dava edemeyeceğin yazıyor."</p>

    <p class="msonormal4">"Yapma ya!" dedi Tessa. "Bu, sıklıkla olur mu? Ölmüş insanlar sizi dava eder mi?"</p>

    <p class="msonormal4">Köşedeki adam, bir kahkaha attı ve Tessa ona gülümsedi. Adam, sigarasını eğerek ona doğru bir duman halkası gönderdi.</p>

    <p class="msonormal4">"Sadece imzala." dedi Lachlan.</p>

    <p class="msonormal4">O günün tarihini ve adres bilgilerini yazıp formun alt köşesine okunması güç bir isim karalayarak formu adama geri uzattı. Lachlan, formu hiç bakmadan klipslı dosyadan hızla çekip bir dosya çekmecesini açtı ve oraya tıktı.</p>

    <p class="msonormal4">Tessa, köşedeki sarışın adama baktı. "Sağ ol."</p>

    <p class="msonormal4">"Ne için?"</p>

    <p class="msonormal4">"İstediğimi verdiğin için."</p>

    <p class="msonormal4">Adam, bir an için sözlerini düşünüyor gibi göründü. "Lafı bile olmaz. Ben Riker bu arada."</p>

    <p class="msonormal4">"Adın mı yoksa soyadın mı?"</p>

    <p class="msonormal4">"İnsanlar bana Riker der. Sana ne derler?"</p>

    <p class="msonormal4">Çabucak düşündü. Ona gerçek ismini söylemek istemiyordu. "Kuzgun." Bunu söylediği için hafif bir ihanet duygusu hissetti. Ama rahatsızlığını bir gülümseyle kapattı. "Edgar Allan Poe'yu severim."</p>

    <p class="msonormal4">"Süper! Pekâlâ, seninle tanıştığıma memnun oldum, Kuzgun."</p>

    <p class="msonormal4">Oh, çok şirindi ve en azından yirmi yaşındaydı. Ayrıca, kendisiyle flört ediyordu. Bir heyecan dalgasının içinde yayıldığını hissetti ve bunu cevabına yansıtmamaya çalıştı. "Ben de seninle tanıştığıma memnun oldum, Riker."</p>

    <p class="msonormal4">Sonra Riker sandalyesini tekrar duvara yasladı.</p>

    <p class="msonormal4">Lachlan, en baştaki dövme bölmesine girdi ve dövme makinesinin yanındaki sandalyeyi Tessa'ya doğru çevirdi. "Pekâlâ, nerene istiyorsun? Bırak tahmin edeyim: Bileğine? Sırtına? Bu sıralarda birçok kız ayağına..."</p>

    <p class="msonormal4">"Koluma." Bluzunun kolunu yukarıya doğru sıyırdı.</p>
  </div>

  <p class="msonormal4">Adam, Tessa'ya doğru bir adım attı ve pazusunu gevşekçe sıkarak bir çiftçinin, atın ağzına baktığı gibi baktı. "Buraya, kolun alt kısmına." dedi. "Bu, en çok acıyan yerlerden biridir. Vücudundaki en hassas yerlerden biri."<br class="calibre3" /></p>

  <div class="wordsection">
    <p class="msonormal4">"Endişelenme."</p>

    <p class="msonormal4">Gözleri Tessa'nın yarasına kaydı. "Bu, sanki yeni olmuş gibi."</p>

    <p class="msonormal4">"Birkaç ay önce."</p>

    <p class="msonormal4">"Hâlâ acıyor mu?"</p>

    <p class="msonormal4">"Hayır, acımıyor. Tam oraya istiyorum." Adam, hâlâ kolunun derisini elliyordu ve bu, Tessa'yı huzursuz etmeye başlamıştı.</p>

    <p class="msonormal4">"Yaranın çevresine mi?"</p>

    <p class="msonormal4">"Hayır, üzerine." Kolunu geri çekti.</p>

    <p class="msonormal4">"Yaralar, rengi çok iyi tutmaz."</p>

    <p class="msonormal4">Tessa, Riker'a döndü. "Bu herif herhangi bir işe yarar mı?"</p>

    <p class="msonormal4">Riker, havaya bir duman halkası bıraktı ve öne doğru eğilerek yüzünü bir kez daha gölgelerin arasından çıkardı. Gerçekten de çok güzel gözleri vardı. "Daha iyisini bulabilmek için Los Angeles'a gitmen gerekir. Güven bana. İşinde çok iyidir. Sadece kokuyu umursamazsan iyi edersin."</p>

    <p class="msonormal4">"Çok komik!" dedi Lachlan. Sonra Tessa'ya baktı. "Pekâlâ, tamam. Yaranı kapatmak istiyorsun."</p>

    <p class="msonormal4">"Aynı şeyi kaç farklı şekilde söylemem gerekiyor?"</p>

    <p class="msonormal4">Lavabonun yanındaki tezgâhın üzerinde yayılmış duran iğne takımlarına doğru yürüdü. "Her neyse. Peki ne istiyorsun? Nilüfer? Kelebek? Kalp? Kabile?.."</p>

    <p class="msonormal4">"Kuzgun istiyorum." Kuzgunu sadece Poe'nun şiiri yüzünden istemiyordu. Daha çok Patrick yüzünden istiyordu. Çünkü Patrick, bazen ona "Küçük Kuzgun" derdi ve bu, Tessa'ya, özel ve seviliyor olduğunu hissettiriyordu. Bunu, sessiz ve özel bir biçimde kabullenmişti. Bu nedenle, birbirlerine daha da yakın olmaya çalıştıkları için Tessa, kuzgun yaptırmanın iyi olacağını düşünmüştü. Dövme yaptırmış olmasından Patrick'in hoşlanacağından pek emin değildi. Ancak, kuzgunun, onun için çok anlamlı olacağından emindi.</p>

    <p class="msonormal4">"Kuzgun mu istiyorsun?"</p>

    <p class="msonormal4">Riker'a seslendi ve alayın kelimelerini renklendirmesine izin vererek; "Her zaman böyle iyi bir dinleyici midir?" dedi. Bu, onunla flört etme biçimiydi ve kendisini çok iyi hissettiriyordu.</p>

    <p class="msonormal4">"Bugün, A takımında."</p>

    <p class="msonormal4">Gözlerini hafifçe yukarıya kaldırdı. "Aman ne iyi!"</p>

    <p class="msonormal4">"Keser misiniz?" dedi Lachlan. "Tam olarak istediğin şeyin görüntüsünü almam lazım."</p>

    <p class="msonormal4">"Pekâlâ, işte istediğim bu." İnternet kafede basmış olduğu resmi çıkartıp ona verdi.</p>

    <p class="msonormal4">Resmi dikkatlice inceledi. "Bu kargaya benziyor."</p>

    <p class="msonormal4">"Bu, bir kuzgun, tamam mı? Kolumun ön tarafında, kuyruğundaki tüylerinin kolumun arkasına dolanarak seri katilin şu tezgâhın üzerinde duran makaslara benzer bir makası sapladıktan sonra bana bırakmış olduğu yarayı, kapatmasını istiyorum. İstediğim bu. Bunu yapabilir misin? Yoksa başka bir yere mi gideyim?"</p>

    <p class="msonormal4">"Yapabilirim. Yaparım. Sadece rahatla biraz." Lachlan'in gözleri, Tessa ve makaslar arasında gidip geldi. "Ama benim o şekilde kolunu saran büyük bir dövme yapmam, bilmiyorum... Belki dört veya beş saatimi alabilir; eğer düzgün yapılmasını istiyorsan tabii."</p>

    <p class="msonormal4">"Benim için hava hoş. Düzgün yapılsın istiyorum."</p>

    <p class="msonormal4">"Aynen bu resimdeki gibi mi olsun istiyorsun? Bazı mavi gölgeler, belki tüyleri yansıtan hafif bir güneş ışığı, gri pençeler?"</p>

    <p class="msonormal4">"Aynen öyle."</p>

    <p class="msonormal4">Lachlan, omuz silkti. Bir jilet ve tıraş kremi çıkartıp Tessa'nın yarasını çevreleyen cılız tüyleri tıraş etmeye başladı. "Pekâlâ, bana dürüst ol." dedi biraz tereddüt ederek. "Bir seri katili mi bıçakladın?"</p>

    <p class="msonormal4">"Evet, bıçakladım."</p>

    <p class="msonormal4">"Neden?"</p>

    <p class="msonormal4">"Çok fazla soru soruyorsun."</p>

    <p class="msonormal4">Riker'ın kahkahası odayı delip Tessa'nın kucağına oturdu ve Tessa, ona gülümseyerek karşılık verdi. Hemen sonra Lachlan, Tessa'nın koluna konmak üzere olan kuzgunu çizmeye başladı. Tessa, ilk iğnenin batışını hissettiğinde ne kadar acırsa acısın, korkudan sinmeyeceğine dair kendi kendine söz verdi. Hele Riker onu izlerken asla...</p>
  </div>
</body>
</html>
