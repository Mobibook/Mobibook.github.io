<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark111"><b class="calibre19">90</b></a></h2>

    <p class="msonormal4">Ralph'le birlikte, polis merkezinin spor salonundan aldığımız büyük çamaşır torbalarını arabamıza taşıdık. Gerçek cihaz bendeydi. Ralph'in çantası ise benimki gibi görünsün diye ıvır zıvırla doluydu.</p>

    <p class="msonormal4">Birilerinin bizi izliyor olması ihtimaline karşı Dr. Rigel Osbour- ne'un evine farklı yollardan gittik ve takip edilmediğimizden emin olduktan sonra çantalarımızı kapının önüne taşıdık.</p>

    <p class="msonormal4">"Nasıl oynamak istiyorsun?" diye sordum.</p>

    <p class="msonormal4">"Cassandra Lillo öldü. Onun kaçırılmasına karışan herkes cinayetle suçlanacak." Kapıyı çaldı. "O anda uydur işte!"</p>

    <p class="msonormal4">"Cassandra Lillo'nun evine ekip yolladın mı?" Kapının diğer tarafından gelen ayak seslerini duydum. "Melice'ın, onun peşinden gidip başladığı işi bitirmesi mümkün."</p>

    <p class="msonormal4">"Yolladım." dedi Ralph.</p>

    <p class="msonormal4">Bir dakika sonra kapı açıldı ve Dr. Rigel Osbourne, bize kapı aralığından baktı. "Buyrun?"</p>

    <p class="msonormal4">Ralph, eliyle kapıya bastırarak onu sonuna kadar açtı ve Dr. Osbourne'u kenara itti. "FBI." dedi, aceleyle rozetini göstererek. "İçeri girmemizin bir mahsuru yok, öyle değil mi, Rigel? Sana sadece birkaç soru sormamız gerekiyor." Ralph'le aynı anda çamaşır torbalarını yere koyduk ve kapıyı arkamızdan kapattık.</p>

    <p class="msonormal4">"Siz kimsiniz?" Osbourne'un gözü seğiriyordu. Alt dudağı ısırılmaya alışık gibi görünüyordu. "Sorun nedir?"</p>

    <p class="msonormal4">"Bir köpek balığı araştırmacısı..." dedim</p>

    <p class="msonormal4">"Ölü bulundu." dedi Ralph meymenetsizce.</p>

    <p class="msonormal4">Osbourne'un yüzünün rengi attı. "Ben ölmüş bir köpek balığı araştırmacısı hakkında hiçbir şey bilmiyorum." Birkaç defa dudaklarını ıslatıp kapıya doğru bakmaya başladı. Ralph de ben de konuşmadık. "Peki kadın... Nasıl öldü?"</p>

    <p class="msonormal4">"Araştırmacının kadın olduğunu söylememiştik." dedim. Bu adam belli ki sorgulanmaya pek alışık değildi. Bu da işimizi kolaylaştırıp bilmemiz gereken her şeyi öğrenmemizi sağlar diye umdum.</p>

    <p class="msonormal4">Ralph, çamaşır torbalarından birini açıp cihazı çıkartmakla meşguldü. "FBI ajanına yalan söylemek federal bir suçtur."</p>

    <p class="msonormal4">Osbourne, Ralph'i, cihazı çıkartıp kanepenin üzerine koyarken izledi. "Sadece tahmin ettim. Yani, demek istediğim... Kadın olduğunu bilmiyordum. Bunu nereden aldınız?"</p>

    <p class="msonormal4">"Dr. Osbourne..." dedim. "Bu cihaz hakkında bildiğiniz her şeyi öğrenmek için buradayız. Fazla zamanımız yok ve ikimizin de keyfi pek yerinde değil." Ardından Ralph'i işaret edip sesimi alçalttım. "Özellikle de onun."</p>

    <p class="msonormal4">Dr. Osbourne başını salladı. "Bana cihazın yok edildiğini söylemişti. Bana..."</p>

    <p class="msonormal4">"Kim söylemişti?" diye sordu Ralph.</p>

    <p class="msonormal4">"Viktor Drake."</p>

    <p class="msonormal4">Drake, Shade miydi?</p>

    <p class="msonormal4">"Gidip onu bulacağım." dedi Ralph.</p>

    <p class="msonormal4">"Dur." Onu kenara çekip fısıldadım: "İlk önce Drake hakkında bilmemiz gereken her şeyi öğrenmemiz lazım. Osbourne'la işimizi bitirelim, sonra Drake'e gideriz. İşin nasıl yürüdüğünü biliyorsun: Oraya ne kadar çok delille gidersek, o kadar çok delille ayrılırız."</p>

    <p class="msonormal4">Ralph, bir an için dediğimi düşündü ve onaylarcasına başını sallayıp Osbourne'a, "Pekâlâ, konuş bakalım. Bu senin tek şansın ve eğer duyduklarım hoşuma gitmezse seni cinayete yardımdan tutuklarım." dedi.</p>

    <p class="msonormal4">"Cinayet mi! Ben hiçbir şey yapmadım. Ben bilmiyorum..."</p>

    <p class="msonormal4">"Dinle beni." dedim. "Sakin ol. En baştan başla. Bize bildiğin her şeyi anlat."</p>

    <h3 class="msonormal7">***</h3>

    <p class="msonormal4">General Cole Biscayne, kız kardeşinin kumsaldaki evinin önüne park etti ve derin bir iç çekti.</p>

    <p class="msonormal4">Rukh Projesi Yönetim Kurulu toplantısı bittiğinden beri Dışişleri Bakanlığı, Pentagon ve hatta Beyaz Saray'dan telefonlar alıyor ve onları, cihazın imha olduğuna dair ikna etmeye çalışıyordu. Sonuçta yangın, B-14 numaralı binayı tamamen harap etmişti; olay yerinde veya kumsalda hiçbir şey bulunamamıştı ve kundakçı, federal ajana saldırma teşebbüsünde bulunduğu zaman, cihazın onda olmadığı anlaşılmış ve akabinde öldürücü güç kullanılarak federal ajana saldırması önlenmişti. Sonuç olarak uydu gelişimi gerileyebilirdi. Ancak, uzun vadede her şey yoluna girerdi.</p>

    <p class="msonormal4">Cole'un kız kardeşi, geç saatlere kadar çalışıyordu ama Cole'a rahat etmesini, buzdolabından istediğini almasını ve kendisinin saat 22:00 gibi döneceğini söylemişti. Cole, biraz yalnız kalabildiği için memnundu. CJzun, can sıkıcı ve stresli bir gün geçirmişti. Rahatlamaya ihtiyacı vardı.</p>

    <p class="msonormal4">Gece serinlemişti. General, arabadan indiğinde alışkanlık yüzünden, kendi evinin çevresinde görmüş olduğu kişiyi hatırlayarak kız kardeşinin evinin etrafına göz gezdirdi.Ancak, gölgelerin arasında kimse yoktu. Tabii ki orada kimse yoktu. Sebastian Taylor'la olan tüm bu mesele, gereğinden fazla önemsenmişti. Taylor, neredeyse dört aydır kaçaktı. Eğer bir şey yapacak olsaydı şimdiye kadar çoktan yapardı.</p>

    <p class="msonormal4">Aklında bu düşüncelerle General Cole Biscayne, taş yoldan kız kardeşinin evine doğru yürüdü ve anahtarı kilide soktu.</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
