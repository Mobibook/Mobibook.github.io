<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark22"><b class="calibre19">21</b></a></h2>

    <p class="msonormal4">Şehrin, toplu taşımacılık "Dijital Video Arşivleri" web sitesine girdim ve Aina'nın, Lien-hua'ya vermiş olduğu giriş kodlarıyla sisteme bağlandım. Eski arşiv görüntülerinin silinmiş olduğunu görünce keyfim kaçtı. Sadece son altı ayın görüntüleri vardı. Böylece elimizde yalnızca sekiz yangın kaldı. Bunun yeterli olacağından pek emin değildim. Yine de denemek için bu sekiz yangının zaman ve yerleriyle bağlantılı olan tramvay istasyonlarının görüntülerini bilgisayarıma yükledim. "Bu bana Terry'nin tasarladığı yeni oyuncaklardan birini deneme şansı veriyor." dedim. "Onu tanıyorsun değil mi? Terry Manoji? Ulusal Güvenlik Ajansındaki arkadaşım?"</p>

    <p class="msonormal4">"Tanışmıştık." dedi soğukanlı bir şekilde.</p>

    <p class="msonormal4">"Ondan pek hoşlanmıyorsun galiba."</p>

    <p class="msonormal4">"Bana bir konferansta asılmıştı. Ona inanılmaz derecede, birisini hatırlattığımı söylemişti. Bir bayana söylenecek bir laf değildi."</p>

    <p class="msonormal4">"En azından zevkliymiş."</p>

    <p class="msonormal4">Gülmedi.</p>

    <p class="msonormal4">"Boş ver. Bana birisiyle çıktığını söyledi. Kızla henüz tanışmadım, ama ülkenin batısındanmış. Her neyse Terry, bana tasarlamakta olduğu bu yeni programı gönderdi. Şuna bak. Adı CIFER."</p>

    <p class="msonormal4">"Ne anlama geliyor?"</p>

    <p class="msonormal4">"Somut Değerlendirici Tanıma için Karakteristik Envanter."</p>

    <p class="msonormal4">Başını salladı. "Hükümet, bu kısaltmaları bulmak için bu kadar zaman harcamasa her sene milyonlarca dolar tasarruf eder."</p>

    <p class="msonormal4">Programı başlattım ve dosya menüsünü açtım. Lien-hua, pek etkilenmişe benzemiyordu. "Yüz tanımlama programını andırıyor. "</p>

    <p class="msonormal4">"Daha ziyade kimlik tanıma gibi bir şey." Enerjim yerine gelmişti. Bir olayda ilerliyor olmak bana iyi geliyordu. Tek istediğim şu herifin kim olduğunu bulmak ve daha sonra Tessa'yla güzel zaman geçirmekti.</p>

    <p class="msonormal4">Belki biraz da Lien-hua'yla.</p>

    <p class="msonormal4">Kim bilir!..</p>

    <p class="msonormal4">"Bu program, tıpkı klasik yüz tanımlama programı gibi yüzün yapısını ve özelliklerini birleştiriyor; bunun yanı sıra boyu, kiloyu, yürüyüş temposunu, duruşu, sözsüz iletişimi ve mekânsal hareket şeklini de değerlendiriyor. Hatta kaydı varsa ses tanımlaması bile yapıyor. Ayrıca, kullanıcının bulunduğu yerin GPS izlemesini bloke etmek için Sagnac etkisini kuvvetlendirir. Sahadaki operasyonlar için geliştirildi. Henüz test aşamasında. Elimdeki mevcut tek kopya. Ancak şimdiye kadar gördüklerime bakılırsa..."</p>

    <p class="msonormal4">Bilgisayarım bir bip sesi çıkardı ve ekranda, farklı pencerelerde yedi tane yüz belirdi.</p>

    <p class="msonormal4">Fakat, her nasılsa hiçbiri, bir diğerine benzemiyordu.</p>

    <p class="msonormal4">Adamlardan biri sokak serserisi, diğeri iş adamı, bir diğeri belirgin bira göbeği olan blucinli bir adamdı. Geri kalan dört kişi de birbirinden apayrı tiplerdi. Birisinin sakalı vardı; diğerinin yoktu. Bir başkasının dalgalı sarı saçları, sonuncusunun ise siyah saçları vardı. Sadece, hepsi, aynı boyda gibiydiler. Tek benzer noktaları buydu.</p>

    <p class="msonormal4">"İlk başarısız vuruş!" dedi Lien-hua. "Her defasında farklı bir adam."</p>

    <p class="msonormal4">"Ben... Ben bir anlam veremiyorum." diye mırıldandım.</p>

    <p class="msonormal4">"Belki de program olması gerektiği kadar başarılı değildir."</p>

    <p class="msonormal4">Belki de belirgin bazı özelliklerin önemini yanlış değerlendirdim. "Bir dakika, bir şey deneyeceğim." Klavyeye dokundum ve benzerlik indeksini açarak değerleri değiştirdim.</p>

    <p class="msonormal4">Yine aynı adamlar ortaya çıktı.</p>

    <p class="msonormal4">Resmî not defterine baktım, CIFER'ın indeksinde bazı ufak değişiklikler yaparak varsayımlar ekledim ve enter tuşuna bastım.</p>

    <p class="msonormal4">Tekrar aynı adamlar.</p>

    <p class="msonormal4">Bu fikri tamamen bir kenara atmak üzereyken bir şey fark ettim. "Bir saniye, Lien-hua!" Bir düğmeye bastım ve videolar - her görüntünün altında zaman sayacı gösterilerek- ağır çekimde oynamaya başladı. "İşte!" dedim.</p>

    <p class="msonormal4">Ekranı inceledi. "Ne?"</p>

    <p class="msonormal4">"Duraklama" ve sonra tekrar "oynat" düğmesine bastım. "Bak!"</p>

    <p class="msonormal4">"Ne var?"</p>

    <p class="msonormal4">"Bir saniye." Görüntülerin daha belirgin olmaları için çözünürlüğü ve renkleri ayarladım; sonra başa sarıp tekrar "oynat" düğmesine bastım. Hâlâ aklı karışmış gibi görünüyordu.</p>

    <p class="msonormal4">"Bir daha başlatmamı ister..."</p>

    <p class="msonormal4">"Bir dakika." Videoları dikkatlice inceledi. "Anladım. Olay kılık değiştirme, öyle değil mi?"</p>

    <p class="msonormal4">"Evet."</p>

    <p class="msonormal4">"Ve sol ayağıyla süpinasyon yapıyor, öyle değil mi?" dedi.</p>

    <p class="msonormal4">"Evet, sanırım öyle deniliyor. Her adımdan sonra ayağını dışa doğru çevirmesine süpinasyon deniliyor, değil mi?"</p>

    <p class="msonormal4">"Evet. Buna süpinasyon denir. Eğer ayağın içeri doğru dönerse buna da pronasyon denir." dedi ve sonra "Ben içe doğru basarım." diye ekledi.</p>

    <p class="msonormal4">"Merak etme, kimseye söylemem. Söz."</p>

    <p class="msonormal4">"Ne kadar naziksin!" Dizimin üstünden uzandı ve yideoları tekrar başlatmak için "enter" tuşuna bastı. "Evet..." dedi. "Gerçekten de çok belirgin. Belki eski bir kazadan kalma. Sanki bileği kırılmış veya ona benzer bir şey."</p>

    <p class="msonormal4">"Dur. Bir saniye!" Aşağıdaki videolardan birine işaret ettim. "Bu adam sol ayağıyla topallıyor. Bu o değil."</p>

    <p class="msonormal4">"Topallama taklidi yapılabilir." dedi. "Ancak, adım attıktan sonra ayağın dönüş şekli değiştirilemez. Belki de değiştirilebilir ama kimse bunu yapmayı aklına getirmez." Lien-hua, kafasını salladı. "Vay canına! Şaşırabilirsin ama tüm bunları anladım. Ancak, bir şey sormam lazım; programın, bu kişilerin yürürken sol ayaklarının dönüş şeklinden dolayı mı aynı adam olduklarını düşündüğünü söylüyorsun?"</p>

    <p class="msonormal4">"Yürüyüş biçimi, istasyondaki diğer insanlarla olan mekânsal ilişkisi, yangın mahallerinin istasyonlara olan mesafeleriyle karşılaştırılmış varış zamanları, yüz benzerlikleri, kol uzunlukları, kemik yapısı..."</p>

    <p class="msonormal4">"Tamam, tamam. Anladım."</p>

    <p class="msonormal4">"Yani, sol bileğini kırmış, kılık değiştirmeyi seven ve..." -sıcak bölgeyi işaret ettim- "İki kilometrelik bir yarıçap içerisinde yaşayan birisini arıyoruz." dedim.</p>

    <p class="msonormal4">"Bunun, seçenekleri pek de daralttığından emin değilim, Pat. Bu en azından sekiz bin..."</p>
  </div>

  <p class="msonormal4">"Askerî deneyim." diye mırıldandım. "Askerî deneyimi olduğunu söylemiştin, öyle değil mi?"<br class="calibre3" /></p>

  <div class="wordsection">
    <p class="msonormal4">"Evet. Ama burası San Diego. Şehirdeki insanların yarısı donanma için ya da Savunma Bakanlığının taşeron müteahhidi olarak çalışıyor."</p>

    <p class="msonormal4">"Fakat, bunlardan kaçı bina yakmak konusunda profesyonel?"</p>

    <p class="msonormal4">Birden, nereye varmak istediğimi anladı. "Patlayıcı Madde Eğitimi." dedi.</p>

    <p class="msonormal4">"Evet. Coronado Adası. Donanmanın Amfibi "SEAL!' Eğitim üssü. Batı yakasında, hükümetin, insanları, bir şeyleri yakmak, havaya uçurmak ve sonra da görünmeden kaçmak için eğittiği tek yer. Acaba bizim adamımız da Donanma SEAL'inden olabilir mi diye merak ediyorum."</p>

    <p class="msonormal4">Video kurgusu her zaman, düşündüğünüzden daha fazla zaman alır. Görüntü, pencereden giren güneş ışığıyla her zamankinden daha fazla parlıyordu.Buna ilaveten, Creighton'ın bilgisayarı bazı değişiklikleri kay- dedemeden arızalanmıştı. Tüm bunlar, ona zaman kaybettirmişti. Yine de kurguyu zamanında bitirebileceğinden emin sayılırdı.Birkaç küçük ayardan sonra eski bir kundakçı ve müstakbel bir terörist olan Austin Hunter'a göndermek üzere hazır olacaktı.</p>
  </div>
</body>
</html>
