<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><b class="calibre19"><br class="calibre12" /></b></h2>

    <h2 class="msonormal2"><b class="calibre19">11</b></h2>

    <p class="msonormal4">Özel Ajan Lien-hua Jiang, kucağındaki dizüstü bilgisayarıyla, otel odasındaki yatağının yastıklarına yaslandı. Gözlerindeki kızarıklıkla baş etmeye çalışarak seri kundakçı olayı hakkındaki bilgileri gözden geçiyordu.</p>

    <p class="msonormal4">Bilmem kaçıncı kez...</p>

    <p class="msonormal4">San Diego'nun kuru iklimi ve yoğun nüfusu nedeniyle, şehir görevlileri, çıkabilecek herhangi bir yangın yüzünden çok tedirgindiler. Özellikle de belleklerinde hâlâ taze olan, 2007 yılının korkunç yangınlarına sebep olan Santa Ana rüzgârlarını hatırladıkça tedirginlikleri artıyordu.</p>

    <p class="msonormal4">Lien-hua, kundakçının profilini ilk defa geçen sonbaharda incelemişti. Ancak, o günden bugüne altı yangın daha meydana gelmişti. Polisin elinde hâlâ somut bir ipucu yoktu ve kundakçı, son zamanlarda, yangınlar arasında daha az zaman bırakarak yoluna devam ediyordu. Dolayısıyla, San Diego Büyükşehir Kundaklamaya Müdahale Timinin, başka bir deyişle MAST'ın başkanı Teğmen Aina Mendez, profil bilgilerini tazelemek amacıyla Lien-hua'yı geri çağırmıştı. Lien-hua ise bu kez suç yerlerinin ve zamanlarının analizi için fikir alabilmek maksadıyla Özel Ajan Patrick Bowers'dan yardım istemişti.</p>

    <p class="msonormal4">Lien-hua, kendi kendine, Patrick'ten yardım isteme nedeninin, ona karşı hissettiği herhangi bir özel ilgiden kaynaklanmadığını, bunun daha ziyade Patrick'in, seri suçluları bulma konusundaki ustalık ve deneyiminden kaynaklandığını söylüyordu.</p>

    <p class="msonormal4">Kendi kendine tekrarladığı şey buydu.</p>

    <p class="msonormal4">Lien-hua'nın da tahmin ettiği gibi, Patrick anında işi kabul etti.</p>

    <h3 class="msonormal7">***</h3>

    <p class="msonormal4">Lien-hua'nın davranışsal analist olarak altı yıllık kesintisiz deneyimi bulunsa da daha önce buna benzer hiçbir şey görmemişti.</p>

    <p class="msonormal4">Kundakçılık, yapısı nedeniyle çözülmesi en zor suçlardan biriydi. Yangın, kanıtlan yok eder; söndürme ve kurtarma çabaları da suç mahallini bozardı. Bu nedenle, kundakçılık bir suçun üzerini diğer bir suçla örtmek için harika bir yoldu.</p>

    <p class="msonormal4">Böylece, geçen sonbaharda olay üzerinde çalışmaya başladığında hep, olayın neden yapıldığına dair bir sebep aradı. "Yangınlarla üzeri örtülen diğer suç ne olabilirdi?"</p>

    <p class="msonormal4">Mesele, sigorta dolandırıcılığı değildi. İlk baktığı şey bu olmuştu. San Diego standartlarına kıyasla binalardaki mülk değerleri nispeten düşüktü. Ayrıca, mülk sahiplerinin görünürde birbirleriyle herhangi bir bağı yoktu. Ne mutlu ki şimdiye kadar can kaybı da olmamıştı. Dolayısıyla, kundakçı yangınları başka bir suçu, en azından bir cinayeti örtbas etmek için çıkarmıyor gibi görünüyordu.</p>

    <p class="msonormal4">Peki; o zaman bütün bunlar ne anlama geliyordu? Kazanç için veya bir delili yok etmek için değilse bu yangınlar neden çıkarılıyordu?</p>

    <p class="msonormal4">Eşyaların yanıp kül olmasını izlemenin verdiği dayanılmaz heyecan için mi acaba?</p>

    <p class="msonormal4">Bunun dışında Teğmen Mendez ve MAST, büyük olasılıkla her yangından sonra, binaların önünde oluşan kalabalığın içerisindeki insanlarla teker teker konuşmuş ve herkesi izlemişti. Bunlara, görevliler ve itfayeciler de dâhildi. Neticede, bugüne kadar somut olmayan, çok az sayıda ipucu elde edilmişti.</p>

    <p class="msonormal4">Lien-hua'nın yaptığı incelemelere göre bu adam, yangını izlemek için zaman harcamıyordu.</p>

    <p class="msonormal4">Öyleyse amacı neydi? Bunu neden yapıyordu?</p>

    <p class="msonormal4">Lien-hua kariyeri boyunca kundakçılardan daha ziyade katiller üzerinde çalışmıştı. Ancak, Teğmen Mendez'e göre, yangınların yarattığı etkiye bakılacak olursa kundakçı, gazların akışlarından anlayan ve binanın çabuk çökebilmesi için en ideal başlangıç noktasını tespit edebilen birisiydi.</p>

    <p class="msonormal4">Başka bir deyişle profesyoneldi.</p>

    <p class="msonormal4">Peki, bir profesyonelse kimin için çalışıyordu?</p>

    <p class="msonormal4">Ve neden?</p>

    <p class="msonormal4">On dört yangından sonra bile polisin elinde tek bir şüpheli yoktu...</p>

    <p class="msonormal4">Fakat aynı zamanda binlerce şüpheli vardı.</p>

    <p class="msonormal4">Lien-hua iç çekti ve yorgun eliyle alnına masaj yaptı.</p>

    <p class="msonormal4">Dizüstü bilgisayarını yatağın üstüne bıraktı ve masanın üzerindeki çantasının yanında duran vazoya doğru yürüdü. Her zaman yaptığı gibi vazoyu yanında getirmişti ve şehre gelir gelmez çiçek almıştı. Çok seyahat ettiği için, bir olayın içindeyken aklını sakinleştirmek ve ruhunu yenilemek için, yoga ve kickbox'a ilaveten başka bir şeye daha ihtiyacı olduğunu anlamıştı.</p>

    <p class="msonormal4">Çiçeklerin, genellikle kaldığı alelade otel odalarına kattıkları hoşluğun yanı sıra, basit bir şekilde karmaşıklığa güzellik ve ahenk getiriyor olmaları onu sakinleştiriyor; bir FBI analisti olarak çalışıyor olmanın yarattığı stresten kaçmasını sağlıyordu.</p>
  </div>

  <p class="msonormal4">On yıl önce, ailesinden kimsenin dile getirmeye dahi cesaret edemediği ve Lien-hua'nın hâlâ bir kaza olduğuna inanmadığı "kaza'yı izleyen aylarda annesi, çiçek aranjmanlığına başlamış ve sonraki yedi yıl boyunca da -Mei Xing'in hayatını kaybettiği araba kazasına kadar- bu konuda bir çeşit uzman olmuştu.<br class="calibre3" /></p>

  <div class="wordsection">
    <p class="msonormal4">Annesinin ölümünden sonra, Lien-hua, çiçek aranjmanlığını kendi evine de taşıdı. Bunu annesinin hatırası adına mı yoksa üzüntüsüyle başa çıkabilmek için mi yapıyordu, pek emin değildi. Ne de olsa herkes için tanıması ve profili hazırlanması en güç kişi insanın kendisidir.</p>

    <p class="msonormal4">Çiçek aranjmanlığının huzur verici ve sakinleştirici olması gerekir. Ancak, ilk başlarda bu Lien-hua için tam tersiydi.</p>

    <p class="msonormal4">Sinir bozucu, çileden çıkaran ve zaman alıcı bir uğraştı. Evet, aynen öyleydi.</p>

    <p class="msonormal4">Böyle olduğu hâlde, zaman içerisinde Lien-hua, ufak bir çiçek yaprağında yapılan azıcık bir değişikliğin bile, yaratabileceği farklı ruh hâllerini ayırt edebilmeyi öğrendi. Sükûnet. Heyecan. Merak.</p>

    <p class="msonormal4">Sihir.</p>

    <p class="msonormal4">Beyaz zambaklara doğru dönmeleri için iki siklamenin açısını değiştirdi ve daha fazla ışık alabilmesi için tükürük otu yapraklarını eğdi. Beyaz bir vazoya sadece beyaz çiçekler koymak odaya şık bir hava veriyordu. Sade ve masum.</p>

    <p class="msonormal4">Lien-hua bir adım geri attı.</p>

    <p class="msonormal4">İşte oldu. Çok daha iyi.</p>

    <p class="msonormal4">Kendisini tekrar yatağa attı ve bilgisayar dosyalarını önüne çekti. Ama tam, muhtemel yangın hızlandırıcı maddelerin listesine göz atacaktı ki cep telefonu çaldı. Cevap verdi: "Buyrun?"</p>

    <p class="msonormal4">"Yardımına ihtiyacım var, Lien-hua."</p>

    <p class="msonormal4">"Pat?" Sesi üzgün geliyordu. "Ne oldu? İyi misin?"</p>

    <p class="msonormal4">"Bir kaza oldu. Tessa'yla birlikteyim."</p>

    <p class="msonormal4">Soğuk bir ürperti hissetti. "Yaralı değilsin... Değil mi?"</p>

    <p class="msonormal4">"Hayır. İyiyiz ama dinle, Tessa'yı alıp otele geri götürebilir misin? Burada kalıp polise ifade vermem gerekiyor. Ben gelene kadar birkaç saat onunla ilgilenebilirsen gerçekten çok yardım etmiş olursun. Kendisini toparlayacağını sanıyorum, sadece yalnız kalmasını istemiyorum."</p>

    <p class="msonormal4">"Tabii ki. Neredesin?"</p>

    <p class="msonormal4">Ona adresi verdi ve telefonu kapattılar.</p>

    <p class="msonormal4">Lien-hua çantasını aldı. Fakat aceleyle hareket ederken dirseğini vazoya çarptı. Vazo, çiçeklerini halının üzerine dağıtarak masadan devrildi.</p>

    <p class="msonormal4">Bir süre halıdaki dağınıklığa öylece bakakaldı ve sonra çabucak çiçekleri vazoya geri tıktı. Suyu daha sonra, daha çok zamanı olduğunda doldurabilirdi.</p>

    <p class="msonormal4">Vazoyu masaya yerleştirdiğinde bazı yaprakların düşmenin etkisiyle zedelendiğini fark etti.</p>

    <p class="msonormal4">Yaralı yapraklar.</p>

    <p class="msonormal4">Zedelenmiş masumiyet.</p>

    <p class="msonormal4">Çiçeğin her çeşidini, ailesinin hayatına sokan olayı anımsadı. İçine garip bir pişmanlık damlası sıçradı.</p>

    <p class="msonormal4">Aranjman asla eskisi gibi olmayacak.</p>

    <p class="msonormal4">Asla!</p>

    <p class="msonormal4">Odayı terk ederken kapıyı gereğinden fazla sert kapattı; ardından kaza yerinden Tessa'yı almak üzere aceleyle koridora doğru yürüdü.</p>
  </div>

  <p class="msonormal4"><span class="calibre17"><br class="calibre18" clear="all" id="calibre_pb_0" /></span></p>

  <div class="wordsection"></div>
</body>
</html>
