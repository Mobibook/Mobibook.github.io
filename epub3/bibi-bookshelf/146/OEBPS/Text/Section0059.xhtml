<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark69"><b class="calibre19">55</b></a></h2>

    <p class="msonormal4">19:25</p>

    <p class="msonormal4">Viktor Drake, Kanal 11 'deki B-14 numaralı binanın çöküşünü izledi.</p>

    <p class="msonormal4">Hunter. Bunu yapan Hunter olmalıydı.</p>

    <p class="msonormal4">Peki, hangi binayı yakması gerektiğini nereden bildi?</p>

    <p class="msonormal4">Belki Hunter, dün gece Geoff ve doktoru, yangın mahallini terk edip cihazı binaya geri bırakırken takip etmişti.</p>

    <p class="msonormal4">Viktor, migreninin tutmak üzere olduğunu hissetti. Bu, sıradan bir migren değildi; kuvvetliydi. Yarım saat önce Biscayne'in yakın arkadaşlarından birisi, Rukh Projesi Yönetim Kurulu toplantısının, Perşembe saat 14:00'ten yarın sabah 08:00'e alındığını bildiren bir mesaj atmıştı. Çok ciddi bir migren geliyordu.</p>

    <p class="msonormal4">Cep telefonu çaldı.</p>

    <p class="msonormal4">Cevap verdi: "Evet?"</p>

    <p class="msonormal4">Geoff'in sesi. "Hunter öldü."</p>

    <p class="msonormal4">Bir umut kıvılcımı. "Ne?"</p>

    <p class="msonormal4">"Korkarım ki trajik bir silahlı çatışmada öldürüldü. Bir polisin intiharı. Bunu görmekten hep nefret etmişimdir!"</p>

    <p class="msonormal4">Oh, bu çok iyi olabilirdi. Hem de çok çok iyi olabilirdi. "Pekâlâ, beni dinle. Hunter'ın vücudunda projeyle bağlantısını ortaya çıkarabilecek hiçbir şey olmadığından emin ol. Seni sonra arayacağım. Bu pisliği temizlemek için tekrar buluşmamız gerekecek."</p>

    <p class="msonormal4">"Sana gelmek üzere yoldayım."</p>

    <p class="msonormal4">"Ne?"</p>

    <p class="msonormal4">"Polis olarak. Birisinin seninle görüşmesini istediler. Gönüllü oldum. Şimdi bir prova yapalım. Hunter'la herhangi bir bağlantınız yok, öyle değil mi, Bay Drake?"</p>

    <p class="msonormal4">Kısa bir sessizlik oldu. "Hayır, tabii ki yok, memur bey."</p>

    <p class="msonormal4">"Güzel. İş arkadaşım ve ben oraya geldiğimizde sadece bunu hatırla."</p>

    <p class="msonormal4">"İyi iş çıkardın, Geoff. Teşekkürler."</p>

    <p class="msonormal4">Sessizlik. "Bu hafta senin için çok fazla mesai dışı çalıştım."</p>

    <p class="msonormal4">"Sana fazladan elli bin vereceğim."</p>

    <p class="msonormal4">"Yüz."</p>

    <p class="msonormal4">"Ne?" Nasıl oluyor da altında çalışan bu adam, kendisinden, Viktor Drake'ten, talepte bulunmaya cesaret edebiliyordu? "Hayır!"</p>

    <p class="msonormal4">"Ben, bu işi yardımseverlik olsun diye yapmıyorum, Drake. Sadece tek bir şey umrumda: Para. Yarın bana yüz bin nakit ver ve ben de bu geceyi, bu küçük problemin hallolacağından emin olmak için harcayayım. Aksi taktirde, su koyveririm."</p>

    <p class="msonormal4">Viktor, dişlerinin gıcırdadığını, başının döndüğünü ve kalbinin çatıdan dışarıya fırlayacakmış gibi attığını hissetti. Bunu söylediği, yaptığı ve pes ettiği için kendinden nefret etti, ama sonunda "Pekâlâ. Yüz bin. Tabii, eğer yann general gelene kadar, bu pisliği temizleyebilirsen." dedi.</p>

    <p class="msonormal4">"Anlaştık."</p>

    <h3 class="msonormal7">***</h3>

    <p class="msonormal4">Lien-hua'yla birlikte, Austin'in telefonunda olabilecek aranan ve arayan numaralara baktık. Ancak, hiçbir şey bulamadık. Telefon yeniydi ve daha önce hiç kullanılmamıştı. Cassandra'yı kaçıran, telefonu Austin'in alabilmesi için bir yerlere bırakmış olmalıydı. "ümit edelim ki hâlâ aramalarını bekliyordun" dedim. Bir dakika sonra kendi telefonum titreşince ürktüm. Tessa'nın akşam yemeğini iptal eden mesajına çabucak bir baktım. Biraz üzülmüştüm ama aynı zamanda da memnundum, çünkü nasıl olsa şu anda burayı terk edemeyecektim.</p>

    <p class="msonormal4">"Pekâlâ." dedim. "Şimdilik telefonu unutalım. Bizi aramadıkları müddettçe bir faydası yok. Elimizde başka neler var?"</p>

    <p class="msonormal4">"Bazı memurlar Drake'le görüşecekler, bunun dışında..." Lien-hua bir an düşündü. "Ralph, ajanlardan birine, herhangi bir su deposunun, ülkenin bu tarafına gönderilip gönderilmediğine baktırtıyordu. Ondan bir haber aldık mı?"</p>

    <p class="msonormal4">Başımı iki yana salladım. "Bildiğim kadarıyla hayır."</p>

    <p class="msonormal4">Daha sonra saatimdeki alarm çalmaya başladı.</p>

    <p class="msonormal4">"Bu ne için?" diye sordu Lien-hua.</p>

    <p class="msonormal4">"Otuz dakika." dedim. "Cassandra'nın ölmesine otuz dakika kaldı."</p>

    <p class="msonormal4">"Ralph'i arayacağım." Telefon görüşmesini yapmak için uzaklaştı ve ben de herhangi bir ipucu var mı diye düşündüm; kaçırıyor olabileceğim herhangi bir ipucu. Bizi Cassandra'nın olduğu yere götürebilecek bir şeyler var mı?</p>

    <p class="msonormal4">Hiçbir şey.</p>

    <p class="msonormal4">Hiçbir şey aklıma gelmedi.</p>

    <p class="msonormal4">Saniyeler, dakikalar geçti...</p>

    <p class="msonormal4">Hiçbir şey, hiçbir şey, hiçbir şey yoktu!.. Sadece Rickmarîın ayak izi. İzlenim modelleri...</p>

    <p class="msonormal4">Ve tam o sırada Austin'in telefonu çaldı.</p>

    <p class="msonormal4">Açıp kulağıma götürdüm. Bekledim. Karşı taraftaki her kimse ilk önce onun konuşmasını bekledim. Sessizlik, tedirgin edici bir hâl almıştı. Belki de ilk konuşması gereken Austin'di.</p>

    <p class="msonormal4">Hiçbir şey.</p>

    <p class="msonormal4">Arayanın kapatmasından korkmaya başladım. "Halloldu!" dedim. Kısık sesle konuşmuştum ve Austin olmadığımı anlamamasını ümit ettim.</p>

    <p class="msonormal4">"Pekâlâ, Austin." dedi elektronik bir ses. "Demek telefonu buldun."</p>

    <p class="msonormal4">Cassandra'yı kaçıran... Ve Austin'in ölmüş olduğunu bilmiyor.</p>

    <p class="msonormal4">"Evet."</p>

    <p class="msonormal4">"Biz, bulmuş olduğundan pek emin olamamıştık. Bir saat önce varmış olman gerekiyordu."</p>

    <p class="msonormal4">"Biz." dedi... Kaç kişi bunlar?</p>

    <p class="msonormal4">"Her yer polis kaynıyor."</p>

    <p class="msonormal4">Kısa bir sessizlik oldu. "Benim adım Shade ve senin için bazı talimatlarım var."</p>

    <p class="msonormal4">Shade? Kod adı... Neden kendini şimdi tanıtıyor?.. Austin'le daha önce konuşmamış olması lazım. Test et. Bul.</p>

    <p class="msonormal4">"Daha önce konuştuğum adamla konuşmak istiyorum. Seni tanımıyorum."</p>

    <p class="msonormal4">"O, Cassandra'yla meşgul. Yaptıkların için sana teşekkür etmek istiyorum. Ancak, artık cihazı teslim etmenin zamanı geldi."</p>

    <p class="msonormal4">Demek ki en az iki kişiler... Bu konuşan, Hunter'ın sesini tanımıyor. Onunla daha önce hiç konuşmamış... Ve bir cihaz var... Ne cihazı? Bir şeyler düşünmeye çalıştım, verebilecek herhangi bir yanıt. Fakat çok riskliydi ve elimde çok az bilgi vardı. Yanlış bir şey söyleyebilirdim.</p>

    <p class="msonormal4">"Orada mısın?" dedi Shade.</p>

    <p class="msonormal4">"Evet."</p>

    <p class="msonormal4">"Anlaşma şöyleydi: Kız karşılığında bina ve cihaz. Cihaz elinde mi?"</p>

    <p class="msonormal4">Hangi cihazdan bahsediyor?</p>

    <p class="msonormal4">"Evet elimde." Bir şey söylemem gerekiyordu. "Değiş tokuşu nerede yapacağız?"</p>

    <p class="msonormal4">"Daha önce sana söylenen yerde. On dakika sonra orada ol."</p>

    <p class="msonormal4">Hayır, hayır!</p>

    <p class="msonormal4">"Olamam. Etrafta çok fazla polis var."</p>

    <p class="msonormal4">Sessizlik oldu. Shade, söylemiş olduğum şeyi düşünüyor olmalıydı. Belki de foyamı ortaya çıkarmıştı. Cassandra'nın iyiliği için, umarım anlamamıştır.</p>

    <p class="msonormal4">"Ben şu anda oradayım." dedi kendisini Shade diye tanıtan adam. "Etrafta hiç polis yok. Cassandra Lillo'yu öldürdünüz, Dr. Bowers."</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
