<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark95"><b class="calibre19">74</b></a></h2>

    <p class="msonormal4">Yaklaşık yarım saat kadar önce Margaret'le yaptığımız toplantıyı terk ettiğimden beri, kapalı boş bir bölmede oturmuş kadınların ölmelerini izliyordum.<span class="calibre26">Yedi DVD'nin de kopyasını istetmiştlm ve polis merkezinin bilgisayarlarından birini kullanarak kendi bilgisayarıma girdim. Ardından kadınların filmlerini CIFER'a yükledim ve aynen bir gün önce tramvay istasyonunun filmlerinde yaptığım gibi hepsini ekranda aynı anda oynatmaya başladım.</span><span class="calibre26">Bu filmlerden herhangi biri, Lien-hua'ya, sorgulamada kullanabileceği somut bir delil verebilirdi. Bu nedenle çok üzücü ve son derece rahatsız edici olmalarına rağmen kendimi izlemeye zorladım.</span><span class="calibre26">Ölüm videolarının en kısası yaklaşık üç dakika, en uzunuysa bir saatten fazla sürüyordu. Hepsini sonuna kadar izleyecek zamanım olmadığından filmleri normal hızlarından iki kat daha hızlı oynatarak çekimlerdeki, kamera açılarındaki ve kadınların tepkilerindeki benzerliklere bakabilirdim.</span></p>

    <p class="msonormal4">Kadınların hepsinin, aynı tür elbise giydiklerini gördüm. Hepsi su deposunun zeminine zincirlenmişti. Ancak, zincirlerin bazıları, Cassandra'nınkinden daha kısa gibi görünüyorlardı. Tüm kadınlar yalın ayaktı. Hepsi çok korkmuştu. Lewis, kamerayı deponun çevresinde oynatmamış, aynı yerden çekim yapmayı tercih etmişti. Aynen Cassandra'nın filmi gibi, filmlerin bazılarının birkaç yerinde değişikliğe gidilmişti ve bazılarında da feci sona çabuk gelebilmek için hızlı çekim yapılmıştı. Ancak, beni en çok etkileyen, kadınların hepsinde olan dirençti. Hepsi vücutlarını kameraya yan dönmüş, deponun kapısına, özgürlüklerine doğru ayakta duruyorlardı. Özgürlüklerine bakıyorlardı ve tabii ki her filmin sonunda tüm kadınlar ölüyordu.</p>

    <p class="msonormal4">DVD'leri izlediğim tüm bu zaman içerisinde; Margaret, Tessa ve kendime karşı hissettiğim yoğun bir öfkeyle savaşıyordum. Her şeye rağmen, kim ne yaparsa yapsın hayatlarımızda görünenin dışında farklı pek çok şey vardı. Belki hayatımızın bir tarafına odaklanmaya çalışırken diğer tarafındaki duygularımızı, hayallerimizi ve pişmanlıklarımızı görmezden gelmemiz daha iyidi. Ancak, aksi olsaydı hayat kesinlikle daha kolay olurdu.</p>

    <p class="msonormal4">En sonunda, sorgulamaya on beş dakika kala aşikâr olan bir şeyi gözden kaçırdığımı fark ettim: Su deposu, sadece Cassandra için yapılmamıştı. En az yedi cinayette daha kullanılmıştı. Bu da kasım ayından beri, su deposunun orada olduğu anlamına geliyordu. Yani, o deponun sahibi her kimse, onunla konuşmak iyi bir fikir olabilirdi.</p>

    <p class="msonormal4">İnternet tarayıcısını açıp tapu sicil ve şehir kayıtlarını taramaya başladım.</p>

    <p class="msonormal4">Ancak, zaman ilerlerken bir kez daha, bir dizi sonu olmayan şeyle karşılaşmıştım.</p>

    <p class="msonormal4">Mülk, merkezi Austin, Texas'ta olan, Richardson ve Kirk, Inc.'ye aitti. Bu, Detroit, Michigan'da bulunan Briesen işletmeciliğinin bir yan kuruluşuydu. Briesen işletmeciliği de merkezi Almanya'da olan uluslararası bir işletme sanayi şirketler grubu.</p>

    <p class="msonormal4">Bu da bizim, hiç işimize yarayacağa benzemiyordu.En azından Richardson ve Kirk Inc.'nin depoyu, 2 Kasım tarihinde aldıklarını öğrenebildim. Yani, yangınların başlamasından yedi ay ve ilk kadının kayboluşundan dokuz gün önce.Sonunda, sorgulamaya sadece beş dakika kala notlarımı toplarken Ralph'in koridorda yankılanan ayak seslerini duydum. Bedeni kapı eşiğini gölgeledi. "Margaret, adam hakkında bir şey bulmuş." dedi. "Çok önemli gibi. Hadi gidelim!"</p>

    <h3 class="msonormal7">***</h3>

    <p class="msonormal4">Lien-hua, Margaret ve Teğmen Graysmith'i, teğmenin ofisinde bulduk. Margaret hemen konuya girdi. "Sorgulamayı geciktirmek istemiyorum. Ancak, faydalı olabileceğini düşündüğüm yeni bilgiler edindik."</p>

    <p class="msonormal4">Bekledik. CJzun süren bir sessizliğin, konuşmasının üzerindeki etkisinin tadını çıkararak tek tek hepimizin gözünün içine baktı. "Ajan Jiang'ın tavsiyesi doğrultusunda, bizim şüphelimiz ve tanık koruma programı arasında bir ilişki olabilir mi diye araştırdım. Hiçbir bağ yok. Buna pek şaşırdığımı söyleyemem. Ancak, sanal suç biriminden, Bay Neville'ın dün gece çekilmiş olan sabıka fotoğraflarını kullanarak internette yüz taraması yapmasını istedim ve on beş dakika önce gerçek adının Neville Lewis değil Creighton Melice olduğunu öğrendik. Tartaklama ve öldürücü silahla saldırı sabıkası var."</p>

    <p class="msonormal4">Lien-hua'ya bir sicil dosyası uzattı ve Lien-hua, dosyayı incelemeye başladı.</p>

    <p class="msonormal4">Margaret devam etti: "Kasım ayında başkentte, ikinci derece cinayet için kefaleti ödendikten sonra duruşmaya gelmemiş ve daha sonra tek görgü tanığı, bir arabanın arka koltuğunda elleri bağlı ve ağzı tıkalı bir biçimde boğularak öldürülmüş olarak bulunmuş. Tıbbi uzmanlar, kadının öldürülmeden önce işkenceye maruz kaldığı kanısındalar. Şüpheli yok."</p>

    <p class="msonormal4">Lien-hua'nın dijital ses kayıt cihazını masaya koyup "kaydet" düğmesine bastığını gördüm.</p>

    <p class="msonormal4">"Bizim adamımız, Creighton Melice'm özel bir durumu var." dedi Margaret. "Sorgulama sırasında bunu göz önünde bulundurmak önemli olabilir."</p>

    <p class="msonormal4">"Ne gibi bir özel durum?" diye sordu Teğmen Graysmith.</p>

    <p class="msonormal4">"Acıyı hissetmiyor."</p>

    <p class="msonormal4">Ralph, öne doğru eğildi. "Ne?"</p>

    <p class="msonormal4">"Bu mümkün olabilir mi?" diye sordu Graysmith.</p>

    <p class="msonormal4">Margaret, dosyayı işaret etti. "Çok ender rastlanan bir durum ama evet, mümkün. Anhidrozlu acıya karşı doğuştan duyarsızlık' veya kısaca CİPA'sı var. Acıyı ileten sinir hücreleri hiç gelişmemiş. O kadar nadir rastlanan bir durum ki Amerika Birleşik Dev- letleri'nde bu durumda olan sadece doksan sekiz vakaya rastlanmış. Creighton Melice, elli dördüncü vaka. Görünüşe göre CIPA'- lı birisinin yetişkinlik dönemine kadar yaşayabilmesi pek duyulmuş bir şey değil. Yaşayabilenler ise nadiren sağlıklı oluyor. Onlarda da kemik kırılmaları, yanıklar, tedavi edilmemiş iltihaplar görülüyor."</p>

    <p class="msonormal4">Tekrar notlarına baktı. "Geçen sene Güney Dakota'da, diş çıkartan bir bebek, annesi fark etmeden iki parmağını yemiş, üç yıl önce Pakistan'da, sekiz yaşında bir erkek çocuğu, yüzünü kaynar suyla yıkamaya çalışmış. Son zamanlarda, İskoçya'da on üç aylık bir bebek ayak bileğini kırmış ve acil odasında doktorları beklerken ayağı yana doğru çarpık duruyormuş ve bu sırada da hep gülüyormuş..."</p>

    <p class="msonormal4">"Tamam, bu kadar yeter." dedi Graysmith. "Durumu anladık."</p>

    <p class="msonormal4">Margaret ve ekibinin, Melice ve durumu hakkında yirmi dakikadan az bir süre içerisinde tüm bu bilgileri toplayabilmelerine hayret etmiştim.</p>

    <p class="msonormal4">Devam etti: "Kimse buna neyin sebep olduğunu bilmiyor. Fakat bu durumdan sorumlu olan genin adı..." Bir kez daha dosyaya baktı. " Anlaşılan bu gendeki mutasyon bazı belli sinir uçlarının gelişimini engelliyor."</p>

    <p class="msonormal4">"Peki, hiç hissedebildiği bir şey var mı?" diye sordu Graysmith. "Yoksa sadece dört duyu organıyla mı doğmuş?"</p>

    <p class="msonormal4">Margaret, notlarının üçüncü sayfasını çevirdi. "Görünüşe göre, CIPAlı insanlar, derilerindeki farklı dokunuşları ve baskıları hissedebiliyor. Ancak, hepsi bu kadar. Bununla birlikte acı veren bir uyarıcıya maruz kaldıklarında kan basınçlarında, kalp atışlarında veya solunumlarında bir değişiklik olmuyor. Ampütasyon da dâhil olmak üzere anestezi almadan ameliyat olabilirler."</p>

    <p class="msonormal4">'Anhidrozlu acıya karşı doğuştan duyarsızlık." diye mırıldandım. İrsî. Demek ki insanlar bununla doğuyor ve sadece belli başlı ailelerde görülüyor.</p>

    <p class="msonormal4">"Anhidrozlu, terleyemediğiniz anlamına gelir." dedi Lien-hua. "Yani, bu durum, vücudun ısıyı hissetme kabiliyetini ortadan kaldırıyor olmalı."</p>

    <p class="msonormal4">"Bu doğru, Ajan Jiang." dedi Margaret. Lien-hua'nın dediğini onaylamak canını acıtmışa benziyordu. "CIPA'lı insanlar, sıcak veya soğuk uyarıcıları hissetmiyorlar. Yani, bunu yaparsanız diye söylemiyorum ama..." Durdu... Durdu... Durdu... Ve sonunda devam etti: "Sorgulamanız sırasında Bay Melice'ı tehdit etmeniz bir işe yaramaz. Sorgulamak üzere olduğunuz adam, tüm yaşamı boyunca hiç acı hissetmemiş."</p>

    <p class="msonormal4">"Sadece acıya sebep olmuş." diye mırıldandı Ralph.</p>

    <p class="msonormal4">"Yani, Lien-hua, ona vurduğunda da bir şey hissetmedi o zaman." dedim. Tam bunun herhangi bir anlam ifade edip etmeyeceğini düşünüyordum ki odanın kapısı açıldı ve Dunn başını uzattı. "O hazır."</p>

    <p class="msonormal4">Lien-hua, not defterini ve dijital ses kayıt cihazını eline aldı. "Ben de öyle."</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
