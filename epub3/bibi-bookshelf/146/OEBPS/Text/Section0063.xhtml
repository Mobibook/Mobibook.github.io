<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark75"><b class="calibre19">59</b></a></h2>

    <p class="msonormal4">Deponun karşı duvarına yakın, sağ tarafımda ayak sesleri duydum. Yere çömeldim. Atış pozisyonu aldım. Kalbim hızla çarpıyordu. "Olduğun yerde kal!"</p>

    <p class="msonormal4">"Pat!" Ralph'in sesi cevap verdi. "Onu kaybettim." dedi ve ardından bir dizi küfürle havayı renklendirdi.</p>

    <p class="msonormal4">"Cassandra'yı bulduk." dedim. "Durumu iyi."</p>

    <p class="msonormal4">Tam o sırada gölgelerin arasında bir kıpırtı gözüme ilişti. Fenerimi o tarafa doğru çevirdim ve soluk bir tenin, bir anlık görüntüsünü gördüm.</p>

    <p class="msonormal4">Bir yüz.</p>

    <p class="msonormal4">"Hey!" diye bağırdım. Adam ayaklarının üzerinde zıplayıp öne fırladı. Ralph'e benden daha yakındı. Fenerimi doğrulttum. "Ralph, onu yere indir!"</p>

    <p class="msonormal4">Ralph, hiç tereddüt etmeden deponun karmakarışık hâldeki ortasına doğru atıldı. Şüphelinin kaçmasını engellemek için, en yakınımdaki kapının önünde durup fenerimi elimden geldiğince adama odaklamaya çalıştım.</p>

    <p class="msonormal4">Deponun dışından gelen ambulans ve polis arabalarının siren sesleri, polislerin ve sağlık görevlilerinin sonunda geldiğini haber verdi. Şüpheli, daha önce inmiş olduğum merdivenlere yaklaştığında yakınındaki bir marangoz tezgâhından bir çeşit alet aldı. "Ralph, elinde silah var!"</p>

    <p class="msonormal4">Sonra adam, aniden durup döndü ve çatal çekici Ralph'in kafasına doğru salladı. Ralph sıvışacağına, elini uzatıp çekici havada, yan yolda engelledi ve sertçe çekti. Çekiç, yanıp sönen karanlığın içine fırladı.</p>

    <p class="msonormal4">Bu hareket benim gözümü korkuturdu. Ancak, bu adamı korkutmadı. Soğukkanlı bir biçimde Ralph'in üzerine atladı; seri sert karate darbeleriyle Ralph'in boynuna ve göğsüne vurup onu bir anlığına sersemletti. Fakat Ralph, herifi, çenesine bir alttan vuruşla, yere devirdi ve ardından üzerine atlayıp betona yapıştırdı. Bir dakika sonra Ralph, adamı yüzükoyun döndürüp ellerini arkadan kelepçelemişti.</p>

    <p class="msonormal4">Polisler ve tıbbi personel, akın akın yanımdan geçtiler. Ralph, şüpheliyi ayağa kaldırdı. San Diego Polis Teşkilatının memurları çevrelerini sarmıştı. "İyi zamanlama." dedi Ralph, alaycı bir biçimde adamı onlara teslim ederken. Sonra boynunda adamın vurmuş olduğu yeri ovdu. "Küçük bir oyuncu arkadaştı."</p>

    <p class="msonormal4">Ralph, üstünü başını silkerken başımı iki yana salladım. "Ralph, neden ona silahını çekmedin?"</p>

    <p class="msonormal4">Ralph, etli yumruğunu havaya kaldırdı. "Çektim."</p>

    <p class="msonormal4">Elini havaya kaldırdığında küçük parmağının yana doğru çıktığını gördüm. Ya şüpheliyi yumruklarken ya da zapt etmeye çalışırken parmağı çıkmıştı. Ralph'e işaret ettim. Bir süre parmağına bakakaldı ve sonra diğer elini parmağın çevresine sarıp hafifçe yüzünü buruşturarak parmağı ileriye ve sonra yanlara doğru hızlıca çekip eklemi yerine geri soktu. "Tam sevdiğim gibi." dedi. "Hızlı ve temiz."</p>

    <p class="msonormal4">Bence Ralph'in bir hobiye ihtiyacı var. Belki yoga veya o Japon bahçe süsleme uğraşları iyi olabilir. Belki de iyi bir terapist.</p>

    <p class="msonormal4">Ardından Cassandra'ya ve parçalanmış su deposuna doğru yürüdü. Dedektif Dunn'ın bana doğru geldiğini gördüm. "Elimizde ne var?" diye sordu.</p>

    <p class="msonormal4">"En azından bulmamız gereken bir kişi daha var." dedim. "Binada bir yerlerde olabilir."</p>

    <p class="msonormal4">"Dağılın!" diye memurlarına emir verdi. "Binayı sarın. Onu getirin!" Memurlar, güvenliği sağlamak için anında depoya yayıldılar.</p>

    <p class="msonormal4">Soluk almak, nefesimi düzene sokmak ve az önce olanları düşünmek için bu anı fırsat bildim. Austin Hunter ölmüştü. Cassandra yaşıyordu. Elimizde gözaltında bir şüpheli vardı. Evet, derin nefes al.</p>

    <p class="msonormal4">Nefes al.</p>

    <p class="msonormal4">Tessa, koluna yeni konmuş gizli kuzgunuyla otel odasına girdi. Derisi o kadar acıyordu ki sanki kuşun pençeleri gerçekten de kolunu sıkıca kavramıştı. Kapıyı kapatırken yüzünü buruşturdu. Stüdyoyu terk etmeden önce Riker, ona, kuzgunu yıkaması için yarım şişe antibakteriyal sabun vermişti: "Biraz el kremi de sürebilirsin ama çok fazla değil çünkü rengini çıkarır." Sonra Lachlan, kolunu gazlı bezle sarmış ve bir saatten önce bezi çıkarmamasını söylemişti.</p>

    <p class="msonormal4">Ancak, şimdi odasında, dövmeyi görmek için sabırsızlanıyordu. Yavaşça bluzunu sıyırıp gazlı bezi çıkardı.</p>

    <p class="msonormal4">Derisi kızarık ve şişti. Çok hassastı; hem de çok, ama kuzgun da çok güzeldi.</p>

    <p class="msonormal4">Lachlan, bu işte Riker'ın söylediği kadar iyidi.</p>

    <p class="msonormal4">Tessa, dövmesini dikkatlice yıkadıktan sonra yatağındaki yastıkların üzerine kıvrılıp not defterini çıkardı ve Riker'ın derin mavi gözleri hakkında yazmaya başladı.</p>

    <h3 class="msonormal7">***</h3>

    <p class="msonormal4">İki memur, şüpheliye haklarını okurken birisi, ana ışık düğmesini bulup bastı. Bir sürü floresan ışığı depoyu aydınlattı ve ilk kez şüpheliyi iyice görebildim. Yirmilerinin sonunda, otuzlarının başında, bir yetmiş sekiz boyunda, seksen kilo kadardı. Açık kumraldı. Siyah gözleri, bana kuzey gölünün derinliklerinde bulabileceğiniz taşları hatırlattı. Kot, uzun kollu tişört ve deri bot giymişti. Boynunda ve yüzünde birçok leke ve yara vardı. Takısı veya görünür bir yerinde dövmesi yoktu ve Ralph'e karşı gelebilecek kadar da kuvvetliydi.</p>

    <p class="msonormal4">Sonra, duvarın yakınında, su deposundan geriye kalan parçaların yanında, su birikintilerinin, engebeli yüzeydeki oyukları hissederek betonun üzerinde yavaşça dalgalandıklarını fark ettim. Su, büyük bir ihtimalle etraftaki delillerin yok olmasına yardımcı olmuştu. Ancak, Cassandra'yı kurtarabilmenin tek yolu camı kırmaktı.</p>

    <p class="msonormal4">Yıllar önce kilit açmasını öğrenmiştim. Gidip Cassandra'yı bileğindeki kelepçeden kurtarmaya karar verdim. Ancak, başımı kaldırdığımda sağlık görevlilerinin Cassandra'yı tekerlekli sedyede bana doğru getirdiklerini gördüm. Belki de Ralph, çoktan zinciri çıkarmasına yardımcı olmuştu.</p>

    <p class="msonormal4">Sağlık görevlilerinden birisi, Cassandra'nın ağzına oksijen maskesini yerleştirip cihazın göstergelerini ayarladı. Tabii ki doktorların, Cassandra'yı muayene etmesi gerekiyordu. Ancak, görünüşe göre tam zamanında yetişmiştik. Bilinci yerinde gibiydi ve tepki veriyordu. Lien-hua, onun elini tutarak yanında yürüyordu. Neyse ki Cassandra uzandığından on metre ilerisinde duran şüpheliyi göremiyordu. Eğer o anda başını kaldırıp baksaydı tepkisinin ne olacağını tahmin edebiliyordum.</p>

    <p class="msonormal4">Sağlık görevlileri, kapıya yaklaştıklarında şüpheli, Lien-hua'ya, ne olduğunu duyamadığım bir şey söyledi. Lien-hua, durdu. Şüpheliye doğru döndü. "Ne dedin?" Cassandra'nın elini bırakıp adama doğru yaklaştı. "Tam olarak anlayamadım." Herifin, Lien- hua'ya sataşıyor olduğunu düşünüp buna bir son vermek için oldukları tarafa doğru yürümeye başladım.</p>

    <p class="msonormal4">Ancak, ben henüz oraya varamadan herif, tekrar bir şeyler söyledi ve bu defa ne dediğini duyabildim: "Kadının üzerindeki elbise gerçekten de çok güzel! ümarım su, onu mahvetmemiş- tir." Lien-hua, hiç tereddüt etmeden köşeye atılmış olan çatal çekicin üzerine basarak dönüp herifin karnına bacağıyla sert bir biçimde vurdu. Adam, onu kavramış olan San Diego polis memurlarının kollarından kurtulup sendeleyerek yere düştü ve sonra Lien-hua, üzerine doğru atlıyordu ki Ralph'le birlikte onu zor zapt edebildik. Beni şaşırtan, inanılmaz bir kuvvetle bize karşı gelmeye çalışmasıydı. İlk defa sükûnetini kaybettiğini görmüştüm. Herif, onu dava edebilir veya şikâyette bulunabilirdi. Ancak, bunun, Lien-hua'nın hiç de umrunda olduğunu sanmıyordum.</p>

    <p class="msonormal4">Tepkisi, on üç yıl önce Basque'ın, Sylvia Padilla'nın ölümüyle alay ettiği zamanki, -beni ürperten- tepkime benziyordu.</p>

    <p class="msonormal4">"Sakin ol!" diye fısıldadım elimi iterken. Kaslarındaki gerginliği hissedebiliyordum. "Sakin ol!" dedim tekrar. Sonunda rahatlamaya başladı. Ralph'le onu bıraktık. Fakat ne olur ne olmaz diye yanında durduk.</p>

    <p class="msonormal4">Dunn, şüpheliyi ayağa kaldırmaları için memurlara işaret etti ve sonra onu, baştan ayağa süzdü. "Seni merkeze götürmek için sabırsızlanıyorum."</p>

    <p class="msonormal4">Şüpheli, sanki kendisi yırtıcı bir hayvan Dunn ise avmış gibi, soğukkanlılıkla gözlerini dikti, "üzgünüm, dedektif!" Lien-hua'ya baktı. "Fakat, bayanla muhatap olmayı tercih ederim. Bir sonraki kız arkadaşım o olacak."</p>

    <p class="msonormal4">Dunn, adama doğru iyice yaklaştı. Bir an, onu da zapt etmemiz gerekebileceğini düşündüm. Ancak, neyse ki geri çekildi. "Götürün bu pisliği buradan!" Sonra, bir anda alışılmadık bir kibarlıkla Cassandra'ya doğru yürüyüp alnındaki ıslak saçlara hafifçe dokundu ve "Bitti artık. Her şey yoluna girecek." dedi.</p>

    <p class="msonormal4">Her şeye dikkat ettim. Hem de iyice dikkat ettim.</p>

    <p class="msonormal4">Dunn'ın memurlarından birisi geri geldi. "Depo boş."</p>

    <p class="msonormal4">"Tekrar arayın!" dedim. "En az iki kişi olduklarını sanıyoruz."</p>

    <p class="msonormal4">Dunn, sağlık görevlilerinin Cassandra'yı götürmelerini izledi.</p>

    <p class="msonormal4">"Pekâlâ." dedi. "Tekrar arayın. Bir perimetre belirleyin. Merkeze vardığımızda bu herifi, ortağı hakkında öttürürüz." Memurların hepsi, olay yerini arama, inceleme ve güvenlik altına alma görevlerini yerine getirmeye başladı.</p>

    <p class="msonormal4">"Drake'ten bir şeyler öğrenebildik mi?" diye sordum Dedektif Dunn'a.</p>

    <p class="msonormal4">Kafasını salladı. "Hiçbir şey bilmiyor. Yarın takip ederiz."</p>

    <p class="msonormal4">Şüpheliyle konuşmak istiyordum. Shade'in kimliğini, cihazın gerçekte ne olduğunu ve emirlerden birinin neden B-14'ün yakılmasını içerdiğini öğrenmek istiyordum. Çok fazla soru vardı. Cassandra'yla konuşup Sherrod Akvaryumunda neler olduğu konusunda, onun hikâyesini dinlemek istiyordum. Onun, araştırmaları hakkında soru sormak ve Austin Hunter'ın çıkardığı yangınlardan ne kadarını bildiğini öğrenmek istiyordum.</p>

    <p class="msonormal4">Ancak, şimdi, bunlar için doğru zaman değildi. Polislerin şüphelinin işlemlerini yapması; doktorların Cassandra'yı tedavi etmeleri ve kriminalistlerin ikaz bantlarını germek için hiç şüphesiz park sayaçlarını ve depoyu çevreleyen sokaktaki dur işaretlerini kullanarak olay yeri perimetrelerini belirlemeleri gerekiyordu. Ben tüm bunları düşünürken Ralph'i, Lien-hua'ya laf arasında yetkili yönetici Margaret Wellington'ın şehre geldiğini ve olay yerine uğramak istediğini söylerken duydum. İşte bu harikaydı.</p>

    <p class="msonormal4">Sonuçta artık, Ralph'in, Lien-hua'nın ve benim, bu akşam burada yapabileceğimiz başka bir şey olmadığını fark ettim ve böylelikle ifadelerimizi verdik, önceden doldurulması gereken kâğıtları doldurduk. Austin'in cep telefonunu delil olarak bıraktım. Tam orayı terk etmek üzereyken Ralph, Lien-hua'ya "Her- hâlde adama öyle vurmak seni iyi hissettirmiştir." dedi.</p>

    <p class="msonormal4">"Hayır." dedi. "Hiç iyi hissettirmedi. Bu olanların hiçbiri iyi hissettirmiyor. Hem de hiçbiri!"</p>

    <p class="msonormal4">Söyledikleri, düşüncelerimi bir kez daha Basque'a geri götürdü. Mezbahadaki o unutulmaz geceye. Ona vurmanın, sınırı aşmanın bana hissettirdiklerine. Sonra Lien-hua'nın sözlerinin ışığında, içimde bir utanç dalgalanması hissettim, çünkü onun aksine, benim bir tarafım karanlığa sapmaktan zevk almıştı. Bir tarafım, çizginin diğer tarafında yaşamanın nasıl bir şey olduğunu merak etmişti ve yıllar geçmiş olmasına rağmen hâlâ merak ediyordu.</p>

    <p class="msonormal4">Lien-hua'yla depodan çıkıp arabaya binmek üzereyken boynundaki kurşun yarasından akan kanı durdurmaya çalıştığım zaman elime bulaşan kanının, hâlâ elimde olduğunu fark ettim.</p>

    <p class="msonormal4">Avucumu bacağıma bastırdım ve otele gidene kadar orada tuttum.</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
