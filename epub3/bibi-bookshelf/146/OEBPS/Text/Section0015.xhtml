<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark12"><b class="calibre19">12</b></a></h2>

    <p class="msonormal4">Lien-hua'yı ve polisi beklerken cep telefonumla, olay yerinin bazı fotoğraflarını çektim ve yetkili görevlilere yollaması için tramvayın güvenlik şefine elektronik postayla gönderdim. Eskiden kaza veya suç mahalline fotoğrafçının gelmesini beklememiz gerekirdi.</p>

    <p class="msonormal4">Artık öyle değil.</p>

    <p class="msonormal4">Yirmi birinci yüzyıla hoş geldiniz.</p>

    <p class="msonormal4">Evsiz adamın dişinin, hâlâ kolumda gömülü olduğunu fark ettim. Tessa'nın görmesine fırsat vermeden çektim. Zannettiğimden daha çok acıdı ve onu cebime atıp kanamayı durdurması için anorağımın elastik kolunu yukarıya doğru çektiğim zaman parmaklarım az da olsa titriyordu.</p>

    <p class="msonormal4">Birkaç dakika sonra üç polis arabası ve bir ambulans kenara çektiler ve sanki sıraya girmiş gibi Lien-hua da gelip tam onların arkasına park etti.</p>

    <p class="msonormal4">Lien-hua karşıdan karşıya geçerken erkek ve kadın polis memurlarının onu takip eden gözlerini fark ettim. Hiç şaşırmadım. Ne de olsa doğulu edası, küçük burnu ve çıkık elmacık kemikleriyle çok zarif ve güzel bir yüzü vardı. Kibarca söylemek gerekirse vücudu çok, ama çok formdaydı. Tabii ki çok zeki ve stres altındayken sakindi. Bekâr ve otuz iki yaşındaydı. Yani benden sadece dört yaş küçüktü.</p>

    <p class="msonormal4">Sonuçta, tanımış olduğum en çekici kadınlardan birisiydi. Bana doğru yaklaşırken tüm bunları düşünmemeye çalıştım ve acele bir selamlamadan sonra ona olup bitenleri anlatmaya odaklandım. İlk yardım elemanlarından birisi bana, kolum için bir tüp antibiyotik krem vermişti. İsteksizce kaldırımın kenarında oturmuş, lastik bilekliğini bileğinde şaklatan ve ara ara not defterine bir şeyler yazan Tessa'ya doğru yaklaştığımızda anorağımın kolunu aşağıya çektim.</p>

    <p class="msonormal4">Bir süre sonra Lien-hua yanına oturdu. "Merhaba Tessa."</p>

    <p class="msonormal4">Ona bakmadan "Ajan Jiang." dedi.</p>

    <p class="msonormal4">"İyi misin?"</p>

    <p class="msonormal4">Şak! "Psiko-analiz falan yapmaya çalışma. Sadece uyumak istiyorum."</p>

    <p class="msonormal4">Lien-hua ince parmağını kaldırımın bir yanından diğer yanına doğru gezdirdi. "Öyle olsun." Bunun üzerine ayağa kalktı ve elini Tessa'ya uzattı.</p>

    <p class="msonormal4">Antibiyotiğin bir kısmını koluma bulamayı bitirdim ve tüpün kapağını geri taktım. "Tessa, Lien-hua'ya burada işim bitene kadar seninle kalmasını rica ettim."</p>

    <p class="msonormal4">Şak. Şak. "Kimseye ihtiyacım yok benim."</p>

    <p class="msonormal4">Lien-hua, Tessa'nın, elini tutmayacağını anlayınca onu aşağıya indirdi.</p>

    <p class="msonormal4">"Lütfen!"</p>

    <p class="msonormal4">Çenesini alçalttı, ayağa kalktı ve Lien-hua'nın arabasına doğru öfkeyle yürüdü.</p>

    <p class="msonormal4">Şak. Şak. Şak.</p>

    <p class="msonormal4">Şu lastik bileklik hakkında onunla konuşmam lazım.</p>

    <p class="msonormal4">Tessa, duyamayacağı kadar uzağa gittiğinde Lien-hua'ya "Kötü bir geceydi. Ancak, kendisini toparlayacağını düşünüyorum. Otelde görüşürüz. Tamam mı?" dedim.</p>

    <p class="msonormal4">"Tabii ki."</p>

    <p class="msonormal4">Hafifçe dirseğine dokundum. "Geldiğin için sağol."</p>

    <p class="msonormal4">"Rica ederim." dedi. "Sana yardımcı olabildiğim için memnunum."</p>

    <p class="msonormal4">Sözleri, kafamın içerisinde döndü durdu. Benim için, muhtemelen, onun kastetmek istediğinden çok daha fazla anlam ifade ediyorlardı. "Ben de."</p>

    <p class="msonormal4">Sonra arabasına, Tessa'nın yanına atladı. Yüzü, dibine fırça gibi kalın bir sakal yapıştırılmış et parçasına benzeyen bir polis memuru bağırdı: "Nereye gittiğini sanıyorsun?" Büyük bir yara izi, polisin yanağı boyunca uzanmış ve dudağını aşağıya çekerek yüzüne sanki alay ediyormuş gibi bir ifade vermişti. Kollarında, -gömleğinin dışına kadar sarkan- iki piton dövmesi vardı. Detektif rozeti takıyordu.</p>

    <p class="msonormal4">"Olanları görmediler." dedim.</p>

    <p class="msonormal4">Bana şüpheyle baktı. "Sen?.."</p>

    <p class="msonormal4">"Patrick Bowers. Federal ajanım. FBI."</p>

    <p class="msonormal4">Kimliğimi çıkarırken bariz bir şekilde kotuma, spor ayakkabılarıma ve tişörtüme dikkat ederek kıyafetimi inceledi. "Federal ajan, öyle mi? Eğer FBI ajanıysan kösele ayakkabıların ve küçük aptal kravatın nerede?"</p>

    <p class="msonormal4">Ben de ona, az kalsın kahvaltı çöreğinin ve cici küçük bıyığının nerede olduğunu soracaktım. Ancak, arkadaşlığımızı başlatmanın en iyi yolunun bu olduğundan şüpheliydim. Bunun yerine ona federal kimliğimi gösterdim.</p>

    <p class="msonormal4">Lien-hua beklemişti. Fakat şimdi, ona, gitmesi için başımla işaret ettim. Dedektif, artık iki kadınla da ilgilenmiyor gibiydi. Çenesini ileri geri oynatarak kimliğimi inceledi. "Demek ki federaller artık bu tür olaylara da karışıyorlar öyle mi?"</p>

    <p class="msonormal4">"Neye karışıyorlar?"</p>

    <p class="msonormal4">Kimliği bana verdi. "Bana bak, eğer buraya gelip bir tür mahalle kavgası başlatacaksan..."</p>

    <p class="msonormal4">Rozetindeki ismi okudum. "Dedektif Dunn, ben buraya soruşturma yapmak için gönderilmedim. Burada sadece, John Doe'nun intiharına şahit olduğum için bulunuyorum. Burada bilmediğim başka şeyler mi dönüyor?"<br class="calibre3" /></p>

    <p class="msonormal4">Sarımsak kokan nefesini hissedebileceğim kadar yaklaştı. "Burası benim şehrim. Bir dahaki sefer sen ve Quantico'lu mürekkep yalayan avukat arkadaşların, devam eden bir soruşturmaya burnunuzu sokmaya karar verdiğinizde en azından doğru kanallara göz atma nezaketini gösterin."</p>

    <p class="msonormal4">"Geri çekilmeni öneriyorum." dedim. "Hemen!"</p>

    <p class="msonormal4">Yavaşça geri gitti.</p>

    <p class="msonormal4">"Hangi devam eden soruşturmadan bahsediyorsunuz, dedektif?"</p>

    <p class="msonormal4">"Aşağılamayı bırak. Neden bahsettiğimi biliyorsun, aksi taktirde burada olmazdın." Zımpara kâğıdını andıran kirli sakalını ovdu. "Demek aynı zamanda fotoğrafçısın, öyle mi? Herkese gönderdiğin şipşak çekilmiş tramvay fotoğraflarına ne demeli."</p>

    <p class="msonormal4">Bu herif başka bir şeydi. "Rozetinde cinayet dedektifi olduğun yazıyor. Milvvaukee'de altı yıl çalıştım ve en azından cinayetten şüphelenilinceye kadar, intiharı doğrulayacak bir görgü tanığı için seni buraya yollamayacaklarını çok iyi biliyorum. Neler oluyor burada?"</p>

    <p class="msonormal4">Pis pis güldü. "Anladım. Demek bu şekilde oynamak istiyorsun. Pekâlâ. Her tarakta bezi olan bir federal ajansın. Neden bunu kendin çözmüyorsun?"</p>

    <p class="msonormal4">"Tamam, dedektif. Senin de bildiğin gibi bu iyi bir fikre benziyor. Dediğini yapacağım."</p>

    <p class="msonormal4">Sesi sertleşti. "Pekâlâ, şu şüphelendiğin adam, ona dikkatlice bakamadın, değil mi?"</p>

    <p class="msonormal4">"Otuzlarının ortasında veya sonlarında, sarı saçlı, favorisiz, belli belirsiz bir keçi sakalı. Tüm zaman boyunca oturmuştu.</p>

    <p class="msonormal4">Ancak başı, bordo renkli 2003 model Ford Mustang'in tavanına yakındı. Yani boyu, belki bir metre doksan iki ya da doksan beş santim kadardı. Nextel marka telefon kullanıyordu. Sol kolunda dazlak kartal dövmesi vardı; bunun dışında vücudunda görünürde bir iz veya takı yoktu. Mustang'in ön panelinde, sürücü tarafında, yaklaşık yirmi santimetre uzunluğunda bir çizik vardı. Ari- zona plakalı, B73 numaralı..." Dunn bana bakakaldı. "Söylediklerimi not ediyor musun?" diye sordum.</p>

    <p class="msonormal4">"Bunları uyduruyor musun?"</p>

    <p class="msonormal4">"Hayır." Arkasında kalan Petco Parkı'nın ufuğa karşı görüntüsüne bakarak; "Benim işim bu." dedim.</p>

    <p class="msonormal4">Son iki saat boyunca, Creighton Melice ve adının Randi -i ile yazılan- olduğunu söyleyen esmer, şehir merkezindeki bir şarap evinde içki içtiler ve iki gece kulübüne gittiler. Şimdi ise esmer, arabanın aynasında saçıyla uğraşırken Creighton arabayı gemi tersanelerine doğru sürüyordu. "Peki, nerede kalıyorsun, Neville?"</p>

    <p class="msonormal4">"Chulo Vista'da kendime ait bir yerim var."</p>

    <p class="msonormal4">Creighton, esmerin, arabaya kendi arzusuyla binmesine sevinmişti. Binip binmeyeceğinden emin olamamıştı, ne var ki bu çok kolay olmuştu. Kapıyı aç. Binmesine izin ver. Kapıyı kapat. Böyle olması çok daha iyidi, çok daha tatmin ediciydi.</p>

    <p class="msonormal4">Creighton, polislere dikkat etti. Her zaman tetikte olmak gerekiyordu. İşıkta durdu.</p>

    <p class="msonormal4">"San Diego'yu bilmediğini söylemiştin." dedi, aynayı yukarıya kaldırarak. "Hangi rüzgâr attı seni buralara?"</p>

    <p class="msonormal4">"Üzerinde çalışmakta olduğum bir film projesi. Çok fazla seyahat ederim."</p>

    <p class="msonormal4">"Burada ne kadar kalmayı planlıyorsun?"</p>

    <p class="msonormal4">"Duruma bağlı."</p>

    <p class="msonormal4">"Hangi duruma?"</p>

    <p class="msonormal4">"Burada işlerimi ne kadar zamanda halledeceğime."</p>

    <p class="msonormal4">Yeşil ışık yandı ve Creighton, kameralı depoya giden sokağa saptı.</p>

    <h3 class="msonormal7">***</h3>

    <p class="msonormal4">Benim mesleğimde, çoğu zaman, bir seferde tek bir davayla ilgilenme lüksü olmuyor. Bir olayı çözmek üzere ilerliyorken bir diğeri sessizce arkanızdan size yaklaşır. Böylelikle, aklım kundaklama davasına odaklanmış olsa bile John Doe'nun intiharının etrafında dönen garipliklerin beni dürttükleri gerçeğini görmezlikten gelemezdim.</p>

    <p class="msonormal4">Bu nedenle, aklımda iki dava için de yer açtım.</p>

    <p class="msonormal4">Siyah spor çantalı adamın ve arkadaşının, oradan tesadüfen geçiyor olmalarına rağmen, olup bitenlere dönüp bakma zahmetinde bulunmamaları bence mantıklı değildi. Çoğu insan, doğal bir içgüdüyle merakla bakar; tabii eğer ilgilenmiyormuş gibi görünmek istemiyorsa... Ve ancak, saklayacak bir şeyleri olan insanlar bu şekilde davranır. Bunun yanı sıra içimde gitgide büyüyen bir his, bana burada daha başka olayların da döndüğünü söylüyordu; özellikle de kaza yetkisiyle ile ilgili olarak paranoyak olmuş yeni arkadaşımın söylediklerini duyduktan sonra...</p>

    <p class="msonormal4">Bu yüzden, Dedektif Dunn'a ifademi verip kolumu sargı beziyle sardıktan sonra, birkaç dakika, kaza sırasında tramvayda bulunan yolculara, aralarında tramvay durmadan önce içeride, siyah çantalı bir adam gören birisi olup olmadığını sordum.</p>

    <p class="msonormal4">Kimse görmemişti.</p>

    <p class="msonormal4">Daha sonra, tramvay istasyonlarındaki video kayıtlarına bakıp iki adamın tramvaya binip binmediklerini görebilirdim.</p>

    <p class="msonormal4">Olay yerini terk etmeden önce, tekrar metal çitlere doğru yürüdüm ve aradaki açıklığa baktım.</p>

    <p class="msonormal4">Birkaç şehir görevlisi, tramvayın ön kısmını fırçalıyordu. Aralarından birisi Jay Leno'nun televizyon programını kaçırdığı için hayıflanıyor, bir diğeri ise Lakers basketbol takımının ilk beşini tartışmak için onun ilgisini çekmeye çalışıyordu.</p>

    <p class="msonormal4">Onların hemen arkasındaki ciddi görünümlü bir polis memuru ayakkabıyı eline aldı.</p>

    <p class="msonormal4">Tam da düşündüğüm gibiydi.</p>

    <p class="msonormal4">İçi boş değildi.</p>

    <p class="msonormal4">Etrafıma tekrar bir göz gezdirdim ve arabama atladım. İnsan ısırıklarının çoğu, enfeksiyonla sonuçlandığından antibiyotik almak için hastanenin önünde durdum. Acildeki doktorlar, ısırık nedeniyle hepatit C ve H1V testi de yaptırıp bir hafta içinde geri gelmemi ve altı ay içinde de testleri tekrar yaptırmamı söylediler. Şimdilik bununla ilgili olarak yapabileceğim başka bir şey olmadığı için bunu aklımdan çıkardım.</p>

    <p class="msonormal4">Hastaneden ayrılmadan önce, cumartesi, arabanın ön camına olanları anlattığım zaman, Avis araba kiralama şirketi temsilcisinin yüzünün alacağı ifadeyi gözümün önüne getirdim.</p>

    <p class="msonormal4">Bu çok ilginç olacaktı.</p>

    <p class="msonormal4">Ertesi sabah Tessa'nın, camda John Doe'nun kanından çizikler ve damlalar görmemesi için yirmi dört saat hizmet veren bir araba yıkayıcısı aradım.</p>

    <p class="msonormal4">Bu arada aklım sürekli olarak iki dava arasında gidip geliyordu.</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
