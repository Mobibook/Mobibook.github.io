<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><br class="calibre12" /></a></h2>

    <h2 class="msonormal2"><a class="title" id="bookmark86">67</a></h2>

    <p class="msonormal4">"Dupin!" diye tekrarladı Tessa. "Hiç Morgue Sokağı Cinaye- tf ni okumadınız mı?"</p>

    <p class="msonormal4">"Galiba... Çok uzun zaman önce..." dedim. "Belki senin yaşındayken."</p>

    <p class="msonormal4">"Bu çok uzun zaman önce olmalı." diye mırıldandı.</p>

    <p class="msonormal4">Doğrusu gençken, Poe'nun yazılarından bazılarını okuduğumu hatırlıyorum. Ancak, hiçbir zaman çok ilgimi çekmemişti. Şimdi bundan pişmanlık duyabileceğimden şüphelendim. "Tessa..." dedim. "Dupin kim?"</p>

    <p class="msonormal4">"Monsieur C. Auguste Dupin. Onu, Poe yarattı. Hakkında üç hikâye yazdı. İlkinde, -Morgue Sokağı Cinayeti- bir kadın ve kızı öldürülüyor. Ama morgda değiller. Bu, sokağın adı. Her neyse, dedektif, Dupin isminde bir adam. Aslında tam olarak dedektif değil. Daha ziyade analist veya onun gibi bir şey."</p>

    <p class="msonormal4">"Hmm, demek analist..." diye mırıldandı Calvin.</p>

    <p class="msonormal4">"Evet." dedi. "Ve sonunda olayı çözen o."</p>

    <p class="msonormal4">"Bak işte, gördün mü?" dedim. "Hayal ürünü olduğu nasıl da anlaşılıyor."</p>

    <p class="msonormal4">Tessa, kafasını salladı. "Eğer Lien-hua burada olsaydı bunu söylediğin için sana uçan bir tekme atardı."</p>

    <p class="msonormal4">"Hiç şüphesiz!" dedi Calvin. Botanik Binası'nı geçerek kuzeye doğru yürümeye başlamıştı. "Ama canım, üzülerek söylüyorum ki içimden bir ses bana, bu Dupin denen arkadaşın, benzersiz Sherlock Holmes'un kötü bir taklidi olduğunu söylüyor."</p>

    <p class="msonormal4">"Holmes mu?" diye irkildi Tessa. "Bana bu konuyu hiç açma bile! Sör Arthur Conan Doyle, tabii ona 'Sör' denilebilirse, tamamen Foe'dan kopya çekmiştir. Morgue Sokağı, 1841'de yazılmıştır. Doyle, 1859'a kadar dünyaya gelmemiştir bile. Sonra 1885 yılında Doyle, dedektif hikâyeleri yazmaya karar verdiğinde Holmes u, Dupirînın tıpkısının aynısı olarak ortaya çıkartmıştır. Holmes, Dupin gibi düşünür. Onun gibi davranır ve onun gibi konuşur. Olayları yerel polise, aynı şekilde anlatır ve Watson, temelde tamamen, Dupin'nın hikâyelerini anlatan adama dayanır." Sinirlenmeye başlamıştı. Kızgınlık ona yakışıyordu. "Ve dahası, tüm bunlara rağmen, ilk Holmes hikayesinde, Kızıl İpu- cu'nda, sahte kreasyonu olan Sherlock Holmes'a, Dupin hakkında 'çok aşağılık bir adam' dedirtmek yüzsüzlüğünde bulunmuştur. Doyle, yeteneksizdir; Poe ise harikadır!</p>

    <p class="msonormal4">Atlantik'in diğer tarafındaki dedektif hikâyeleri konusunda uzman olan Calvin, hafifçe boğazını temizledi. "Biraz önce 'yüzsüzlük' mü dedin, canım?"</p>

    <p class="msonormal4">"Alışırsın." dedim ona ve sonra Tessa'ya döndüm. "Tüm bunları ilginç bulmadığımı sanma sakın ama bunların bizim davamızla alakası nedir?"</p>

    <p class="msonormal4">"Bekle biraz. Oraya geliyorum. Pekâlâ, Dupin'nın Morgue Sokağı'nda yaptıkları şunlar..." Dupin'nın araştırma tekniklerini parmaklarıyla tek tek saydı: "Somut olayları inceler, fiziksel delilleri toplar, yaraların şekillerini ve saç örneklerini inceler, ön otopsi yapar, tanıkların ifadelerini değerlendirir, şüpheliyi sorguya çeker ve sonunda denizciye olaya karıştığını itiraf ettirir."</p>

    <p class="msonormal4">"Sana benziyor, Patrick." dedi Calvin. "En iyi günlerinden birine."</p>

    <p class="msonormal4">Yürüyüş yapan biri -palmiye ağaçlarının sağında, kaktüslerin solunda dizili olduğu yoldan- ağır adımlarla yanımızdan geçti.</p>

    <p class="msonormal4">"Aslında..." dedi Tessa bana bakarak. "Dupin, biraz senin gibiydi."</p>

    <p class="msonormal4">"Nasıl yani?"</p>

    <p class="msonormal4">"Olay yerini ziyaret etti -bu, onun için çok önemliydi- ve katilin odaya nasıl girip çıktığını araştırdı."</p>

    <p class="msonormal4">"Güzel..." dedim. "Giriş ve çıkış yolları."</p>

    <p class="msonormal4">"O, buna girmeler ve çıkmalar derdi ama her neyse. Ayrıca, o da yerel otoritelerin sinirine dokunmayı başardı."</p>

    <p class="msonormal4">"Arkadaş, benim kafamda bir adam gibi görünüyor." Yol, San Diego Hayvanat Bahçesinin dış sınırlarından kavis yaparak Alca- zar Bahçesi'ne doğru geriye uzun bir çember çizmeye başladı. Hayvanat Bahçesi'den gelen kuş seslerini ve büyük bir orman kedisinin gürlemelerini duyabiliyordum.</p>

    <p class="msonormal4">"Aslında olayı çözmesinde ona yardımcı olan, tüm o giriş/çıkış meselesiydi. İlk bakışta bir soygun gibi görünüyordu. Ancak, Dupin başka olasılıkları da değerlendirdi. Polisin yaptığı gibi sadece teorisini destekleyen delillere bakmaktansa hiçbir anlam ifade etmiyor gibi görünen farklı fikirleri denedi."</p>

    <p class="msonormal4">"Gerçek bir araştırmacı özelliği." dedi Calvin.</p>

    <p class="msonormal4">"Hepsi bu kadar da değil. Sonra Dupin, bu suçu işlemiş olabilecek katilin bedenini, vücut tipini ve özel yeteneklerini düşünüyor, tamam mı? Ve ardından bu düşüncelerini, şüpheli listesini daraltmakta kullanıyor çünkü katilin, kurbanda bu tip yaralar açabilmesi için çok güçlü, olağanüstü güçlü ve aynı zamanda da çok çevik olması gerektiğini biliyor."</p>

    <p class="msonormal4">Tessa, anlattıkça sanki doğuştan hikâye anlatıcısıymış gibi gittikçe daha da hareketleniyordu. Onu, daha önce hiç bu kadar heyecanlı görmemiştim ve durdurmak istemiyordum. Belki de bu, onun için, bana, benim hiç de sıra dışı olmadığımı göstermenin bir yoluydu. Ne de olsa Poe, Dupin'yı ben doğmadan yaklaşık yüz elli yıl önce yaratmıştı. Nedeni ne olursa olsun onu bu derece coşkulu görmek güzeldi. Devam etmesine ses çıkarmadım.</p>

    <p class="msonormal4">"Ve Dupin, ölmüş olan kızın boynundaki yarayı incelediğinde bu tip yaraları meydana getirebilecek bir elin ne kadar büyük olması gerektiğini görebilmek için bir mekanizma inşa etti."</p>

    <p class="msonormal4">"Suç rekonstrüksiyonu." diye mırıldandı Calvin. "Bu çatlak, Londra Emniyet Müdürlüğünün dedektif masasında ders vermeli."</p>

    <p class="msonormal4">Tessa, parmaklarını havada salladı. "Ama olay şu, yara bir insan eli tarafından açılmamıştı."</p>

    <p class="msonormal4">Poe'nun suçları işlemesi için bir çeşit hayalî canavar yarattığından şüphelenmeye başlamıştım. Probleme kolay bir çözüm olurdu. "Peki yaralara ne sebep oldu?"</p>

    <p class="msonormal4">"Pekâlâ, sırf olanları incelemek yerine Dupin, bu kendine özgü olan olayda, 'benzersiz'in ne olduğuna odaklandı."</p>

    <p class="msonormal4">"Bir olay ne kadar kendine özgüyse çözümü o kadar kolaydır." diye mırıldandım; seminerlerimde sık sık kullandığım özdeyişi söyleyerek. Bu cümleyi benim yarattığımı düşünüyordum. Belki de Poe yaratmıştır.</p>

    <p class="msonormal4">"Ancak, bu, suç teşkil eden bir olay değildi." dedi Tessa.</p>

    <p class="msonormal4">"İki kişinin cinayete kurban gittiğini sanıyordum; öyle değil miydi?"</p>

    <p class="msonormal4">"Hayır, iki kişi öldürüldü."</p>

    <p class="msonormal4">"Bir dakika, canım." dedi Calvin. "Sanırım yaraları, bize henüz açıklamadın."</p>

    <p class="msonormal4">"Yaraları, kızı öldüren yaptı."</p>

    <p class="msonormal4">Hâlâ anlamamıştım. "Pekâlâ, yani denizci mi yaptı?"</p>

    <p class="msonormal4">"Hayır, maymun yaptı."</p>

    <p class="msonormal4">"Maymun mu?" diye aynı anda haykırdık.</p>

    <p class="msonormal4">"Evet, insanları tıraş etmeye çalışan Borneo'lu bir orangutan kadının kafasını neredeyse usturayla doğruyordu." Hafifçe kafasını iki yana salladı. "Hikâyenin o kısmı pek iyi değil."</p>

    <p class="msonormal4">"Peki ya denizci?" diye sordu Calvin.</p>

    <p class="msonormal4">"Orangutanın sahibiydi. Ancak, orangutan kaçtı."</p>

    <p class="msonormal4">"Dalga geçiyorsun, öyle değil mi?" dedim. "Kurbanları tıraş etmeye çalışan bir orangutan mı?" Bunu okuduğumu bile hatırlamıyordum.</p>

    <p class="msonormal4">"Hey, Poe'ya biraz müsamaha göster. Morgue Sokağı Cinayeti basılan ilk dedektif hikâyesi, ilk kitli oda esrarı, ilk polisiye hikâye ve literatürde ortaya çıkan ilk kriminal analiz örneğidir. Sadece tek bir kısa hikâyeyle Poe, edebiyatta bugünlere kadar gelen dört ayrı tür yaratmıştır."</p>

    <p class="msonormal4">"Bu durumda..." dedi Calvin. "Müsamahayı bir daha düşün."</p>

    <p class="msonormal4">Tessa, yola uçmuş olan bir ot yığınının üzerine bastı. "Ve harika olan tarafı ise Dupin'nın, aslında olayı çözmenin imkânsız gibi göründüğü gerçeğini kullanmış olmasıdır. Olması ne kadar imkânsız gibi görünse de olay cereyan etmiştir. Yani, gerçekleşmesi mümkünmüş. Ancak, polis, de nier ce qui est, et d'expliquer ce qui n'est pas hatasını yapmıştır. Ama Dupin, bu hataya düşmemiştir."</p>

    <p class="msonormal4">Ona bakakaldım. "Ciddi olamazsın! Ne zamandan beri Fransızca konuşuyorsun?"</p>

    <p class="msonormal4">Tepki verecekmiş gibi göründü. Sonra da utanmış ve bozulmuş gibi "Sadece öğreniyorum. Neden? Bir şeyi yanlış mı telaffuz ettim?" dedi.</p>

    <p class="msonormal4">"Hayır." dedi Calvin. "Sanmıyorum."</p>

    <p class="msonormal4">İç çektim. "Benim için çevirebilir misin? Fransızcayı biraz unuttum."</p>

    <p class="msonormal4">"De nier ce qui est, et d'expliquer ce qui n'est pas." dedi tekrar. " 'Olanı görmezden gelmek ve olmamış olanı anlatmak.' Polisler, kilitli bir odanın soyulduğunu ve iki kurban olduğunu gördüler. Ancak, sonunda ne bir soygun ne cinayet ne de bir sebep vardı ve kapı da kilitli değildi."</p>

    <p class="msonormal4">Calvin'i hiç bu kadar kafası karışmış görmemiştim. "Canım, sanırım bana bunu açıklamalısın."</p>

    <p class="msonormal4">"Maymun, hiçbir şey çalmadı. Yani, ortada bir soygun yok. Hiçbir sebebi yoktu, eğer birisini tıraş etmeyi sebep olarak saymazsanız. Bir cinayet işlemedi; tabii ki insanları öldürdü ama o, bir insan olmadığı için buna cinayet denemez. İşte bu nedenle ortada bir suç yok. Ayrıca, maymun içeriye zıpladığında oda kilitli değildi. Sadece odadan çıkarken pencereye çarpıyor ve mandal kendiliğinden kapanıyor. İşte böyle."</p>

    <p class="msonormal4">Calvin, ona hayranlıkla baktı. "Çok iyi, canım. Gerçekten de çok iyi."</p>

    <p class="msonormal4">"Hiçbir şey göründüğü gibi değildir." dedim yumuşakça.</p>

    <p class="msonormal4">"Doğru." dedi Tessa. "Ve hikâyenin sonunda Dupin, geri zekâlı polis dedektifi hakkında konuşuyor ve 'Onu kendi kalesinde yendiğim için çok memnunum.' diyor. Bu kısmı seviyorum."</p>

    <p class="msonormal4">"Kendi kalesinde yenmek..." diye mırıldandı Calvin. "Bunu unutmamam gerek. Bir sonraki kitabım için güzel bir başlık olabilir."</p>

    <p class="msonormal4">Alcazar Bahçesi'ne yaklaşırken Calvin'in taksisinin geri gelmiş olup onu beklediğini görebiliyordum. Saatine bakıp "Artık gitmem gerekiyor. Tessa, canım çok memnun oldum. Bir sonraki Amerikan edebiyatı dersimi iple çekiyorum." dedi.</p>

    <p class="msonormal4">"Daha çok Foe okuyun." dedi Tessa. "Marie Roget'nin Esrarı, Çalınan Mektup ve diğer Dupin hikâyelerini. Hoşunuza gidecektir."</p>

    <p class="msonormal4">Calvin, Tessa'nın omzuna hafifçe vurdu ve sonra eliyle dirseğimi kavradı. "Bu davada bol şans, evlat. Deliller seni nereye sürüklerse sürüklesin onlara güvenmeyi unutma. Gerçeği bulana kadar teorilerini çürütmeye devam et."</p>

    <p class="msonormal4">"Teşekkür ederim." dedim. "Seni görmek çok güzeldi."</p>

    <p class="msonormal4">Ve sonra aceleyle vedalaştık. Calvin gitti. Ve Tessa'yla dövmesi hakkında yüzleşme zamanının geldiğine karar verdim.</p>

    <h3 class="msonormal7">***</h3>

    <p class="msonormal4">Lien-hua, Margaret Wellingtoriı konferans salonunda sinirli bir biçimde bir aşağı bir yukarı yürürken izledi. Otuz dakika önce Margaret, Lien-hua'dan, kendisine olayı özetleyip Cassandra'yı kaçıranlar hakkında oluşturmuş olduğu kaba profili paylaşmasını ve dün gece depoda, şüpheli ayaktayken onun ayağının adamın karnında ne işi olduğunu açıklamasını istemişti. Lien- hua'nın açıklamalarıyla birlikte Margaret, salonda yavaş yavaş yürümeye başlamıştı.</p>

    <p class="msonormal4">Ralph, salona girip kriminologların depoda ve adamın apartman dairesinde bazı ilerlemeler kaydettiklerini duyurunca, sonunda salondaki sessizlik bozuldu. "Herifin adı Neville Lewis. Polis, hâlâ ağzından tek bir kelime dahi alamadı. Kaydı temiz görünüyor. Ancak, şimdiye kadar onun için tanıklık edebilecek birilerini bulamadık."</p>

    <p class="msonormal4">"Parmak izini, Otomatik Parmak İzi Tanıma Sistemi'nden geçirdiniz mi?" diye sordu Margaret.</p>

    <p class="msonormal4">Ralph, başıyla onayladı. "Hiçbir şey bulamadık. Görünüşe göre ne bir trafik ihlali yapmış ne de vergi kaçakçılığı."</p>

    <p class="msonormal4">"Bir dakika!" dedi Lien-hua. "Kendi işkence odasını kuran ve bu sofistike kaçırma olayına karışan bir adamın, daha önceden hiçbir kaydı olmadığını mı söylüyorsun?"</p>

    <p class="msonormal4">"Pek inandırıcı değil, değil mi?"</p>

    <p class="msonormal4">Lien-hua, başını salladı.</p>

    <p class="msonormal4">"Pekâlâ..." dedi Margaret. "Sizin içgüdülerinize güvenmekten- se Ajan Jiang, Otomatik Parmak İzi Tanıma Sistemi'ne güvenmeyi tercih ederim. AFIS" yalan söylemez."</p>

    <p class="msonormal4">Lien-hua, bir an düşündü. "Diyelim ki kayıtları değiştirildi. Bir Otomatik Parmak İzi Tanıma Sistemi insanın, bunun gibi elektronik bir tanıma programını yenmesi, AFİS'i kandırabilmesi için ne kadar iyi olması gerekiyor?"</p>

    <p class="msonormal4">"Güzel!" dedi Ralph. "Çok güzel!.."</p>

    <p class="msonormal4">"Peki ya tanık koruma programı?" Lien-hua, Margaret'e ardından da Ralph'e baktı. "Bay Lewis'ın program kapsamında olma ihtimali var mı?"</p>

    <p class="msonormal4">Ralph, omuz silkerek sözü Margaret'e bıraktı.</p>

    <p class="msonormal4">"Aslında..." dedi Margaret. "Sanmam. Ancak, bunu araştıracağım. Bu arada, Ajan Hawkins, donanmayı arayıp dün geceki yangın mahallinde fazladan bir delil bulmuşlar mı sorun. Eğer bir güçlükle karşılaşırsanız direkt bana bağlı olarak çalıştığınızı söyleyin."</p>

    <p class="msonormal4">"Bir güçlükle karşılaşmam."</p>

    <p class="msonormal4">"Size gelince Ajan Jiang." Margaret, Lien-hua'ya zararsız gibi görünen bir gülümsemeyle baktı. "Dün geceki olayların üzerinden bir kez daha geçmenizi istiyorum. Sadece kayıt için."</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
