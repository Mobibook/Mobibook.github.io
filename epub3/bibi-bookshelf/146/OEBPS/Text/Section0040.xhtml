<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark37"><b class="calibre19">36</b></a></h2>

    <p class="msonormal4">Cassandra'nın son zamanlardaki e-postalarına baktım. Ancak, hiçbiri, onu kaçıranının kimliği veya sabahın erken saatlerinde akvaryumda ne yaptığı hakkında bir ipucu içermiyordu.</p>

    <p class="msonormal4">Gelgelelim, "SEAL Hunter" diye bir e-posta adresi buldum. Tahmin ettiğim kadarıyla bu Hunter'ın hesabıydı.</p>

    <p class="msonormal4">Bununla daha sonra ilgilenirsin. Burada işini bitir ve gidip Tessa'yla konuş.</p>

    <p class="msonormal4">Gitmeden önce, evvelden bulmuş olduğum şifreli dosyaları kopyalamak için, bilgisayarımı Cassandra'nın bilgisayarına bağladım. Belki FBI'ın sanal suç biriminden birilerinin veya Terry'nin dosyalara bakmasını sağlayabilirdim. Belki işe yarar bir şeyler bulabilirlerdi. "Enter" tuşuna bastığımda cep telefonum çaldı. Arayan Ralph'ti.</p>

    <p class="msonormal4">Ağzımı açıp bir şey söyleyemeden bağırmaya başladı. "Cinayet biriminden Dunn'ın amirini aradın mı sen? Teğmen Gray- smith adında birisini?"</p>

    <p class="msonormal4">"Çok sevinmişe benzemiyorsun."</p>

    <p class="msonormal4">"Pekâlâ, tahmin et bakalım kim FBI Müdürü R T. Rodale'ın golf arkadaşı?"</p>

    <p class="msonormal4">"Dalga geçiyorsun."</p>

    <p class="msonormal4">"Bir saat önce Graysmith, Rodale'ı arayıp protokolü takip etmeyi reddeden ve San Diego'da devam etmekte olan bir soruşturmaya burnunu sokan bir FBI ajanını şikâyet etmiş. Yirmi dakika önce Rodale, Margaret'i aramış ve tahmin et bakalım beş dakika önce beni kim aradı?"</p>

    <p class="msonormal4">"Üzgünüm Ralph."</p>

    <p class="msonormal4">"Burada neler oluyor, Pat?"</p>

    <p class="msonormal4">"Ben de bunu anlamaya çalışıyorum." Bilgisayarım, dosya kopyalama işleminin bir dakika sonra biteceğini haber verdi. "MAST'taki Teğmen Aina Mendez'i arayıp Teğmen Graysmith'le arayı bulmasını söyle. Şu kundaklama soruşturmasıyla ilgili bizden yardım istemişti ve şu ana kadar peşinde olduğumuz her şey yangınlarla alakalı. Cinayet masasının bunlarla ne ilgisi var anlayamadım. Bildiğimiz kadarıyla ölen kimse yok." Dosyaları kopyalamayı bitirip bilgisayarımı kapattım.</p>

    <p class="msonormal4">"Pekâlâ, beni dinle. Rodale'ı saat üçten önce geri aramam gerekiyor. Beni bu konu hakkında bir an önce güncelleştir. Areo Drive'daki FBI saha ofısindeyim. 311 numaralı odada. Buraya gel ve..."</p>

    <p class="msonormal4">"Ralph, ilk önce Tessa'yla ilgili bir işim var. Bu çok önemli."</p>

    <p class="msonormal4">Ralph bir babaydı. Bu nedenle beni anladı. "Pekâlâ. Ancak aklında olsun, üçe kadar onu aramam lazım."</p>

    <p class="msonormal4">"Bu arada, bavullarını bulabildiler mi?"</p>

    <p class="msonormal4">Tek kelimelik cevabını bir öfke fırtınası kapladı: "Hayır!"</p>

    <p class="msonormal4">"Sana tişörtlerimden birkaçını vermeyi teklif ederdim ama korkarım ki biseps kısımları büyük gelebilir."</p>

    <p class="msonormal4">"Oh, aman ne komik! Sana hava yolları hakkındaki düşüncelerimi söylemek isterdim. Ancak, annem hep ne der bilirsin..."</p>

    <p class="msonormal4">"Ne?"</p>

    <p class="msonormal4">"Söyleyecek iyi bir şey bulamadığın zaman bir şeye ateş et ve işine geri dön."</p>
  </div>

  <p class="msonormal4">Göz kırptım. Ralph'in annesiyle tanışmıştım. Şaka yapıp yapmadığından emin olamadım. "Hayır, böyle bir şey demez."<br class="calibre3" /></p>

  <div class="wordsection">
    <p class="msonormal4">"Aslına bakarsan demiş olmalı. Elinden geldiğince çabuk buraya gel!"</p>

    <p class="msonormal4">Telefonu kapattık. Cassandra'nın ofisine son bir kez göz attım ve üvey kızımla konuşmak için ana lobiye geri gittim. Ralph'ın annesinin nasihati, rahatsız edici derecede biraz önce Arıtma</p>

    <p class="msonormal4">Bölümünde olanları hatırlatıyordu.</p>

    <h3 class="msonormal7">***</h3>

    <p class="msonormal4">Tessa'yı ıskarmoz havuzlarının yanında beni beklerken buldum. Beni yaklaşırken görünce geri çekildi.</p>

    <p class="msonormal4">"Hey, dinle..." Elimden geldiğince yumuşak konuştum. "O kadar sinirlendiğim için üzgünüm. Bunu biliyorsun, öyle değil mi?"</p>

    <p class="msonormal4">Sessizlik.</p>

    <p class="msonormal4">"Sadece seni çok önemsiyorum. Benim için dünyadaki en önemli insan sensin. Seni seviyorum ve başına bir şey gelmesini istemiyorum." Benimle tartışacağını ve "Oh, normalde sevdiğin insanlara ateş eder misin?" türünden küçümser bir yorum yapacağını düşünüyordum, ama yapmadı.</p>

    <p class="msonormal4">"Senin bana söylediklerini yapacaktım." Sesinde öfkeden bir iz yerine, sadece yalnızlıktan bir kesit vardı. "Şu yalnız başına dolaşmama falan hakkında söylediklerini. Ama sonra iki köpek balığı, gözlerimin önünde bir balığı resmen yediler ve ben çok korktum. Seni aramaya gittim."</p>

    <p class="msonormal4">Beni aramaya geldi.</p>

    <p class="msonormal4">Aramaya geldi.</p>

    <p class="msonormal4">"Dinle..." dedim. "Şu anda bu olayla ilgili birçok şey dönüyor"</p>

    <p class="msonormal4">"Sorun değil. Anlayabiliyorum. Muhtemelen çok kızgınsın, bunu biliyorum ama bugün kendi başıma biraz zaman geçirebileceğimi umuyorum. Bilirsin işte, biraz rahatlamak için. Eğer sorun değilse tabii."</p>

    <p class="msonormal4">Akvaryumun arka taraflarında dolaşıyor, şimdi de benden kendisine daha fazla özgürlük tanımamı istiyor. Bu kesinlikle olmayacaktı.</p>

    <p class="msonormal4">"Sanmıyorum, Tessa."</p>

    <p class="msonormal4">Birdenbire bana olmadık bir soru sordu: 'üawfish'i gördün mü?"</p>

    <p class="msonormal4">"Neyi?"</p>

    <p class="msonormal4">'Jawfısh'i." Iskarmoz havuzunun ilerisindeki bir sergiyi işaret etti. "Erkek jawfısh'ler yavrularının gelişmekte olan yumurtalarını ağızlarında taşırlar. Bunu biliyor muydun?"</p>

    <p class="msonormal4">"Hayır, ama bir javvfısh olmadığım için memnunum." Sözümü kesip konuyu değiştirdi. Beni dinleyip dinlemediğinden şüphe duydum. Daha da çok huzursuz olmaya başladım.</p>

    <p class="msonormal4">"Başka balıklar da bunu yapıyor." diye devam etti. "Mesela arowana. Yavruları yumurtadan çıktıktan sonra bile, büyümeleri sırasında, onları, korumak için, ağızlarında taşımaya devam ediyorlar."</p>

    <p class="msonormal4">Oh.</p>

    <p class="msonormal4">Anlaşılan bu, balıklarla ilgili bir sohbet değildi.</p>

    <p class="msonormal4">"Peki, yavru balığı ne zaman bırakmaları gerektiğini nereden biliyorlar?" diye sordum.</p>

    <p class="msonormal4">Iskarmozlara daha sonra da jawfish'lere baktı. "Kendi başlarının çaresine bakabilecek kadar büyüdüklerinde onların yüzüp gitmesine izin veriyorlar. Bana kalırsa bazen, muhtemelen gitmemeleri gereken yerlere giderler ama o, mükemmel olmamalarına rağmen yavrularına güvenir."</p>

    <p class="msonormal4">Boğazımın düğümlendiğini hissettim. "Yavru balıklar geri gelir mi?" "Belki." dedi. "Eğer babaları onları güvende hissettirirse."</p>

    <p class="msonormal4">İç çektim. "Başarılısın. Bunu biliyorsun, değil mi? Çok başarılısın."</p>

    <p class="msonormal4">Günün daha erken saatlerinde beni, onu buraya getirmem için ikna etmişti ve şimdi de tek başına dolaşması için neredeyse ikna edecekti.</p>

    <p class="msonormal4">"Öyleyse..." dedim. "Ağzımdan ayrılıp bir süreliğine tek başına dolaşmak istiyorsun."</p>

    <p class="msonormal4">"Geri geleceğim."</p>

    <p class="msonormal4">"Nereye gideceksin?"</p>

    <p class="msonormal4">"Bilmiyorum. Belki bir süre şehir merkezinde takılırım. Demek istediğim, ilk önce otele bir uğramam gerek; tabii eğer bir sakıncası yoksa?"</p>

    <p class="msonormal4">"Bekle. Bunu biraz düşünmeliyim." Hayal kırıklığımı duygularımdan; güvenimi kararsızlığımdan ayırmaya çalıştım.</p>

    <p class="msonormal4">"Pekâlâ?"</p>

    <p class="msonormal4">"Sessiz ol, düşünüyorum."</p>

    <p class="msonormal4">Belki dört saniye bekledi beklemedi: "Evet?"</p>

    <p class="msonormal4">"Hâlâ düşünüyorum."</p>

    <p class="msonormal4">"Yavaş düşünüyorsun."</p>

    <p class="msonormal4">"Bana hakaret etmek, işini kolaylaştırmayacak."</p>

    <p class="msonormal4">"Özür dilerim. Kasten yapmadım. Peki buna ne dersin: Senin yaşındaki çoğu adamdan çok daha hızlı düşünüyorsun."</p>

    <p class="msonormal4">"Bu da hakaret sayılır."</p>

    <p class="msonormal4">Onu güvende hissettir. Bu senin işin. Böylelikle geri yüzmek için kendisini hep güvende hissedecek. "Pekâlâ, Tessa. Akşamüzeri senin olsun. Böylelikle, ikimiz de biraz rahatlarız, ancak seni kontrol etmek için aradığımda sakın bana zor zamanlar yaşatma." "Eğer beş dakikada bir aramazsan sorun olmaz."</p>

    <p class="msonormal4">"Benim için işimden çok daha önemli olduğunu bilmeni istiyorum. Bunu biliyorsun, öyle değil mi?"</p>

    <p class="msonormal4">Bir süre için sessiz kaldı ve sonra herhangi bir iğneleme ve küçümseme olmadan "Evet, biliyorum." dedi.</p>

    <p class="msonormal4">"Senin için her şeyi yaparım."</p>

    <p class="msonormal4">"Tamam, beni sevdiğini biliyorum ama bu şefkatli baba kısmını abartmayalım, tamam mı?"</p>

    <p class="msonormal4">Öyleyse normale dönelim.</p>

    <p class="msonormal4">"Birlikte akşam yemeği yeriz." dedim. "Yeri ve zamanı daha sonra kararlaştırırız."</p>

    <p class="msonormal4">Başını onaylarcasına salladı. "Tamam."</p>

    <p class="msonormal4">Kapıya doğru gittik. "Söyle bakalım, jawfish'le ilgili konuşmayı daha önceden mi hazırlamıştın yoksa hemen oracıkta mı uydurdun?"</p>

    <p class="msonormal4">"Çabucak düşünmekte üstüme yoktur." dedi. "Otele Ajan Jiang'ın arabasında gidebilir miyim?"</p>

    <p class="msonormal4">"Ajan Jiang mı?"</p>

    <p class="msonormal4">"Evet. Bana daha önce nasıl kullandığını görmem için onunla gitmem gerektiğini söylemiştin, hatırlasana?"</p>

    <p class="msonormal4">"Pekâlâ. Akşam yemekte görüşürüz." Tropikal balıklı, ana bilet satış yerinin önünden geçtik. "Bu arada, daha önce hiç Lorenzi- ni ampulleri diye bir şey duymuş muydun?"</p>

    <p class="msonormal4">"Hayır, nedir onlar?"</p>

    <p class="msonormal4">"Köpek balığının başındaki elektro-algısal organlar. Lorenzini adlı bir araştırmacı keşfetmiş."</p>

    <p class="msonormal4">"Hah, al işte, buna ne demeli!"</p>

    <h3 class="msonormal7">***</h3>

    <p class="msonormal4">Kapıdan çıkarken benim bir haftalık maaşım değerinde takım elbise giyen bir adam yanımızdan geçti ve az kalsın bana çarpıyordu. "Önüne bak!" diye homurdandı.</p>

    <p class="msonormal4">Lien-hua, bizi dışarıdaki basamaklarda karşıladı. Tessa'yla ikisi uzaklaşırken bir devriye arabasının "Park Yapılmaz" alanının tam ortasında durduğunu gördüm.</p>

    <p class="msonormal4">Dedektif Dunn, dışarı çıktı ve sigarasını kaldırıma attı.</p>

    <p class="msonormal4">Kayıp bir insanın soruşturması sırasında bir cinayet dedektifini görmek hiçbir zaman iyiye işaret değildi. Umarım bu, Cassandra'nın cesedinin bulunduğu anlamına gelmiyordur, diye düşündüm.</p>

    <p class="msonormal4">Ralph'i görmeye gitmeden önce Dedektif Dunn'la konuşmam gerekiyordu.</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
