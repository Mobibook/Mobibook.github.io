<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark120"><b class="calibre19">99</b></a></h2>

    <p class="msonormal4">Lien-hua'nın aklı hâlâ bulanıktı ama yine de direndi. Melice'ın onunla dövüşüp dövüşmeyeceğini görmek için bekledi. "Benden bu kadar çok mu korkuyorsun, Creighton? Zincirlenmiş bir kızdan mı korkuyorsun? Belki şimdi seni otelde dövdüğüm kadar iyi dövemem. Ama yine de bundan pek emin değilim. Sen hiç de sandığın kadar iyi değilsin!"</p>

    <p class="msonormal4">Gözünün ucuyla yukarı köşedeki tripodu gördü. Bir an için bunun, cihaz olabileceğini düşündü ama sonra video kamerası olduğunu fark etti.</p>

    <p class="msonormal4">Hayır, bu hiç iyi değildi. Hem de hiç.</p>

    <p class="msonormal4">"Seninle dövüşmek istemiyorum." dedi Melice. "Seni izlemek istiyorum. Bakalım diğerlerine kıyasla ne yapacaksın. Bu akşam tüm dünya, seni izliyor olacak. Eğlence konusunda benimle aynı zevke sahip olan birçok insan seni izleyecek. Bir FBI ajanı mı? Dünyanın en büyük akvaryumunda mı? Yarına kadar en azından seksen bin defa tıklanır. Hatta belki yüz bin defa."</p>

    <p class="msonormal4">Lien-hua, ayağıyla hızla zinciri çekti.</p>

    <p class="msonormal4">"Güzel. Bunu yapmaya devam et. Ne kadar çok mücadele edersen film o kadar iyi olur." Havuzdan çıkan merdivenleri, her basamağa yaralı ellerinden kan izleri bırakarak tırmanmaya başladı. "Depodaki su depomu, paramparça ettin ama sanırım bu da işimizi görür. Sence de öyle değil mi? Maalesef canlı yayın olamayacak. Polisler tarafından rahatsız edilmek istemem." Yukarıya çıktığında hayvan yetiştirme alanına göz gezdirdi. "Çok ironik, değil mi? Dün sabah her şeyin başladığı yerdeyiz."</p>

    <p class="msonormal4">Lien-hua'nın içine korku saplandı. Cesur ol! Cesur olman gerekiyor! "Shade nerede? Hâlâ yüzünü göstermekten korkuyor mu?" diye sordu.</p>

    <p class="msonormal4">"Shade, yarım kalan birkaç işi hallediyor."</p>

    <p class="msonormal4">Melice'ın, Pat'i kastetmiş olabileceğinden endişelendi. Ancak, güçsüz veya korkmuş görünmek istemediğinden endişesinin, yüzüne yansımasına izin vermedi. Melice, saatine bakıp devam etti: "Yarım saat içinde burada olur. İkinizin tanışma fırsatı olamayacağı için üzgünüm. Film çekimi o zamana kadar bitmiş olur."</p>

    <p class="msonormal4">O anda Lien-hua her şeyi anladı. Melice'ın tüm bunları yap- masındaki temel sebebin farkına vardı. "Acı. Shade, seni cihazla öldürecek. Acıyı hissetmeni sağlayacak."</p>

    <p class="msonormal4">"Evet." Yan tarafa baktı. "Cihaz, çoktan hazır beni bekliyor!" Ardından gözleri tekrar uyum havuzuna kaydı. Lien-hua'nın vücudunu süzdü. "Bu arada o elbisenin içinde çok güzel görünüyorsun. Eminim izleyenlerin, formda kalmış olmanı takdir edeceklerdir."</p>

    <p class="msonormal4">Lien-hua, çevresine baktı. Kaçmak için bir yol düşündü. Ancak, görünürde kaçmaya imkân yok gibiydi.</p>

    <p class="msonormal4">Lütfen boğulmak olmasın! Her şey olsun ama boğulmak olmasın!</p>

    <p class="msonormal4">Melice, kamerayı yerleştirdi. "Şimdi burada, bana biraz yardımcı olman gerekebilir. Havuzun ne kadar zamanda dolacağından pek emin değilim. Birkaç kez çekim yapmak zorunda kalabilirim. İstediğim çekimi elde edene kadar bir miktar su boşaltıp sonra havuzu tekrar doldurmam gerekebilir. Yani, nefesini tutmak için elinden geleni yap ki iki veya üç çekim dayan."</p>

    <p class="msonormal4">Sonra Creighton Melice, gözden kaybolup bir yerlerdeki vanayı açtı ve dört metre derinliğindeki köpek balığı uyum havuzu suyla dolmaya başladı.</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
