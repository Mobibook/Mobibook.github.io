<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark17"><b class="calibre19">16</b></a></h2>

    <p class="msonormal4">Evin altyapısının aldığı su miktarına dayanarak binanın yeterince söndüğüne kanaat getirdim. Bu da yangının, birkaç saat önce kontrol altına alındığı anlamına geliyordu. Yapısal zararın az oluşuna bakarak itfaiyecilerin neredeyse yangın çıkar çıkmaz gelmiş olduklarını tahmin ettim. Belki de bir tüyo almışlardı.</p>

    <p class="msonormal4">Teğmen Mendez bana el salladı. "Buenos dias, Dr. Bowers. Geleceğinizi tahmin etmiyordum. Size bir türlü ulaşamadım."</p>

    <p class="msonormal4">Kıyafetimi işaret ettim. "Kısa bir koşuya çıkmıştım. Cep telefonumu otelde bıraktım. Teğmen Mendez, size hep söylüyorum; arkadaşlarım bana Pat der."</p>

    <p class="msonormal4">Kibarca başıyla onayladı. "Si, Dr. Bovvers."</p>

    <p class="msonormal4">Aina'yla ilk kez, üç hafta önce davanın ilk değerlendirmesini yapmak için San Diego'ya bir günlüğüne geldiğimde tanışmıştım. Ona hemen kanım kaynamıştı. Bilgili, şehir yaşamına uyum sağlamış ve en önemlisi açık görüşlü bir kadın olması dikkatimi çekmişti. Çoğu zaman dedektifler, sadece şüphelerini onaylayan ya da "içgüdüleri" ile çelişmeyen ipuçlarına bakarlar. O ise duygulardan daha ziyade olgulara güveniyordu. Aradaki farkı yaratan da işte buydu.</p>

    <p class="msonormal4">Sabahın erken saatleri olmasına rağmen Lien-hua koyu güneş gözlükleri takmıştı. Gözlüklerini yukarı kaldırıp sırılsıklam olan tişörtüme baktı. "Kaç tane çekebildin?"</p>

    <p class="msonormal4">"Toplam yüz kırk beş."</p>

    <p class="msonormal4">"Yaşlanıyorsun ha?"</p>

    <p class="msonormal4">"Yarısına nasıl geldiğimi bilemezsin..."</p>

    <p class="msonormal4">Aina'dan bir çift lateks eldiven istedim ve elime geçirdim.</p>

    <p class="msonormal4">Ne de olsa ipucu ipucudur; isle kaplı olsa bile. Sonra kaldırım taşına oturmuş, dinlenen iki itfaiyeciye, çizmelerini Lien-hua'ya ve bana vermeleri için işaret etti. İsteksizce vermek zorunda kaldılar. Çizmeleri ayağımıza geçirdik ve Aina'yı, bir zamanlar birilerinin ön kapısı olan kararmış girişten içeriye doğru takip ettik.</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
