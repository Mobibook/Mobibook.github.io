<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark59"><b class="calibre19">48</b></a></h2>

    <p class="msonormal4"><a id="bookmark60">18:24</a></p>

    <p class="msonormal4"><a id="bookmark61">Cassandra'nın mühletinin dolmasına 1 saat 36 dakika kala...</a></p>

    <p class="msonormal4">Şafak sökmüş, gece inmişti.</p>

    <p class="msonormal4">Teğmen Mendez'i bulmam birkaç dakikamı aldı. Ancak, sonunda onu merkez irtibat görevlilerinden birisiyle konuşurken buldum. Bir askerî inzibat arabasının kaportasının üzerine, binanın ayrıntılı planını yaymışlardı.</p>

    <p class="msonormal4">Ona doğru aceleyle yürüdüm. Tam ona yaklaştığımda başçavuşla yaptığı konuşmayı bitirip bana kısa bir özet geçti: Bilindiği kadarıyla yaralı yok. Cİsse, yangından iki saat önce isimsiz bir bomba ihbarı gelmiş. B-14 numaralı binayı boşaltıp patlayıcı madde taraması yapmışlar. Fakat bir şey bulamamışlar ve tam personeli binaya geri sokmak üzereyken yangın alarmları çalışmaya başlamış. Bomba ihbarının alınmış olması nedeniyle bir' süre, itfaiyecilerin mi yoksa bomba ekibinin mi yollanması konusunda tereddüt edilmiş. On dakika sonra bunun bir önemi kalmamış. Bina, alevler içerisindeymiş ve tek yapabilecekleri, alevleri kontrol altına almaya çalışmakmış.</p>

    <p class="msonormal4">"Gerçekten de oldukça akıllı davranmış." dedi Aina. "Herkesin binadan çıkmasını sağlamış, ayrıca binanın tutuşmasına yetecek kadar zaman kazanmak için karışıklık yaratmış."</p>

    <p class="msonormal4">"Bizim adamımız olduğundan emin misin?"</p>

    <p class="msonormal4">"Oldukça eminim." Dikkatimi binanın planına çekti. "Yangın, burada başladı; doğu kanadında. Havalandırma merkezinin yanında."</p>

    <p class="msonormal4">Neden bizim kundakçımız olduğunu düşündüğünü anında anladım. "Öncekilere uyuyor."</p>

    <p class="msonormal4">"Si."</p>

    <p class="msonormal4">Parmağımı planın üzerinde gezdirdim. "Diğer on dört yangında yaptığı gibi alevlere yön vermek için havalandırmaları ve hava akımını kullanmış."</p>

    <p class="msonormal4">Aina, aklımdan geçenleri okudu: "Binanın ana klima vantilatörü, direkt olarak alevlere doğru üfleyerek yangını, düzenli olarak hava akımıyla beslemiş, burada..."</p>

    <p class="msonormal4">"Binanın geniş hava borularından alevleri püskürten devasa bir pompa yaratarak. Bina B-14'ün hiç şansı yoktu."</p>

    <p class="msonormal4">"Bir kundakçı gibi düşünüyorsun." dedi.</p>

    <p class="msonormal4">"Hayır." dedim yangının olduğu tarafa doğru dönerek. "Eğer bir kundakçı gibi düşünseydim neden bu binayı seçmiş olduğunu bilirdim."</p>

    <h3 class="msonormal7">***</h3>

    <p class="msonormal4">Creighton Melice, yarım saat önce satın almış olduğu yeni cep telefonunu eline aldı. Depoyu terk edip değiş tokuşu yapmak için Hunter'la buluşma zamanı gelmişti.</p>

    <p class="msonormal4">Daha doğrusu, cihazı almak için. Herhangi bir değiş tokuş gerçekleşmeyecekti. Sadece ölü bir eski SEAL olacaktı.</p>

    <p class="msonormal4">Cassandra'nın bir şekilde kaçmasından endişe duymamak için su deposunun tepesindeki metal çubukları kilitleyen çatal pimleri iki defa kontrol etti. Borular, camın içerisine oyulmuş deliklerden geçiyordu. Boruları sağlam tutan çatal pimler, camın dışında olduğundan Cassandra'nın, -zinciri kırsa bile- kaçmasına imkân yoktu.</p>

    <p class="msonormal4">"Yakında görüşürüz, Cassandra." dedi. "ümarım veda edebilmek için zamanında gelebilirim."</p>

    <p class="msonormal4">Su göğsüne kadar gelmişti. Cassandra, sessiz ve içi boş bir çığlık atarak ona bağırdı ve cama tükürdü. Creighton, salyanın suya kayışını izlemek için bir dakika bekledi, sonra Cassandra'yı bırakıp deponun kapısını arkasından kilitledi ve serin San Diego gecesine adım attı.</p>

    <p class="msonormal4">Lien-hua, binanın boşaltılmasını sağlayan bomba ihbarı hakkında, birkaç görevli merkez personeliyle konuşmaya gittiğinde ben de Hunter'ın saklanmış olabileceği yerleri sınırlandırmaya çalışmak için Aina ve Ralph'le buluştum.</p>

    <p class="msonormal4">"Kalabalığın içinde olabilir." dedi Ralph.</p>

    <p class="msonormal4">"Bunu düşündük." dedi Aina. "Burada bulunan herkesi kontrol ediyoruz."</p>

    <p class="msonormal4">"Hayır." dedim. "Bu adam bunu yapmaz. Olay yerini terk eder. Hatırlasanıza! Tramvay sistemi. Çabuk ortadan kaybolmayı seviyor ve bunu nasıl yapacağını da iyi biliyor. Etrafta takılmaz, ayrıca bir an önce sahile çıkması gerekiyor. Cassandra'yı kurtarmak istiyor."</p>

    <p class="msonormal4">En iyi giriş ve çıkış yollarının nereler olabileceğini kestirmeye çalıştım. Ben, Coronado Adası'ndan nasıl ayrılırdım?</p>

    <p class="msonormal4">Aşikâr olan tek seçenek: Arabayla. Ya Coronado Köprüsü'n- den ya da adadan, İmperial Plaj'a dar bir şerit şeklinde uzanan Gümüş Kıyı'dan. Aina, sanki aklımdan geçenleri okuyor gibiydi. "Askerler bunu iç terör olarak değerlendiriyor." dedi. "Adadan dışarı çıkan tüm trafiği durdurdular."</p>

    <p class="msonormal4">"Ya gemiler?" diye sordum.</p>

    <p class="msonormal4">"Çoktan oradaydık. Sorgulamak için birkaç kişiyi de aldık. Gerçi pek bir bilgi çıkmayacak gibi."</p>

    <p class="msonormal4">Helikopter sesi duydum ve bir haber kanalına ait helikopterin ana karanın kumsalı üzerinde uçtuğunu gördüm. Hmm. Bu mümkündü. "Son bir saatte hava trafiği olmuş mu bakın. Özellikle de helikopterlere dikkat edin."</p>

    <p class="msonormal4">"Ciddi misin, Pat?" dedi Ralph. "Uçmuş olabileceğini mi düşünüyorsun?"</p>

    <p class="msonormal4">"Sadece bu olasılığı ortadan kaldırmaya çalışıyorum."</p>

    <p class="msonormal4">Aina, telsiziyle konuştu. "Hava trafiği olmamış." dedi. "Son iki saatte yokmuş."</p>

    <p class="msonormal4">"Öyleyse sadece bir seçenek kalıyor." dedim.</p>

    <p class="msonormal4">"Nedir o?" diye sordu.</p>

    <p class="msonormal4">Karanlık okyanusu işaret ettim.&nbsp;</p>

    <p class="msonormal4">"Yüzdü."</p>

    <h3 class="msonormal7">***</h3>

    <p class="msonormal4">Austin Hunter, kolunu suyun dışına atıp iskelenin kenarını tuttu. Kıyıya varması, düşündüğünden daha uzun sürmüştü. Ancak, bu yangının, adadan başka bir şekilde ayrılmasını engelleyecek kadar çok dikkat çektiğini biliyordu.</p>

    <p class="msonormal4">Kendisini iskeleden yukarı çektikten sonra paletlerini çıkarttı ve yüz maskesi ile şnorkelini hızla çekti. Normalde hava kabarcıklarını önlemek için su altı dalış tüpünü ve diğer ekipmanlarını kullanırdı. Ama bu gece zaten beraberinde bir yükü vardı.</p>

    <p class="msonormal4">Siyah, ıslak kıyafetiyle, geçenlerin kendisini görebileceğini sanmıyordu. Fakat yine de emin olması gerekiyordu. Çevresine çabucak bir göz gezdirdi.</p>

    <p class="msonormal4">Tamam.</p>

    <p class="msonormal4">Temiz.</p>

    <p class="msonormal4">Austin, su geçirmez saatine baktı: 18:39.</p>

    <p class="msonormal4">Acele etmesi gerekiyordu. Dokuz dakika önce kontrol etmiş olmalıydı.</p>

    <p class="msonormal4">Beline dolanmış olan ip, Hunter'ı çekti. İçerisinde cihazın bulunduğu bir buçuk metre uzunluğundaki şişme çuval kıyıya doğru gidiyordu. İskelenin direklerinden birine çarpmadan su geçirmez çantayı kendisine doğru çekip dikkatlice iskelenin üzerine çıkardı.</p>
  </div>
</body>
</html>
