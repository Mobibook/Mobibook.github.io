<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark126"><b class="calibre19">105</b></a></h2>

    <p class="msonormal4">Tessa, çevresine baktı. Riker'ı göremedi. Çok şükür ki görememişti. Kalabalık dağılıyordu. Kimsenin canı yanmamışa benziyordu. Tessa, gerçekten de ucuz atlatmış gibi görünüyordu.</p>

    <p class="msonormal4"></p>

    <h3 class="msonormal7">***</h3>

    <p class="msonormal4">"Bir..." dedi Terry.</p>

    <p class="msonormal4">Lien-hua yana dönmüş yatıyordu. Gözleri açıktı. Boğazının titrediğini gördüm ve sonra bir ağız dolusu daha su tükürdü. Durumu hâlâ kritikti. Kalbi her an, tekrar durabilirdi. Göz göze geldik. Parmağımla dudaklarına bastırarak sessizce ona, Çok yakında tekrar görüşeceğiz, beni merak etme, geri geldiğimde daha fazla konuşuruz, dedim. Hafifçe başını salladı. Beni anlamıştı.</p>

    <p class="msonormal4">"İki. Geri çekil, Pat!"</p>

    <p class="msonormal4">Geri çekil, yoksa hem seni hem de Lien-hua'yı öldürecek. Onu kurtarmanın tek yolu, elinden geldiğince uzun süre hayatta katmandır. Dediğini yap.</p>

    <p class="msonormal4">"üç..."</p>

    <p class="msonormal4">"Dur! Beni dinle, Terry." Çok az geri çekildim. Ona doğru döndüm. "Bana ne istersen yap. Ancak, Lien-hua, burada ölebilir. Onu kurtarmam için bana yardım etmelisin."</p>

    <p class="msonormal4">"Daha da geriye!"</p>

    <p class="msonormal4">"Terry"</p>

    <p class="msonormal4">Tabancasını doğrulttu. "Şimdi!"</p>

    <p class="msonormal4">Biraz daha geri geldim. Lien-hua, güçsüzce sırtüstü yattı. Bu pozisyonda her an, içine daha çok su çekip kusabilirdi.</p>

    <p class="msonormal4">Terry, yanımdan geçip Lien-hua'yla aramda durdu. "Daha da geriye, Pat. Artık onunla olma sırası bende." Tabancasını sallayarak geriye gitmemi işaret etti. Terry kapsama alanımdan çıkana kadar geriye gittim. "Bu şekilde olmak zorunda olduğu için üzgünüm, Pat." dedi. "Ancak, cihazı vermediğin takdirde işlerin, senin için iyi sonuçlanmayacağı konusunda seni uyarmıştık."</p>

    <p class="msonormal4">Lien-hua, zor nefes alıyordu. Göğsü çok hafif kalkıp iniyordu. Defibrilatör sadece elli-altmış santimetre uzaklığımdaydı.</p>

    <p class="msonormal4">Terry, arkamda duran ve vurmuş olduğum cihazdan geriye kalan parçalara baktı. "Bana çok para kaybettirdin, Pat. Onu bana vermeliydin. Beni dinlemeliydin."</p>

    <p class="msonormal4">Lien-hua'nın öksürdüğünü ve güçlükle soluduğunu duyabiliyordum. Onun için bir şeyler yapmak istedim. Ancak, eğer bir şey yapmayı denersem Terry, beni hemen orada vururdu.</p>

    <p class="msonormal4">"Neden, Terry?" diye sordum ümitsizlikle. "Bunu neden yapıyorsun?" Bir eliyle tabancasını bana doğru tutarken diğer eliyle Lien-hua'nın yanağını okşadı.</p>

    <p class="msonormal4">"Köşeye sıkıştık, Pat. İster beğen ister beğenme ama herkes nükleer silah edinecek. Bu, sadece bir zaman meselesi. Ancak, çıkmaz bir durumdayız. Hiç kimse silahlarını kullanmak istemiyor, çünkü eğer kullanırlarsa diğer herkes de kullanır. Dünyanın yeni bir silaha ihtiyacı var. Güç dengelerini bir kez daha değiştirecek yeni bir silah."</p>

    <p class="msonormal4">Genel olarak dünyadan bahsetmiyordu. Özellikle belli bir yer hakkında konuşuyordu. Sonra neyi kastettiğinin farkına vardım. "Kim, Terry? Çinliler mi?"</p>

    <p class="msonormal4">Lien-hua, hâlâ güçlükle ve belli belirsiz nefes alıyordu.</p>

    <p class="msonormal4">"Bizi geçiyorlar, Pat. Hatta DARPA'yı bile geçiyorlar!" Gülümsedi. "Ve itiraf etmem gerekir ki NSA'dan çok daha iyi para veriyorlar."</p>

    <p class="msonormal4">Buna inanamıyordum. "Ne zamandan beri?"</p>

    <p class="msonormal4">"İki sene oldu. Amerikan hükümetinin bu kadar saf olması çok şaşırtıcı."</p>

    <p class="msonormal4">Eğilip uzandı ve defibrilatör pedlerini Lien-hua'nın göğsünden kaldırdı. "Artık bunlara ihtiyacın olmayacak, Lien-hua. Pat'in de onaylayacağı gibi, bu gece benim burada, birden fazla amacım var."</p>

    <h3 class="msonormal7">***</h3>

    <p class="msonormal4">Terry, defibrilatör pedlerini kaldırırken Lien-hua, ümitsizce ona baktı. Güçsüzlüktüm vücudunu sarmıştı. Kıpırdayabilecek kadar gücü vardı. Ancak, dövüşecek kadar yoktu.Fakat sonra defibrilatörü düşündü. Belki de Terry'yle dövüşmesine hiç gerek yoktu.Terry defibrilatör pedlerini kaldırırken uzun uzun Lien-hua'ya baktı ve "Benim olduğumu nasıl bildin, Pat? Biraz önce daha arkanı dönmeden adımı söyledin." dedi.En azından konuşmaya devam edersem ikimizi de henüz öldürmemiş olacaktı. "Her şeyden önce Melice'ın kimlik bilgilerinden. Sadece bir avuç kadar insan, otomatik parmak izi tanımlama sistemine girip değişiklik yapmayı başarabilir. Bu, ilk ipucuydu."</p>

    <p class="msonormal4">"Bir tek bu olamaz."</p>

    <p class="msonormal4">"Hayır. Fakat sonra, Cassandra'nın filmini ilk izleyişin sadece bir dakika otuz saniyeni aldı. Bunu çok iyi biliyorum, çünkü beni geri aradığında saatime bakmıştım. Ancak film, bir dakika elli iki saniye uzunluğundaydı ve duvardaki yazı, filmin son on saniyesinde görünüyordu. Ama sen beni aradığında mühletin dolacağı zamanı biliyordun. Bunu bilebilmek için filmi..."</p>

    <p class="msonormal4">"Daha önceden izlemiş olmam gerekirdi."</p>

    <p class="msonormal4">"Evet, doğru. Veya yazıyı senin yazmış olman gerekirdi ki zaten öyle yapmıştın. Web üzerinden yaptığımız görüntülü sohbet sırasında yazmış olduğun notları gördüm. İlk başta dikkatimi çekmedi. Ancak, zarfın üstündeki ve duvardaki yazıyla uyuşuyor."</p>

    <p class="msonormal4">Cevap olarak sadece, başını onaylarcasına salladı.</p>

    <p class="msonormal4">Lien-hua'nın, parmaklarıyla, tekrar AED'yi işaret ettiğini gördüm. Terry, bana bakıyordu. İşaret ettiğini görmemişti.</p>

    <p class="msonormal4">"Ardından Angela, Hunter'ın ölümünün uydu görüntülerine, bir tek senin girmiş olduğunu söyledi ve parçalar yerine oturmaya başladı. CIydu görüntüleri sayesinde cihazın arabada olduğunu öğrenmiştin."</p>

    <p class="msonormal4">"Bravo! Ancak, seni CİFER aracılığıyla Surfside Oteli'ne kadar takip ettiğimi kaçırmışsın. Hatırlasana? CIFER'ı ben tasarladım. Diğer tek kopyası bende. Seni tüm zaman boyunca izledim."</p>

    <p class="msonormal4">"Bunu merak etmiştim." Konuştur onu. Daha da konuştur. "Peki, ama neden cihazı delil odasından almadın? Neden Melice'ın onu çalmasını bekledin?"</p>

    <p class="msonormal4">"Bu, hiçbir zaman planın bir parçası değildi. Ben sadece, cihazın orada olduğunu teyit etmek için gönderildim."</p>

    <p class="msonormal4">Ne?</p>

    <p class="msonormal4">Gönderildin mi? Kimin tarafından gönderildin?</p>

    <p class="msonormal4">"Gönderildim derken ne demek istiyorsun?"</p>

    <p class="msonormal4">Sorumu duymazlıktan geldi. "İşinde her zaman başarılıydın. Ölmek zorunda olman çok acı."</p>

    <p class="msonormal4">"Seni kim gönderdi, Terry?" Ona doğru yaklaştım. Ancak, tabancasını tekrar bana doğrulttu. "Yapma, Pat!" Ardından Lien- hua'nın gözlerinin içine baktı. "Kız kardeşin öldüğünden beri seni izliyorum, Lien-hua. Seni, onun cenazesinde gördüğüm günden beri. Onu seviyordum. Bilirsin işte, hiç tanışmamış olmamıza rağmen seviyordum."</p>

    <p class="msonormal4">Soruma cevap vermeyeceği kesindi. Fakat, Lien-hua'nın canını yakacaktı. Onu durdurmam gerekiyordu. Yavaşça ileri doğru gittim. Ancak, uyarmak için bitişiğime ateş etti. Donakaldım.</p>

    <p class="msonormal4">"Onu izledim." diye devam etti. "Takip ettim. Onunla bir hayat kurmayı hayal ettim. Bir gün birlikte olacaktık. Bir gün!.."</p>

    <p class="msonormal4">On yıl boyunca, birisine bu derece odaklanması beni çok şaşırtmıştı. Fakat sonra, Lien-hua'nın, bazı insanların eğer bir şeyi obsesyon hâline getirirlerse bunun çok uzun süre devam edebileceğini söylediğini hatırladım.</p>

    <p class="msonormal4">"Oh, ona çok benziyorsun!" dedi Lien-hua'ya ve sonra sesi sertleşti. "Sana, benimle olabilmen için bir şans verdim ama sen beni reddettin!"</p>

    <p class="msonormal4">Konuşmaya devam et. Zaman kazan. Sağlık görevlileri yolda. "Ama Terry..." dedim. "Chu-hua'ya âşıktın ve Melice onu öldürdü. Bu durumda Melice'la nasıl ortak çalışabildin?"</p>

    <p class="msonormal4">"Yaklaşık dokuz yıl boyunca onu öldüreni aradım. Melice olduğunu sadece altı ay önce internette, kaybolan birisini ararken öğrendim. Tesadüfen web günlüğüne rastladım. Anlamıyor musun, Pat? Her şey mükemmeldi. Onu cezalandırabilmemin tek yolu cihazı ele geçirmekti. Canını bir tek o şekilde yakabilirdim. Sadece öldürmek yeteri kadar tatmin edici olmazdı. Hiçbir şey hissetmemiş olurdu."</p>

    <p class="msonormal4">Dikkati dağılmış bir şekilde benimle konuşurken Lien-hua, yavaşça defibrilatör pedlerine doğru uzanıyordu.</p>

    <p class="msonormal4">"Ama..." dedi. "Cihaz, onun canını yakamayabilirdi. Çok araştırdım. TrkAl mutasyonu olmasına rağmen bile, Creighton, sonunda hissetmek istediği acıyı hissedecekti. Ona, şimdiye kadar çok az insanın hissetmiş olduğu derin bir acı verecektim ve ardından da hak ettiği gibi acı çektirdikten sonra onu öldürecektim."</p>

    <p class="msonormal4">Karşımda, bir zamanlar güvendiğim ve arkadaşım sandığım adam duruyordu. "Peki ama Terry, Melice'ın diğer kadınları öldürmesine izin verdin. Bunu nasıl yapabildin?"</p>

    <p class="msonormal4">"Lien-hua, bu davada çalışmak üzere geri çağrılana ve Hunter için doğru zaman gelene kadar Creighton'ı mutlu etmek zorundaydım. Zamanlama ve mekân, Pat. Bunu biliyor olmalısın. Zamanlama ve mekân her zaman çok önemlidir."</p>

    <p class="msonormal4">Terry, uzanıp Lien-hua'nın gözünün önüne gelen saçları geriye itti. Tabancasını hâlâ bana doğru tutuyordu. "Şansını kaçırdın, Lien-hua. Eğer benim olmazsan kimsenin olamazsın. Küçük bir öpücük ve sonra, suya geri gidiyorsun. Sanırım yüzmek için hâlâ çok güçsüzsün." Ona doğru eğildi. "Hoşça kal, Chu-huaL"</p>

    <p class="msonormal4">Dudakları, Lien-hua'nınkilere değmeden kısa bir süre önce gözlerini kapadı ve işte o anda, olanlar oldu. Lien-hua, "Hoşça kal!" diye fısıldadı ve güçsüz ama sağlam ellerle defibrilatör ped- lerini kaldırdı. Defibrilatöre doğru bir hamle yaptım. Lien-hua, pedleri Terry'nin şakaklarına bastırdı. Terry'nin gözleri fal taşı gibi açıldı ve yüzünü bir anda bir şaşkınlık ifadesi kapladı. Ben de o sırada defibrilatörün düğmesine bastım.</p>

    <p class="msonormal4">Akım, Terry'nin ön lobuna geldiğinde güçlükle soludu. Bu akımın, ne tür bir hasara yol açacağını bilmiyordum. Ancak, vücudunun kıvranıp sonra da şiddetle sarsılmasından defibrilatörün tahmin ettiğimden çok daha etkili olduğunu anladım.</p>

    <p class="msonormal4">Ben, Lien-hua'nın yanına vardığımda Terry Manoji'nin vücudu geriye doğru kaykılıp defibrilatörü de beraberinde götürerek uyum havuzunun içine düşmüş ve etrafa kıvılcımlar saçılmıştı. İşte tam o sırada ambulansın siren sesleri duyuldu.</p>

    <p class="msonormal4">İki polis ve sağlık görevlileri kapıdan içeriye dalana kadar Lien- hua'ya sarıldım. Sağlık görevlilerinden biri, kapıdan girer girmez</p>

    <p class="msonormal4">Dr. Bowers olup olmadığımı sordu.</p>

    <p class="msonormal4">"Merkez, burada olacağınızı söylemişti." Bana bir cep telefonu uzattı. "Teğmen Mendez, sizinle görüşmek istiyor."</p>

    <p class="msonormal4">Sağlık görevlileri, Lien-hua'yla ilgilenmeye başladıklarında şaşırmış bir şekilde telefonu aldım. "Ne oldu, Aina?"</p>

    <p class="msonormal4">"Birkaç dakika önce..." dedi. "The Future Relic adında bir gece kulübünde yangın alarmları çaldı."</p>

    <p class="msonormal4">"Ne demek istediğini anlamıyorum." Bacağımın acısını sesime yansıtmamaya çalıştım. "Neden bahsediyorsun?"</p>

    <p class="msonormal4">"Olay yerindeyim, Dr. Bowers. Üvey kızınız da burada."</p>

    <p class="msonormal4">"Ne? Tessa mı? Nasıl? Onun Denver'da olması gerekiyor."</p>

    <p class="msonormal4">"O burada, Dr. Bowers."</p>

    <p class="msonormal4">Duyduklarımın imkânsızlığı karşısında şok olmuştum. "İyi mi?"</p>

    <p class="msonormal4">"Si. İyi. Ancak, size bir şey söylemem gerekiyor. O çok iyi ama bir adam, ona saldırmaya çalışmış. Cinsel tacizde bulunmayı denemiş. Tessa da kaçmış."</p>

    <p class="msonormal4">Bu sözleri duyduktan sonra, her ebeveynin hissedeceği bir ürperti hissettim. "Şu anda yanında mı?" Sesim çatallaşmıştı. "Telefonu ona ver."</p>

    <p class="msonormal4">Sonra Tessa'nın sesini duydum: "Patrick!"</p>

    <p class="msonormal4">"Sana elini sürdü mü, Tessa? Doğruyu söyle. Sana elini sürdü mü?"</p>

    <p class="msonormal4">"Hayır. Ben iyiyim. Kaçmayı başardım ama çok korkuyorum. Sana ihtiyacım var!.."</p>

    <p class="msonormal4">Lien-hua'ya baktım. Sağlık görevlileri yanındaydı. Güvendeydi. "Geliyorum. Hemen geliyorum!"</p>

    <p class="msonormal4">"Özür dilerim, Patrick. Ben..."</p>

    <p class="msonormal4">"Özür dileme. Şimdi geliyorum."</p>

    <p class="msonormal4">Polis memurlarına seslendim: "The Future Relic. Gece kulübü. Beni hemen oraya götürebilir misiniz?"</p>

    <p class="msonormal4">Birisi başını salladı. "Tamam. Horton Grand Tiyatrosu'nun orada. Eskiden Triple Espresso orada çalardı."</p>

    <p class="msonormal4">Telefonu kapattım.</p>

    <p class="msonormal4">Sağlık görevlileri, bacağımdaki yara nedeniyle orada kalmam için ısrar ettiler. Fakat, Tessa'nın bana ihtiyacı vardı ve hiçbir şey beni durduramazdı. Sonunda, ne olursa olsun gideceğimi anladıklarında görevlilerden birisi, yaramı aceleyle sarıp ambulanstan koltuk değneklerini alarak bana verdi. "Yine de elinizden geldiğince çabuk, bir hastaneye gitmeniz gerek." dedi. Ona gideceğimi söyledim.</p>

    <p class="msonormal4">Gitmeden önce Lien-hua'ya hastanede görüşeceğimizi söyledim. Oksijen maskesinin altından başını salladı. Yanağından hafifçe öptüm ve değneklerle kapıya doğru yürümeye başladığımda sağlık görevlilerinden birinin, "Hâlâ hayatta. Acele edin. Onu sudan çıkaralım." dediğini duydum.</p>

    <p class="msonormal4">Demek Terry, kurtulmuştu.</p>

    <p class="msonormal4">Her neyse, onunla sonra ilgilenebilirdim.</p>

    <h3 class="msonormal7">***</h3>

    <p class="msonormal4">&nbsp;The Future Relic'e giderken okyanusun derinliklerindeki ters akıntılarının kuvvetli çekişini bir kez daha hissettim. Tüm yol boyunca, üvey kızıma saldırma teşebbüsünde bulunan adama yapmak istediklerimin hayalini kurdum. On beş yıl boyunca bir insanın diğerine yapabileceği en korkunç şeyleri gördüğüm için, bu konuda hayal gücüm oldukça kuvvetliydi.</p>

    <p class="msonormal4">Cehennemi çok fazla kurcalarsan, cehennem de seni kurcalar.</p>

    <p class="msonormal4">Ona nasıl acı çektireceğimi, tüm canlı detaylarıyla kafamda canlandırdım ve sonra işim bittiğinde tüm yaptıklarımı aklımda nasıl haklı çıkartacağımı düşündüm. Yargı da büyük bir ihtimalle benim tarafımda olurdu, en azından belli bir dereceye kadar. Böyle olmasa bile, kendi başımın çaresine bakacak bir yol bulurdum.</p>

    <p class="msonormal4">Bu adamın yaptığının, yanına kalmasına izin veremezdim.</p>

    <p class="msonormal4">Buna izin veremezdim.</p>

    <p class="msonormal4">&nbsp;Kulübe geldiğimizde hâlâ adamı gördüğümde nasıl bir tepki vereceğimden pek emin değildim. Ancak, arabadan iner inmez düşüncelerim ondan Tessa'ya kaydı. Tessa beni gördü ve koşarak gelip kollarıma atıldı. Ona sıkıca sarıldım. Ona, bir babanın şiddetli sevgisi, gururu, hayalleri, kırgınlıkları ve ateşiyle sarıldım. Bana, uçağına binmediği için üzgün olduğunu söyledi. Ben de bunu, daha sonra konuşabileceğimizi söyledim. Adamla dövüşmesini anlattı ve ben de onunla gurur duyduğumu söyledim. Sonra bir an için ikimiz de sustuk ve sonunda titremeyi bırakıp geri çekildi.</p>

    <p class="msonormal4">Saldırganının içinde olduğu polis arabasını gösterdi. "Oradaki, o." dedi.</p>

    <p class="msonormal4">"Bana bir dakika izin verir misin?"</p>

    <p class="msonormal4">"Tabii."</p>

    <p class="msonormal4">&nbsp;Tam o sırada Dedektif Dunn, sessizce bana doğru yaklaştı. Tam ona, burada ne işi olduğunu sormak üzereydim ki "Görev dağılımında adının anons edildiğini duydum ve sana yardım etmeye geldim." dedi. Dunn, biraz daha yaklaştı ve şüpheliyi işaret etti. "Seni, onunla birkaç dakika yalnız bırakmamı ister misin?"</p>

    <p class="msonormal4">Ne demek istediğini biliyordum. "Evet, isterim."</p>

    <p class="msonormal4">Dunn, geri çekildi. Arabada oturan çocuğa doğru topallayarak yürüdüm. Arabanın camından bana, meydan okuma ve korku karışımı bir ifadeyle baktı.</p>

    <p class="msonormal4">Omuzlarımda ve kollarımda gerginlik hissettim.</p>

    <p class="msonormal4">Tessa 'ya tecavüz edecekti. Bunu ona ödetmelisin.</p>

    <p class="msonormal4">Gerginlik. Gerginlik.</p>

    <p class="msonormal4">Melice'ın Kâbil hakkında söylediklerini hatırladım. Tanrı'nın ona günahın, yanında çömelip bekleyişi ve ona hükmetmek istediği hakkındaki uyarısını anımsadım. Orada dururken günahın, benim de yanımda çömelmiş olduğunu hissedebiliyordum. Bu bizim bir parçamız; insan ikileminin bir parçası. Ancak biz, onu kontrol etmeliyiz.</p>

    <p class="msonormal4">Bunu yapmayı denedim. Gerçekten denedim.</p>

    <p class="msonormal4">Fakat, başaramadım.</p>

    <p class="msonormal4">Bu herifin, Tessa'ya yapmaya çalıştıklarını düşününce başaramadım.</p>

    <p class="msonormal4">Kapıya uzandım.</p>

    <p class="msonormal4">İyi hissettiriyor, öyle değil mi?</p>

    <p class="msonormal4">Evet, öyle.</p>

    <p class="msonormal4">Sen, onlar gibi değilsin, değil mi?</p>

    <p class="msonormal4">Evet, sanırım onlar gibiyim.</p>

    <p class="msonormal4">Parmaklarım kapının kolunu tuttu.</p>

    <p class="msonormal4">Christie, hep, "aydınlık"a tek başımıza ulaşamayacağımızı ama "aydınlık"ın bize ulaşabileceğini söylerdi. Kapıyı açarken Christie'nin ve Calvin'in söylediklerini düşündüm. Calvin, hepimizin belki de bir canavar olduğunu söylemişti.</p>

    <p class="msonormal4">Haklıydı. Öyleydik. Hiçbirimiz cehennemden içeriye bir göz atıp içine bir adım atmadan yanından geçip gitmiyorduk.</p>

    <p class="msonormal4">Arabanın içindeki karanlık, ismimle bana seslendi ve ben bu gece, hemen orada, ellerimle bu herifi öldüreceğimi biliyordum. Buna hayır diyemezdim. Tek başıma diyemezdim. Bu gece diyemezdim...</p>

    <p class="msonormal4">Arabaya binip ona baktım. Arka koltukta bir köşeye sıkışmış, bana teslim edilmişti. Öfke hissettim.</p>

    <p class="msonormal4">Korku.</p>

    <p class="msonormal4">Dehşet.</p>

    <p class="msonormal4">Onun seçimleri, onun cehennemi yüzünden değil, fakat, benimkiler yüzünden hissettim.</p>

    <p class="msonormal4">Ve işte o anda kalbim, cesaret için yalvardı. Benimki gibi derin bir cehennemin içine, aydınlık getirebilecek tek varlığa yalvardı.</p>

    <p class="msonormal4">Hepimiz bir canavarız, hepimiz. Ancak, çok daha iyi olmamız gerekiyor.</p>

    <p class="msonormal4">Ve çocuğa doğru uzandığımda onun korkudan titreyen gözlerini görünce bir karar verdim.</p>

    <p class="msonormal4">Geri çekildim, arabadan çıkıp kapıyı kapattım. Dunn, arabanın yanında, içeride olanları kimse görmesin diye camın önünde duruyordu. Arabadan indiğimi görünce sorgulayıcı bakışlarla bana baktı.</p>

    <p class="msonormal4">"Daha iyi bir fikrim var, Dedektif Dunn." dedim. "Onu tutuklayıp yargılayalım."</p>

    <p class="msonormal4">Dunn sırıttı. "Ve onu, yeni oyun arkadaşları bekleyen düzinelerce adamla dolu hapishaneye gönderelim."</p>

    <p class="msonormal4">"Bu, işe yarar."</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
