<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark39"><b class="calibre19">38</b></a></h2>

    <p class="msonormal4">Cassandra Lillo'yla ilgili olarak Dedektif Dunn ile yaptığım konuşma kısa ve özdü. Cassandra'nın cesedinin bulunmadığını ve onun veya bir başkasının cesedi bulunmuş olsa bile bunun, benim değil kendisinin yetki alanına girdiğini söyledi.</p>

    <p class="msonormal4">Sözleri, beni hem rahatlatmış hem de rahatsız etmişti. Hâlâ cinayet masasının bu işe neden karıştığı hakkında en ufak bir fikrim yoktu ve Teğmen Graysmith fikrini değiştirmediği veya Dedektif Dunn'a bir iki gün içerisinde karakter nakli yapılmadığı sürece bunu öğrenebilmek için onlardan yardım alamazdım. Hâlâ, elimizde Cassandro Lillo veya Austin Hunter'ın nerede olabileceklerine dair kesin bir ipucu yoktu ve henüz ikisinden birinin kesin olarak bir suç işleyip işlemediğini veya bir suça kurban gidip gitmediğini bilmiyorduk.</p>

    <p class="msonormal4">Dunn'la konuşmamdan sonra sesli mesajlarımı dinledim. İki mesaj vardı.</p>

    <p class="msonormal4">İlk mesajda Ford Mustang'in plakasının, Suricata Horan isimli bir sabıkalı adına kayıtlı olduğu belirtiliyordu. Geçmişte saldırı ve cinayetten hüküm giymişti. New Mexico'da bir süre hapis yatmıştı. Tipik bir kiralık katil. Onu buldurtup konuşabilirdim ama şu aşamada bu, zaman kaybından başka bir işe yaramazdı. Bu tür ceza dosyası olan herifler, elinizde onlar hakkında spesifik bir şey olmadıkça hayatta konuşmazlardı. Yine de dava ilerledikçe işime yarar diye adını aklımın bir köşesine not ettim.</p>

    <p class="msonormal4">İkinci mesajı dinlediğimde eski ve tanıdık bir sesi duymuş olmaktan çok şaşırdım: "Patrick, dostum, bugün Los Angeles'ta Kaliforniya üniversitesinde bir konferans veriyorum. Bu taraflarda olduğunu duydum. Eğer buralara gelebilirsen akşam birlikte yemek yeriz. Lütfen beni ara."</p>

    <p class="msonormal4">Mesajı bırakanın, ismini söylemesine gerek yoktu. Sesini nerede olsam tanırdım: Dr. Calvin Werjonic, PhD, JD; akıl hocam.</p>

    <p class="msonormal4">Calvin, kırk seneyi aşkın bir süre önce çevresel kriminoloji alanında öncüydü, ancak suçların mekânsal ve zamansal özelliklerini etkileyen tüm faktörleri hesaplamak ve aralarında bir bağlantı kurmak o kadar karmaşık bir iştir ki, yalnızca ileri düzey bilgisayar işlem sistemleri, algoritmaları ve kullanışlı ve verimli bir zaman çerçevesi içerisinde değerlendirilebilirler. Yani, teknoloji, onun coğrafi profil çizme ve mekânsal soruşturma teorilerini tam anlamıyla uygulamaya koyabilecek düzeye son yirmi yılda gelmişti. Calvin, çok parlak zekâlı ve iyi bir adamdı. Kriminal soruşturma alanında bir efsaneydi ve iyi bir dosttu. Geçen hafta onu CNN'de görmüştüm ve yetmiş yaşını geçmiş olmasına rağmen her zamanki gibi aklı başında ve zekiydi.</p>

    <p class="msonormal4">Ben de kriminoloji hakkında dünyanın dört bir yanında konferanslar vermiştim ama Dr. Calvin Werjonic'in yanında kendimi hâlâ bir ilkokul öğrencisi gibi hissediyordum.</p>

    <p class="msonormal4">Bu olay gitgide kızışırken Los Angeles'a gidemeyeceğimi biliyordum. Yine de FBI saha ofisine giderken Calvin'i arayıp Chicago'daki ofisine dönmeden önce San Diego'ya uğrayıp uğraya- mayacağını sordum. "Seni görmek harika olurdu, Calvin. Ayrıca üzerinde olduğum olay hakkında seninle konuşmak isterdim ve... Aslında... Evet, üzerinde olduğum olay hakkında."</p>

    <p class="msonormal4">"Anlıyorum." dedi düşünceli bir biçimde. "Yani benimle konuşmak istediğin özel bir konu var ve bu, o kadar hassas bir konu ki telefonda konuşmak istemiyorsun. Hiç şüphe yok ki sohbetimiz sırasında konuyu rastgele açmayı umuyordun."</p>

    <p class="msonormal4">Bazen profesyonel dedektif arkadaşlara sahip olmak çok sinir bozucu olabiliyor. "Buna benzer bir şey." dedim. "Peki benimle burada buluşabilir misin?"</p>

    <p class="msonormal4">Kabul etmesine şaşırdım. "Evet, sanırım buluşabilirim, dostum. üçak aktarmamı değiştirip yarın akşam Münih'e gitmeden önce oraya uğrayabilirim. Öyleyse sabah 10:30'da Balboa Par- kı'ndaki Alcazar Bahçesinin yanındaki park alanında buluşalım. Yürüyüş ayakkabılarını ve o çok sevdiğin güzel kahveden biraz getir. Ben bir doksan boylarında ve gri saçlıyım. Bronz renkli bir..."</p>

    <p class="msonormal4">"Calvin, bu kadar özellik yeterli. Seni tanıyacağımdan eminim."</p>

    <p class="msonormal4">"Evet, tabii ki. O zaman görüşmek üzere, dostum."</p>

    <h3 class="msonormal7">***</h3>

    <p class="msonormal4">Konuşmamız bittikten birkaç dakika sonra Ralph'le buluşacağım San Diego, FBI saha ofisine gittim.</p>

    <p class="msonormal4">Aero Yolu ndaki yeşil ve kahverengi renkli heybetli binaya baktığınızda onun bir devlet binası olduğunu anlayamazdınız. Hiçbir işaret yoktu. Sadece bir sokak numarası vardı. Koyu renk camlı pencereleri, göze çarpan video kameraları ve güvenlik çiti, binanın, San Diego'nun biyoteknoloji koridorundaki birçok ofis blo- kundan herhangi birine benzemesini sağlıyordu.</p>

    <p class="msonormal4">Hayır, kesinlikle biri, size söylemediği takdirde Aero Yolu'ndaki 9747 numaralı binanın, FBI saha ofisi olduğunu bilemezdiniz.</p>

    <p class="msonormal4">Göz önünde saklanmaktan daha etkili bir şey olamaz.</p>

    <p class="msonormal4">Tesise girdiğim zaman Terry'yi aradım. Eğer Austin Hunter'ın e-postasına girmemizi sağlayabilecek biri varsa o da Terry'ydi. "Hey, Terry. Ben Pat."</p>

    <p class="msonormal4">"Hayır, olamaz!"</p>

    <p class="msonormal4">"Ne?"</p>

    <p class="msonormal4">"Sen ne zaman beni araşan, bu, benim yasa dışı bir şey yapmak zorunda olduğum anlamına gelir."</p>

    <p class="msonormal4">"Evet, ama izleri çok iyi kapatabiliyorsun, sen hiçbir zaman yakalanmazsın."</p>

    <p class="msonormal4">Klavyesinin tuşlarına bastığını duyabiliyordum. Kesin olarak söylemek zor olsa da büyük bir olasılıkla Maryland Fort Meade'- deki CJlusal Güvenlik Ajansı Merkez Bürosundaydı. Çoğunlukla onların uzak ve gizli merkezlerinde çalışırdı. "Dinle..." dedim. "Acaba birisinin e-posta hesabına girebilir misin diye soracaktım. Adres hemen yanımda."</p>

    <p class="msonormal4">"Sadece bu kadar mı? On üç yaşındaki yeğenim bile bunu yapabilir."</p>

    <p class="msonormal4">"Bu çok önemli, Terry. Sanırım kayıp bir kadının izini bulmamızda bize yardımcı olabilir."</p>

    <p class="msonormal4">Bir an bile tereddüt etmeden. "Ver bakalım." dedi.</p>

    <p class="msonormal4">Ona, Austin Hunter'ın e-posta adresini verdim. "Şifre kodlanmış olabilir." diye açıkladım. "Donanma SEALdi. Fazladan tedbir almış olabilir."</p>

    <p class="msonormal4">"Şifreler çözülmek içindir. Çinlilerin, büyük bir askerî bilgisayar korsanları birimi var. Haziran 2007'de Savunma Bakanlığı daha sistemi kapatamadan bakanlığın veri tabanına ulaşıp denizaltı sefer zamanlarını indirebilmişlerdi."</p>

    <p class="msonormal4">"Bunu daha önce hiç duymamıştım." dedim.</p>

    <p class="msonormal4">"Duymazsın çünkü hem Çin hem de ABD hükümetine göre böyle bir şey hiç olmadı." Tekrar tuşlara basma sesi duydum. "Ben de en azından Çinliler kadar iyiyim. Hatta kal." dedi. "Bu sadece bir dakikamı alacak."</p>

    <p class="msonormal4">"Asansöre biniyorum." dedim. Saatime baktım. Terry hızlıydı ama ne kadar hızlı olduğunu görecektik. "Beni üçte geri ara."</p>

    <p class="msonormal4">Viktor, ofisinin kapısını hızla çarptı.</p>

    <p class="msonormal4">Biraz önce akvaıyumda o embesil Warren Leant ile faydasız, hem de hepten faydasız bir görüşme yapmıştı. Adamın dünyadan haberi yoktu ve yakında işsiz kalacaktı.</p>

    <p class="msonormal4">Polisler, o aptal akvaryumu altüst etmişler. Altüst.</p>

    <p class="msonormal4">Projenin en başından beri Viktor, Rukh Projesi araştırmacılarından, dosyalarını sadece basılı kopya şeklinde tutup bilgisayarlarında kritik hiçbir şey bırakmamalarını istemişti. Me de olsa bugünlerde, yarım akıllı biri bile bir başkasının sistemine girmesini biliyordu. Bu tür riskler alınamazdı.</p>

    <p class="msonormal4">Şükürler olsun ki Bayan Lillo, protokole uymuş ve sadece basılı nüshaları tutup daha sonra da onları kuryeyle B-14 numaralı binaya yollamıştı. Yine de aptal polisler, alt katta pirincin taşını ayıklarken Viktor, becerikliliği sayesinde Bayan Lillo'nun ofisine görünmeden girebilmeyi başarıp ne olur ne olmaz diyerek sürücüyü silmişti.</p>

    <p class="msonormal4">Viktor, durumunu gözden geçirdi. Kırk sekiz saatten az bir zaman içerisinde gelecek olan general için hâlâ elinde toplanmış bir bilgi yoktu ve hâlâ Austin Hunter'ın nerede olduğunu veya o küçük Cassandra Lillo orospusunun nereye kaçtığını bilmiyordu.</p>

    <p class="msonormal4">Bu hiç iyi değildi. Hem de hiç iyi değildi.</p>

    <p class="msonormal4">Tüm bu duruma el atması gerekiyordu. Belki de Dr. Kurvetek ile Geoff ve Suricata denen o iki gorille buluşmalıydı. Cassandra Lillo veya Austin Hunter, yetkili makamlara gitmeye karar verirlerse ne yapacağını düşünmeliydi.</p>

    <p class="msonormal4">Viktor, telefonu kaldırdı ve sorunlarını hallederken başka insanlara bağımlı olmaktan her ne kadar rahatsız olsa da Geoff'in numarasını çevirdi.</p>

    <p class="msonormal4">Bir buçuk dakikadan daha az bir süre sonra asansörün kapıları açıldı ve telefonum çaldı. Arayan Terry'ydi. "Hunter'ın almış olduğu son e-postada bir video eki var." dedi gergin bir biçimde. "Ve... Bunu görmen lazım, Pat!"</p>

    <p class="msonormal4">"Anlat bana."</p>

    <p class="msonormal4">"İzlemen lazım."</p>

    <p class="msonormal4">311 numaralı odaya girdim ve Ralph'e telefon konuşmamın hemen biteceğini gösteren bir el işareti yaptım.</p>

    <p class="msonormal4">"Terry!"</p>

    <p class="msonormal4">"Hemen şimdi sana yolluyorum."</p>

    <p class="msonormal4">Sabrım tükenmek üzereydi, ancak tartışarak zaman kaybetmek istemedim. "Tamam. Sağol!"</p>

    <p class="msonormal4">"Bu arada, Pat, bu aralar etrafta çok fazla laf dolanıyor. Eğer henüz duymamışsan yakında duyarsın diye düşündüm. Benden duymanı istedim. O geri döndü."</p>

    <p class="msonormal4">"Kim?"</p>

    <p class="msonormal4">"Sebastian Taylor. Geçen hafta DC'de görülmüş."</p>

    <p class="msonormal4">Terry'nin söyledikleri az kalsın bana videoyu unutturuyordu. Taylor, birkaç ay öncesine kadar Kuzey Carolina valisiydi ve ondan da önce Dışişleri Bakanlığı için denizaşırı ülkelerde diplomatlık yapmıştı. Ancak ekim ayında Terıy, bana Sebastian Tay- lor'ın CIA'de pek de resmî olmayan başka bir işini ortaya çıkarmamda yardımcı olmuştu. Sonuç olarak; ben, Taylor'ın katil olduğunu ortaya çıkardım; gözünü kırpmadan bir adamı öldürmüştü. Az kalsın beni de öldürmeyi başarıyordu. O günden beri kaçaktı.</p>

    <p class="msonormal4">"Herhangi bir iz var mı?" diye sordum.</p>

    <p class="msonormal4">"Hayır, ama araştırıyorlar." Bir an durdu ve sonra yine devam etti: "Videoyu izle, Pat. Bu kadını bul. Bir an önce yap bunu. Sadece saat sekize kadar zamanın var."</p>

    <p class="msonormal4">Ses tonu beni ürpertti. "Terry, ben telefonu kapattıktan sonra görüntülü sohbet ile beni geri ara. Bunu izledikten sonra sana soracağım birkaç soru olabilir."</p>

    <p class="msonormal4">Telefonu kapattım ve bilgisayarımdaki görüntülü sohbet kamerasını açtım. Daha sonra Ralph'in yanına oturdum ve ona kundakçı davası ve Cassandra'nın kayboluşu hakkındaki son gelişmeleri özetledim. Başını salladı. Dinledi ve birkaç küçük not aldı. Sonra ona Sebastian Taylor'ın görüldüğünü söyledim.</p>

    <p class="msonormal4">"Tekrar ortalığa çıkacağına dair içimde bir his vardı zaten." diye söylendi. "Umarım benim yakınlarımda bir yerde görünür." Ralph, düşüncelerini başka tarafa yönlendirmek için bir dakika sustu ve sonra "Bu arada, Lien-hua'yı aradım. Buraya geliyor." dedi.</p>

    <p class="msonormal4">Başımı salladım ve videoyu Ralph'in de görebilmesi için, bilgisayarımı duvardaki yüksek netliği olan büyük ekrana bağladım.</p>

    <p class="msonormal4">Daha sonra Terry'nin yüzü dizüstü bilgisayarımın ekranında belirdi. "Hazırlıklı ol." dedi. "Çok sinir bozucu."</p>

    <p class="msonormal4">E-postadaki video ekini açıp "oynat" düğmesine bastım.</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
