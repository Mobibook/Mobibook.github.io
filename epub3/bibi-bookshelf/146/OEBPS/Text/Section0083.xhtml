<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark100"><b class="calibre19">79</b></a></h2>

    <p class="msonormal4">Melice sigarasını yakmaya çalışırken Lien-hua bekledi. Yakmak için ateşi yoktu, Lien-hua'nın da ateş vermeye niyeti yoktu.</p>

    <p class="msonormal4">Neler yapmaktan hoşlandığı hakkında konuşturmaya çalış. Böylelikle neler yapmış olduğunu anlatır.</p>

    <p class="msonormal4">"Pekâlâ." dedi Lien-hua. "Anlat bakalım. Katil en çok ne yapmaktan zevk alır? Bununla başlayalım.""Bir tahminde bulunacağım. Bence katil, her şeyden çok, sona yaklaşan dakikalardan zevk alır. Kurbanları izlemekten, takip edip onlara sinsice yaklaşmaktan ve sonunda tanışmaları sanki tamamen bir tesadüfmüş gibi davranmaktan zevk alır. Tüm bunlar onun için inanılmaz eğlencelidir."</p>

    <p class="msonormal4">"Onları nasıl seçer?"</p>

    <p class="msonormal4">"Kurbanlarının onu seçmesini tercih eder."</p>

    <p class="msonormal4">Dedektif Dunn'la birlikte Melice'ı bir katilin, yeni "kız arkadaşlarını" bulmak için doğru zamanda doğru yerde bulunmasıyla ilgili "varsayımsal" hikâyelerini detaylarıyla anlatırken dinledik.</p>

    <p class="msonormal4">Suçu kanıtlanana kadar suçsuz olduğunu kendi kendime hatırlatıp durdum. Ancak, buna inanmak benim için çok zordu. Söylediği her şey, daha önce karşılaşmış olduğum vahşi katillerin itiraflarından parçalar taşıyordu. Her zaman potansiyel kurbanlar arayıp avlarlar ve onları cezbetmeye çalışırlardı.</p>

    <p class="msonormal4">Melice'ın konuşurken farklı şekillerde yorumlanabilmesi için, gözlemlerini belirsiz yapmaya dikkat ettiğini fark ettim. Aslında hiçbir şey itiraf etmiyordu. Sadece her şeyi bir katilin düşünebilecekleri veya yapabilecekleri kılıfı içerisinde ifade ediyordu. Bu oyunu oynamasını iyi biliyordu.</p>

    <p class="msonormal4">Ancak, Lien-hua'nın daha iyi olduğu gerçeğine güveniyordum.</p>

    <p class="msonormal4">Arkamdâki kapının açıldığını duydum ve Ralph'in ağır ayak seslerini tanıdım.</p>

    <p class="msonormal4">"Neler biliyoruz?" Gözlerimi Melice ve Lien-hua'dan ayırmıyordum.</p>

    <p class="msonormal4">Ralph'in, yanımdaki masaya bir deste kâğıdı bıraktığını duydum. "Hem iyi hem kötü haber! Deponun duvarında olan yazı Melice'ın el yazısıyla uymuyor. Analistler, Melice'ın yazı stiline dayanarak duvardaki yazıda olan çizgi darbelerini, onun yapmış olamayacağını söylüyorlar."</p>

    <p class="msonormal4">"Bu iyi haber mi yoksa kötü haber mi?"</p>

    <p class="msonormal4">"Her ikisi de. İyi, çünkü işin içinde başka bir adamın daha olduğunu kanıtlıyor. Kötü, çünkü ikinci adam hâlâ serbest. Bir sonraki haber ise kriminalistlerin raporu. Bundan pek hoşlanmayacaksın. Metal borular, arka odadaki bilgisayar, kameralar, lanet olası her yer temiz. Bu manyaktan hiçbir iz yok. Sadece klavyede birkaç parça iz var. Onlar da buna ait değil. Parmak izi taramasından geçirdik. Ancak, hiçbir şey bulamadık."</p>

    <p class="msonormal4">Hiç şaşırmamıştım.</p>

    <p class="msonormal4">"Kriminalistler şu anda Melice'ın dairesindeler. Fakat, şimdiye kadar sıfıra sıfır elde var sıfır!"</p>

    <p class="msonormal4">Aklıma bir fikir geldi. Hiç olası bir şey değildi ama yine de mümkün olabilirdi. "Belki bunu yapan Melice değildi." dedim sakince.</p>

    <p class="msonormal4">"Ne?" dedi Dunn.</p>

    <p class="msonormal4">"Belki sadece oradan geçiyordu. Lien-hua ve benim silah seslerimizi duydu ve yaralanan var mı diye görmek için içeriye girdi."</p>

    <p class="msonormal4">"Dalga geçiyorsun, değil mi?" dedi.</p>

    <p class="msonormal4">"Varsayımlarımız konusunda dikkatli olalım. Her şey, her zaman göründüğü gibi değildir."</p>

    <p class="msonormal4">"Buna inanmıyorum!" dedi Dunn. "Melice, Lien-hua'ya .875 vuruş yaptığını söyledi ve şimdi de kadınları öldürmenin nasıl bir şey olduğunu anlatıyor."</p>

    <p class="msonormal4">"Bu konuda Dunn'la hemfıkirim, Pat." dedi Ralph. "Bence bu bizim adamımız ama yine de bakalım kriminalistler neler bulacak."</p>

    <p class="msonormal4">Telefonum titredi. Havaalanından Tessa'nın uçağında gecikme olduğunu yazan bir mesaj gelmişti. Bilet rezervasyonunu yapan ben olduğumdan onun telefon numarası yerine benimkini kullanıyorlardı. Uçağının doksan dakika önce kalkmış olması gerekiyordu ve beni şimdi bilgilendiriyorlardı. Ne kadar yardımsever bir hareket!</p>

    <p class="msonormal4">Başımı salladım. Daha sonra aileme, havaalanına gitmeden önce uçağın iniş saatine bakmalarını söyleyen bir mesaj bıraktım. Tam telefonumu cebime geri koyuyordum ki Melice'ın, sol elindeki bandajın altındaki ıslak yarayı kaşıdığını gördüm. "Gördünüz mü?" diye sordum Dunn'a.</p>

    <p class="msonormal4">"Neyi?" dedi Ralph.</p>

    <p class="msonormal4">"Sizce neden elini öyle kaşıyor?"</p>

    <p class="msonormal4">Dunn, bunu ciddi bir biçimde düşünüyor gibi yaptı. Ancak, alay ettiği belliydi. "Bilemiyorum... Bir düşüneyim... Acaba kaşındığı için olabilir mi?"</p>

    <p class="msonormal4">"Bu tavrından bıkmaya başlıyorum, dedektif!" dedim. Daha fazlasını demek üzereydim ki Ralph, "Ne düşünüyorsun, Pat?</p>

    <p class="msonormal4">Kaşıma hakkında ne düşünüyorsun?" diye sordu.</p>

    <p class="msonormal4">"Margaret, CIPA hastalığı olan insanların, sadece baskı ve dokuyu hissedebildiklerini söylemişti, değil mi?"</p>

    <p class="msonormal4">"Evet, bu doğru." dedi Ralph.</p>

    <p class="msonormal4">"Peki, kaşınırlar mı?"</p>

    <p class="msonormal4">Bir an sessiz kaldı. "Bilmiyorum." Camdan Melice'a baktı. "Kaşınıyor gibi görünüyor."</p>

    <p class="msonormal4">"Bunu öğrenmemiz gerekiyor." dedim cama doğru eğilerek. "Neden elini kaşıdığından emin olmam lazım."</p>

    <p class="msonormal4">"Senin sorunun ne?" diye homurdandı Dunn. "Nedeni belki bu... Belki şu... Her neyse!.. Bundan emin olamayız... Elinde milyonlarca delil var ve sen hâlâ her şeyi sorguluyorsun."</p>

    <p class="msonormal4">"Teşekkür ederim." dedim.</p>

    <p class="msonormal4">Ralph, masaya yaklaştı. "Bu kaşıma olayını araştırması için birilerini görevlendireceğim."</p>

    <p class="msonormal4">Camdan baktım. "Burada bekliyorum."</p>

    <h3 class="msonormal7">***</h3>

    <p class="msonormal4">Lien-hua, kolunun altından sıcak terin aktığını hissetti. Oda çok sıcaktı, hem de çok. Polis, Melice'ın, ne soğuğu ne de sıcağı hissetmediğini bilmediğinden muhtemelen onu rahatsız etmek için ısıyı arttırmıştı. Lien-hua, kaşlarında sıcak nem damlacıklarının biriktiğini hissedebiliyor ve Melice'ın bunu, direncinin kırılıyor olması olarak algılamamasını umuyordu.</p>

    <p class="msonormal4">"Ve sonra..." diye devam etti Melice. "Tanıştıktan sonra, bir yolunu bulup onunla yalnız kalır; belki bir kahve, belki bir akşam yemeği, belki de bir otel odası... Kim bilir! Ve bu olsa da olmasa da katil, her şart için hazırdır."</p>

    <p class="msonormal4">"Onu arabasına nasıl götürür?"</p>

    <p class="msonormal4">"Belki onlara sadece sorar, belki de zorlar. Bence kadınların</p>

    <p class="msonormal4">kendi arzularıyla arabasına binmelerini tercih eder."</p>

    <p class="msonormal4">Çiçekler. Lien-hua, açmış çiçekleri düşündü.</p>

    <p class="msonormal4">"Yani eğer canı yanarsa bu tamamen kendi hatası, öyle mi?"</p>

    <p class="msonormal4">Yapraklar. Çürümüş ve kurumuş yapraklar. Masanın üzerinde kuru ve kırılgan bir şekilde serpilmişler.</p>

    <p class="msonormal4">"Bak görüyor musun, Ajan Jiang? Senin problemin şu: Hep bir analist gibi düşünüyorsun, bir katil gibi değil. Bu işlerin hiç hata veya pişmanlık veya utanç gibi şeylerle ilgisi yoktur. Mesele kontrol meselesidir. Her şey kontrol hakkındadır." Sigarayı parmaklarının arasında çevirdi. "Sence 11 Eylülde bir avuç hava korsanı, yolcu dolu uçakları nasıl kaçırdı?"</p>

    <p class="msonormal4">"Uçaktaki insanları tehdit ederek. Eğer boyun eğmezlerse canlarını yakmakla tehdit ettiler." Gerçek sebebin bu olmadığını tabii ki biliyordu. Ancak, Melice'ın vereceği cevabı duymak istemişti.</p>

    <p class="msonormal4">"Bak işte, gördün mü? İnsanları sandığın kadar iyi anlayamı- yorsun. Hava korsanları yolcuları korkutmadı. Tam tersine onlara güven verdi."</p>

    <p class="msonormal4">"Nereden biliyorsun?"</p>

    <p class="msonormal4">"Çünkü başardılar!" Durup elini kaşıdı. "Korkan bir insanı kontrol etmenin yolu, ona güven vermektir. Yani, senin katilinin yapacağı budur. Babam ordudaydı ve eğitmenlerinden birisi ona hep şöyle dermiş: 'Düşmanına hep bir kaçış yolu bırak. Onu hiçbir zaman köşeye kıstırma. Bir fare bile, köşeye sıkıştığında şiddetle karşı koyar.' "</p>

    <p class="msonormal4">Kendi söylediklerine güldü. Belki söylediğiyle dalga geçiyordu. Lien-hua, ne yaptığını anlayamamıştı.</p>

    <p class="msonormal4">"Senin katil, bunu biliyordur." diye devam etti Melice. "İnsanlara bir kaçış yolu bırakmanın, onları tamamen köşeye sıkıştırmanın en iyi yolu olduğunu biliyordur. Bir köşede güvende olduklarını zannedene kadar onları yavaş yavaş yönlendirir ve umudu yem olşrak önlerine atar ve sonra tüm umudu birden çekip alır. Bu, katil için en keyifli an olsa gerek. Uçak binaya çarptığı zaman uçak korsanları da aynı keyfi almışlardır."</p>

    <h3 class="msonormal7">***</h3>

    <p class="msonormal4">Melice'ın, insanları umutla beslemekten bahsederken yelkenlerini biraz indirdiğini görebiliyordum. Lien-hua da muhtemelen bunun olacağını biliyordu. Onu, en çok sevdiği şeyler hakkında konuşturmuştu: adam kaçırmak, kaba kuvvet kullanmak ve genç kadınları öldürmek. Dili çözülüyordu. İlgi odağı olmanın tadını çıkarıyordu.</p>

    <p class="msonormal4">Dunn'ın bazı kâğıtları karıştırdığını gördüm.</p>

    <p class="msonormal4">"Babası orduda falan değilmiş." dedi. "Onunla oyun oynuyor."</p>

    <p class="msonormal4">"Hayır!" dedim. "Bence Lien-hua onunla oynuyor."</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
