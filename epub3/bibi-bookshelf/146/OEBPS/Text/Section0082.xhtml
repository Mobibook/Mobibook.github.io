<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark99"><b class="calibre19">78</b></a></h2>

    <p class="msonormal4">Lien-hua, Creighton Melice'ın suratındaki zoraki gülümsemeyi fark etti. Ancak, sözlerinde bir küçümseme gizliydi. "İyi bir denemeydi, Ajan Jiang. Çok iyi bir deneme. Bunu size Akademide mi öğrettiler? Klasik Güç Oyunları ve Gözdağı Verme Teknikleri? Dur bir tahminde bulunayım; şüpheliyi konuşturmak için elinden gelen her şeyi yap: Tehdit et, egosuyla oyna, sakinleştir, ilgileniyor gibi yap, güvenini kazanmak için en çok istediği kişi ol; bir arkadaş, bir dert ortağı, bir hayran, anne figürü, bir baştan çıkartıcı... Nasıl gidiyorum?"</p>

    <p class="msonormal4">Lien-hua'nın yüzünde hafif bir gülümseme belirdi. "Aynı dersi almış olmalıyız."</p>

    <p class="msonormal4">Hareket, karşı hareket.</p>

    <p class="msonormal4">Melice sustu. Evet, Lien-hua, bir şey yakalamıştı. Belki kriminoloji dersleri almıştı. Belki eskiden polis teşkilatındaydı. Bunu daha sonra araştırmak için not ettim.</p>

    <p class="msonormal4">Not defterini çevirip bir şeyler karaladı. Ne yazdığını göremi- yordum. Gözü sürekli Melice'ın üzerinde olduğu için kendisi de göremiyordu.</p>

    <p class="msonormal4">Melice'ın Lien-hua'nın arkasındaki duvarda Dunn'ın asmış olduğu suç mahalli fotoğraflarına baktığını gördüm. Bu tür numaralardan hiç hoşlanmazdım. Bu gibi hilelerle yapılmak istenen, şüphelinin, polisin kendisi aleyhinde binlerce delile sahip olduğunu düşünmesini sağlamaktı. Ancak, suçsuz insanlar, bir dizi delili gördüklerinde sinirleri bozulur ve hiç yapmamış oldukları şeyleri itiraf etmeye başlarlardı. Korku, genelde insanlara sonradan pişman olacakları şeyleri yaptırır veya söyletirdi.</p>

    <p class="msonormal4">Melice, sanki camın diğer tarafından düşüncelerimi okumuştu. "Bu fotoğrafların beni korkutması mı gerekiyor, Ajan Jiang? İtiraf etmemi mi sağlayacaklar? üzgünüm ama bugün hiç günah çıkartacak havamda değilim. Ben Katolik değilim..." Dudaklarında sinsi bir gülümseme belirdi. "Ayrıca senin de rahibe benzer bir tarafın yok."</p>

    <p class="msonormal4">"Normalde günah çıkartır mısın, Neville?"</p>

    <p class="msonormal4">"Sadece Tanrı'ya."</p>

    <p class="msonormal4">"Demek Tanrı'ya inanıyorsun?"</p>

    <p class="msonormal4">"Evet."</p>

    <p class="msonormal4">"Ve günaha da inanıyorsun?"</p>

    <p class="msonormal4">Sessizlik oldu. "Tanrı'nın, Kâbil'e ne söylediğini biliyor musun, Ajan Jiang?"</p>

    <p class="msonormal4">"Ne söyledi?"</p>

    <p class="msonormal4">"Tanrı, ona günahın, onun yanında çömelip beklediğini, ona hükmetmek istediğini, ancak günahın ona değil, onun günaha hükmetmesi gerektiğini söyledi."</p>

    <p class="msonormal4">"Peki Kâbil, Tanrı'nın dediğini yaptı mı?"</p>

    <p class="msonormal4">"Hayır, günah ona hükmetti. Soyumuzun ilk evladı, ikinci evladını öldürdü. Ne miras ama!"</p>

    <p class="msonormal4">Lien-hua, hiç duraksamadan "Sana da olan bu mu, Neville? Sana da mı günah hükmetti? Bu yüzden mi kadınları öldürdün?" dedi. Creighton cevap vermedi. Lien-hua, bir süre bekledi ve sonunda, "Neville, neden bugün yanında bir avukat istemedin?" diye sordu.</p>

    <p class="msonormal4">"Belki avukatlarımın duymasını istemediğim, sadece sana söylemek istediğim bir şey vardır."</p>

    <p class="msonormal4">"Seni dinliyorum."</p>

    <p class="msonormal4">"Yaklaş."</p>

    <p class="msonormal4">Hiç tereddüt etmedi. Ona doğru yürüdü ve iki elini masaya koyup kulağını dudaklarına yaklaştırarak ona doğru eğildi.</p>

    <p class="msonormal4">Dunn, ayağa kalkıp çift taraflı cama doğru yürüdü. "Ne yapıyor?"</p>

    <p class="msonormal4">"Onu konuşturuyor." dedim. "Bunu yapmak için orada bulunuyor."</p>

    <p class="msonormal4">Lien-hua, Melice'ın ekşi nefesini hissedebiliyordu.</p>

    <p class="msonormal4">"Boğulmak." dedi kaba ve kısık bir sesle, "Korkunç bir ölüm şekli olmalı. Sence de öyle değil mi, Ajan Jiang?"</p>

    <p class="msonormal4">Lien-hua'nın düşünceleri kafasında hızla dönüp duruyordu.</p>

    <p class="msonormal4">Cassandra'nın su deposundaki görüntüsü...</p>

    <p class="msonormal4">Tuhaf bir kırmızı duman gibi çevresinde sürüklenen ve onu güzellik ve ölümün garip karışımıyla saran kıpkırmızı gece elbisesinin kumaşı...</p>

    <p class="msonormal4">Şık bir tasarım kefen.</p>

    <p class="msonormal4">Cassandra'nın güçlükle nefes almaya çalışarak suda boğulmak üzere olması.</p>

    <p class="msonormal4">Şimdi, gördüğü yüz artık Cassandra'nın yüzü değildi. Kendi yüzüydü. Suyun içinde solgun ve ruhsuz bakıyordu. Kendisinin ölü görüntüsü.</p>

    <p class="msonormal4">Lien-hua, düşüncelerini kafasından silkeleyip attı. "Bu nedenle mi yapıyorsun, Neville?" diye fısıldadı. "Boğularak ölmenin korkunç bir ölüm şekli olduğunu düşündüğünden mi?"</p>

    <h3 class="msonormal7">***</h3>

    <p class="msonormal4">Birbirlerine bir şeyler fısıldıyorlardı. Ne dediklerini duyamıyor- dum. Daha sonra Lien-hua'ya sorarım diye düşündüm. Birkaç dakika konuştuktan sonra Melice sırıttı ve Lien-hua, geri çekildi.</p>

    <p class="msonormal4">"Bir fikrim var." dedi Melice. "Bir katilin nasıl düşündüğüyle ilgileniyorsun. Hadi bir oyun oynayalım. Sen bana cinayetler hakkında sorular sor, ben de bir katilin aklından neler geçtiğini tahmin ederek sana cevap vereyim. Tabii tamamen varsayıma dayanarak; buna en iyi tahminim diyelim."</p>

    <p class="msonormal4">Bunu daha önce de görmüştüm. Suçluların, kendileri, suçu işleyen değil de izleyenmiş gibi, olayları üçüncü bir kişinin ağzından tekrar anlatmaları sıkça rastlanan bir şeydi. Sözlü olarak işledikleri suçtan kendilerini soyutlamaları, itiraf etmelerini kolaylaştırıyordu.</p>

    <p class="msonormal4">Ardından Melice, direkt çift taraflı cama baktı. "Nasıl bir fikir, millet? Eğlenceli gibi değil mi?"</p>

    <p class="msonormal4">İzlediğimizin farkındaydı ve ilgiden zevk alıyor gibiydi. Bu adamı konuşturmak kolay olmayacaktı.</p>

    <p class="msonormal4">"Pekâlâ, Neville." dedi Lien-hua. "Bana nasıl olduğunu anlat bakalım. Daha önce binlerce katille konuştum. Bakalım bunu, onlar kadar iyi yapabilecek misin? Olayı, bir katilin hissettiklerini hissetmemi sağlayabilecek kadar etkili ve güzel anlatabilecek misin?"</p>

    <p class="msonormal4">Hafif bir gülümseme Melice'ın yüzünü buruşturdu. Bir sigara çıkartıp bandajlı eliyle okşamaya başladı. Ben olsam ona sigara paketi vermezdim. Anlaşılan Dedektif Dunn'ın yöntemleri farklıydı.</p>

    <p class="msonormal4">"Ah, sanırım beni yanlış anladın!" Bandajlı eliyle masayı ovdu. "Bir katilin hissettiklerini hissetmeni değil, bir kurbanın hissettiklerini hissettmeni istiyorum."</p>

    <p class="msonormal4">"Tamam, hazırım." dedi. "Beni bir kurban gibi hissettir."</p>

    <p class="msonormal4">"Elimden geleni yapacağım."</p>
  </div>

  <p class="msonormal4"><span class="calibre17"><br class="calibre18" clear="all" id="calibre_pb_0" /></span></p>

  <div class="wordsection"></div>
</body>
</html>
