<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="msonormal2"><a class="title"><b class="calibre19"><br class="calibre12" /></b></a></h2>

  <h2 class="msonormal2"><a class="title" id="bookmark10"><b class="calibre19">9</b></a><br class="calibre12" /></h2>

  <div class="wordsection">
    <p class="msonormal4">Boyum 1.95. Avis şirketine, bu nedenle -bize ücretsiz olarak- normal büyüklükte bir araba verdiği için minnettardım. Böylelikle, arabayı dizlerim yerine en azından ellerimle sürebiliyordum.</p>

    <p class="msonormal4">Dövme atölyeleri, araba satıcıları ve küçük etnik restoranlarla dolu bir sokağa saptım ve sonra ağır ağır ilerledim. Kaldırımın kenarından ifadesiz yüzlerle arabamıza bakan bir grup evsiz göçmeni geçtim. "Patrick!" dedi Tessa. "İstersen şimdi otele geri gidebiliriz. Yani, demek istediğim, benim için fark etmez. Sadece bilmen için söylüyorum. Benim için bir sakıncası yok."</p>

    <p class="msonormal4">"Endişelenme! Her şey yolunda. Gittiğimiz mahalle bunun kadar kötü değil."</p>

    <p class="msonormal4">"Nereden biliyorsun?"</p>

    <p class="msonormal4">"Benim işim bu."</p>

    <p class="msonormal4">On dakika daha yol aldık ve sonra "Daha evvel, bir sonraki yangının nerede olacağını bilip bilemeyeceğimi sormuştun, değil mi?" dedim.</p>

    <p class="msonormal4">"Evet."</p>

    <p class="msonormal4">"Öyleyse..." Arabayı, San Diego'nun kahverengi ve kokulu çalılarla kaplı birçok tepesinden birinde, sıvayla kaplı bir dizi evin yanında durdurdum. "İşte burası."</p>

    <p class="msonormal4">"Burası mı?" Heyecanlanmışa benziyordu; sanki New York'a geri taşınmayı teklif etmişim gibi.</p>

    <p class="msonormal4">"Evet, eğer geleceği tahmin edeceksem, bir sonraki yangının buralarda bir yerde olacağını söyleyebilirim."</p>

    <p class="msonormal4">Arabadan indik. Harap bir vaziyetteki mahallede etrafına bakındı. Görülecek pek bir şey yoktu. Sokağın sonundaki köşede, ufak bir tütün dükkânı vardı. Tepelere, palmiye ağaçlarının saçaklarıyla örtülmüş ve çoktan uykuya dalmış sessiz evler serpiştirilmişti. Beşinci caddedeki trafik, gecenin içinden bize homurdandı. Buralarda tramvay diye adlandırdıkları banliyö treni, uzaktaki raylardan uğuldadı. Burası şehirdeki en kötü mahalle değildi. Yine de Tessa'yı burada çok uzun süre tutmak istemedim.</p>

    <p class="msonormal4">"Gerçekten de yangının, burada olacağını mı düşünüyorsun?" diye sordu.</p>

    <p class="msonormal4">"Tabii ki hayır. Sana daha önce de söylediğim gibi, ben geleceği tahmin edemem. Sadece eğer tahmin edecek olsaydım... Kundakçının izlemiş olduğu yola dayanarak söylüyorum; onun yerinde olsaydım ben burayı seçerdim."</p>

    <p class="msonormal4">Sabırsızlıkla çevresine baktı. "Peki tahminen ne zaman olacak?"</p>

    <p class="msonormal4">Saatime baktım. "Pekâlâ, bakalım... Üç... İki... Bir."</p>

    <p class="msonormal4">Gözleri kocaman açılmış bir biçimde yavaşça bana doğru döndü. "Emin misin?" diye sordu.</p>

    <p class="msonormal4">Sokağın sonunda sendeleyerek karşıdan karşıya geçen Güney Amerikalı bir adam fark ettim. Özerinde karman çorman, döküntü giysiler vardı. Kaldırımın kenarına vardığında loş sokak lambalarının birinin etrafında garip daireler çizmeye başladı. "Tessa, sana daha önce de bunu yapamadığımı söylemiştim. Ne yani, Nostradamus'a benzer bir hâlim mi var?"</p>

    <p class="msonormal4">Mahalleyi incelemeye devam ederek başını onaylar gibi salladı. "İyi bir noktaya parmak bastın. Senin yerinde olsam peşini bırakmazdım."</p>

    <p class="msonormal4">"Sağ ol."</p>

    <p class="msonormal4">"Ben yangın falan görmüyorum."</p>

    <p class="msonormal4">"Tabii ki görmüyorsun." Evsiz adam yaklaşık otuz metre kadar ilerideydi. Kendi kendine mırıldanıyor gibiydi. Bizim olduğumuz tarafa baktı ve ardından bize doğru sendelemeye başladı.</p>

    <p class="msonormal4">"Sanırım artık gitme zamanı geldi." dedim.</p>

    <p class="msonormal4">Yaklaşan tramvayın çıngırağını ve uğultusunu duyabiliyordum.</p>

    <p class="msonormal4">Tessa yolcu koltuğuna geçti. "Pekâlâ, Lisansüstü program sana kaça mal oldu demiştin?"</p>

    <p class="msonormal4">"Anlaşılan, çok fazlaya."</p>

    <p class="msonormal4">Arabayı kaldırımdan uzaklaştırdığım sırada serseri, yolun ortasından bize doğru yalpalayarak gelmeye başladı. Arabanın tam önünde durdu. Onu ezmemek için arabayı durdurmak zorunda kaldım. Sadece birkaç metre önümüzde farlara bakarak donup kaldı.</p>

    <p class="msonormal4">"Ne yapıyor?" dedi Tessa.</p>

    <p class="msonormal4">"Herhâlde para istiyordur."</p>

    <p class="msonormal4">Tam arabadan inip kibarca kenara çekilmesini isteyecektim ki korkunç bir çığlık attı ve bağırarak arabaya doğru koştu. Elleriyle kaputun üzerinden ön cama tırmandı ve camın arkasından gözlerini bize dikti. Kapımı ardına kadar açtım. "Yerinden kımıldama, Tessa. Kapıyı kitle."</p>

    <p class="msonormal4">Dediğimi yaptı.</p>

    <p class="msonormal4">Adam, tehditkâr gözlerle bana baktı; gece gibi çılgın gözlerle. "BryraynnL" diye haykırdı. Onu durduramadan yüzünü cama vurdu.</p>

    <p class="msonormal4">Tessa, mümkün olduğu kadar geriye gitti. "Patrick!"</p>

    <p class="msonormal4">Uyuşturucu. Muhtemelen uyuşturucu kullanıyor.</p>

    <p class="msonormal4">Kolunu yakaladım. "Bayım, kendinize gelin. Haydi. Sizi bu arabadan indirelim." Kendisini geri çekti, kafasını şiddetle sağa sola salladı ve alnını hızla cama vurarak camda boydan boya çatlakların oluşmasına neden oldu. Delirmiş ve sapkın bir ifadeyle bana baktı. Burnu kırılmıştı ve kanıyordu. Dişleri birer çürük nokta, nefesi kokuşmuş bir buluttu.</p>

    <p class="msonormal4">Kendinde değildi. Kafası iyiydi. Belki de sarhoştu. Ama nefesi alkol kokmuyordu.</p>

    <p class="msonormal4">"SssllleeeL" diye haykırdı. "Mergh. Vikl!"</p>

    <p class="msonormal4">Uyuşturucunun etkisi altında olan insanları zapt etmek hiçbir zaman eğlenceli değildir. İnsanüstü bir güçle hırçın ve kontrolsüz olurlar.</p>

    <p class="msonormal4">Ancak, onu, kendisinden korumam gerekiyordu.</p>

    <p class="msonormal4">Onu kaputa geri çektim. Fakat bunu yaptığım anda acı bir feryatla bağırdı, kafasını bana doğru salladı ve anorağımı delen çürük dişlerini koluma gömdü. Kolumu kuvvetle geri çektim. Pis dişlerinden bir tanesi ağzının içinden kopup koluma yerleşmişti. Arabanın üzerinden tepetaklak düştü ve inanılmaz bir hızla, az önce yirmili yaşlarının başında olan bir adamın dışarı çıktığı tütün dükkânına doğru koşmaya başladı.</p>

    <p class="msonormal4">Tessa'nın iyi olduğundan emin olmak için cama tıklattım ve ardından, gence geri çekilmesin için bağırarak tütün dükkânına doğru koştum.</p>

    <p class="msonormal4">Belki kafadan çatlak belki de uyuşturucu etkisi altında olan -ya da her ikisi nedeniyle- bu adam şimdi ise elinde paslı bir levyeyi tutuyordu. Onu daha önce oralarda bir yerde saklıyor muydu, yoksa o anda orada mı bulmuştu, bunu bilmiyordum.</p>

    <p class="msonormal4">"Hey!" Yaklaşmakta olan tramvayın gürültüsünü bastırmak için yüksek sesle bağırmam gerekti. Herif hızlıydı ve zıvanadan çıkmıştı. Ona doğru koştum. "Dur!"</p>
  </div>

  <p class="msonormal4">"Preyh!" diye bağırdı.<br class="calibre3" /></p>

  <div class="wordsection">
    <p class="msonormal4">Tramvay, yakınlardaki rayların üzerinde gümbürdeyerek hızlanıyordu.</p>

    <p class="msonormal4">Hızla adama doğru koştum. "Bırak onu!" Arka cebimde taşıdığım plastik kelepçelere uzandım. "Dediğimi yap. Hemen!"</p>

    <p class="msonormal4">Bu iş gitgide kötüye, çok kötüye gidiyordu.</p>

    <p class="msonormal4">Serseri çılgınca ve kontrolsüzce bir daire çizdi. "Rrrrhhhhkkk!"</p>

    <p class="msonormal4">Nihayet tütün dükkânının dışında duran müşteri geri çekildi ve yanındaki karanlık gölgelerin içine doğru kaydı.</p>

    <p class="msonormal4">İyi, bu iyi işte.</p>

    <p class="msonormal4">Yine de bu herifi zapt etmelisin ki birilerine saldırmasın.</p>

    <p class="msonormal4">Evsiz adamla aramızdaki mesafeyi kapattım. Levyeyi bana doğru fırlattı ve sonra tramvay raylarına doğru fırladı. Ona doğru koşarken adamın emprovize silahı gürültüyle yanımdaki kaldırıma düştü.</p>

    <p class="msonormal4">Sadece birkaç metre daha.</p>

    <p class="msonormal4">Hızla yaklaşan tramvayın gümbürtüsü, burada daha da duyulur hâle geliyordu. Tramvay rayı ileride, şehir boyunca dar bir vadiye doğru iniyordu. Rayların kenarına, insanların düşrnesini veya atlamasını engellemek için iki metre uzunluğunda, siyah metalden yapılmış sert bir çit gerilmişti.</p>

    <p class="msonormal4">Hayır, olamaz!</p>

    <p class="msonormal4">Adam parmaklıkları tuttu ve tırmanmaya başladı. Bacağını yakalayabilmek için öne doğru atıldım. Az kalsın başanyordum. Az kalsın...</p>

    <p class="msonormal4">İşte! Bileğini tuttum.</p>

    <p class="msonormal4">Ancak sonra, son bir manasız sözcük haykırdı, şiddetle elimi itti ve kendisini parmaklıkların üzerinden, gelmekte olan tramvayın önüne attı.</p>
  </div>

  <p class="msonormal4"><span class="calibre17"><br class="calibre18" clear="all" id="calibre_pb_0" /></span></p>

  <div class="wordsection"></div>
</body>
</html>
