<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark73"><b class="calibre19">58</b></a></h2>

    <p class="msonormal4"><a id="bookmark74">20:03</a></p>

    <p class="msonormal4">Deponun içerisinde olduğum süre boyunca zaman, benimle yarışıyordu.</p>

    <p class="msonormal4">"Burada!" diye bağırdım. "Bu tarafa!"</p>

    <p class="msonormal4">Hayattaydı. Su, boynuna geliyordu. Nefes alabilmek için yukarı uzanıyordu.</p>

    <p class="msonormal4">Ayağım bir şeye takıldı ve oraya bırakılmış bir makine parçasına çarpıp yere düştüm.Tekrar ayağa kalktım ve koşmaya başladım.Diğerleri de. Diğerleri de koşuyordu.Kim olduklarını göremiyordum.</p>

    <p class="msonormal4">"Onu görüyorum!" diye bağırdı Lien-hua.</p>

    <p class="msonormal4">Çevremi ayak seslerinin yankıları sarmıştı.</p>

    <p class="msonormal4">Yanıp sönen ışık... Titreyen ışık...</p>

    <p class="msonormal4">Nike ayakkabılarımın yere vuruşunu, Ralph'in botlarından çıkan düzenli sesi ve Lien-hua'nın akıcı, uzun adımlarının sesini duydum.</p>

    <p class="msonormal4">Ancak başka adım sesleri de vardı. Dördüncü kişinin adım sesleri.</p>

    <p class="msonormal4">Sonra sol tarafımda bir gürültü duydum ve fenerimi o tarafa doğru tuttuğumda deponun diğer tarafına doğru kaçan birisini gördüm.</p>

    <p class="msonormal4">"Dur! Dizlerinin üstüne çök!" diye bağırdım. Tepemdeki ışıklar yanıp sönüyordu. "Hemen şimdi!" Zayıf ışık, deponun içerisinde dans ediyordu.</p>

    <p class="msonormal4">Bir ölüm dansı.</p>

    <p class="msonormal4">Ancak durmadı. Bir karar vermem gerekiyordu.</p>

    <p class="msonormal4">Onun peşinden mi gitmeliydim yoksa Cassandra'yı mı kurtarmalıydım?</p>

    <p class="msonormal4">Kolay bir seçimdi.</p>

    <p class="msonormal4">Cassandra.</p>

    <p class="msonormal4">Lien-hua ve Ralph'i duydum. "Orada!" diye bağırdım işaret ederek. "Kaçıyor!"</p>

    <p class="msonormal4">"Ben hallederim!" diye bağırdı Ralph ve o sırada Lien-hua, zarif bir hareketle, kopuk bir taşıma kayışının üzerinden sıçrayarak yanıma geldi.</p>

    <p class="msonormal4">Su, deponun duvarından aşağı inen ve su deposunun tepesindeki bir metrelik boşluğa uzanan bir borudan damlıyordu. Artık sadece damlamakla kalmıyordu. Tüm vanalar, sonuna kadar açılmış olmalıydı.</p>

    <p class="msonormal4">Cassandra Lillo, çalkalanan su çenesine geldiğinde hızla çarpıp cama vurdu. Su, ağzını da içine almaya başladığında bağırıyordu.</p>

    <p class="msonormal4">"Vana nerede?" diye bağırdım ona, tabancamı kılıfına koyarken. "Vana?" Ancak Cassandra, hayatta kalma savaşı verdiği için cevap veremedi.</p>

    <p class="msonormal4">Lien-hua, cama vurdu. "Seni oradan çıkaracağız. Dayan!"</p>

    <p class="msonormal4">Suda, Cassandra'nın dudaklarından çıkan kabarcıklar oluştu.</p>

    <p class="msonormal4">"Pat!" Lien-hua'nın sesinde ümitsizlik vardı. "Suyu durdurmalısın!"</p>

    <p class="msonormal4">Su deposunun arka tarafına koştum. Fenerimi cebime koydum ve yukarıya zıplayıp su borusunu tuttum. Tüm ağırlığımla asılıp boruyu sarsmaya çalıştım, ancak çok sağlamdı. Ayaklarımla duvardan güç alıp tüm gücümle boruyu büktüm.</p>

    <p class="msonormal4">Hiçbir şey olmuyordu.</p>

    <p class="msonormal4">Tüm gücümle çektim.</p>

    <p class="msonormal4">İşe yaramadı.</p>

    <p class="msonormal4">Cassandra, zinciri hızla çekip bir nefes aldı. Zincir, gevşek gibiydi, ama o, bunun farkında değildi. "Sakin ol!" diye bağırdım. "Her şey düzelecek!"</p>

    <p class="msonormal4">Ancak bir işe yaramadı. Paniklemişti.</p>

    <p class="msonormal4">"Acele et, Pat!" Lien-hua, bir kurşun boru bulup cama doğru fırlattı, fakat camda sadece belli belirsiz çatlaklar oluştu. "Onu kaybediyoruz..."</p>

    <p class="msonormal4">Yere çömeldim. El fenerimle su deposunun çevresini inceledim. Fenerim, duvarlara ışık saçıyordu. Suyu dışarı çıkarabilecek bir yol göremedim.</p>

    <p class="msonormal4">Vana, binanın dışında olmalıydı.</p>

    <p class="msonormal4">Nehirde rafting yaptığım günlerde başımdan geçen bir anımı hatırladım. Bir keresinde bir adam, saldan düşüp bacağını, suyun altına gömülü olan bir ağaç dalının altına sıkıştırmıştı. Başı suyun bir metre kadar altındaydı. Bir arkadaşımla birlikte, adam kurtarılıncaya kadar yirmi dakika boyunca dalıp adama ağızdan ağıza nefes vererek onu hayatta tutmuştuk. Eğer su deposunun içerisine girebilseydim Cassandra için de aynısını yapabilirdim.</p>

    <p class="msonormal4">Ancak deponun tepesini incelediğimde metal çubukların, kıvrık metal çivilerle çakılmış olduğunu gördüm. Onları sökmek için yeterli zamanım yoktu.</p>

    <p class="msonormal4">Floresanlar yandı ve sonra söndü. Karanlık ve aydınlık.</p>

    <p class="msonormal4">Karanlık ve aydınlık.</p>

    <p class="msonormal4">"Sakin ol, Cassandra!" diye bağırdım, "Seni oradan çıkaracağız!" Ancak, uzun süren mücadelesi onu yormuştu. Elini cama bastırdı ve ağzını hafifçe araladı. Yüzeye hava kabarcıkları çıkmaya başladı. Ağzı açıktı ve çok fazla su yutuyordu. Bir an elini çaresizce yumruk yapıp cama vurdu. Fakat sonra yumruğu açıldı.</p>

    <p class="msonormal4">Parmakları tekrar suya gömüldü.</p>

    <p class="msonormal4">Şimdi, Pat. Şimdi. Yardım et ona. Kurtar onu!</p>

    <p class="msonormal4">"Lien-hua!" dedim. "Geri çekil!" Silahımı kılıfından çıkarttım ve eğer düşündüğümü başarabilirsem Cassandra'yı vurmayacağım bir açıya çevirdim. Lien-hua'nın yapmış olduğu ince çatlaklara doğru mermileri boşalttım. Lien-hua, ne yaptığımı görür görmez bana uyum sağladı. Kurşunlar camdan sekerek deponun karanlığına doğru uçtular. Kurşunların, sekerek bize isabet etmemesini umdum. Ancak, bunun bir garantisi ve bunun için endişelenecek zamanımız yoktu. İşık ve ses, boş hava boyunca parlayıp, yankılandılar.</p>

    <p class="msonormal4">Gitgide büyüyen çatlaklar ağı patlayıp su, kırık cam parçalarıyla birlikte odanın içine fışkırıncaya kadar Lien-hua ve ben en az on altı kez ateş etmiştik. Su, kuvvetlice çarpıp bizi yere serdi ve bu arada Cassandra'nın hareketsiz vücudu, yanımızda tangır- dayan metal boru kargaşasının ortasına düştü.</p>

    <p class="msonormal4">Fenerim elimden uçup yere fırlamıştı, etrafa ışık dalgaları yayıyordu. Cassandra'ya baktım ve Lien-hua'nın çoktan onun başında durduğunu gördüm. "Hâlâ yaşıyor, Pat. Ambulans çağır!"</p>

    <p class="msonormal4">Telefonumu hızla çıkartıp 91l'î aradım. Lien-hua, eğilmiş Cassandra'nın nabzını hissetmeye çalışıp solunum yolunu kont- roi ediyordu. Merkez, ambulansın yolda olduğunu söyledi ama yine de geldiklerinde zaman kazanmaları için Cassandra'nın durumu hakkında elimden geldiğince bilgi verip deponun adresini onayladım. Bu sırada fenerimi geri buldum ve Lien-hua'nın, Cassandra'nın solunum yolunu temizlemek için onu kendi yanına çektiğini gördüm. Mucizevi bir şekilde Cassandra, kendi başına, oldukça iyi nefes alıyor gibiydi.</p>

    <p class="msonormal4">"İyileşeceksin!" dedi Lien-hua. "Geçti artık. Artık emniyettesin. Bitti artık!"</p>

    <p class="msonormal4">Cassandra, kuvvetsizce başını salladı. Lien-hua'nın kendisine sarılıp rahatlatmasına izin verdi. Sonra birden Ralph'in bir şüphelinin peşinde olduğunu, ancak kaçırma işine karışan en az iki kişi olduğunu hatırladım. Shade ve başka birisi daha. İşığı çevremde hareket ettirdim.</p>

    <p class="msonormal4">"Kaç kişi?" diye sordum Cassandra'ya. "Burada kaç kişi vardı?"</p>

    <p class="msonormal4">Başını salladı. Bilmiyordu.</p>

    <p class="msonormal4">Fenerimi odanın çevresinde gezdirip etrafa göz attım.</p>

    <p class="msonormal4">Polislerin gelmeleri neden bu kadar uzun zaman alıyordu?</p>

    <p class="msonormal4">Acil Yardım'ın daha fazla bilgiye ihtiyacı olur diye telefonumu Lien-hua'nın yanına bıraktım. "Ben etrafa bakacağım."</p>

    <p class="msonormal4">"Dikkatli ol!" dedi Lien-hua.</p>

    <p class="msonormal4">Tabancama yeniden mermi koyup çevremi saran karanlığın nabız atışlarını dinlemeye başladım.</p>
  </div>

  <p class="msonormal4"><span class="calibre17"><br class="calibre18" clear="all" id="calibre_pb_0" /></span></p>

  <div class="wordsection"></div>
</body>
</html>
