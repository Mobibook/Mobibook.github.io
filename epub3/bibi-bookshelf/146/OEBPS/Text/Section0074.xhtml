<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark89"><b class="calibre19">70</b></a></h2>

    <p class="msonormal4"><a id="bookmark90">12:39</a></p>

    <p class="msonormal4">Havaalanı yolunda ne Tessa ne de ben, pek konuşmadık. İkimizin de söyleyeceği, söylemek istediği şeyler vardı. En azından benim vardı. Ancak, konuşma bir türlü başlamadı.</p>

    <p class="msonormal4">Arabayı park edip eşyalarını arabadan indirdik. Havaalanından içeri sessizce yürüdük.</p>

    <p class="msonormal4">Sonunda, bilet satış noktasında, "Tessa, seni sevdiğimi biliyorsun ve senin için en iyisini istiyorum." dedim.</p>

    <p class="msonormal4">Sessizlik.</p>

    <p class="msonormal4">"Birkaç gün içinde ben de geleceğim. O zaman tüm bunları çözeriz."</p>

    <p class="msonormal4">"Tamam." dedi ve hepsi bu kadardı.</p>

    <p class="msonormal4">Uçuş kartını aldıktan sonra, onunla birlikte güvenlik kontrol noktasına geldik. Bu arada, benden hep birkaç adım ileride yürümeye dikkat ediyordu. Fazla bir kuyruk yoktu ve içeri girmeden önce önüne geçip "Hoşça kal, Tessa!" dedim.</p>

    <p class="msonormal4">Cevap vereceğini sanmıyordum ama verdi. Son, kısa bir söz söyledi: "Hoşça kal." Ve sonra önümden geçerek terminal görevlisine ehliyetini ve uçuş kartını gösterdi.</p>

    <p class="msonormal4">"Yakında görüşürüz." sözleri bir türlü ağzımdan çıkamadı. Söylemek istedim ama yapamadım. Orada durup gitmesini daha fazla izleyemedim. Yapamadım...</p>

    <p class="msonormal4">Sonunda, başka bir söz söylemeden arabaya geri gittim.</p>

    <h3 class="msonormal7">***</h3>

    <p class="msonormal4">Tessa, el çantasını hareketli şeridin üzerine bıraktı. Ceplerini boşalttı ve sıkkın görünen terminal görevlisinin, aptal metal dedektöründen geçmesi için işaret etmesini bekledi. Neredeyse ağlamak üzere olduğunu görmemesi için Patrick'le göz göze gelmemeye çalışmıştı. Ne kadar incinmiş olduğunu bilmesini istemiyordu.</p>

    <p class="msonormal4">Kendi yapmış oldukları yüzünden incinmişti.</p>

    <p class="msonormal4">Ve onun söylemiş olduklarından da incinmişti.</p>

    <p class="msonormal4">Patrick, ona güvenmiyordu. Oysa güvenmesini istiyordu. Güvenmiyor olması biraz da kendisinin suçuydu.</p>

    <p class="msonormal4">Güvenlik görevlisi geçmesi için işaret etti. Gününün gidişatına bakacak olursa metal dedektörün ötmesini bekledi. İşte bu harika olurdu.</p>

    <p class="msonormal4">Ancak, ötmedi.</p>

    <p class="msonormal4">Ne mutlu ki.</p>

    <p class="msonormal4">Fakat, diğer tarafa geçer geçmez çalışanlardan birisi, el çantasını eline aldı. İçini karıştırıp dövmesi için olan antibakteriyal sabunu çıkarttı. Doksan altı gramdan az olmadığı ve çeyrek büyüklükteki açılır kapanır plastik poşetlerden birinin içinde olmağından sabunu çöp kutusuna attı ve tüm bunlar Tessa'ya, bir kez daha dövmesini, Riker'ı, Patrick'i, az önce aralarında geçenleri ve ne kadar yalnız, yalnız, yalnız kalmak istediğini hatırlattı.</p>

    <p class="msonormal4">Tessa, el çantasını terminal görevlisinin elinden çekip burnundan soluyarak kapıya doğru yürüdü. Kendini tuvalete atıp bölmelerden birine kilitledi. Not defterini çıkartıp içinden taşan kelimelerin kâğıda akmasına izin verdi:</p>

    <p class="msonormal4">Binbir yürek acısının içine</p>

    <p class="msonormal4">Ben tüylü ızdırabımı yerleştiriyorum.</p>

    <p class="msonormal4">Ardından not defterini el çantasının içine tıktı ve lastik bantların hepsi kopana kadar bileğine kuvvetle şaklattı. Sonra Tessa Bernice Ellis, kimsenin onu göremeyeceği parlak çelik duvarlarla çevrili tuvalet bölmesinin içinde ağlamaya başladı.</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
