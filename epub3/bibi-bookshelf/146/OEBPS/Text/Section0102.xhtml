<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark119"><b class="calibre19">98</b></a></h2>

    <p class="msonormal4">Tessa ve Riker, barda bir süre konuştular. Biraz daha dans ettiler ve sonra tekrar bara döndüler. Ardından biraz daha dans ettiler. Burada, zamanın hiçbir anlamı yoktu. Sadece anlar vardı. Paylaşılan anlar...</p>

    <p class="msonormal4">Bu nedenle, Riker onu, binanın ortasındaki tahta merdivenlerden yukarıya çıkarırken Tessa'nın, ne zamandan beri kulüpte oldukları hakkında en ufak bir fikri bile yoktu. Dengesini sağlayabilmek için tırabzanlara tutunmak zorunda kaldı. Sadece iki içki içmişti ama yine de dünya, yavaşça yana yatıyordu.</p>

    <p class="msonormal4">Attığı her adımda, müziğin zemine çarptığını hissediyordu. Ancak, bu defa daha uzaktan. Merdivenlerin yukarısı bambaşka bir dünyaydı.</p>

    <p class="msonormal4">Gürültülü kulüpten, yukarısında sıra sıra kapıların olduğu bir koridora geldiler.</p>

    <p class="msonormal4">Artık yalnızlardı ve müziğin çarpan büyüsü altında değillerdi. Riker, sırıttı. "Burası daha sessiz, değil mi? Yani, konuşabiliriz." Tessa, bir an için, Riker'ın, onu, odalardan birine götüreceğinden korktu. Ancak, Riker merdivelerin başında oturup eliyle yanındaki yeri okşadı ve Tessa, yanına oturdu.</p>

    <p class="msonormal4">"Peki, mademki Denver'da okuyorsun o zaman San Diego'da işin ne?"</p>

    <p class="msonormal4">Müzik. Dünya. Her şey biraz eğriydi. Biraz denge. "Hmm... San Diego üniversitesindeki birkaç arkadaşı ziyaret etmek için geldim."</p>

    <p class="msonormal4">"Demek öyle. Bunu bana söylemeliydin. Onları da çağırırdık."</p>

    <p class="msonormal4">Kalbi hızla çarpıyordu.</p>

    <p class="msonormal4">Çarpıyordu...</p>

    <p class="msonormal4">Gümleyen müziğin sesi havada yükseliyordu. Bir adamla yalnızdı. Kendinden büyük bir adamla. Ondan hoşlanan yakışıklı bir adamla...</p>

    <p class="msonormal4">Bakışlarını, Riker'ın çenesinden yanağına kaydırdı ve sonunda göz göze geldiler. "Belki de kimsenin gelmesini istememişimdir."</p>

    <p class="msonormal4">Ardından gözlerini kapatıp onu şehvetle öptü ve bunu yaptığı anda aklının derinliklerinde, o anın heyecanından çok, küçük bir kızın, ayağının altındaki buzların çatırdaması hissi vardı.</p>

    <h3 class="msonormal7">***</h3>

    <p class="msonormal4">Otelden içeri koşarak girdim. Asansörü bekleyen çok fazla insan vardı. Bunun üzerine merdivenlerden koşarak çıktım.</p>

    <p class="msonormal4">Beşinci kata.</p>

    <p class="msonormal4">Koridora dönüp silahımı çıkardım. 524 numaralı oda.</p>

    <p class="msonormal4">Anahtan deliğe soktum. "Lien-hua?" Nişan almıştım.</p>

    <p class="msonormal4">Kapıyı açtım.</p>

    <p class="msonormal4">Yerde kırık bir vazo ve ıslak halının üzerine saçılmış ölü çiçekler duruyordu. Yanlarında ordu üretimi olan bir ok vardı. "Lien- hua!"</p>

    <p class="msonormal4">Tüm süiti aradım. Boştu.</p>

    <p class="msonormal4">Lien-hua ellerindeydi. Cihaz da öyle.</p>

    <p class="msonormal4">Hayır!</p>

    <p class="msonormal4">Oda telefonunu elime aldım.</p>

    <p class="msonormal4">Günün erken saatlerinde delil odasındayken cihaz yerine yapmış olduğum uyduruk aleti koyduğum çantanın içine, iz sürücü bir aygıt koymak aklıma gelmemişti. Ancak, şimdi Angela Knight'ı arayıp çamaşır torbasının içine bırakmış olduğum cep telefonumun GPS'ini takip etmesini istedim.</p>

    <p class="msonormal4">Hatalarımdan ders almadığım hiçbir zaman söylenmesin.</p>

    <p class="msonormal4">Angela, bunun sadece birkaç dakika alacağını söyledi. Ona zamanımın olmadığını söylememe fırsat bile vermeden beni beklemeye aldı.</p>

    <p class="msonormal4">Beklerken aklıma rahatsız edici bir düşünce geldi. Melice'ın Cassandra için çekmiş olduğu filmi düşündüm. Ya Lien-hua'yı da filme çekerse? Bilgisayarımı açıp Shade veya Melice'ın bana bir e-posta gönderip göndermediklerine baktım. Hiçbir şey yoktu. Sadece Calvin'den bir mesaj gelmişti: "Sana cep telefonundan ulaşamadım, evlat. Kundakçının evinde radyoaktif izotoplara rastlandığından bahsetmiştin. Belki suçu, yangınlarla değil de dumanla örtbas etmeye çalışıyorlardı diye düşündüm. Beni ara. Calvin."</p>

    <p class="msonormal4">Duman mı?</p>

    <p class="msonormal4">Cihazı ve yangın yerlerini düşündüm. Neden orada? Neden o zaman?</p>

    <p class="msonormal4">Belki de Drake'in adamları belli bir miktar sezyum-137'yi yayarak cihazı test ediyorlardı. Onlar, olay yerini terk ettikten sonra da Hunter geliyordu. Bu yüzden Hunter, testler hakkında hiçbir şey bilmiyordu... Ancak, Drake'in adamları, cihazı kullanmış oldukları için Hunter, yangın yerlerine geldiğinde kısa bir süre sezyum-137'ye maruz kalıyordu ve işte bu nedenle MAST, Hunter'ın evinde sezyum-137'inin izlerine rastlamıştı...</p>

    <p class="msonormal4">Duman.</p>

    <p class="msonormal4">Evet, tabii ki.</p>

    <p class="msonormal4">Duman, radyasyonu yayıyordu. Böylelikle de MAST şehirde yaptığı radyasyon taramalarında testleri teşhis edemiyordu.</p>

    <p class="msonormal4">Evet. Sonunda görebiliyordum. Yangınlar, dikkati dağıtmak için çıkarılmamıştı. Duman, radyasyonu yaymıştı. Mantıklıydı. Ancak, bu, o anda hiç umrumda değildi.</p>

    <p class="msonormal4">Tek umrumda olan Lien-hua'ydı.</p>

    <p class="msonormal4">Angela, bana yardım ederken zamanımı çok fazla harcamıştı. Hem de çok.</p>

    <h3 class="msonormal7">***</h3>

    <p class="msonormal4">Lien-hua, başını salladı. Her şey çok bulanık ve loştu. Dünya sanki puslu bir rüyanın içine gizlenmişti. Otel odası. Otel odasında olanları hatırladı. Melice. Ok. Şimdi de yan yatıyordu. Bu kadarını fark edebilmişti.</p>

    <p class="msonormal4">Ancak, yatakta değildi. Hayır. Başka bir yerdeydi. Sert ve soğuk bir yer.Üzuvlarını hafifçe kıpırdatarak çabucak vücudunu yokladı. Kırık yok gibi görünüyordu. Bağlı da değildi. Bu iyidi. Ama neredeydi?</p>

    <p class="msonormal4">Başını bir kez daha sallayarak düşüncelerini berraklaştırmaya çalıştı. Ağırlaşan göz kapaklarından birini açtı. Bulanık. Her şey çok bulanıktı.</p>

    <p class="msonormal4">İki kez gözlerini kırptı. Yatakta olmadığı kesindi.</p>

    <p class="msonormal4">Yorgun elini bacağına doğru kaydırdı. Ancak, kotunun kumaşı yerine, bir gece elbisesinin ipeksi inceliğini hissetti.</p>

    <p class="msonormal4">İki gözünü birden açtı.üzerindekini gördü. Şık ve kırmızı.</p>

    <p class="msonormal4">Lien-hua'nın başı hâlâ zonkluyordu. Dönüyordu. Hem de çok dönüyordu.</p>

    <p class="msonormal4">Ellerini öne getirdi. Doğrulmaya başladığında sol bileğinde soğuk bir halka hissetti ve sonra da kilitlenen bir kapı sesi duydu.</p>

    <h3 class="msonormal7">***</h3>

    <p class="msonormal4">Cep telefonumun yeri hakkında haber beklerken Lien- hua'nın, masanın üzerinde duran not defteri dikkatimi çekti. Sonlardaki bir sayfası işaretlenmişti. İşaretli sayfayı açtım ve sapından koparılmış bir çiçek resmi çizmiş olduğunu gördüm.</p>

    <p class="msonormal4">Resmin altına "17 Haziran 1999" yazmıştı.</p>

    <p class="msonormal4">Tarih, bana hiçbir şey ifade etmiyordu ve daha üzerinde kafa yoramadan hattın diğer tarafından Angela'nın telaşlı sesini duydum: "Bulduk, Pat. Telefonun Sherrod Akvaryumu'nda."</p>

    <p class="msonormal4">Telefon ahizesinin masaya çarptığını duyduğumda çoktan kapıya varmıştım bile.</p>

    <h3 class="msonormal7">***</h3>

    <p class="msonormal4">Lien-hua, diğer tarafına döndü ve Creighton Melice'ın, çıplak ayağının yanında çömelmiş olduğunu gördü. Bir anda nerede olduğunu anladı. Sherrod Akvaryumu'ndaki boş köpek balığı uyum havuzunun içindeydi. Baş dönmesi hafiflemiş, aklı berraklaşmıştı. Ayaklarının üzerinde doğruldu.</p>

    <p class="msonormal4">Melice, ayağa kalktı ve gülümsedi. "Boğulmak çok kötü bir ölüm şekli olacak. Sence de öyle değil mi, Ajan Jiang?"</p>

    <p class="msonormal4">Hâlâ biraz sersem gibi olmasına rağmen Lien-hua'nın içgüdüleri harekete geçti ve süratle zinciri uzanabileceği en son noktaya kadar çekerek Melice'a doğru hamle yaptı. Havada sağ bacağını, Melice'ın çenesine isabet edecek şekilde çevirdikten sonra sertçe vurdu. Melice, havuzun camına çarptı ve bu arada zincir, Lien-hua'yı şiddetle yere geri çekti. Bileği çok acımıştı. Fakat, birkaç saniye içinde tekrar ayağa kalktı. Kolları kenetlenmiş bir hâlde dövüşmeye hazırdı. Melice, ayağa kalkıp başını salladı. Bacakları titriyordu. Bu, Lien-hua'nın en iyi vuruşu değildi. Ancak, en kötüsü olduğu da söylenemezdi.</p>

    <p class="msonormal4">Eğilerek kavgaya hazır bir şekilde durdu. "Hadi, Creighton</p>

    <p class="msonormal4">Melice. Seni, bir kız gibi dövüşebilmeyi diler hâle getireceğim!"</p>

    <p class="msonormal4">Tessa, Riker'ı öptüğünde içinde, bu geceki seçimlerinin sonuçları hakkındaki olabilecek tüm şüphelerini yutan sıcak bir ürperti hissetti.</p>

    <p class="msonormal4">Derinlerde bir yerde, başka bir dünyada müzik, uzaktan atan bir kalp gibi vuruyordu.</p>

    <p class="msonormal4">Heyecanlı. Çok heyecanlıydı.</p>

    <p class="msonormal4">Geçen birkaç dakika süresince yanlarından, koridordaki odalara giden veya gelen birçok çift geçmişti.</p>

    <p class="msonormal4">Sonunda Riker, kendini, Tessa'nın dudaklarından sadece konuşabilecek kadar uzağa çekti. Ona sımsıkı sarıldı. "Sanırım merdivenlerin burasında biraz ayak altındayız." Sözlerinde hem bir umut hem de bir davet vardı. "Yalnız değiliz. Hadi gidip bir oda bulalım."</p>

    <p class="msonormal4">Heyecanlı.</p>

    <p class="msonormal4">Çok heyecanlıydı.</p>

    <p class="msonormal4">Öpücüklerinin tatlılığı, Tessa'nın içindeki tereddüt belirtisini yendi. Tessa, ayağa kalktı ve Riker'ı koridorun en sonundaki odaya doğru takip etti.</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
