<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark15"><b class="calibre19">15</b></a></h2>

    <h3 class="msonormal7"><a class="title" id="bookmark16"><b class="calibre19">17 Şubat Salı 05:10</b></a></h3>

    <p class="msonormal4">Gün ağarmadan koşmak için kalktım. Tessa, üç dört saat daha uyurdu; bu da bana, yalnız kalıp bir önceki gece olan olayları düşünme ve dikkatimi Tessa ve işim arasında böldüğüm için pişmanlık duymama fırsatını vermişti.</p>

    <p class="msonormal4">Rüzgâr dinmekle birlikte sabahı, eşofman giyecek kadar serin bırakmıştı. Bir önceki gece olanlara rağmen yirmi beş dakikalık bir koşudan sonra kafamın boşaldığını hissettim.</p>

    <p class="msonormal4">Dün gece otele dönüp Tessa'nın kapısını tıklattığımda Lien-hua koridora çıkıp Tessa'nın uyuduğunu söyledi.</p>

    <p class="msonormal4">"İyi mi?" diye sordum Lien-hua'ya.</p>

    <p class="msonormal4">"Bence iyi. Evet iyi. Buna rağmen, sen gelene kadar ne olur ne olmaz diye yanında kalmamın iyi olacağını düşündüm."</p>

    <p class="msonormal4">Sanki aklında başka bir şeyler daha vardı. "Sen iyi misin?"</p>

    <p class="msonormal4">"Sadece aklıma bazı şeyler takıldı. Belki bunlar hakkında yarın konuşuruz. Biraz uykuya ihtiyacım var. Sabah görüşürüz, tamam mı?"</p>

    <p class="msonormal4">Söylenmesi gereken daha çok şey vardı. Ancak, gecenin o geç saatinde, bu saçma olurdu. Ona tekrar teşekkür ettikten sonra kendi odasına gitmek için ayrıldı. Acaba Tessa ona bir şey söylemiş miydi diye merak etmeye başladım. Belki de John Doe'nun intiharı, Tessa'yı zannettiğimden daha çok etkilemişti. Eğer öyleyse bu haftaki planlarım yüz seksen derece değişmek zorunda kalabilirdi.</p>

    <p class="msonormal4">Gün ağardığında bulutlar üzerimden geçtiler ve güneş ışığı, geceyi alt etti. Ancak, günle birlikte sıcaklık da geldi. Dün gecenin aksine, Tanrı, şehri uyandırmak için güneşi yolladığında sanki Güney Kaliforniya için de termostatı çevirmişti.</p>

    <p class="msonormal4">Bir dört yol ağzına geldim. Bıyson Tepeleri Lisesi tabelasını gördüm ve okulda, koşu yolu veya spor merkezi olabilir mi diye merak ettim. Okula doğru yavaş adımlarla koştum. Koşu yolu yerine bir futbol sahası vardı. Bu daha iyidi. Çünkü futbol kalelerinde barfiks çekebilirdim.</p>

    <p class="msonormal4">Kaleleri buldum, yukarıya zıplayıp yatay çubuğu yakaladım. Bu ritme girmek kendimi iyi hissettirdi. Yukarı. Aşağı.</p>

    <p class="msonormal4">Yukarı.</p>

    <p class="msonormal4">Aşağı.</p>

    <p class="msonormal4">On dokuz yaşındayken bir yıl boyunca tabiat rehberi olarak çalışmıştım ve kaya tırmanışı tutkunu olmuştum. Sarp kayalıklar için formda kalmanın en iyi yolu barfiks çekmektir. İlk başlarda günde birkaç yüz barfiks imkânsızdı. On taneyi bile zor çekebiliyordum. Ancak, yıllar içerisinde ilerledim ve dört binden fazla gün barfiks çektikten sonra, barfiks benim, için yürümek kadar doğal bir hâle geldi.</p>

    <p class="msonormal4">Yukarı.</p>

    <p class="msonormal4">Aşağı.</p>

    <p class="msonormal4">Kırklık bir set yaptım, biraz soluk aldım ve bu defa sırf sol kolumla çekmeye başladım. Evsiz adamın ısırığı, kolumu beklediğim kadar etkilememişti. Buna rağmen hâlâ her çekişte acıdığını hissedebiliyordum.</p>

    <p class="msonormal4">Yukarı.</p>

    <p class="msonormal4">Adamı düşündüm; şaşkın ve gözü dönmüş bir biçimde hayatını kaybederken... Her şey çok anlamsız, çok trajikti.</p>

    <p class="msonormal4">Aşağı.</p>

    <p class="msonormal4">Genelde Şiddet İçeren Suç Analizi için ülusal Merkezdeki işimin olumlu etkileri üzerinde odaklanmaya çalışırım; ama bazen tüm bunların anlamı nedir diye merak ediyorum.</p>

    <p class="msonormal4">Yukarı. Gezegenimizde yaşamış olan insanların çoğu; kısa, zor ve acımasız hayatlar yaşadılar ve sonra hayalleri gerçekleşmeden ölüp gittiler.</p>

    <p class="msonormal4">Aşağı. Sylvia Padilla, dünkü adam ve zamansız ölen ve beraberinde gelecekle ilgili tüm planlarımızı alıp götüren karım Chris- tie gibi insanlar.</p>

    <p class="msonormal4">Yukarı. Trajik ve manasız, gel gör ki dünya böyle işte!..</p>

    <p class="msonormal4">Aşağı. Televizyon haber spikerlerinin, bir beyzbol oyununun sonucu için heyecanlanmalarına müsamaha gösterildiği, bunun yanında bir cinayet, intihar bombası veya tecavüz haberini bildirirken duygularını dışarı vurmalarına izin verilmediği bir ülkede yaşıyoruz.</p>

    <p class="msonormal4">Yukarı.</p>

    <p class="msonormal4">Aşağı. Bu bizim dünyamız.</p>

    <p class="msonormal4">Sol kolla yeter. Sadece dokuz tane yapabildim. Sağa geçelim.</p>

    <p class="msonormal4">Terliyorum, terliyorum... Bugün aşırı sıcak olacak.</p>

    <p class="msonormal4">Çenemi direğe doğru her çekişimde limandaki gemileri bir an için görebiliyor ve okyanusun üzerindeki güneş ışığı parıltısını yakalayabiliyordum. Dün gecenin telaşlı rüzgârı olmayınca deniz sakinleşmişti.</p>

    <p class="msonormal4">Yukarı.</p>

    <p class="msonormal4">Coronado Adası koydan bana baktı. Ada, tam bir zıtlıklar örneğiydi. Amerika'nın en cafcaflı otellerinden biri olan Coronado Oteli, konforsuz yaşam koşullarına sahip Amerikan Donanması Amfibi Eğitim Üssünün sadece dört yüz metre kadar ileri- sindeydi; ayrıca dünyanın en pahalı bazı gayrimenkulleri, denizcilerin yaşadıkları ne olduğu meçhul barakaların hemen karşı sokağındaydı.</p>

    <p class="msonormal4">Aşağı.</p>

    <p class="msonormal4">Sağ kolumla on bir çektim. Zaten daha güçlü olan kolum oydu. Yanma hissediyordum. Kollarımın canı çıkana kadar, yapabildiğim kadar çok set yaptım ve sol kolumdaki bandaj ter dışında başka bir şeyle ıslanmaya başladı. Dolayısıyla, tekrar koşmaya başladım. Bu defa beni sahil boyunca götüren bir yol seçtim.</p>

    <p class="msonormal4">Yanımdaki su çok sakin, doğmakta olan gün ise çok uysaldı. Dün geceden çok farklıydı. Okyanusun uçsuz bucaksız bir çarşaf hâline gelmesini engelleyecek kadar az, birkaç çekingen dalga, yüzeyde hafifçe dalgalandı.</p>

    <p class="msonormal4">Eğer o hafif kıpraşmaların derinliklerinde neler olduğunu bilmeseydim muhtemelen şu an kendimi huzurlu hissederdim. Ancak, gerçeği bilecek kadar su altı dalışı deneyimim vardı. Yüzeyin derinliklerinde, güneş ışığının hiç ulaşmadığı yerlerde bambaşka bir dünya vardı. Yüzeyin huzurlu ve sakin göründüğü bu gibi günlerde bile, hızlı ve güçlü karanlık akıntılar, derinliklerde durmadan kıv- nla kıvrıla giderdi. Hiç yorulmadan. Hiç dinlenmeden. Hep, hep hareket hâlinde...</p>

    <p class="msonormal4">Çelişkili okyanusun yanında koşarken Tessa'yla dün geceki yürüyüşümüzü düşünmeden edemedim.</p>

    <p class="msonormal4">Hem garip hem de güzel.</p>

    <p class="msonormal4">Sonra John Doe'nun intiharını düşündüm.</p>

    <p class="msonormal4">Öldüğü tramvay raylarına, sadece bir buçuk kilometre kadar bir yol kalmıştı. Gün ışığında daha farklı bir şey görebilirim diye olay yerinden geçmeye karar verdim.</p>

    <h3 class="msonormal7">***</h3>

    <p class="msonormal4">Kettner Bulvarından geçerken turuncu hattın yaklaşmakta olduğunu duydum. Demek ki, tramvaylar tekrar çalışıyordu.</p>

    <p class="msonormal4">Hayat devam ediyor...</p>

    <p class="msonormal4">Biraz sonra, San Diego'lular, tramvayla işlerine giderken aşağıdaki koyu lekelerden habersiz, sütlü kahvelerini yudumlayarak mp3 çalarını dinleyecek ve hafta sonu sinemalarda hangi filmi seyredeceklerine karar vereceklerdi.</p>

    <p class="msonormal4">Sadece altı cadde sonra. Güneş ışığı yakıyor. Gün tam olarak başladı. Bugün büyük olasılıkla hava sıcaklığı otuz dereceyi bulur. Belki daha da fazla.</p>

    <p class="msonormal4">Benim için hayat, tanımlanamaz sevinç anları ve yürek burkan acılı mevsimleriyle -aşağıda öldürücü dalgalar dolaşırken yüzeyde dans eden güneş ışığıyla- tam bir bilmeceydi.İzdırap, hayatımıza çarparak girer ve sonra bizi sürükleyip götürür. Yine de bir şekilde hayatımıza devam etmek için bir yol buluruz.</p>

    <p class="msonormal4">Belki de bulmayız. Bazıları bulmaz.</p>

    <p class="msonormal4">Caddenin çevresinden dolandım.</p>

    <p class="msonormal4">Dengeleyici bir eylem. Trajedinin acıtmasını istersin, acıtmasına ihtiyacın vardır. Çünkü eğer bir kez acı durursa senin için en önemli olan tarafın boş ve hissiz hâle gelir. İnsan olmanın bir yanı da hayatın acıtmasına izin vermektir.</p>

    <p class="msonormal4">Buna karşılık, eğer hayat canını çok fazla yakarsa anlamsızlığın ve ızdırabın içinde dönüp durursan, dibe çökebilirsin. Yaşama şevkini kaybetmiş, çok kötü duruma düşmüş insanlar gördüm. İki uçta da kaybedersin. Henüz kendi hayatımda dengeyi nasıl tutturacağımı çözmüş değilim. Fakat şu kadarını biliyorum ki, karanlık akıntılar yüzeye çıktıkları her seferde, beraberlerinde derinliklere iyimserliğimden küçük bir parça geri götürürler.</p>

    <p class="msonormal4">Sadece üç cadde kaldı.</p>

    <p class="msonormal4">İki cadde kala yanık tahta kokusu aldım.</p>
  </div>

  <p class="msonormal4">Bir cadde kala kaldırım üzerinde süzülen sisli bir duman katmanı gördüm.<br class="calibre3" /></p>

  <div class="wordsection">
    <p class="msonormal4">Bu olamazdı.</p>

    <p class="msonormal4">K Sokak'ı ve 15. Cadde'nin kesiştiği köşeye geldim ve donup kaldım.</p>

    <p class="msonormal4">Gün, çevremdeki hayata ışıldıyor olmasına rağmen benim tenim soğuk ve nemliydi.</p>

    <p class="msonormal4">Gri duman, yanan kısımların kararmış dış yüzeyinden yukarıya doğru kıvrılarak sabahı kirletti. Ancak, iki katlı ev, yapısal olarak henüz zarar görmemişti.</p>

    <p class="msonormal4">Ev, dün gece benim arabayı park edip geleceği tahmin etmeye çalıştığım yere, bir caddeden bile daha az mesafedeydi ve evsiz adamın ortaya çıktığı sokağın tam karşısındaydı.</p>

    <p class="msonormal4">Acı acı yanan harabelere, soluk almaya ve bunun ne anlama geldiğini kestirmeye çalışarak bakakaldım.</p>

    <p class="msonormal4">Eğer daha erken saatlerde, orada bir kalabalık bir araya gelmiş olsa dahi, şimdi dağılmıştı. Kalabalığın yerine, kamyonları tarafından sallanan birkaç yorgun görünüşlü itfaiyeci vardı. Onların yanında, evden kül olmuş artakalanlara doğru yürüyen Lien-hua ve Teğmen Mendez'i fark ettim.</p>

    <p class="msonormal4">Demir yolu hattının yeni fırçalanmış malum kısmına kısa bir süre göz attıktan sonra onlara katılmak üzere, oldukları tarafa doğru yürüdüm.</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
