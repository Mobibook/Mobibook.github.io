<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="msonormal2"><a class="title"><b class="calibre19"><br class="calibre12" /></b></a></h2>

  <h2 class="msonormal2"><a class="title" id="bookmark31"><b class="calibre19">30</b></a><br class="calibre12" /></h2>

  <div class="wordsection">
    <p class="msonormal4">Lien-hua ve Tessa'yı, ana bilet satış noktasının arka fonunu oluşturan tropikal balıkların olduğu geniş bir havuza hayranlıkla bakarken buldum. "Pekâlâ Tessa, buradan sonra kendi başınasın."</p>

    <p class="msonormal4">Balıklardan gözünü ayırmadı. "Tamam."</p>

    <p class="msonormal4">Sol tarafımızda mürekkep balıklarının, ahtapotların ve denizatlarının küçük sergilerinin olduğu, kıvrılarak giden labirent gibi bir koridor vardı. Sağ taraftaki yol da ürkütücü bir müzik ve gaddar bakışlı bir ıskarmozun bulunduğu karanlık barınağa doğru gözden kayboluyordu. Üç geçit, akvaryumun farklı kollarında bulunan diğer sergilere, interaktif deniz bilimi ve biyolojisi sergilerine doğru gidiyordu. Neticede tüm yolların, tesisin en sonunda olan devasa Yedi Ölümcül Deniz sergisinde kesişeceğini varsaydım.</p>

    <p class="msonormal4">Tüm kolların buluştuğu noktadaki büfeyi işaret ettim. "Tessa, bir saat içinde oradaki yiyecek alanında buluşalım, anlaştık mı?"</p>

    <p class="msonormal4">"Bir saat."</p>

    <p class="msonormal4">"Saatine bak, tamam mı?"</p>

    <p class="msonormal4">Baktı. Sonra başka bir söz söylemeden tek başına oradan ayrıldı.</p>

    <p class="msonormal4">Tessa bizi duyamayacak mesafeye gittiğinde Lien-hua, aklımdan geçenleri okumuş gibi "Cassandra kaçırıldı, öyle değil mi?" dedi.</p>

    <p class="msonormal4">"Evet. Buraya, hava karanlıkken, derin düşüncelere dalmış bir şekilde, gelmiş. Geri dönme niyetiyle arabadan ayrılmış fakat geri dönmemiş."</p>

    <p class="msonormal4">"Derin düşüncelere daldığını nereden biliyorsun?"</p>

    <p class="msonormal4">"Bilinen bir teori. Radyo ve CD çaları kapalıydı. Genellikle insanlar a) telefonla konuştukları zaman, ancak muhtemelen bunun için çok erkendi; b) arabada yanlarında olan biriyle konuştukları zaman, ama bildiğimiz kadarıyla yalnızdı veya c) bir şey üzerine konsantre olmaları gerektiği zaman müziksiz araba kullanırlar. Ben paramı c şıkkına yatırıyorum."</p>

    <p class="msonormal4">"Hmm. Kanımca analiz yapmaya başladınız, Dr. Bowers."</p>

    <p class="msonormal4">"Hayır, hayır, hayır. Bu yaptığıma tümevarım derler. Bu apayrı bir şeydir, tamamen apayrı."</p>

    <p class="msonormal4">Aşağıya, akvaryumun müdürünü bulmaya giderken, "Demek öyle(!)" dedi.</p>

    <p class="msonormal4">Bir saat önce Creighton, Randi'nin telefonundan bazı kişisel bilgilerini indirdi ve sonra topuğuyla vurarak telefonu küçük parçalara ayırdı. O andan itibaren yönetici ofisinde neler yapabileceğini gözden geçiriyordu.</p>

    <p class="msonormal4">Randi'nin telefonunu almak için geri gelmesi mümkündü. Depoyu bulabileceğinden şüpheliydi. Ama yine de bu mümkündü. Belki gelmesini bekleyip sonra da icabına bakmalıydı.</p>

    <p class="msonormal4">Diğer tarafdan da hava aydınlık olduğu için yalnız gelmeyebilir veya bir arkadaşına nereye gittiğini söyleyebilirdi. Her iki ihtimalde de başkaları onu merak edip aramaya gelebilirdi. Hiç iyi değil. Gereğinden fazla kötü bir senaryo.</p>

    <p class="msonormal4">Telefonunu parçalamadan önce onu bulmasına yetecek kadar bilgi edinmişti. Dolayısıyla onu bulabilirdi.</p>

    <p class="msonormal4">Belki gidip onu ziyaret etse iyi olurdu.</p>

    <p class="msonormal4">İçgüdüleri bunu yapması gerektiğini söylüyordu.</p>

    <p class="msonormal4">Bul onu.</p>

    <p class="msonormal4">Telefonu geri al.</p>

    <p class="msonormal4">Ve ona bir-iki ders uer.</p>

    <p class="msonormal4">Evet, içgüdüleri bunları söylüyordu. Fakat mantığı, işi gereğinden fazla karıştırmaması gerektiğini biliyordu. Cassandra'yı yalnız bırakmamalıydı. Ayrıca, eğer Shade, Randi'de olan telefonu ararsa bir karışıklık olduğunu anında anlar ve kendisine ulaşmanın başka bir yolunu bulurdu. Creighton'ın bu nedenle olduğu yerde kalması gerekiyordu.</p>

    <p class="msonormal4">Kalmalı mıydı; yoksa gitmeli miydi?</p>

    <p class="msonormal4">Gerçekten de en iyi seçim kalmaktı. Shade'in kendisine ulaşacağından emin olmalı, ama yine de Randi'ye dikkat etmeliydi. Eğer Randi bir şekilde deponun yolunu bulursa işte o zaman onun icabına bakmalıydı.</p>

    <p class="msonormal4">Creighton, bir süre video ekranından Cassandra'yı izledi. Sonra aklına bir fikir geldi. Hunter için çekilen film tamamlandığına göre artık Cassandra için sadece bir kameraya ihtiyacı vardı.</p>

    <p class="msonormal4">Bu da diğer kamerayı başka bir şey için kullanabileceği anlamına geliyordu.</p>

    <p class="msonormal4">Evet. Kameralardan birini dışarı çıkarırsa hem Cassandra'yı göz hapsinde tutma hem de sokağa yerleştireceği diğer kamerayla Randi'nin gelip gelmediğini görme şansını elde edebilirdi.</p>

    <p class="msonormal4">Kameranın bağlantı kablolarını sökmeye başlarken Creighton, kendi kendine Randi'nin telefonu için geri gelmesini istediğini itiraf etti. Böylelikle bir taşla iki kuş vurabilirdi.</p>

    <p class="msonormal4">Kırklı yaşlarının ortasında olan uzun ve ince bir adam, Lien- hua ve beni "Yasak Bölge! Sadece Akvaryum Personeli!" yazılı bir kapıdan geçirdi.</p>

    <p class="msonormal4">"Burası personelimizin çalıştığı yer." diye övünerek bilgilendirdi bizi. Diğer elemanlar gibi o da şort, üzerinde Sherrod Akvaryumu yazılı polo yaka tişört ve spor sandaletler giymişti. Tişörtünün cebinde Warren Leant olan ismi ve Hayvan Yetiştirme Genel Müdürü şeklinde de unvanı yazıyordu. Bıkkın bir suratı vardı ve bana sırf aerobik aletinde egzersiz yapabilmek amacıyla dairesine asansörle çıkan birisiymiş izlenimini verdi. "Lütfen." Takip etmemiz için işaret etti. "Hayvan Yetiştirme Bölümü işte tam burada."</p>

    <p class="msonormal4">"Hey Pat!" dedi Lien-hua, Poseidon'ın Zorlu ve Macera Dolu Yolculuğu 4-D atraksiyonunun arka giriş kapısını geçen Warren Leant'i takip ederken. "Bu sabah asansörlerin orada sen ve Ralph ne konuşuyordunuz?"</p>

    <p class="msonormal4">"Daha çok Margaret hakkında. Batı yakasındaymış."</p>

    <p class="msonormal4">"Ben sanki Ralph'i, seni ve beni kontrol etmek istediğini söylerken duydum. O ne demek oluyordu?"</p>

    <p class="msonormal4">"Belki aramızda bir şeyler olduğunu sanıyordun" Kelimeler ağzımdan çıktıktan sonra onları sadece içimden söylemediğimi fark ettim.</p>

    <p class="msonormal4">Hay aksi!</p>

    <p class="msonormal4">"Eee?" dedi yumuşakça. "Peki bir şeyler var mı?"</p>

    <p class="msonormal4">Ne mutlu ki Bay Leant konuşmamızı böldü. "Hayvan nekropsi odaları." Yan yana altı odaya doğru giden bir koridoru işaret etti. "Nekropsi ne demek biliyorsunuz değil mi?"</p>

    <p class="msonormal4">Lien-hua ve ben aynı anda cevap verdik: "Hayvanlar üzerinde yapılan otopsi."</p>

    <p class="msonormal4">"Oh!" Burnu sürtülmüşe benziyordu. "Evet. Bu doğru. Pekâlâ o zaman. Biraz daha ileride."</p>

    <p class="msonormal4">Bizi koridordan geçirdi. Lien-hua'nın sorusunun baskısını hissettim.</p>

    <p class="msonormal4">"Pekâlâ..." diye tekrarladı. "Bir şeyler var mı?"</p>

    <p class="msonormal4">Bir keresinde, bir gözetleme sırasında az kalsın öpüşüyorduk. Ancak, son anda ikimiz de tereddüt edip kendimizi geri çekmiştik. O zamandan beri, o gece hakkında hiç konuşmadık. Fakat bu olay, arkadaşlığımıza hem olduğundan daha azmış gibi görünen bir yakınlık hem de dikkatli bir mesafe katmıştı. Şimdi bu soru böyle açık bir biçimde sorulmuşken ben, "Olmasını isterdim." dedim.</p>

    <p class="msonormal4">Lien-hua sessizdi ve sessizliğini nasıl aşabileceğimden emin değildim. Hayvan yetiştirme tesisine vardık ve ben, bu konuşmayı başka bir zaman tamamlamamız gerektiğini anladım. Ana çalışma alanına girmeden önce, ışıl ışıl aydınlatılmış ön odaya girdiğimizde antiseptik maddelerin ve ölü balıkların ıslak kokusu bizi karşıladı. Leant, en arkayı işaret etti. "Bayan Lillo'nun ofisi köpek balığı uyum havuzunu geçtikten hemen sonra. Başına bir şey gelmiş olabileceğini düşünmüyorsunuz, değil mi? Yani, eğer öyleyse akvaryum için gerçekten çok kötü olur. Onun için endişelenmiyor değilim. Sadece en kötüsüne karşı hazırlıklı olmak istiyorum. Demek istediğim basın için. Ne demek istediğimi anlıyorsunuz. Yani, eğer yönetim kurulumuza söylemem gereken bir şey..."</p>

    <p class="msonormal4">"Şu anda..." dedim. "Bizi ilgilendiren tek şey Bayan Lillo'yu her neredeyse bulup onunla konuşmak. Dün gece ve bu sabah erken saatlerde çekilmiş güvenlik kameralarınızın görüntülerine giriş hakkına ihtiyacım var. Saat 21:00'dan 07:00'a kadar diyelim." Cassandra'nın veya suçlunun görüntüsünü yakalayabilmek için Ralph'ten, San Diego FBI saha ofisinden bir ajan ekibini, videoları tekrar değerlendirmeleri için görevlendirmeye ikna edebilirim diye düşündüm. "Personelinizi bu bölümden dışarı çıkarmanızı isteyeceğim. Ancak, akvaryumda kalsınlar. Gitmelerini istemiyorum. Sadece ayak altında olmasınlar."</p>

    <p class="msonormal4">"Aslında, bakın, bu biraz zor olabilir. Zaten köpek balıklarının beslenmesinde zaman çizelgesinin gerisinde kaldık. Köpek balıklarımızdan sekizi dün geceden beri beslenmediler."</p>

    <p class="msonormal4">"Bay Leant, saygısızlık etmek istemem; ama balıklarınızın ne zaman öğle yemeği yediklerinden daha çok Cassandra'yı bulmakla ilgileniyorum." dedim.</p>

    <p class="msonormal4">"Evet, ama ben... Gerçekten de buna gerek var mı?.."</p>

    <p class="msonormal4">"Ben size sormuyorum."</p>

    <p class="msonormal4">"Bu çok sıra dışı."</p>

    <p class="msonormal4">Lien-hua'ya baktım. "Eğer bu bölümde doğru düzgün bir ilerleme kaydedemezsek akvaryumu ne kadarlığına kapatmamız gerekir? İki-üç gün? Sence de öyle mi?"</p>

    <p class="msonormal4">"En azından üç gün."</p>

    <p class="msonormal4">Warren sanki cevap verecekmiş gibi ağzını açtı ve sonra hiç bir şey demeden kapadı. Kenara çekilerek telsizini bulup çıkardı.</p>

    <h3 class="msonormal7">***</h3>

    <p class="msonormal4">Bu genişlikteki bir akvaryumun Hayvan Yetiştirme Bölümünün son derece büyük olması gerektiğini biliyordum. Fakat on beş metre genişliğinde ve kırk metre uzunluğunda olmasını da beklemiyordum. Sol tarafımızdaki duvarda dört ofis vardı. Duvar, aşağı katlarda başlayıp ofisleri geçip neredeyse tavana kadar uzanan su arıtma kulelerine girişi de kapsayarak ikinci kata doğru genişliyordu. Su arıtma kuleleri, yatay şeritli devasa hunilere benziyordu.</p>

    <p class="msonormal4">Sağımızdaki duvarda ise bitişteki Yedi Ölümcül Deniz sergisine açılan bir sıra, ek görüntü kapıları vardı. Cam bir kapı, dış tarafa geçişin sağlandığı koridora açılıyordu.</p>

    <p class="msonormal4">Yetiştirme alanının tavanı, odanın ortasından geçen asma yolu tutmak için neredeyse dört kat yukarı çıkıyordu. Yolun bir ucu, köpek balığı uyum bölümünü, Yedi Ölümcül Deniz sergisinden ayıran sürgülü metal kapının yukarısında bitiyordu. Yolun diğer ucu ise akvaryumun dışına açıldığını düşündüğüm iki misli büyüklükte bir garaj kapısının hemen yanında sona eriyordu.</p>

    <p class="msonormal4">"Bu kapı, köpek balıklarını sergiye götürüp getirmek için olsa gerek." dedi Lien-hua.</p>

    <p class="msonormal4">Bilgisayar çantamı yere bıraktım. Uyum havuzuna yaklaştım ve içine baktım. Ebatlar: Dört metre derinliğinde ve beş metre genişliğinde ve uzunluğundaydı. Kenarlar, yarım ton ağırlığında azgın bir köpek balığını bile durdurmaya yetecek kadar kuvvetli görünen, kalın ve sağlam camdan yapılmıştı. Havuzun dibinde yer alan dayanaklı çelik borunun, akvaryumun suyunun değiştirilmesinde veya köpek balıklarının sergiye getirilip götürülmesinde, belki de hasta bir köpek balığının karantinaya alınmasında kullanıldığını tahmin ettim. O anda da havuz boş olduğuna göre hâlihazırda bunu yapmakta olduklarını düşündüm.</p>

    <p class="msonormal4">Başımı kaldırdığımda, Lien-hua'nın sol tarafımdaki besin hazırlama bölümüne giden kapılara yaklaşmış olduğunu gördüm. Ellerinde ince birer bıçak olan iki akvaryumcu, bir sonraki köpek balığı besleme seansı için balıkların derilerini yüzüyorlardı. Lavabonun yanında, kanla pembeleşmiş beyaz etle dolu kovalar duruyordu. Lien-hua bana baktı ve sadece benim duyabileceğim alçak bir sesle konuştu: "Sence de..."</p>

    <p class="msonormal4">Korkunç bir ihtimaldi. "Kontrol etmemiz gerek. Bu sabah normal saatlerin dışında bir beslenme olup olmadığına bakmalıyız. Mümkün. Ayrıca şu ikisini sorguya çekecek bir memura ihtiyacımız olacak."</p>

    <p class="msonormal4">"Ben şimdi ararım."</p>

    <p class="msonormal4">Ofisi ve akvaryum su kalite kontrol merkezini aramak için, bir sıra hâlindeki dalış tüplerinin arkasına gitti. Warren, beraberinde çekici bir Güney Amerikalı kadınla yanıma geldi. Sanki beni kok- luyormuş gibi burnunu çekti. "Çalışanlar mola odasında bekliyor olacak. Bu... Bu teftişi mümkün olduğu kadar kısa sürede tamamlayacağınız konusunda size güveniyorum."</p>

    <p class="msonormal4">"Size bu konuda söz veriyorum."</p>
  </div>

  <p class="msonormal4">"Peki o zaman." Burnu hâlâ havadaydı. "İzninizle gitmem gerekiyor. Ekranlarda gösterilen yazıyı tekrar değiştirmem gerekiyor. Parasını ödemiş olan müşterilerimiz, görmeyi bekledikleri köpek balığı beslenmesi gerçekleşmediğinde hayal kırıklığına uğratmasınlar." Yanındaki aksi görünüşlü kadına işaret etti. "Maria, Cassandra'yla çalışıyor. Size çevreyi gösterecek. Eğer başka bir şeye ihtiyacınız olursa bana sormaktan çekinmeyin. Açıkça görüldüğü gibi, bu meseleyi bir an önce çözmek için elimden gelen tüm yardımı yapmaya hazırım."<br class="calibre3" /></p>

  <div class="wordsection">
    <p class="msonormal4">"Açıkça görülüyor."</p>

    <p class="msonormal4">Besin hazırlama bölümündeki akvaryumcuları çağırmak için gitti. Maria'yı selamladım ve rehber eşliğindeki turum başladı.</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
