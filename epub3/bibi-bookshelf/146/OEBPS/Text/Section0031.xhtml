<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark29"><b class="calibre19">28</b></a></h2>

    <p class="msonormal4">Viktor Drake -geçen yıl Geoff ve Suricata'yı görevlendirdikten sonra ekibine alması gereken son iki adamı düşünürken- Dr. Octal Kurvetek'in, Texas Kriminal Adalet Departmanındaki görev ve sorumluluklarını çok dikkatlice araştırmıştı. Bu inceleme sürecinde Viktor, o zamanlar doktorun ölüm cezası iğneleri için kullanılan üç ilaçlı kokteylin doğru verilip verilmediğini denetlediğini öğrenmişti: Mahkûmları bayıltmak için sodyum tiyopental, felç için pankuronyum bromit ve kalp durması için potasyum klorür.</p>

    <p class="msonormal4">Dr. Kurvetek, 1986'dan 2006'ya kadar Texas eyaletinde, 369 ölümcül iğneyle yapılan idamların 219'unda tıbbi denetçi olarak bulunmuştu. Texas Kriminal Adalet Departmanındaki deneyimi ye nörofîzyoloji alanındaki öz geçmişi onu, Viktor Drake'in görevlendirmek istediği iş için ideal kılıyordu. Bu nedenle Victor, onu işe aldı.</p>

    <p class="msonormal4">Dr. Kurvetek, ekipte yalnızca altı ay çalıştıktan sonra Viktor'a sırrını açıklamıştı: "Pankuronyum bromit ve potasyum klorür verilirken mahkûmları ayık tutmak her zaman daha tatmin ediciydi. Bunu her zaman yapmadım tabii. Sadece canım istediği zamanlarda." Yaptığı şeyle övünüyor gibiydi. "Tabii ki ABD Anayasası'nın sekizinci eki bunu yasaklıyor. İdamlarda 'gereksiz ve keyfi yere acı verme'nin yasak olduğunu ifade ediyor. Ama ben bu maüü yle aynı fikirde değilim."</p>

    <p class="msonormal4">"Ve?" dedi Viktor cevabı tahmin ederek.</p>

    <p class="msonormal4">"Bu iki ilacı ayık bir insana vermenin..." -Dr. Kurvetek dudaklarını solucan gibi kıvırarak sırıttı- "Anayasaya aykırı olduğu kadar acıya yol açtığını söyleyelim sadece."</p>

    <p class="msonormal4">Kısacası, Dr. Kurvetek'in uzmanlık alanı ölümdü.</p>

    <p class="msonormal4">Şimdiyse Viktor, bu adama, sadece Rukh Projesindeki araştırma bulgularını toparlamakta değil, aynı zamanda baş belası Austin Hunter'ın icabına bakmakta da güvenecekti. Viktor sonunda isteksizce Kurvetek'in numarasını çevirdi. "Hunter'ı buldun mu?" diye sordu, doktor telefona cevap verir vermez.</p>

    <p class="msonormal4">"Hayır." dedi Octal sakin bir şekilde. "Geoff, hem cep telefonu hem de kredi kartı için GPS'e baktı. Hiçbir şey bulamadık. Sanki yer yarıldı da içine girdi."</p>

    <p class="msonormal4">Tabii ki öyle oldu. Bu da onun uzmanlık alanı! Onu görevlendirmemizin nedenlerinden biri de iz bırakmadan ortalıktan yok olabilmesi.</p>

    <p class="msonormal4">"Pekâlâ." dedi Viktor. "Test sonuçlarına odaklanmanı istiyorum. Bulabildiğin tüm bilgileri ver bana. Perşembe öğleden sonra generalle toplantım var ve cihazın kullanıma hazır olduğu konusunda onu ikna etmem gerek. Geoff ve Suricata, Hunter'la ilgilensinler."</p>

    <p class="msonormal4">Daha Kurvetek cevap bile veremeden telefonu kapattı. Ne de olsa burada emirleri veren doktor değil, Viktor'dı.Dev biyoteknoloji imparatorluğunu yönetmeye giderken kendi kendine söylediği buydu.</p>
  </div>
</body>
</html>
