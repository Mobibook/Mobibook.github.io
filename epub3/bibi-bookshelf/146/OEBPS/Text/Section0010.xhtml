<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="msonormal2"><a class="title"><b class="calibre19"><br class="calibre12" /></b></a></h2>

  <h2 class="msonormal2"><a class="title" id="bookmark8"><b class="calibre19">7</b></a><br class="calibre12" /></h2>

  <div class="wordsection">
    <p class="msonormal4">Tessa ve ben, solgun ay ışığının altında dalgaların kıyıyı yalayışını izledik. Bir süre için; sanki birbirimizi her zaman tanıyormuş, o benim öz kızım ve ben onun, öz babasıymışım ve bir yerlerde, önümüzdeki her türlü zor zamanı atlatmamızı sağlayacak bir ömürlük ortak anımız varmış gibi hissettim.</p>

    <p class="msonormal4">Ancak, bu his sadece bir dakika sürdü; sonra kayboldu. Denizden gelen sis etrafımızı sardı ve uzak yıldızlar arasındaki soğuk mesafeler, kumsalda tüm çevremize yayıldı. Bir ürperti hissettim. Belki de rüzgârdandı. Belki de kıyıda yavaşça sürünerek ilerleyen karanlık geceden..."üşümeye başladım." dedi Tessa.</p>

    <p class="msonormal4">"Ben de." dedim. "Hadi gidelim. Arabaya daha çok yolumuz var."</p>

    <p class="msonormal4">Ayağa kalktığımızda son bir kez dünyanın tek okyanusuna baktı. "Şu anda burada bulunmak, rüzgârla, geceyle ve her şeyle burada olmak, bana bir zamanlar okuduğum bir şeyi hatırlatıyor."</p>

    <p class="msonormal4">"Neyi?"</p>

    <p class="msonormal4">Mehtaplı dalgalara, sabit ve düşünceli bir şekilde baktı. "Doğrusu fırtınalı, lakin korkunç güzel bir geceydi. Korkutuculuğunda ve güzelliğinde, eşsizdi." dedi ve sonra bana doğru bakarak ekledi: "Yazar, Edgar Allan Poe, 'Usher Evi'nin Çöküşü'."</p>
  </div>

  <div class="wordsection">
    <p class="msonormal4">"Çok tuhaf ve ürkütücü." dedim. "Aynı zamanda güzel de."<br class="calibre3" /></p>

    <p class="msonormal4">"Haklısın." dedi. "Öyle. Hem güzel hem ürkütücü."</p>

    <p class="msonormal4">Bir an için uzanıp elimi omzuna koymayı düşündüm ama sonra vazgeçtim. Rüzgâr okyanustan tuzlu esintiler üfledi ve tepemizde bir yerde, bir martı, gecenin karanlığında acı acı çığlık attı. Martının haykırışı, su boyunca yayılan bir insan çığlığını andırdı.</p>

    <p class="msonormal4">Mezbahanın' beton zemininde yankılanan kadının feryadı gibiydi.</p>

    <p class="msonormal4">Elimi cebime attım ve tam araba anahtarlarını çıkarırken onları masada, salata kâsesinin arkasında koyduğum yeri hatırladım. "Hadi!" dedim. "Sana göstermek istediğim bir şey var."</p>

    <p class="msonormal4">"Nedir o?"</p>

    <p class="msonormal4">"Gelecek."</p>
  </div>
</body>
</html>
