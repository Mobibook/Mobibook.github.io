<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><br class="calibre12" /></a></h2>

    <h2 class="msonormal2"><a class="title" id="bookmark128">107</a></h2>

    <p class="msonormal4">Warren Leant, bizi, Sherrod Akvaryumu'nun kapısında karşıladı. Ondan bizi, hayvan yetiştirme alanına götürmesini kibarca rica ettim.</p>

    <p class="msonormal4">"Her şey yolunda mı?"</p>

    <p class="msonormal4">"Göreceğiz." dedim.</p>

    <p class="msonormal4">Birkaç dakika sonra yetiştirme alanına varmıştık. Bizden çabuk olmamızı istedi. "Yönetim Kurulu Toplantısına yetişmem gerekiyor. Dün gece burada bir adamı, köpek balıkları yedi. Bu bir halkla ilişkiler kâbusu. Anlayacağınızdan eminim. Yarım saat içinde toplantı başlıyor."</p>

    <p class="msonormal4">"Toplantıya geç kalabilirsiniz." Lien-hua'nın, özgürlüğüne kavuşmak için suyun yüzeyine gözlerini dikip boğulduğu havuza baktım. "Buraları biraz incelemek istiyorum. Bay Leant'le birlikte, beni bekleyebilir misin, Ralph?"</p>

    <p class="msonormal4">"Tabii ki."</p>

    <p class="msonormal4">Ralph'in kulağına bir şeyler fısıldadım ve ben etrafı incelemeye koyulurken ikisi de gittiler. Kriminalistler, dün geceyi olay yerini inceleyerek geçirmişlerdi ve akvaryumdan içeriye aldıkları tek kişi, ofisini boşaltmaya gelmiş olduğunu fark ettiğim Cassandra olmuştu. Akvaryuma gelirken Ralph, bana, Cassandra'ya göz</p>

    <p class="msonormal4">kulak olan iki saha ajanının hâlâ onunla birlikte olduklarını söylemişti. Ancak, odada onlara rastlamamıştım.</p>

    <p class="msonormal4">Cassandra, beni tanıyıp taşımakta olduğu kutuyu yere bıraktı. "Biraz uzaklaşmaya ihtiyacım var." diye açıkladı. "Yalnız başıma kalmak istiyorum. Tüm bu olanlar, her şey, benim için çok fazla."</p>

    <p class="msonormal4">Başımı salladım. Anlamıştım.</p>

    <p class="msonormal4">"İyi misiniz?" diye sordu değneklere bakarak.</p>

    <p class="msonormal4">"İyi olacağım. Peki ya sen?"</p>

    <p class="msonormal4">"Sanırım ben de. Tüm bunları geride bıraktığım zaman."</p>

    <p class="msonormal4">"Bu uzun bir süre alabilir." dedim. "Çünkü bir şeyi kaçırdım Hatta belki de iki."</p>

    <p class="msonormal4">Gözlerinde şaşkınlık kıvılcımı belirdi. Sadece bir kıvılcım. "Ne demek istiyorsunuz?"</p>

    <p class="msonormal4">"Kameraya baktın, Cassandra. Diğer kadınların hiçbiri bunu yapmadı."</p>

    <p class="msonormal4">Sağ işaret parmağı, huzursuzca bacağının üzerinde kıpırdadı. "Ne kamerası?"</p>

    <p class="msonormal4">"Cassandra, lütfen!" Değneklere dengesizce yaslandım. "Su deposunda durduğun yerden, kameraları görmen mümkün değildi. Bunu çok iyi biliyorum, çünkü kontrol ettim. Diğer bütün kadınlar, gözlerini özgürlüklerine doğru dikmişlerdi. Oysa sen, deponun arka duvarına gömülü olan kameraya baktın. Dün bana, sen su deposundayken Melice'ın ne yaptığını bilmediğini söylemiştin. Ancak, biliyordun. Bir kameradan diğerine bakarak Melice için çekimi kolaylaştırdın. Kameraların nerede olduklarını biliyordun, çünkü onları oraya sen koymuştun."</p>

    <p class="msonormal4">"Neden bahsettiğiniz hakkında en ufak bir fikrim yok." dedi fakat, gözleri onu ele verdi.</p>

    <p class="msonormal4">"Shade'in bir yerine iki kişi olduğunu sanmıştım. Beni yanıltan buydu. Fakat artık her şeyi çok iyi anlıyorum. Sen, belki de Terry,zincirleri değiştirdiniz. İşte bu kadar basit. Halkaları saydım. Diğer kadınların zincirleri daha kısaydı. Senin boyun bir seksen ve bileğindeki zincir, suyun yüzeyine yetişebilmeni sağlayacak kadar uzundu; su deposu tamamen suyla dolduktan sonra bile. Ancak, itiraf etmek gerekir ki çok iyi güçlükle soluma taklidi yaptın. Fakat, bunca yıllık dalış ve uzun mesafe koşularından sonra nefesini çok uzun süre tutabildiğini sanıyorum. Belki iki, hatta belki de üç dakika tutabiliyorsundur, öyle değil mi? Bu çok uzun bir süre. Hatta seni depodan kurtarmaya çalıştığımız tüm o zaman içerisinde bile. Pekâlâ, söyle bakalım, depoyu sen mi yoksa Terry mi satın aldı?"</p>

    <p class="msonormal4">"Siz delirmişsiniz."</p>

    <p class="msonormal4">Cassandra, arkamdaki kapıya doğru baktı. Bir an kaçacağını düşündüm. Değneklerle koşamayacağımı hatta kendimi savu- namayacağımı biliyordum.</p>

    <p class="msonormal4">O iki ajan nerdeydi sanki?</p>

    <p class="msonormal4">Cassandra, henüz bir şey yapmayı deneyemeden konuşmaya devam ettim: "Donanma üssündeki güvenliğin, B-14 numaralı binaya girebilmek için fazla sıkı olduğunu düşünüyorum. Bu nedenden dolayı, sen veya Terry, cihazı çalamadınız. Peki, Austin'i bulan kimdi? Terry mi? Yoksa sen mi? Her hâlükârda sen! Austin'i baştan çıkartıp onun güvenini ve sevgisini kazandın ve zaten gerisini anlatmaya gerek yok.</p>

    <p class="msonormal4">"Neden kendimi kaçırttırayım ki?" üyum havuzunun yanındaki merdivenlere doğru yan yan ilerlemeye başladı.</p>

    <p class="msonormal4">Değneklerimle ona doğru iki güçsüz adım attım.</p>

    <p class="msonormal4">"Sorumun cevabını verin" dedi. "Neden su deposunda on iki saat kalayım?"</p>

    <p class="msonormal4">Onu dikkatlice izledim. "Senin için en önemli olan şeye sahip olabilmek için."</p>

    <p class="msonormal4">"Nedir o?"</p>

    <p class="msonormal4">"Hiçbir fikrim yok. Gerekçeler pek benim alanım değildir." Ve sonra havuzun yanındaki merdivenlere doğru fırladı. Ancak, merdivenlerin başından Ralph, Warren Leant'in onu götürmesini fısıldadığım yerden çıkıverdi. İki ajan da arkasından belirdi.</p>

    <p class="msonormal4">Cassandra, Ralph'i merdivenlerden aşağıya itmeyi deneme hatasında bulundu ve Ralph, onu iki kolundan birden kavrayıp arkasını döndürdü. Cassandra'yı, o daha ne olduğunu anlayamadan yere yatırıp kelepçeledi.</p>

    <p class="msonormal4">Ralph Projesi.</p>

    <p class="msonormal4">Bir an, boş yere Ralph'e karşı koymaya çalıştı ve sonra Ralph, onu ayağa kaldırdığında yüzünü kaplayan uğursuz bir karanlıkla pis pis bana baktı. "Hâlâ anlamıyorsunuz." Birkaç dakika önce sakin ve normal olan sesi, şimdi etrafı kavuruyordu. "Planladıklarımız hakkında en ufak bir fikriniz bile yok, Ajan Bowers. En ufak bir fikriniz bile..."</p>

    <p class="msonormal4">"Haklısın." dedim. "Gerçekten de yok. Ben bir dedektifim, akıl okuyucusu değil. Götür onu, Ralph!" Kapıya doğru aksayarak yürüdüm. Bacağım gerçekten de çok acımaya başlamıştı ve bir fincan kahveye ihtiyacım vardı.</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
