<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="msonormal2"><a class="title"><b class="calibre19"><br class="calibre12" /></b></a></h2>

    <h2 class="msonormal2"><a class="title" id="bookmark85"><b class="calibre19">66</b></a></h2>

    <p class="msonormal4">Calvin, San Diego için bundan daha tuhaf bir kıyafet seçemezdi. İncecik bir trençkot giymiş -bundan başka bir şey giydiğini çok nadir görmüştüm- ve modası geçeli kırk yıl olmasına rağmen büzgülü bir fötr şapka takmıştı.</p>

    <p class="msonormal4">"Patrick, evlat!" Yıllar boyunca yaptığımız uzun sohbetler ve paylaştığımız uzun geceleri düşününce sadece tokalaşmak pek yeterli değil gibi geldi. Ama Calvin'in kucaklaşmaktan hoşlanmadığını biliyordum. Çok içten bir şekilde elimi sıktı. "Seni görmek çok güzel ve bu da güzel Tessa Ellis olmalı."</p>

    <p class="msonormal4">"Merhaba."</p>

    <p class="msonormal4">"Patrick, bana senden çok bahsetti."</p>

    <p class="msonormal4">"Bundan hiç şüphem yok. Bana sizden pek bahsetmedi ama iki kitabında da sizin hakkınızda çok şey okudum."</p>

    <p class="msonormal4">"Hmm... Ben o bölümleri okurken uyuyakalmıştım."</p>

    <p class="msonormal4">"Benimse ayık kalabildiğim tek bölümler onlardı."</p>

    <p class="msonormal4">"Ihım ıhım." Ona kahvesini uzattım. "İyi görünüyorsun, Calvın.</p>

    <p class="msonormal4">"Üvey baban çok kötü bir yalancı, Tessa."</p>

    <p class="msonormal4">"Önemli değil. Ben açığı kapatıyorum."</p>

    <p class="msonormal4">"Bir de bana sorun." dedim.</p>

    <p class="msonormal4">Calvin, San Diego'nun havasını içine çekti ve beni üstünkörü inceledi. "Her zamanki gibi formda görünüyorsun Patrick. Hâlâ şınav çekiyor musun?"</p>

    <p class="msonormal4">"Amerika'da şınav deniliyor ama ben genelde barfiks diyorum."</p>

    <p class="msonormal4">"Ah evet, tabii!.." Kahvesini ağzına doğru götürüp bir yudum aldı.</p>

    <p class="msonormal4">Bir tepki vermesini bekledim. "Kahve hakkında ne düşünüyorsun? Güzel değil mi?"</p>

    <p class="msonormal4">"Korkarım benim için fazla sert." Kapağını kaldırıp kahveyi kaldırıma döktü ve kahve kabını da yakınlardaki bir çöp kutusuna attı. "Gel hadi!" diyerek hızlı hızlı yoldan yürümeye başladı.</p>

    <p class="msonormal4">Tessa, kaldırımdaki korkunç kahve lekesine bakarkenki surat ifademi gördü. "Ağlama, Patrick. Beni utandırma!"</p>

    <p class="msonormal4">"Haydi, gelin!" dedi yirmi metre ilerimizde olan Calvin. "Bütün gün bekleyemem!"</p>

    <h3 class="msonormal7">***</h3>

    <p class="msonormal4">Calvin'le, birbirimizin hayatında olup bitenleri öğrenmemiz, birkaç dakikamızı aldı ve sonra Tessa, onu bazı davaları hakkında sorguya çekti. Kan ve cesetlerden bahsetmediği sürece tüm detayları bilmek istedi. Calvin de ona cep telefonu zil seslerini yüklemek için en iyi internet sitelerini, bu hafta YouTube'daki en iyi videoları ve Facebook'ta kaç tane arkadaşı olduğunu sordu.</p>

    <p class="msonormal4">Yaklaşık on beş dakika sonra Tessa'ya, Calvin'le benim, çok fazla kan ve silahlı çatışma içeren bazı olayları tartışmamızın bir sakıncası var mı diye sordum. Anında bizi ilerideki SDAİ Yaşayan Sanatçılar Müzesinde beklemeyi teklif etti ve o gittikten sonra Calvin yumuşakça "Çok akıllı bir kız." dedi.</p>

    <p class="msonormal4">"Tahmin bile edemezsin."</p>

    <p class="msonormal4">Sonra Calvin, beni CJlusal Jeouzamsal-İstihbarat (GEOINT) Dairesinin yaptığı danışmanlık işi hakkında bilgilendirdi. Bu fazla bilinmeyen muharebe destek dairesi, Savunma Bakanlığına jeo- uzamsal istihbarat sağlıyordu. NGIA, jeouzamsal istihbaratın askerî alandaki kullanımını vurgulardı. Ancak, Calvin ve ben, onların jeouzamsal istihbaratlarını kanun yaptırımı alanıyla bütünleştirmenin yollarını bulabilmeye yardımcı olmak için onlarla çalışmıştık. Fakat geçen sene bizim casus uydularımız, özel şirketler ve müttefiklerimizin, GEOlNT'leri, arasında entegre global video düzenini içeren uluslararası bir sanal altyapı için bastırmaya başlayınca ben istifa ettim.</p>

    <p class="msonormal4">Bu konuda Calvin'le hep farklı görüşlerde olmuştuk.</p>

    <p class="msonormal4">"Ama Patrick!" dedi ısrarla. "Savunma Bakanlığı şimdi bile bir sonraki uydu üretimini düzenliyor. Mevcut teknolojiyi uydu sistemlerine entegre ederek bir metnin satırlarını okuyabilecek, bir cep telefonu ekranındaki numaraları görebilecek kadar yakın zumlama yapabileceğiz. Hatta retina taraması ile kimlik tespiti bile yapılabileceğiz. Ayrıca, lazer hedeflemeyle ilgili söylenenler..."</p>

    <p class="msonormal4">"Calvin, lütfen!.." Sabırsız gibi görünmek istemiyordum. Ama bu bahsettiklerini önceden çok duymuştum. "Yasalar uygulayan personelin bir arabayı durdurmak, telefonları dinlemek, bir eve girmek, bir şüpheliyi aramak ve hatta birilerini evine kadar götürmek için bile makul bir sebebe ihtiyacı vardır. Global videoyla birlikte bunun hepsi çöpe gider. Hükümet, herkesi, her zaman ve her yerde takip edebilir duruma gelir. Mahremiyet diye bir şey kalmaz. Günün her dakikasında birisi omzumuzun üzerinden bizi gözetlemeden yaşamaya hakkımız var. Teknolojiyi masumu gözetlemek için değil, suçluyu bulmak için kullanmalıyız."</p>

    <p class="msonormal4">"Bir düşün evlat. Bir suç işleniyor, diyelim ki bir çocuk kaçırılıyor, suçun işlendiği saatteki ve yerdeki global videoya bakıp suçluyu olay yerinden takip edip canlı iz sürme tekniğini kullanarak birkaç dakikaya kalmadan onu yakalayabiliriz. Bu, çevresel kriminolojinin doruk noktası. İnceleme sürecinde devrim yapacak!"</p>

    <p class="msonormal4">"Biz sapıkları ve röntgenci Tom'ları tutukluyoruz ve şimdi</p>

    <p class="msonormal4">NGIA, masum insanların hayatlarını dikizleyebilsinler diye dünyadaki tüm istihbarat birimleri için devasa bir video kamerayı meydana getirmeyi teklif ediyor. Ben hâlâ bunun doğru olmadığı kanısındayım. Belki bu konuyu daha sonra tartışabiliriz, üça- ğını yakalaman gerektiğini biliyorum..."</p>

    <p class="msonormal4">"Evet, evet, tabii." Sanki biraz önce konuştuklarımızı siliyor- muş gibi elini hafifçe havada salladı. "Kusuruma bakma. Senin dava... Bana ondan bahset."</p>

    <p class="msonormal4">Calvin, hızlandı. Ona şu andaki davayı özet geçtim. Araştırmamıza gölge düşürecek bilgileri veriyor olmamak için isimleri ve bazı detayları değiştirerek anlattım. Calvin, anlattıklarımı takip ettiğini göstermek için arada başını sallayarak dikkatlice dinledi ve sonunda "Patrick pazartesi geceki yangınla John Doe'nun ölümü arasındaki bağlantıyı araştırdın mı?" diye sordu.</p>

    <p class="msonormal4">"Şu ana kadar elimde olan tek şey, yer ve zaman bağlantısı."</p>

    <p class="msonormal4">"Hmm. Senin sebeplere pek girmediğini biliyorum. Peki Ajan Jiang, kundakçının daha önceki yangınları çıkarma sebeplerini derinlemesine araştırdı mı?"</p>

    <p class="msonormal4">"Ralph, kundakçının banka kayıtlarına bakması için saha ajanlarından birisini görevlendirdi ve o da adamın, her yangından birkaç gün sonra hesabına yirmi beş bin dolar yatırıldığını öğrenmiş. Yani, eğer bir gerekçe arıyorsan, görünüşe göre para için yapmış."</p>

    <p class="msonormal4">"Evet ama para kimden gelmiş?"</p>

    <p class="msonormal4">"Bilmiyoruz."</p>

    <p class="msonormal4">"Ve her şeye rağmen, kadını kaçıranların, sonunda ondan istedikleri para değildi."</p>

    <p class="msonormal4">"Görünüşe göre değildi."</p>

    <p class="msonormal4">"Anlaşılan ulaşılması zor Dr. O'yu bulman gerekecek."</p>

    <p class="msonormal4">"Hâlâ şehir dışında. Onunla görüşmek, bugün daha geç vakitlerde yapacağım şeylerin arasında."</p>

    <p class="msonormal4">"Peki ya Shade, Shade denen adam hakkında ne biliyorsun?"</p>

    <p class="msonormal4">"Pek bir şey bilmiyorum. Gözaltına aldığımız adam olabilir. Ama bundan şüpheliyim. Shade, bana telefonda buluşma noktasında olduğunu söylemişti. Orasının depo olması pek mümkün değil gibi. Shade, her kimse GPS konumunu saklamasını bilen ve beni tanıyan biri. Kısa telefon görüşmemizde beni kesin olarak tanıdı. Korkarım ki daha önceki davamdan biri olabilir veya belki de yakından bir tanıdık."</p>

    <p class="msonormal4">"Hiç kuşkusuz!" Calvin, yanımda sessiz bir şekilde bir süre yürüdü ve sonra "Besbelli ki karmakarışık bir dava ama çözeceğinden eminim, evlat. Elbette ki bana tüm anlatmış olduklarını değerlendireceğim ve eğer araştırmaya dair benim de ilave bir tavsiyem olursa seni hemen araycağım. Sana bir tavsiye..." dedi ve sonra benimle sanki hâlâ Simon Fraser üniversitesinde doktora öğrencisiymişim ve o da benim profesörümmüş gibi konuşmaya başladı: "Patrick, şeytanın ayrıntılarda değil, ayrıntıların birbirleriyle olan ilişkilerinde gizli olduğunu unutma. Bazen gerçeklere bakmayı bırakıp aralarındaki boşluğa bakman gerekir. Neyin yörüngesinde döndüklerini bilmeden gezegenlerin güneş sistemi içerisindeki hareketlerini tam olarak anlamak mümkün değildir."</p>

    <p class="msonormal4">Ben, yapmış olduğu yorumları düşünürken ekledi: "Ve şimdi de telefonda konuşmak istemediğin özel konuya gelelim."</p>

    <p class="msonormal4">Ondan bir şey saklamaya çalıştığımda anlayacağını biliyordum. Bu nedenle bunu hiç denemedim bile. "Calvin, bazen işim beni kemiriyor. İnsanın kötülük yapma potansiyeli, şey... Bu çok şaşırtıcı!"</p>

    <p class="msonormal4">Satır aralarını okudu. "Ama seni en çok endişelendiren şey, kendindeki kötülük yapma potansiyeli."</p>

    <p class="msonormal4">"Evet."</p>

    <p class="msonormal4">"Hepimizde en kötü olanı yapma potansiyeli vardır, Patrick."</p>

    <p class="msonormal4">"Biliyorum. Belki de bunu çok iyi biliyorum..."</p>

    <p class="msonormal4">Kalın bir palmiye ağacının gölgesinde durduk ve Calvin, "Bence insani zaaflarımızın ne kadar iyi farkında olursak, temel içgüdülerimize karşı o kadar az savunmasız oluruz." dedi.</p>

    <p class="msonormal4">"Beni en çok korkutan şey, yalnızca kötülük yapmaya olan eğilimimiz değil; işte o temel içgüdüler, ancak..."</p>

    <p class="msonormal4">"Onun verdiği gizli haz."</p>

    <p class="msonormal4">"Evet."</p>

    <p class="msonormal4">Birkaç dakika sözlerimi düşündü. "Yani eğer bir dağcı gibi konuşacak olursak, hepimiz uçurumun kenarında yaşıyorsak aşağıya atlamayacağımızı nereden bilebiliriz?"</p>

    <p class="msonormal4">"Evet." dedim. "Ve bir başkasını aşağıya itmeyeceğimizi nasıl bilebiliriz?"</p>

    <p class="msonormal4">Tekrar gün ışığına çıktık ve yoldan yürümeye devam ettik.</p>

    <p class="msonormal4">"Cevap basit, Patrick, daha önce de söylediğin gibi bilemeyiz. Aşağıya atlamayacağımızdan veya bir başkasını itmeyeceğimizden hiçbir zaman emin olamayız. Ama bu tatmin edici bir cevap değildir, çünkü hepimiz farklı olduğumuzu, bu tür şeyleri asla yapmayacağımızı düşünmek isteriz. Ancak, uç nokta hepimizin ulaşabileceği yerdedir. Nietzsche 'Canavarlarla savaşan, bu süreç içerisinde kendisinin de canavara dönüşmemesine dikkat etmelidir. Ve eğer cehennemi çok fazla kurcalarsan cehennemde seni kurcalar.' diye yazmış. Sen cehennemi çok fazla kurcaladın, evlat. Ve ne kadar çekici olduğunu gördün."</p>

    <p class="msonormal4">Bir an düşündüm. "Haklısın Calvin, ama ne sen ne de ben canavarlarla savaşmıyoruz. Aynen bizim gibi birer insan olan suçluları yakalamaya çalışıyoruz. Katiller, tecavüzcüler, sübyancılar canavarca şeyler yapıyorlar ve eylemleri onları, diğerlerinden daha suçlu kılıyor; daha az insan değil. 'Onlar'ı, 'biz'den farklı kılan şeyi ne kadar çok araştırırsan temelde hepimizin aynı olduğunu o kadar iyi anlarsın. Onlar bizden daha çok canavar değiller."</p>

    <p class="msonormal4">"O zaman, belki..." dedi Calvin rahatsız edici bir boyun</p>

    <p class="msonormal4">eğmeyle. "Hepimiz birer canavarız."</p>

    <p class="msonormal4">Tam da duymaya ihtiyacım olan şey buydu. "Seninle konuşmak çok yüreklendiriciydi, Calvin. Eğer bir gün Dr. Phil istifa edecek olursa onun yerine başvurmalısın."</p>

    <p class="msonormal4">"Bunu aklımın bir köşesinde bulunduracağım."</p>

    <h3 class="msonormal7">***</h3>

    <p class="msonormal4">Tessa, Casa del Rey Moro Bahçesi'ndeki, Yaşayan Sanatçılar Müzesinin karşısındaki park alanında bizi bekliyordu. "Neden bu kadar geç kaldınız?"</p>

    <p class="msonormal4">"Korkarım bu dava, bizi hâlâ serseme çeviriyor." dedi Calvin.</p>

    <p class="msonormal4">"Neredeyse çözüldü sanıyordum."</p>

    <p class="msonormal4">"Birkaç ufak bilmece daha kaldı." diye cevap verdi.</p>

    <p class="msonormal4">"Bence, siz ikinizin, biraz Dupin gibi düşünmeye başlamanız gerekiyor. Sizin probleminiz bu."</p>

    <p class="msonormal4">"Dupin mı?" dedim.</p>

    <p class="msonormal4">Daha sonra Tessa, Dr. Werjonic ve bana, görünüşe göre gerçekleşmiş olması imkânsız bir olayı nasıl incelememiz gerektiğini anlatmaya başladı.</p>
  </div>

  <p class="msonormal4"><span class="calibre17"><br class="calibre23" clear="all" /></span></p>

  <div class="wordsection"></div>
</body>
</html>
