<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 title="III. Yaşasın Neşe!">III<br />
  Yaşasın Neşe!</h2>

  <p>Okuyucu, Mucizeler Sarayı'nın bir bölümünün kentin eski sur duvarıyla kapandığını belki unutmamıştır. Bu surların çoğunun kuleleri daha o zaman yıkıntı haline gelmeye başlamıştı bile. Bunlardan bir tanesini de serseriler eğlence yerine dönüştürmüşlerdi. Alt kattaki basık salonda meyhane bulunuyordu, geri kalan da üst katlardaydı.</p>

  <p>Bu kule serseriler yurdunun en canlı, dolayısıyla da en iğrenç yeriydi. Burası gece gündüz uğuldayan bir çeşit korkunç an kovanı gibi bir yerdi. Gece, dilencilerin, kopukların bütün döküntüsü uyuduğu zaman; alandaki evlerin toprak renkli cephelerinde bir tek ışıklı pencere kalmadığı zaman; bu sayısız evden, bu hırsızlar, kötü kadınlar, çalınmış çocuklar ya da piçler yuvasından artık bir tek çığlık duyulmadığı zaman, neşeli kule yaptığı gürültüden, bodrum pencerelerinde, katların pencerelerinde, çatlak duvarların yarıklarında ışıldayan, âdeta bütün gözeneklerinden fışkıran kızıl ışığından tanınırdı.</p>

  <p>Dediğimiz gibi, bodrum meyhaneydi. Oraya basık bir kapıdan, on iki ayaklı klasik bir dize kadar dik bir merdivenle inilirdi. Kapının üzerinde tabela yerine, çil çil metelikleri ve kesilmiş tavukları betimleyen, altında da şu sözcük oyunu bulunan pek güzel bir resim vardı: "Ölüm çanı çalanların yeri."</p>

  <p>Bir akşam, Paris'in bütün gözetleme kulelerinden ateş söndür çanı çalındığı sırada, devriye çavuşları korkunç Mucizeler Sarayı'na girebilselerdi, serseriler meyhanesinde her zamankinden daha çok gürültü yapıldığını, daha çok içki içildiğini, daha rahatlıkla küfürler savrulduğunu görürlerdi. Dışarıda, alanda, büyük bir oyun tasarlandığı zamanlarda olduğu gibi, alçak sesle konuşan pek çok topluluk, şurada burada da kötü bir demir parçasını bir taşın üzerinde bileyen çömelmiş bir adam vardı.</p>

  <p>Bununla birlikte, meyhanede şarapla kumar o akşam serseriler yurdundakilerin kafasındaki düşünceler için öyle güçlü bir oyalanmaydı ki, içenlerin konuşmalarından neyin söz konusu edildiğini anlamak pek güç olurdu. Yalnız, her zamankinden daha neşeli bir halleri vardı, hepsinin bacaklarının arasında bir silahın, bir bağcı bıçağının, bir baltanın, kocaman bir nacağın ya da ilkel bir eski arkebüz kancasının parladığı görülüyordu.</p>

  <p>Yuvarlak biçimdeki salon çok büyüktü; ama masalar öyle sıkışık, içki içenler de öyle kalabalıktı ki bütün meyhanede bulunanlar, kadınlar, erkekler, bira testileri, içenler, uyuyanlar, sızanlar, kumar oynayanlar, sağlamlar, sakatlar bir istiridye kabuğu yığını kadar düzenle, ahenkle karmakarışık yığılmış gibiydiler. Masaların üzerinde birkaç yağ kandili vardı; ama meyhanenin gerçek aydınlatma aracı, meşalesi ise, bir opera salonundaki avizenin yerini tutan ateşti. Bu bodrum öyle nemliydi ki, yazın tam ortasında bile ocağı hiç söndürmezlerdi. Pek büyük bir ocaktı bu, oymalı yaşmaklı, bir baştan bir başa dizilen ağır demir ızgaraları ve mutfak araç gereçleriyle dopdolu; geceleri, köy sokaklarında, karşıdaki duvarların üzerinde demirhane pencerelerinin hayaletlerini kıpkızıl belirten o harlı odun ve yer kömürü karışımı ateşlerinden birinin gürül gürül yandığı bir ocak. Büyük bir ciddiyetle küllerin içine oturmuş iri bir köpek korların önünde et dolu bir şişi çeviriyordu.</p>

  <p>îlk bakıştan sonra, karışıklık ne olursa olsun, bu kalabalık içinde, okuyucunun daha önceden tanıdığı üç kişinin çevresine sıkışan belli başlı üç topluluk seçilebilirdi. Bu üç kişiden biri, bir yığın Doğulu kıyafetlerle garip biçimde giyinmiş olanı, Çingene Dükü Mathias Hungadi Spicali idi. Serseri, bacak bacak üstüne atmış, parmağı havada, bir masanın üzerine oturmuştu. Çevresinde bulunanlara, ağzı açık bir yığın insana, yüksek sesle kişi ve toplumun iyiliğine ya da kötülüğüne yönelen büyü bilimini dağıtıyordu. Bir başka kalabalık, tepeden tırnağa silahlı, eski dostumuz Metelik Kralı'nın çevresinde yoğunlaşıyordu. Clopin Trouillefou, son derece ciddi bir tavırla ve alçak sesle, gözlerinin önünde boydan boya delinen, bolluk boynuzlarından dökülen elmalar ve üzümler gibi, yığınla baltanın, kılıcın, çakmaklı tüfeğin, zırhlı gömleğin, mızrak, kargı demirinin, alelade okların, dönerek giden okların taştığı, ağzına kadar silah dolu koskocaman bir fıçının yağma edilişini düzenliyordu. Yığından herkes bir şey alıyordu: Kimi miğfer, kimi ince uzun kılıç, kimi kabzası haç biçiminde pala. Çocuklar bile silahlanıyorlardı. Hatta, içki içenlerin bacakları arasından zırhlanmış büyük bir donuzlan böceği gibi geçen kötürümlere varıncaya kadar herkes tepeden tırnağa silahlanmıştı.</p>

  <p>En sonunda, en gürültücü, en neşeli ve en kalabalık üçüncü bir topluluk sıralan ve masaları doldurmuştu. Bunların ortasında, miğferden mahmuzlara kadar eksiksiz ağır bir zırhın altından çıkan incecik bir ses upuzun bir söylev çekip küfürler savuruyordu. Vücudunun üzerine böylece bir zırh takımım vidalamış olan kişi savaş giysisinin altında öylesine yitip gitmişti ki, ondan sadece küstah, kırmızı, yukarı kalkık bir burun, bir sarı saç lülesi, pembe bir ağız ve cüretli bakışlar görülebiliyordu. Kemerinde palalar, hançerler, yanında büyük bir kılıç, sol tarafında paslanmış bir zemberekli ok, önünde geniş bir şarap testisi, sağında da, yaka paça bir yanda, toplu bir kız. Bu zırhlara bürünmüş kimsenin çevresindeki bütün ağızlar gülüyor, küfür ediyor ve içiyordu. Buna ikinci derecede, yirmiye yakın topluluğu da ekleyin; başlarında testilerle koşan, hizmet eden kızlarla oğlanları; zıpzıp, üç-taş oyunları, zarlar, coşkulu çubuk oyunu üzerine çömelmiş kumarbazları, bir köşede kavgalar, öbüründe öpüşmeler... Ve işte böylece, meyhanenin duvarlarında ölçüsüz derecede büyük ve gülünç binlerce gölgeyi oynatan, alev alev yanan büyük bir ocağın aydınlığının üzerinde titreştiği bu topluluk konusunda daha iyi bir fikir edinebilirsiniz.</p>

  <p>Gürültüye gelince, büyük bir hızla, bütün gücüyle çalan bir kilise çanının içi gibiydi.</p>

  <p>İçinde yağmur gibi yağ serpintilerinin çıtırdadığı, şişte çevrilen kebapların suyunu ve yağını toplayan çanak da salonun bir ucundan öbürüne uzanan o bin bir konuşmanın aralarım sürekli cızırtısıyla dolduruyordu.</p>

  <p>Bu gürültünün ortasında, meyhanenin dibinde, ocağın içindeki sıranın üzerinde, ayakları külün içinde, gözleri korlara dikilmiş düşünen bir filozof vardı. Pierre Gringoire'dı bu.</p>

  <p>Clopin Trouillefou adamlarına:</p>

  <p>"Hadi, sallanmayın! Elinizi çabuk tutun, silahlanın! Bir saate kadar yola koyulacağız!" diyordu.</p>

  <p>Bir kız türkü mırıldanıyordu:</p>

  <blockquote style="margin: 20px 0 20px 40px; border: none; padding: 0px;">
    <p>İyi geceler anacığım, babacığım!<br />
    Sona kalanlar söndürsün ateşi.</p>
  </blockquote>

  <p>İki kumarbaz kavga ediyordu. İkisinden yüzü en çok kızarmış olanı öbürüne yumruğunu göstererek:</p>

  <p>"Bacak!" diye bağırıyordu. "Seni ispatiyle yeneceğim. Kral hazretlerinin iskambil oyununda ispati bacağının yerini alabilirsin."</p>

  <p>Genizden konuşmasıyla tanınan bir Normandiyalı avaz avaz bağırıyordu:</p>

  <p>"Öf be! Nedir bu böyle! İnsanlar burada Caillouville'deki ermiş yontuları gibi üst üste yığılmış!"</p>

  <p>Çingene dükü de, cırlak bir sesle konuşarak dinleyicilerine:</p>

  <p>"Evlatlar," diyordu, "Fransa'nın büyücü kadınları cumartesi ayinlerine süpürgesiz, yağsız, bineksiz, sadece birkaç tılsımlı sözcükle gidiyorlar. İtalya'nın büyücü kadınlarının ise kendilerini kapılarında bekleyen birer tekesi var. Hepsi de bacadan çıkmak zorundadır."</p>

  <p>Tepeden tırnağa silahlı olan genç çapkının sesi uğultuyu bastırıyordu:</p>

  <p>"Yaşasın! Yaşasın! Bugün ilk silah çatışmam benim! Serseri! Ben serseriyim, be! İçki verin bana, içki! Dostlarım, benim adım Jehan Frollo du Moulin. Üstelik de soylu kişiyim. Benim düşünceme göre, Tanrı jandarma olsaydı, kesinlikle yağmacı olurdu. Kardeşler, güzel bir sefere çıkacağız. Hepimiz yiğidiz. Kiliseyi kuşatmak, kapılan devirmek, güzel kızı oradan çıkarmak, onu yargıçlardan kurtarmak, rahiplerin şerrinden korumak, manastırı yıkmak, piskoposu piskoposluk binası içinde yakmak... Biz bütün bunları bir belediye başkanının bir kaşık çorba içmesi için gerekli zamandan daha kısa bir sürede başaracağız. Bizim davamız haklıdır. Notre-Dame'ı yağma edeceğiz, son sözümüzü söylemiş olacağız. Quasimodo'yu asacağız. Hanımlar, Quasimodo'yu tanır mısınız? Büyük Pentecote Yortusu gününde onu koca çanın üzerinde soluk soluğa hiç gördünüz mü? Hay şeytan boynuzu! Tadına doyulmaz bir görünümdür, neme lazım! Bir fırın ağzının üzerinde bir şeytan sanırsınız. Dostlarım, beni dinleyin; ben yüreğimin ta derinliklerine kadar serseriyim; ruhum külhanbeyi. Dünyaya kopuk olarak geldim ben. Bir zamanlar çok zengindim, bütün servetimi yedim. Anam beni subay, babam diyakoz çömezi, teyzem de soruşturma mahkemesi üyesi yapmak istiyordu; ninem kralın mektupçusu olmamı, büyük halam adliye haznedarı olmamı istiyordu. Ben serseri oldum. Bunu, lanetini yüzüme tüküren babama da, şu ateş ızgarasındaki kütük gibi zırıl zırıl ağlamaya ve tükürükler saçmaya başlayan zavallı yaşlı hanıma, yani anama da söyledim. Yaşasın neşe! Ben gerçek bir tımarhane kaçkınıyım! Meyhaneci hanım, sevgilim, şarabı tazele hele! Ödeyecek param var daha. Artık Suresnes şarabı istemiyorum. Gırtlağımı tırmalıyor, rahatsız ediyor. Bir sepetle gargara yapmayı onu içmeye yeğlerim!"</p>

  <p>Bu arada, kalabalık kahkahalar atarak onu alkışlıyordu, öğrenci de çevresinde gürültünün arttığını görünce:</p>

  <p>"Ne güzel gürültü!" diye bağırdı. <i>"Populi debacchantis populosa debacchatio!</i><a href="../Text/Section0076.xhtml#Footnote0162" id="Feedback0162"><sup>[162]</sup></a> Gözleri zevkten çakmak çakmak yanarak, akşam duasını okuyan bir büyücü sesiyle ilahi söylemeye başladı: <i>"Quae cantica! Quae organa! Quae cantilenae! Quae melodiae hic sine fine decantatur! sonant melliflua hymnorum organa, suaviima angelorum melodia, cantica canticorum mira!.."</i><a href="../Text/Section0076.xhtml#Footnote0163" id="Feedback0163"><sup>[163]</sup></a> Bir süre konuşmasına ara verdikten sonra, "Şeytanın meyhanecisi, yemek getir bana!" diye bağırdı.</p>

  <p>Bir süre yarı sessizlik oldu. O sırada, bu kez de Çingene dükünün sert sesi işitildi. Çingenelerine bir şeyler öğretiyordu:</p>

  <p>"...Gelinciğin adı Aduine'dir, tilkinin adı Mavi-Ayak ya da Ormanlar Koşucusu; kurdun adı Kurşuni-Ayak ya da Yaldızlı-Ayak; ayının adı Moruk ya da Dede. Bir cücenin külahı görüneni görünmez hale getirir, görünmeyeni de gösterir. Vaftiz edilen her kurbağa kırmızı ya da siyah kadifeler giyinmeli; boynunda bir çıngırak, ayaklarında bir çıngırak. Vaftiz babası önden gider, vaftiz anası arkadan gelir. Kızları çırılçıplak dans ettirmek gücüne sahip olan şeytan Sidragasum'dur."</p>

  <p>Jehan onun sözünü keserek:</p>

  <p>"Ayinin başı için!" dedi, "şeytan Sidragasum olmak isterdim."</p>

  <p>Bu arada, meyhanenin öbür ucunda serseriler aralarında fısıldaşarak silahlanmayı sürdürüyorlardı.</p>

  <p>Bir Çingene, "Zavallı Esmeralda'cık! O bizim kız kardeşimiz! Onu oradan kurtarmamız gerek," diyordu.</p>

  <p>Yahudi suratlı birisi de:</p>

  <p>"Hâlâ Notre-Dame'da mı?" diye sordu.</p>

  <p>"Evet, ya!"</p>

  <p>Yahudi suratlı bağırdı:</p>

  <p>"İyi ya öyleyse! Arkadaşlar, Notre-Dame'a! Üstelik de ermiş Fereol ve ermiş Ferrution'a adanan küçük iç kilisesinde iki yontu var; biri ermiş Jean-Baptiste'in, öbürü de ermiş Antoine'ın, ikisi de som altından, birlikte en azından bir okka on beş dirhem eder, altın suyuna batmış gümüşten ayaklıkları da bir okka yüz dirhem gelir. Bunu iyi biliyorum. Kuyumcuyum ben."</p>

  <p>Sözün burasında, Jehan'ın akşam yemeğini getirdiler. Delikanlı da yanındaki kızın göğsüne yayılarak:</p>

  <p>"Halkın ermiş Goguelu adını verdiği ermiş Voult-de-Lucques'ün başı için burada pek mutluyum! Şurada, tam karşımda, bir arşidükün köse suratıyla bana bakan bir ahmak var. İşte bir tane de solumda. Öyle de uzun dişleri var ki, çenesini gizliyor. Sonra da ben, Pontoise Kuşatması'ndaki Gie Mareşali gibiyim. Sağ yanım küçük bir tepeciğe dayanıyor. Hay kahrolasıca! Arkadaş! Sen bir el topu satıcısına benziyorsun, sonra da gelip benim yanı başıma oturuyorsun. Ben soylu kişiyim, arkadaş! Alışveriş, esnaflık soylulukla bağdaşmaz. Çekil git şur'dan, hadi! He-heeyy! Sizler! Dövüşmeyin bakayım! Nasıl, Palaz-Yiyen Baptiste? O kadar güzel bir burnun varken onu şu hantal herifin yumruklarına karşı tehlikeye mi atacaksın? Sersem sen de! <i>Non cuiquam datum est habere nasum.</i><a href="../Text/Section0076.xhtml#Footnote0164" id="Feedback0164"><sup>[164]</sup></a> Sen gerçekten de tanrısal bir yaratıksın, Kulak-Kemiren Jacqueline! Yazık ki saçların yok. Hey, buraya bakın! Benim adım Jehan Frollo'dur, ağabeyim de başdiyakozdur. Adam sen de, canı cehenneme! Size bütün söylediklerim gerçeğin ta kendisi. Serseriler arasına katılarak, ağabeyimin bana söz verdiği o cennette bulunan evin yarısından gönül hoşluğuyla vazgeçtim. <i>Dimidiam domum in paradisf.</i><a href="../Text/Section0076.xhtml#Footnote0165" id="Feedback0165"><sup>[165]</sup></a> Metni aynen okuyorum. Tirechappe Sokağı'nda bir malikânem var ve bütün kadınlar bana vurgun. Ermiş Eloy nasıl mükemmel bir kuyumcuysa, soylu Paris kentinin beş mesleği nasıl sepicilik, dericilik, saraçlık, kesecilik ve alın teriyse, ermiş Laurent'ın yumurta kabuklarıyla yakıldığı ne kadar gerçekse bu da o kadar gerçek. Yemin ederim, arkadaşlar,</p>

  <blockquote style="margin: 20px 0 20px 40px; border: none; padding: 0px;">
    <p>Biber içeyim bir yıl boyunca<br />
    Bu sözlerimde yalanım varsa!</p>
  </blockquote>

  <p>"Güzelim, ayışığı var, bodrum penceresinden şuraya baksana, rüzgâr bulutları nasıl buruşturuyor! Ben de senin yakalığını öyle buruşturuyorum. Heeyy! Kızlar! Çocukları sümkürtün, mumların yanık fitillerini de kesin. Hay kör şeytan! Nedir benim şurada yediğim, ey Jüpiter! He-hey! Arabulucu karı! Sermayen olan orospuların başında bulunmayan saçlar omletlerinin içinden çıkıyor. Hey, kocakarı! Ben omletleri saçsız severim. Seni şeytan şaşırtır umarım, e mi! Orospuların çatallarla tarandıkları, Belzebuth'ün güzel oteli!"</p>

  <p>Bunları söyledikten sonra, tabağını döşeme taşının üzerine atıp kırdı ve avaz avaz bağırarak bir türkü söylemeye başladı:</p>

  <blockquote style="margin: 20px 0 20px 40px; border: none; padding: 0px;">
    <p>"Bana gelince, benim,<br />
    Bakın, yemin ederim,<br />
    Ne inancım var, ne yasam,<br />
    Ne ocağım, ne odam,<br />
    Ne kralım,<br />
    Ne Tanrım!"</p>
  </blockquote>

  <p>Bu sırada, Clopin Trouillefou silahların dağıtımını bitirmişti. Ayakları bir ateş ızgarasının üzerinde, derin bir düşe dalmış görünen Gringoire'a yaklaştı. Metelik kralı:</p>

  <p>"Dostum Pierre, nedir düşünüp durduğun?" dedi.</p>

  <p>Gringoire üzgün bir gülümsemeyle ona doğru döndü:</p>

  <p>"Ateşi severim, saygıdeğer Efendim. Ateşi, ayaklarımızı ısıtır ya da çorbamızı pişirir diye bayağı bir neden yüzünden değil de, kıvılcımları olduğu için severim. Kimi zaman saatlerce kıvılcımları seyrederim. Ocağın kapkaranlık tabanına serpilen bu yıldızlarda bin bir şey keşfederim. Bu yıldızlar da birer evrendir."</p>

  <p>Serseri, "Eğer bir şey anladımsa, yıldırım çarpsın beni!" dedi. "Saat kaç, biliyor musun?"</p>

  <p>Gringoire, "Bilmiyorum," diye yanıtladı.</p>

  <p>Bunun üzerine, Clopin, Çingene düküne yaklaştı. "Arkadaşım, Mathias, vakit hiç elverişli değil. Kral XI. Louis'nin Paris'te bulunduğu söyleniyor."</p>

  <p>Yaşlı Çingene, "Kız kardeşimizi onun pençelerinden kurtarmak için al sana bir neden daha!" karşılığını verdi.</p>

  <p>Metelik Kralı, "Sen erkekçe konuşuyorsun," dedi. "Zaten işi kolayca başarırız, tereyağından kıl çeker gibi. Kilisede çekinilecek bir karşı koyma yok. Piskoposluk kurulu üyeleri tavşan gibi korkaktır, biz de güçlüyüz. Mahkeme üyeleri yarın onu almaya geldiklerinde, avuçlarım yalayacaklar! Şeytanın uşakları! Güzel kızın asılmasını istemiyorum!"</p>

  <p>Clopin meydana çıktı.</p>

  <p>Bu sırada Jehan kısık bir sesle haykırıyordu:</p>

  <p>"Yiyorum, içiyorum, sarhoşum, Jüpiter'im ben! Hey! Tepeleyici Pierre, bir daha bana o biçim bakarsan, tırnaklarımla burnunun tozunu alırım ha, bak haberin olsun."</p>

  <p>Beri yanda Gringoire da daldığı derin düşüncelerinden ayrılmış, ağzının içinde homurdanarak çevresindeki ateşli, gürültülü sahneyi seyretmeye başlamıştı:</p>

  <p><i>"Luxuriosa res vinum et tumultuosa ebrietas.</i><a href="../Text/Section0076.xhtml#Footnote0166" id="Feedback0166"><sup>[166]</sup></a> Ne yazık! İçki içmemekle ben ne kadar haklıyım, Ermiş Benoit da ne güzel söylüyor: <i>'Vinum apos tatare facit edam sapientes'"</i><a href="../Text/Section0076.xhtml#Footnote0167" id="Feedback0167"><sup>[167]</sup></a></p>

  <p>O sırada Clopin döndü geldi ve gök gürültüsünü andıran bir sesle:</p>

  <p>"Gece yansı!" diye avazı çıktığı kadar bağırdı.</p>

  <p>Mola veren bir süvari alayına eyer vurma komutu etkisini yapan bu söz üzerine, kadın, erkek, çoluk çocuk, bütün serseriler, büyük bir silah şakırtısı ve demir gürültüsüyle hep birden meyhaneden dışan fırladılar.</p>

  <p>Ay gizlenmişti.</p>

  <p>Mucizeler Sarayı zifiri karanlıktı. Hiç ışık yoktu. Öyleyken, ıssız olmaktan çok uzaktı. Orada, alçak sesle konuşan bir sürü kadın ve erkek seçiliyordu. Onların vızıltısı duyuluyor, zifiri karanlıklar içinde çeşit çeşit silahın parladığı görülüyordu. Clopin büyük bir taşın üzerine çıktı.</p>

  <p>"Tabur olun, Külhanbeyler," diye bağırdı. "Tabur olun, Çingeneler! Tabur olun, Loncalılar!"</p>

  <p>Karanlıkta bir hareket oldu. Muazzam kalabalık kol nizamına girer gibi göründü. Birkaç dakika sonra Metelik Kralı sesini yükseltti:</p>

  <p>"Şimdi Paris'in içinden geçmek üzere susun! Parola: 'Amaçsız yanan küçük alev!' Meşaleler ancak Notre-Dame'da yakılacak! İleri marş!"</p>

  <p>On dakika sonra, o geniş Halles Mahallesi'nde her yöne açılan eğri-büğrü sokaklardan Pont-au-Change'a doğru inen kapkara, sessiz insanların meydana getirdiği uzun bir kafilenin önünde devriye süvarileri dehşete kapılarak kaçıyorlardı.</p>
</body>
</html>
