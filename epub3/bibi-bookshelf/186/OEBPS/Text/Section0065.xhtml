<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 title="II. Siz de Serseri Olun">II<br />
  Siz de Serseri Olun</h2>

  <p>Başdiyakoz manastıra dönünce, hücresinin kapısında kendisini bekleyen, beklemenin can sıkıntılarım bir kömür parçasıyla duvara ağabeyinin koskocaman bir burunla süslediği resmini çizerek hafifleten kardeşi Jehan du Moulin'i buldu.</p>

  <p>Rahip Claude kardeşine şöyle bir baktı. Şimdi kafasında başka düşünceleri vardı. Parıltısıyla rahibin kaygılı, sıkıntılı yüzünü defalarca dinginleştirmiş, tasalarını gidermiş olan o neşeli yüz şimdi artık şu bozulmuş, pis kokulu ve durgun ruhun üzerinde her gün daha kalınlaşan ve yoğunlaşan sisi eritmek ve dağıtmak gücünden yoksundu.</p>

  <p>Jehan çekine çekine, "Ağabeyciğim," dedi, "sizi görmeye geldim."</p>

  <p>Başdiyakoz başını çevirip de ona bakmadı bile.</p>

  <p>"Eee, sonra?"</p>

  <p>İkiyüzlü oğlan, "Ağabeyciğim," dedi, "siz bana karşı o kadar iyi davranıyorsunuz, bana o kadar güzel öğütler veriyorsunuz ki, her zaman hep size dönüyorum."</p>

  <p>"Sonra?"</p>

  <p>"Ne yazık ki, ağabeyciğim, bana, 'Jehan! Jehan! <i>Cessat doctorum doctrina, discipulorum disciplina,'</i><a href="../Text/Section0076.xhtml#Footnote0160" id="Feedback0160"><sup>[160]</sup></a> dediğiniz zaman yerden göğe kadar haklıymışsınız. 'Jehan, bilgin olun; Jehan, bilgili olun;' Jehan, haklı bir mazeretiniz ya da öğretmenin izni olmadan geceyi okul dışında geçirmeyin. Picard'lılan dövmeyin, yani noli, Joannes, verberare picardo. Bilgisiz bir eşek gibi, quasi asinus illitteratus, okulun samanları üzerinde çürüyüp kalmayın. 'Jehan, bırakın da öğretmen size istediği kadar ceza versin. jehan, her akşam kiliseye gidin ve orada Hz. Meryem Anamıza bir ayet okuyun, dua edin ve ilahi söyleyin.' Ne yazık ki, bütün bunlar pek haklı, mükemmel uyarılarmış!"</p>

  <p>"Peki, sonra?"</p>

  <p>"Ağabeyciğim, karşınızda bir suçlu, bir cani, bir sefil, dinsiz bir haylaz, korkunç bir adam var! Sevgili ağabeyciğim, Jehan sizin karşılık beklemeden verdiğiniz iyi yürekli öğütleri ayaklar altında çiğnenen saman ve gübre haline getirdi. Ben bunun cezasını bolca çektim, Tanrı olağanüstü derecede adildir. Param olduğu zaman yedim, içtim, çılgınlıklar yaptım, sefih bir yaşam sürdüm. Ah! Önden bakılınca pek hoş bir şey gibi görünen sefahat arkadan ne çirkin ve ne asık suratlı! Şimdi bir tek meteliğim bile yok, sofra örtümü, gömleğimi ve el havlumu sattım, neşeli yaşama paydos! Güzel mum söndü, artık balmumu içinde tüten berbat yağ kandilinden başka bir şeyim kalmadı. Sokak kızları benimle alay ediyorlar. Su içiyorum. Vicdan azapları ve alacaklılarla kıvranıyorum."</p>

  <p>Başdiyakoz, "Ee, sonra?" dedi.</p>

  <p>"Ne yazık ki, pek aziz ağabeyciğim, daha düzenli, daha iyi bir yaşam sürmek istiyorum. Pişmanlık dolu bir halde size geldim. Tövbekâr oldum. Günahlarımı itiraf ediyorum. Şiddetli yumruklarla göğsümü dövüyorum. Benim bir gün diploma almamı ve Torchi Okulu'na öğretmen yardımcısı olmamı istemekte ne kadar da haklısınız. İşte şimdi bu meslek için kendimde pek yüce bir istek duyuyorum. Yalnız, hiç mürekkebim yok, almam gerekiyor; hiç yazı kalemim yok, onu da sağlamam gerek; hiç kâğıdım yok, hiç kitabım yok, onları da almalıyım. Bunun için bir parça paraya büyük bir gereksinmem var. Size de, ağabeyciğim, yüreğim baştan başa pişmanlıkla dolu olarak geliyorum."</p>

  <p>"Hepsi bu kadar mı?"</p>

  <p>"Evet," diyen öğrenci ardından da, "Biraz para," diye ekledi.</p>

  <p>"Hiç param yok."</p>

  <p>Bunun üzerine öğrenci ciddi, aynı zamanda da kesin kararlı bir tavırla:</p>

  <p>"Pekâlâ öyleyse, ağabeyciğim," dedi, "başka yerlerden bana pek parlak öneriler yapıldığını üzülerek size bildirmek zorundayım. Bana para vermek istemiyor musunuz? Hayır mı? Öyleyse ben de serseri olacağım."</p>

  <p>Jehan bu korkunç sözcüğü söylerken başına yıldırımların düşmesini bekleyen bir Ajax<a href="../Text/Section0076.xhtml#Footnote0161" id="Feedback0161"><sup>[161]</sup></a> havasına büründü.</p>

  <p>Başdiyakoz ona sert bir tavırla, soğukça:</p>

  <p>"Serseri olun," dedi.</p>

  <p>Jehan onu yerlere kadar eğilerek selamladı ve ıslık çalarak manastırın merdivenini indi.</p>

  <p>Avluda, tam ağabeyinin hücresinin penceresinin altından geçerken bu pencerenin açıldığını duydu, gözlerini yukarı kaldırdı ve açılan camdan Başdiyakoz'un öfkeli başının uzandığını gördü. Rahip Claude ona:</p>

  <p>"Canın cehenneme!" diyordu; "İşte benden görüp göreceğin son para."</p>

  <p>Bunu derken aynı zamanda da Jehan'a, öğrencinin alnında kocaman bir şişlik oluşturan bir kese fırlattı. Jehan da, ilikli kemiklerle taşa tutulan bir köpek gibi, hem öfkeli, hem de sevinçli, uzaklaşıp gitti.</p>
</body>
</html>
