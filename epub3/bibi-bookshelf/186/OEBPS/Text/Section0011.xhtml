<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 title="V. Quasimodo">V<br />
  Quasimodo</h2>

  <p>Coppenole'ün önerisini uygulamak üzere, hemen kaşla göz arasında her şey hazırlanıverdi. Kentsoylular, öğrenciler ve hukukçular takımı hemen işe koyuluvermişti. Mermer masanın tam karşısındaki küçük iç kilise yüz buruşturmalara sahne olarak seçildi. Kapının üzerindeki o güzelim gül biçimi pencerede kırılan bir camın meydana getirdiği taş çemberden yarışmacıların başlarını geçirmeleri kararlaştırıldı. Oraya ulaşmak için, nereden alındığı pek bilinmeyen, iyi kötü üst üste yerleştirilen iki fıçının tepesine çıkmak yet erliydi. Hiç kimseyi etkilememek için her adayın, kadın ya da erkek (kadın papa da olabilirdi), yüz buruşturmak için ortaya çıkıncaya kadar küçük kilisenin içinde, yüzü örtülü olarak gizlenip beklemesi kararlaştırıldı. Göz açıp kapayıncaya kadar geçen bir zamanda küçük kilise yarışmacılarla doldu; kapıyı üzerlerine kapadılar. Coppenole olduğu yerden her buyruğu veriyor, her şeyi yönetiyor, her şeyi düzenliyordu. Gürültü patırtı arasında, Gringoire kadar şaşkına dönen Kardinal, özel işlerini ve akşam ayinini bahane ederek, bütün maiyetiyle birlikte çekilmişti. Gelişinde pek heyecanlanan kalabalığın şimdi kıh bile kıpırdamamıştı. Kardinal Hazretleri'nin geri çekilişini yalnızca Guillaume Rym ayırt etmişti. Halkın dikkati, güneş gibi, yörüngesini izliyordu; Salonun bir ucundan başlayarak, bir süre ortalarda oyalandıktan sonra, şimdi de öbür başa gelmişti. Mermer masayla altın simli kumaş kaplı tribün devirlerini tamamlamışlardı, şimdi sıra XI. Louis'nin küçük iç kilisesindeydi. Bundan böyle, bütün delilikler için meydan serbestti. Ortada artık yalnız Flamanlarla ayaktakımı kalmıştı.</p>

  <p>Yüz buruşturmalar başladı. Kırık camlı pencereden ilk görünen yüz, tersine çevrilmiş kıpkızıl gözkapaklarıyla, hayvan ağzı gibi açık ağzıyla, bizim İmparatorluk döneminin süvari çizmeleri gibi kırış kırış alnıyla öyle durdurulamaz bir kahkaha tufanı koparttı ki, bütün bu ne idüğü bilinmezleri Homeros görse tann sanırdı hiç kuşkusuz. Ne var ki, toplantı salonu hiç de bir Olympos Dağı değildi, Gringoire'ın zavallı Jüpiter'i de bunu herkesten daha iyi biliyordu. Bir ikinci yüz, bir üçüncüsü göründü; ardından bir başkası, bir başkası daha, kahkahalar da, neşe tepinmeleri de gittikçe artıyordu. Bu görünümde anlatılamaz, kendine özgü bilmem nasıl bir başdönmesi, bir taşkınlık, bilmem nasıl bir sarhoşluk ve sihir gücü vardı; günümüzün ve salonlarımızın okuyucularına bunun hakkında bir fikir vermek pek güç olurdu. Birbiri ardından, üçgenden yamuk dikdörtgene, koniden çok kenarlıya kadar bütün geometrik şekilleri; öfkeden şehvete kadar bütün insan ifadeleri; yeni doğan bebeğin kırışıklarından can çekişen ihtiyarın buruşuklarına kadar bütün yaşlan; Faune'dan Belzebuth'e<a href="../Text/Section0076.xhtml#Footnote0031" id="Feedback0031"><sup>[31]</sup></a> kadar bütün dinsel doğaüstü yaratıkları, yırtıcı hayvan ağzından kuş gagasına kadar bütün hayvan ağızlarını simgeleyen bir sürü yüz dizisini gözlerinizin önüne getirin. Pont-Neuf'teki o kabartma süs maskelerini, canlanıp soluk alarak, birer birer karşınıza geçip yakıcı gözleriyle size bakan, Germain Pilon'un usta elleri altında taşlaşmış o karabasanları; dürbününüzden birbiri peşi sıra geçen Venedik Karnavalı'nın bütün maskelerini; kısacası bir insan kaleydoskopunu gözünüzde canlandırın.</p>

  <p>Cümbüş gitgide daha çok Flamanvari bir hal alıyordu. Ressam Teniers bile olsa bunu kesinlikle tam olarak yansıtamazdı. Salvator Rosa'nın savaş tablosunu curcunalı eğlenti halinde göz önüne getirin. Artık ne öğrenci, ne elçi, ne kentsoylu, ne erkek, ne kadın vardı; ne Clopin Trouillefou, ne Gilles Lecornu, ne Marie Quatrelivres, ne de Robin Poussepain. Ortak başıbozukluk, sefahat her şeyi yok ediyordu. Toplantı salonu her ağzın bir çığlık, her gözün bir şimşek, her yüzün bir buruşturma, herkesin bir duruş olduğu geniş bir yüzsüzlük, utanmazlık ve neşelilik fırınıydı. Tümü bağırıyor, çığlık atıyordu. Sırasıyla pencereye gelip diş gıcırdatan birbirinden garip yüzler harlı ateşe atılan alevli bir çalı demetiydi sanki. Kaynayan, coşkulu bütün bu kalabalıktan, kazanın buhan gibi acı, sivri, keskin, bir sineğin kanatları gibi vızıltılı bir uğultu yayılıyordu.</p>

  <p>"He Hey! Lanet olsun!"</p>

  <p>"Şu surata bak, şu surata!"</p>

  <p>"Beş para etmez."</p>

  <p>"Bir başkası gelsin!"</p>

  <p>"Guillemette Maugerepuis, şu boğa suratına bir bak hele! Sadece boynuzları eksik. Kocan değil mi o?"</p>

  <p>"Bir başkası gelsin!"</p>

  <p>"Hay gözün kör olsun, e mi! Nedir o yüz buruşturma öyle?"</p>

  <p>"Hey, hey! Buraya bakın! Hilekarlıktır bu. Yalnız yüzler görünecek dedik, değil mi?"</p>

  <p>"Şu yezit Perrette Callebotte! O yapar bunu ancak."</p>

  <p>"Yaşasın! Yaşasın!"</p>

  <p>"Boğuluyorum!"</p>

  <p>"İşte bir tane daha, bunun da kulakları sığmıyor!" Vb., vb. Bununla birlikte, dostumuz Jehan'ın hakkım teslim etmemiz gerek. Bu gürültü patırtının ortasında onun hâlâ, gabya çanaklığındaki miço gibi, filayağının tepesinde durduğu görülüyordu. İnanılmaz bir çılgınlıkla çırpınıyordu. Ağzı fırın kapağı gibi açıktı, oradan işitilmeyen bir haykırış çıkıyordu; bağırışın işitilmeyişi, ne kadar yoğun olursa olsun, salondaki gürültüden boğulduğu için değil, ama hiç kuşkusuz duyulabilen en tiz perdenin sınırlarını aştığı içindi: Sauveur'e göre on iki bin ya da Biot'ya göre sekiz bin titreşimdi bu.</p>

  <p>Gringoire'a gelince, ilk umutsuzluk, bezginlik anı geçtikten sonra kendini iyi kötü toparlamıştı. Felâkete karşı diklenmişti. Üçüncü kez oyuncularına, şu konuşan makinelere, "Devam edin!" diye bağırmıştı. Sonra da mermer masanın önünde iri adımlarla dolaşırken, hiç olmazsa şu nankör halka yüz buruşturma, nanik yapma zevkine erişmek için küçük iç kilisenin yuvarlak penceresinden görünmek isteğine kapılıyordu. Sonra da:</p>

  <p>"Yok canım, bu bize yakışmaz; öç almak yok! Sonuna kadar savaşalım," diye yineliyordu içinden. "Halk üzerinde şiirin kudreti çok büyüktür; onları gene şiire döndürürüm. Görürüz bakalım kim üstün gelecek, yüz buruşturmalar mı, yoksa söz sanatı mı."</p>

  <p>Ne yazık ki, Gringoire kendi piyesinin tek seyircisi olarak kalmıştı.</p>

  <p>Durum öncekinden daha da beterdi. Ozan şimdi artık sadece sırtları görüyordu.</p>

  <p>Yanılıyorum. Önemli bir anda fikir danıştığı sabırlı şişman adam tiyatroya doğru dönük olarak kalmıştı. Gisquette ile Lienarde'a gelince, onlar çoktan sıvışmışlardı bile.</p>

  <p>Tek seyircisinin bağlılığı Gringoire'ı ta yüreğinin derinlerinde etkiledi. Hemen ona yaklaştı, hafifçe kolunu sarsalayarak konuşmaya başladı; çünkü adamcağız parmaklığa dayanmış uyukluyordu.</p>

  <p>Gringoire ona:</p>

  <p>"Beyim, size çok teşekkür ederim," dedi.</p>

  <p>Şişman adam esneyerek:</p>

  <p>"Niçin teşekkür ediyorsunuz, efendim?" diye sordu.</p>

  <p>Ozan, "Sizin canınızı sıkan şeyin ne olduğunu pek iyi anlıyorum," dedi. "Keyfinizce duymanıza engel olan bütün bu gürültü patırtı sizi rahatsız ediyor. Ama hiç üzülmeyin, adınız gelecek kuşaklara kalacak. Adınızı bağışlar mısınız, lütfen?"</p>

  <p>"Renault Château, Paris, Châtelet Ağır Ceza Mahkemesi mühürdarı kulunuz."</p>

  <p>Gringoire, "Beyim, burada esin perilerinin tek temsilcisisiniz," dedi.</p>

  <p>Mühürdar da, "Çok naziksiniz. Beyim," diye yanıt verdi.</p>

  <p>Gringoire, "Piyesi gereğince izleyen tek kişisiniz. Nasıl buldunuz?" diye sürdürdü.</p>

  <p>Şişman adliyeci yarı yarıya uyanmış: "O! O! Gerçekten de oldukça canlı, neşeli," diye yanıt verdi.</p>

  <p>Gringoire bu övgüyle yetinmek zorundaydı, çünkü müthiş bir haykırışmayla karışan bir alkış tufanı konuşmalarını yarıda kesti. Çılgınlar Papa'sı seçilmişti.</p>

  <p>"Yaşasın! Yaşasın! Yaşasın!" diye halk dört bir yandan bağırıyordu.</p>

  <p>Gerçekten de, o sırada kapının üzerindeki pencerede pek olağanüstü bir yüz buruşturma görünmüştü. Cümbüşün heyecanlandırıp coşturduğu hayallerde yaratılan gülünçlük, acayiplik simgesini canlandıramadan şu yuvarlak pencereden birbirinin ardından geçen bütün o altıgen, sekizgen ve hiçbir şekle uymaz karmakarışık yüzlerden sonra bütün oyları toplamak için ancak orada bulunan kalabalığın gözlerini kamaştıran böylesine yüce bir yüz buruşturma gerekirdi. Coppenole Efendi bile alkışladı, düşünün bir kez; yarışmaya katılan ve kim bilir yüzü ne beterin beteri bir çirkinlik derecesine ulaşabilen Clopin Trouillefou da yenilgiyi kabul etti. Biz de öyle yapacağız. Bu piramit biçimli burnu, at nah şeklindeki ağzı, sağ göz kocaman bir et beninin altında kaybolurken çalı gibi kızıl bir kaşın kapattığı o küçücük sol gözü, bir kalenin mazgalları gibi şurası burası çentikli o biçimsiz dişleri, o dişlerden birinin filin dişi gibi üzerine bindiği nasırlı dudağı, o sivri çeneyi, hele bütün bunların üzerine yayılan suratı, o hınzırlık, şaşkınlık ve üzgünlük karışımı ifadeyi okuyucunun kafasında canlandırmaya uğraşmayacağız. Eğer elden gelirse, bunların tümü düşlensin.</p>

  <p>Alkış geneldi. Herkes küçük iç kiliseye saldırdı. Çılgınların pek mutlu papasını oradan törenle çıkardılar. Ama işte o zaman hayranlık ve şaşkınlık doruğuna ulaştı: Yüz buruşturma bu adamın asıl yüzüydü.</p>

  <p>Daha doğrusu, onun bütün kişiliği muazzam bir yüz buruşturmaydı. Diken diken kızıl saçlarla örtülü kocaman bir baş; iki omuzu arasında, tepkisi önde hissedilen kocaman bir kambur; öylesine garip bir biçimde yumulmuş bir kalça ve bacak yapısı ki ancak dizlerde birbirine bitişebiliyordu, önden bakılınca, saplarından birleştirilmiş iki orağa benziyordu; son derece büyük ayaklar, son derece iri eller; bütün bu biçimsizliğin yanı sıra da anlatılamaz korkunç bir güçlülük, çeviklik ve yüreklilik havası. Güzellik gibi, gücün de uyumdan gelmesini isteyen ezeli kuralın garip ayrıklaması. Çılgınların kendilerine seçtikleri papa işte böyle bir yaratıktı.</p>

  <p>Parça parça kırılmış da iyi yapıştırılamamış bir dev sanırdınız.</p>

  <p>Bu devinimsiz, bodur ve âdeta eniyle boyu birbirine eşit, bir büyük adamın dediği gibi, alt tabanı dört köşe, bu tek gözlü canavar iç kilisenin eşiğinde görününce, yarısı kırmızı, yarısı mor, üzeri gümüş küçük çıngıraklarla kaplı uzun ceketinden, özellikle de çirkinliğinin kusursuzluğundan halk onu hemen tanıdı, bir ağızdan bağırdı:</p>

  <p>"Quasimodo bu, kilise çancısı Quasimodo! Quasimodo, Notre-Dame'ın kamburu Quasimodo bu! Tekgöz Quasimodo! Topal Quasimodo! Yaşasın! Yaşasın!"</p>

  <p>Görüldüğü gibi, zavallı yaratığın pek çok takma adı vardı. Öğrenciler, "Aman, gebe kadınlar dikkat etsinler!" diye bağırıyorlardı.</p>

  <p>Johannes, "Ya da gebe kalmak isteyenler!" diye ekledi.</p>

  <p>Gerçekten de kadınlar yüzlerini kapatıyorlardı.</p>

  <p>Kadınlardan biri, "Ah! Hınzır maymun," diyordu.</p>

  <p>Bir başkası da, "Çirkin olduğu ölçüde de kötü!" dedi.</p>

  <p>Bir üçüncüsü, "Şeytanın ta kendisi," diye ekledi.</p>

  <p>"Notre-Dame'ın ta yakınında oturmak felâketine uğradım; bütün gece bunun yağmur oluklarında dolaştığını duyuyorum."</p>

  <p>"Kedilerle birlikte."</p>

  <p>"Her zaman damlarımızın üzerinde."</p>

  <p>"Bacalarımızdan büyü yağdırıyor üzerimize."</p>

  <p>"Geçen akşam gelip kapının penceresinden dilini çıkardı. Bir erkek sandım. Aman, öyle korktum ki!"</p>

  <p>"Eminim ki büyücülerin cumartesi toplantılarına katılıyordur. Bir keresinde bizim bulaşık yolunda bir süpürge bıraktı!"</p>

  <p>"Ah! İğrenç kambur yüzü!"</p>

  <p>"Ah! Sefil yaratık!"</p>

  <p>"Ah! Ah!"</p>

  <p>Tersine, erkekler pek memnundu, alkışlıyorlardı.</p>

  <p>Bütün bu gürültü patırtının konusunu oluşturan Quasimodo, hâlâ iç kilisenin kapısında, ayakta, kaygılı ve düşünceli bir tavırla dikilip duruyordu, herkesin hayran bakışlarını üzerine çekiyordu.</p>

  <p>Bir öğrenci, galiba Robin Poussepain'di, pek yakınına gelip, alay ederek suratına karşı güldü. Quasimodo onu belindeki kuşaktan tutup halkın arasına, on adım öteye fırlatmakla yetindi. Bunu bir tek sözcük söylemeden yaptı.</p>

  <p>Coppenole Efendi büyük bir hayranlıkla ona yaklaştı.</p>

  <p>"Tanrım! Yüce Tanrım! Sen yaşamımda gördüğüm en mükemmel çirkinliksin. Sen Paris'te olduğu gibi Roma'daki Papalığa da yaraşırsın."</p>

  <p>Bunu derken, Coppenole elini neşeyle onun omzuna koymuştu. Quasimodo kımıldamadı. Coppenole sürdürdü:</p>

  <p>"Seninle patlayıncaya kadar yiyip içmek için şiddetli bir istek duyuyorum. Sen ne dersin?"</p>

  <p>Quasimodo yanıt vermedi.</p>

  <p>Çorapçı, "Kahretsin! Sağır mısın sen, yahu?" dedi.</p>

  <p>Quasimodo gerçekten de sağırdı</p>

  <p>Bununla birlikte, Coppenole'ün davranışları sabrını tüketiyordu, öylesine korkunç bir diş gıcırtısıyla birdenbire ona doğru döndü ki. Flaman devi geriledi, tıpkı bir kedinin karşısındaki buldok gibi.</p>

  <p>Bunun üzerine, bu garip yaratığın çevresinde, on beş adım yarıçapında bir dehşet ve saygı çemberi meydana geldi. Yaşlı bir kadın Coppenole'e Quasimodo'nun sağır olduğunu anlattı.</p>

  <p>Çorapçı gürültülü bir Flaman kahkahasıyla:</p>

  <p>"Sağır mı?" dedi. "Yüce Tanrım! Eksiksiz bir papa bu öyleyse!"</p>

  <p>Quasimodo'yu daha yakından görmek için en sonunda sütun başlığından inen Jehan:</p>

  <p>"Hey! Durun bakayım, ben bunu tanıyorum!" diye haykırdı. "Başdiyakoz ağabeyimin kilisesinin çancısı bu."</p>

  <p>"Merhaba, Quasimodo!"</p>

  <p>Düşmenin utancından hâlâ kurtulamayan Robin Poussepain:</p>

  <p>"Tanrı'nın belası herif!" dedi. "Ortaya çıkıyor: Bir kambur. Yürüyor: Bir topal. Size bakıyor: Bir gözü kör. Siz ona söz söylüyorsunuz: Bir sağır. İyi ama, bu Polypheme<a href="../Text/Section0076.xhtml#Footnote0032" id="Feedback0032"><sup>[32]</sup></a> dilini ne yapıyor, kuzum?"</p>

  <p>Yaşlı kadın:</p>

  <p>"O canı istediği zaman konuşur," dedi. "Kilise çanı çalmaktan sağır olmuş. Dilsiz değildir."</p>

  <p>Jehan, "İşte bu da onun eksik yanı!" diye belirtti.</p>

  <p>Robin Poussepain, "Bir gözü de fazla," diye ekledi.</p>

  <p>Jehan, pek yerinde bir düşünceyle:</p>

  <p>"Hiç de değil," dedi. "Tek gözlü bir insan körden daha da eksiktir: Nesi eksik olduğunu bilir."</p>

  <p>Bu arada öğrencilere katılan bütün dilenciler, bütün uşaklar, bütün yankesiciler törenle gidip, dolaptan Çılgınlar Papası'nın mukavva tacını, gülünç cüppesini aldılar. Quasimodo, hiç direnmeden, azametli bir uysallıkla, kendisini giydirmelerine izin verdi. Sonra da onu alacalı bulacalı bir sedyeye oturttular. Çılgınlar Birliği'nden on iki üye sedyeyi omuzlarına aldı. Biçimsiz ayaklarının dibinde bütün bu yakışıklı, dimdik, biçimli erkek başlarını görünce tek gözün üzgün suratında hor gören, küçümseyen acı bir gülümseme belirdi. Sonra, avaz avaz bağıran, hırpani kılıklı kafile, gelenek uyarınca, sokaklarda, caddelerde gezinmeden önce, Adliye Sarayı'nın iç galerilerini dolaşmak üzere yürümeye başladı.</p>
</body>
</html>
