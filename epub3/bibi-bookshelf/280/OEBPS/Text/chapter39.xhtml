<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Zulmün Artsın</title>
  <link href="../Styles/main.css" rel="stylesheet" type="text/css" />
</head>

<body class="chapter" epub:type="chapter">
  <section>
    <h1 class="baslik"><span epub:type="pagebreak" id="page173" title="173"></span>Asya-Afrika Yazarlar Birliği Kongresinde</h1>

    <p class="yazar"><em>Zeynep Oral</em></p>

    <p>Her yıl eylül ayında Sovyetler Birliğinde düzenlenen Asya-Afrika Yazarlar Birliği Kongresine bu yıl altı yüzü aşkın yazar katılmıştır. Türkiyeden Yaşar Kemal ile Bekir Yıldızın katıldıkları Alma Atadaki bu beşinci kongrede, çeşitli ülkelerin yazarları bir araya gelip bir kültür alışverişi yapma olanağı bulmuşlardır.</p>

    <p>Kongreden dönen Yaşar Kemal, toplantının ağırlık noktasının politika olduğunu belirtmekte ve şöyle demektedir: “Yazarların katıldığı bir toplantıda politikaya bunca ağırlık verilmesi önce tuhafıma gitti. Ancak düşündükçe, bu yazarlara hak vermemek elimden gelmedi. Afrika ülkeleri hala sömürücülerin boyunduruğundaydı. Asya ve Afrika yazarları hala büyük bir savaşım içindeydiler. Edebiyatın sorunlarını bir tek yazar ele aldı. O da yakından tanıdığımız Kırgız yazarı Cengiz Aytmatovdu.”</p>

    <p>Alma Atadan Bakuya giderek Nesimi’nin 600. doğum yıldönümünü kutlama şenliklerine katıldığını belirten Yaşar Kemal, burada Azerilerin dediği gibi “gerçekten görkemli bir kutlama”yla karşılaştığını söylemektedir. Nitekim buradaki toplantıların birinde söz alan Yaşar Kemal, dinleyicilere şöyle demiştir: “Siz Azeriler büyük şairleri öylesine değerlendiriyorsunuz ki, ne olur, Yunus Emre, Karacaoğlan, Pir Sultan Abdal için de kutlama şölenleri hazırlayın. Bu gezginci ozanlar, elbette yaşamlarının bir anında Azerbaycandan gelip geçmişlerdir. <span epub:type="pagebreak" id="page174" title="174"></span>Böylelikle, bizim ihmal ettiğimiz bu büyük şairleri, Nesimi gibi, siz değerlendirmiş olursunuz.”</p>

    <p>Bakudan sonra Moskova ve Leningradı ziyaret eden Yaşar Kemal, Moskovadaki çok ilginç bir gözlemini şöyle dile getirmektedir:</p>

    <p>“Moskovada Tolstoy ve Dostoyevskinin doğdukları evleri ziyaret ettim. Dostoyevskinin evi bir ara sokakta, birinci kattaydı. İçeri girer girmez çok yaşlı bir kadın ve yarı felçli bir erkekle karşılaştık. Ev, eski, perişan bir evdi. Ama bugün de ihmal edildiği her halinden belliydi. Adamla kadın da Dostoyevskinin romanlarından çıkmış kişilere benziyorlardı. Yazarın kardeşleriyle birlikte yattığı odayı gördüm, üç dört metrekare, penceresiz bir odaydı. Dostoyevskinin evinin hem dünkü, hem bugünkü haline çok üzüldüm.</p>

    <p>“Tolstoyun evi geniş bir caddeye bakıyordu. Arkada bahçesi vardı. Bir kont evi görüntüsüne sahipti. İçeri girdik. Öyle bakımlı, öyle güzeldi ki, neredeyse bizi kontun uşakları karşılayacak sandık. Bu ev, dün ne kadar bakımlıysa, bugün de o kadar bakımlıydı. Demek ki, insanın kader çizgisi öldükten sonra da değişmiyor. Herhalde kıyamete kadar, Kont Tolstoy, Kont Tolstoy olarak kalacak, Dostoyevski de sürgün Dostoyevski.</p>

    <p>“Ben insan olarak, yazar olarak, hatta politikacı olarak, bu son macerasından dolayı Dostoyevskiyi biraz daha sevdim.”</p>

    <p>Bu izlenimin üzerine Leningradı gören Yaşar Kemal, şu sonuca vardığını belirtmektedir:</p>

    <p>“Leningraddaki rehberimiz şöyle bir şey söyledi: İki Leningrad vardır: Puşkinin aydınlık Leningradı ve Dostoyevskinin karanlık Leningradı. Nitekim Leningradda Dostoyevski üzerindeki bir düşüncem iyice sağlamlaştı. Belki de dünyanın pek çok yerinde, Dostoyevskiyi çok yanlış anlıyorlar. Benim kanımca Dostoyevskinin karanlığı ve karamsarlığı, Puşkinin, Tolstoyun aydınlığından ve iyimserliğinden daha aydınlıktır.”</p>

    <p class="date"><em>5 Ekim 1973</em></p>
  </section>
</body>
</html>
