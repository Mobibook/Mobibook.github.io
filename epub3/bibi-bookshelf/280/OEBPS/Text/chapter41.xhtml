<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Zulmün Artsın</title>
  <link href="../Styles/main.css" rel="stylesheet" type="text/css" />
</head>

<body class="chapter" epub:type="chapter">
  <section>
    <h1 class="baslik"><span epub:type="pagebreak" id="page186" title="186"></span>Bir Sanatçının 24 Saati</h1>

    <p class="yazar">Onat Kutlar</p>

    <p><em>Yaşar Kemal’e sabah erken gidecektim. Sonra günün programı değişti. Öğleye doğru ulaştım Basınköy’e. Dairesinin bulunduğu blokun taflanlı kapısının önünde, güneşte, Thilda’nın çok sevdiği küçük kedilerden biri uyuyordu. Geçenlerde ölen dostum Mustafa Baydar’ın kapısının önünden geçerken hafifçe burkuldum. Sanki o an kapıyı usulca aralayarak, gözlüklerinin ardından ürkek bir selam verecek gibiydi. Yaşar Kemal’in kapısını Thilda açtı.</em></p>

    <p><em>Tahmin ettiğim gibi sofra hazırdı. Alabalık... Kente çok sık inmeyen, kalabalığa çok karışmayan Yaşar Kemal’in evinde o batılılara ya da katı burjuvalara özgü kapalı, içsel hava yoktur. Evdeki her ayrıntı ya doğanın bir parçasıdır, ya da doğaya, başka insanlara, dostlara birer atıftır. Sofrada dağ sularının alabalığı, kapı önünde kediler, içeride bazan bir kuş, bazan bir çiçek, duvarda dünyanın dört bucağından dostların gönderdiği fotoğraflar, desenler, kitaplar, çam sakızı çoban armağanları. Evin içi doğanın, çok sevdiği Menekşe semtinin, Kadirli’si, Anavarza’sı, Paris’i, İsveç’i ile dünyanın bir devamı sanki. Aydınlık, açık...</em></p>

    <p><em>Biraz oracıkta konuştuk. Nasıl çalıştığından, yürümeyi niçin sevdiğinden, yeni romanlarından:</em></p>

    <p>— Çalışma düzenim yok gibi bir şey. Adına düzen diyebilirsek, birtakım huylar var. Romanlarımı nasıl hazırladığımı bilirsin. Örneğin bu sabah bile düşünüyordum. Beş cilt olarak da düşündüğüm bir romanım var. 19 yaşında Abidin Dinoyu tanıdım. O yıllarda kendi kendime hep bir soru sorardım, “Niye bu <span epub:type="pagebreak" id="page187" title="187"></span>koskoca zengin dünya üstünde bütün romanların kahramanları, ana tipleri insan?” Elbette insan bütün bu yeryüzünün odağı. Ama başka şeyler de var yeryüzünde. İnsanın bağlı olduğu, insanla iç içe olan başka şeyler de var. Örneğin doğa var. İnsanı nasıl doğanın bir parçası olmaktan kurtarabiliriz? İnsanı soyutlayıp bütün doğa ilişkilerinden ayırmak mümkün değil.</p>

    <p><em>Her şeye açık bir yazar var karşımda. Heyecanı, coşkusu, iri gövdesi, büyük yüreği ile. Arkadaşları için koşan, halkı için çırpınan, yok olan bir insan karşısındaymış gibi kahrolan bir yazar. Soruyorum:</em></p>

    <p>— <em>Kişilik olarak bencil misin?</em></p>

    <p>— Bencilim, ama her insan bencildir. Hani içten konuşmak için söylüyorum bunu. Ama bencilliğimin içinde çevre daha çok ağır basıyor. Ağaç, su, bulut, çiçek, renk. Örneğin son zamanlarda bir huyum oldu. Yeşil çimenin karşısında durup saatlarca ona bakmak. Sonra birden farkına vardım. Deliliğe mi gidiyoruz nedir? Bir denizin karşısında oturup günlerce seyretmek istiyorum.</p>

    <p>Seyrederken müthiş bir tat alıyorum. Benim demek istediğim o değildi. Demin başladığım yere döneyim. 19 yaşındayken, pirinç tarlalarının su bekçisiydim. İnsan niye bir romanın ana kahramanı olsun da bir doğa parçası olmasın? O gün bugündür, yani 30 senedir falan, kafamda Savrun suyunun trajedisini yazmak isteği var. Benim çok sevdiğim bir su. Kıyılarında büyüdüm, ilk yüzmeyi o suda öğrendim, ilk alabalığı o suda tuttum. İlk çiçeği orada kokladım. Büyük bir şiiri vardı Savrunun. Sonra müthiş aydınlık bir suydu. Torostan gelen ve çakıltaşlarını izleyerek giden dünyanın en aydınlık suyuydu. Bu suyun da insanlar gibi büyük bir trajedisi vardı. Çünkü bu sudan yüzlerce dönümlük bir pirinç tarlası sulanıyordu. Bataklık yapıyorlardı sulanan tarlayı. Bu bataklıktan dolayı insanlar ölüyordu ve o suyun da ana kanalı ölüyordu. İçindeki balıklar, kaplumbağalar ölüyordu. Savrun yöresinde o trajediyi yaşayarak yürüyorduk. Daha yazmadım 19 yaşından beri düşündüğüm bu romanı. Beş cilt olacak.</p>

    <p><em>Sabah erken gelebilseydim birlikte yürüyüşe çıkacaktık. Yaşar Kemal’le. Menekşe kıyılarının balıkçıları. Florya sırtlarının kuş avcısı</em> <em>çocukları, bu ünlü yazarı sık sık yürürken görürler. Saatlarca yürü</em><em>dü<span epub:type="pagebreak" id="page188" title="188"></span>ğü oluyor bazan Yaşar Kemal’in. Başka merakları var mı, diye soruyorum. “Hayır,” diyor gülerek. “Yürümek de bir merak olmasa gerek. Öyle özel meraklarım olacak kadar lüks değilim...” Thilda gülerek atılıyor oradan. “Son aylarda bir merakı var, tekne. Marmarisli dostları ona bir küçük tekne armağan ettiler. Aylardır onunla uğraşıyor vakit buldukça...”</em></p>

    <p><em>Hemen ayaklandı Yaşar Kemal. “Kalk,” dedi, “teknenin yanına iniyoruz.” Menekşe’ye, Pehlivan Usta’nın yanına yollandık. Yolda ilk sorumu yanıtlıyor:</em></p>

    <p>— Yazmaya nasıl başlıyorum? Başlangıç benim için çok zor oluyor. Örneğin şu anda hikayeye başlıyorum. “Kırmızı Sakallı Topal Karınca.” Karıncalar hakkında bir çocuk romanı. Günlerdir Menekşeyle Yeşilyurt arasında yürü babam yürü. Düşünerek. Sadece başlangıç zor oluyor. Başladıktan sonra da parça parça yazıyorum. Bir bölüm yazıyorum, öbür bölümü yürüyerek düşünüyorum. Yani ana çizgiyi yıllarca, yıllarca düşünüyorum. O yöre insanlarını en ince ayrıntısına kadar inceliyorum. Örneğin bir karınca yuvası görüyorum. Şimdiye kadar gördüğüm hiçbir karınca yuvasına benzemiyor. Karıncalar başka türlü girip çıkıyor. Davranışları başka türlü. Geçen yıl bir karınca yolu gördüm. Hiç o kadar uzun karınca yolu görmemiştim. Kavak ağacından ormana kadar uzanıyordu. Nedir bu, diye düşündüm. Ormanda çam kozalaklarından tohumlar dökülüyor. Belki o tohumlar, karıncaların yolunu öylesine uzatıyordu. Dünyada her gün yepyeni bir şey oluşmuyor belki. Ama insan her gün yeni bir şey görüyor, bulabiliyor.</p>

    <p><em>Yürüyerek göl kıyısına geldik. Menekşe’de onu tanımayan yok. Zaten hiçbir yerde hemen hemen, Yaşar Kemal tanınmadan dolaşamıyor. Birkaç gün öncesini düşünüyorum. Aceleyle İsviçre’ye yolladığımız Ece Ayhan’ı uğurlamak için havaalanındaydık. Formalitedeki bazı eksiklikler yüzünden önde Yaşar Kemal, arkada Prof. Cevat Çapan, Doç. Önay Sözer, Arif Çağlar, Doğan Türker, ben, alanda koşturup duruyorduk. Uçağın kalkma saatı gelmişti. Vali Şentürk son anda hızır gibi yetişip gerekli emri vermeseydi, hasta ozanın yaşamı tehlikeye girecekti. O telaş içinde salondaki yabancı turistlerden iki kadın çığlıklar atarak Yaşar Kemal’e koştular. Ellerindeki uçak biletlerini imzalatmak istiyorlardı. Güçlükle kurtuldu Yaşar Kemal onlardan. Az öte<span epub:type="pagebreak" id="page189" title="189"></span>de bir mahpusane arkadaşı, bir köşede duran şoför... Herkes tanıdıktı. Göl kıyısında en iyi dostu balıkçı pehlivanın evine geldik. Pehlivan, Yaşar’la bir fotoğrafını çektirdi. Pehlivan gökyüzüne sert bir şekilde bakıyordu. Yaşar’ın da öyle bakmasını istedi. Motoru bir türlü takılamayan küçük Marmaris teknesini aldık. Çekmece’ye doğru yollandık yedekte. Her şeyle ilgileniyordu Yaşar Kemal.</em></p>

    <p>— <em>Anlattığın her olayın günlük yaşamında belirli bir yeri var</em>.</p>

    <p>— Şöyle oluyor. Bir şeyi yaşamadan gerçeği yazmak mümkün değil. Yaşadın mı unutman olanaksız oluyor. Yaşamadan bir şey yapmak mümkün değil. Mesela balıkçılarla röportaj yapıyorum. Diyarbakır ovasında toprağından atılmış köylüyle röportaj yapıyorum, hiç not almadan. Çünkü ben Çukurovada toprağından atılmış köylülerle yaşamıştım. Kaçakçılar çocukluğumdan bildiğim bir konuydu, yaşamıştım. Onlarla birlikte yeniden üç ay yaşayınca bütün sorunları yaşamış oluyorum ki, not almanın gereği kalmıyor. Bunun dışında ben yazı çalışması yapmak istemem. Örneğin Sovyetler Birliğine gittim. İki defa. İkişer ay kaldım. Bulgaristanda bir ay kaldım. Ama tek satır yazmadım<em>.</em> Yaşamına giremedim, ne İngilterenin, ne Sovyetler Birliğinin. Yaşamına giremediğim şeyi de yazmam. Uçan bir martının, çağlayan bir denizin, renk değiştiren denizin, hışırdayan ağaç yapraklarının, esen yelin, gördüğün yıldızların, kelebeğin, kuşun, karıncanın, bütün bu anlık düşünceni besleyen şeylerin etkisi var yazıda. Bunları kestiğin zaman düşünce yeteneğini de yitirirsin zaten. Yani güncel yaşamının dışında kalmıyorsa, arkadaşların, doğa, insanlar, tam tersine yazına yardımcı olur. Mesela senin buraya gelmen benim düşüncemi kesmiyor. Sen gittikten sonra bir miktar daha yardım ediyor bana. “Hücredeki İnsan”, düşüncesi yarım olan insandır. Hastalıklı düşüncedir. Ancak doğayla, ayrıntılarla, arkadaşlıklarla yaşayarak düşünülür.</p>

    <p><em>Çekmece Boğazının hışırdayan sularına bakarak daldı bir Yaşar Kemal. Aklım Savrun Suyuna takılmıştı. Sordum:</em></p>

    <p>— <em>Şimdi Savrun’da yaşamadığına göre bu romanı hazırlarken orayı yeniden tanımak gerekmiyor mu?</em></p>

    <p>— Sadece Savrunu yaşamış olsaydım yalın, tekdüze bir roman olabilirdi. Göksu kirden oluşmuş gibi akıyor. Suların traje<span epub:type="pagebreak" id="page190" title="190"></span>disini gördüm. Sonra Türkiyedeki bütün ormanları dolaştım. Ormanların durumunu gördüm. Selleri gördüm, yok olan suları gördüm. Örneğin Menderesin kaynağını gördüm. Tıpatıp Savrunun kaynağına benziyor. Sularla zenginleştim. Sonra yakasını bırakmış değilim. Ben birkaç senede bir Savrunu görmeye giderim. Romana başlamadan önce bütün düşlerimi yenilemek, tazelemek için. Elbette benim inancım şu ki, insan gerçeği düştür, düşü gerçektir. Yani, bir sınırsızlığı vardır. Romanlarıma efsane dememin nedeni buydu. Yanlış anladılar bunu. “Masalcı, Yaşar Kemal masal yazıyor,” diye küçümsendim. Oysa roman yaşamın ve düşlerin bir birikimi, bileşimidir. Gerçeklik ve onu yaşamak, kahvede insanların konuşmalarını teyp gibi kaydetmek değildir. Gogolün <em>Ölü Canlar</em>ını al. Balzac’ı al. Benim yaşam dediğim insan benliğinin, insan kafasının, duygularının zenginleşmesidir. Sonsuz zenginliğe, sonsuz çeşitliğine varmak doğanın...</p>

    <p><em>Konuşmamız denize yakın bir ırmak gibi genişliyor, zenginleşiyordu. Sandal, Çekmece kıyısına yanaştı. Motosikletli bir genç geldi koşarak...</em></p>

    <p><em>Gürledi Yaşar Kemal:</em></p>

    <p><em>“İsmail Usta bir bak bakalım şu bizim işe...”</em></p>

    <p><em>Onlar tekneyle uğraşırken ben izin istedim. “Dur,” dedi Yaşar Kemal. “Burada araç bulamazsın. Seni şu caddeye kadar götüreyim.” Ama gitmesine gerek kalmadı. Bir taksi durdu önümüzde. Sarışın, bıçkın, yakışıklı bir delikanlı başını uzattı: “Yaşar Abi bir emrin var mı?”</em></p>

    <p><em>Az sonra ona elimi sallıyordum...</em></p>

    <p class="date">Cumhuriyet, <em>16 Ekim 1976</em></p>
  </section>
</body>
</html>
