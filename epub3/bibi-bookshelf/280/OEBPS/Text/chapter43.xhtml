<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Zulmün Artsın</title>
  <link href="../Styles/main.css" rel="stylesheet" type="text/css" />
</head>

<body class="chapter" epub:type="chapter">
  <section>
    <h1 class="baslik"><span epub:type="pagebreak" id="page200" title="200"></span>İşçi Gazetesi <span class="b-normal">Arbetet’</span>in Sorularına Yanıtlar</h1>

    <p>— <em>Yüzyılımız boyunca, kültürel alanda biribiriyle çatışan iki ana gelişme çizgisi olmuştur: Modernizm ve Realizm. Bu iki ana çizgi üzerine görüşünüz nedir? Modernizm ve Realizm kavramlarını nasıl tanımlarsınız? Kendi eserlerinizi böyle bir ikilemin neresine yerleştirirsiniz?</em></p>

    <p>— Gerçek olan bir şey varsa, çağımız realizm üstüne çok şey uyduruyor. Sürrealizm, sosyal realizm, bir yeni realizim, daha magic realizm... Çağımızda her şeyin olduğu gibi realizmin de çok adı, çok biçimi var. Realizmin anlamı büyük bir karmaşa içinde yuvarlanıp gidiyor. Her adı realizm olanın da realizmle bir ilişkisi, uzaktan olsun yakından olsun var. Her yeni getirilen realizm anlayışı, bizim düşüncemize uysun uymasın çağımıza bir şeyler kazandırıyor. Realizmle modernizmin çağımızda biribirleriyle çatışan iki çizgi olduğunu pek sanmıyorum. Her yeni akım ve düşüncenin anladığımız realizme bir katkısı oluyor. J. Joyce romana yeni olanaklar getirdi. J. Joyce’un getirdiği olanaklardan sonra bir Zola, bir Gorki, bir Şolohov, hatta bir Tolstoy gibi roman yazmak çok zorlaşmış olsa gerek. Sürrealistlerin getirdikleri olanakları da yabana atamayız. Beckett ve Yeni Dalga romancılarının getirdikleri de çok önemli bence. Sosyal realizm çok talihsiz bir akım olarak kalmış, büyük ustalarını ne yazık ki yetiştirememiştir, türlü sebeplerden ötürü... Ama günümüzde sosyal realizmin getirdiği olanaklar üstünde de durmadan edemeyiz.</p>

    <p><span epub:type="pagebreak" id="page201" title="201"></span>İnsanı kavrama bakımından 19. yüzyılın büyük ustaları yetersiz, yalın kalmışlardır. İnsanı bütünüyle bir çağın görmesi olanaksızdır ya, insanı mümkün olduğu kadar çok yönlü görememişlerdir. Çağımızın insanını daha çok yönlü kavrama olanağı ortaya çıkmıştır. Joyce’ların, sürrealistlerin, Yeni Dalganın getirdiklerini yabana atamayacağımız gibi, psikologların, sosyologların getirdikleri de çağımız insanını anlamak için bize yeni ufuklar açmıştır. Bugün bir realizm biçiminde direnemeyiz. Şu realizm biçimi doğru da bu realizm biçimi yanlıştır, diyemeyiz. Çaba, sanatı ve doğayı bütün olanakları zorlayarak zenginleştirmektir. Artık insanı 19. yüzyıldakinden daha iyi anlıyoruz. Doğayı, dünyayı daha iyi kavrıyoruz. İnsanın uzaya, aya gitmesi insanoğlunu daha iyi anlamamızda bize çok yardımcı oldu. İnsan büyük bir birikimdir. Her çağın getirdikleri bu birikimi daha zenginleştirip mükemmelleştirecektir ve bu birikim ve mükemmelleşme sonsuza dek sürecektir.</p>

    <p>19. yüzyılın büyük yazarlarının, daha eski klasiklerin, çağımızda ne kadar eksik görünseler de, insanlığa getirdikleri büyük olanakları görmezden gelemeyiz. Bir Cervantes, Gogol, Moliere, Shakespeare, Çehov, Dostoyevski eskimeden insanlığımızda daha bütün görkemleriyle duruyorlar. Sorun onları yadsımak, küçümsemek değil, onların getirdiklerine katkımızın ne olduğudur. Bir örnek vereceğim, bu örnekle de ne demek istediğimi sanırım çok daha iyi anlatabileceğim; geçmişimizde Cervantes, Moliere, Çehov olmasaydı eğer, çağımızın insanını en iyi anlatan büyük usta Chaplin de olamazdı. Daha da ileri giderek söyleyebiliriz ki, yukarıda saydıklarımızdan bir tek Çehov eksik olsaydı, Şarlo bu görkemli Şarlo olamazdı.</p>

    <p>Şimdi benim yapmak istediklerime gelince, bu işte Homeros beni çok düşündürüyor. Hiçbir zaman Homerosu bir tek kişi, dahası da bir çağın kişileri olarak düşünemedim. Homeros bir destancılar geleneğinin getirdiği çağlardır. Çağların sanat birikimidir. Buna Anadoluda hala tanık olduğumuz için kesinlikle konuşuyorum. Homerosun realizmi bana çok ilginç geliyor. Aşağıda ete et, kana kan, dişe diş, göze göz insanlar dövüşüyor, gülüyor, eğleniyor <em>İlyada</em> destanında, yukarıda da düşler, tanrılar... Bu bana insanlığın harikulade bir betimlemesi ge<span epub:type="pagebreak" id="page202" title="202"></span>liyor. Çağını ve daha sonraki çağları da kapsıyor. Kendi sanat, düşünce düzenini kurarken Homerosun bu büyük yapıtı bana yol çiziyor. Çağımızda karmakarış bir insan ilişkileri var. Bu ilişkiler her gün biraz daha karıştırılıyor, adeta bir kördüğüm oluyor. Bu ilişkilerin altından kalkmak, bu ilişkilerden, yalanlardan, dolanlardan, zalimliklerden, yabancılaşma, yozlaşmalardan, insanın insanı sömürüsünden, aşağılamasından, acımasızlıklardan insan gerçeğine varmak hayli zor bir iş. Ama bu karmaşayı veremeden de insana varılamaz. Bunu vermeye 19. yüzyılın büyük yazarları da sonsuz çaba göstermişlerdir. Bir de bu insan ilişkileri, yabancılaşmalar, yozlaşmalar, insan psikolojisinde şimdiye kadar bilmediğimiz yeni buluşlara götürüyor bizi. Bunu da kendi çağında Dostoyevski gibi büyük ustalar vermeye çalışmışlardır. Bir de doğa-insan ilişkisi var ki, 19. yüzyılda olsun, çağımızda olsun bu ilişki üstünde durulmamıştır gereğince. Oysa ki insan doğanın bir parçasıdır, doğayla insan iç içeliğini vermeden insan gerçeğine varmanın kolay olmadığını bilmeliydik. Gene Homerosu anımsamak zorundayız burada. <em>İlyada</em>daki doğa-insan iç içeliğini unutmamalıyız. Ama biz bunu unutalı çok olmuş.</p>

    <p>Şimdi yeni bir realizm geliştirmeye çalışırken benim düşüncem insanlığın zengin deneylerine başvurmak, Homerosu yeniden bütün yönleriyle anımsamak, onun getirdikleri üstünde dikkatlice durmak. Homerosun insan birikimine katkıları, insanlığın kendi deneylerinin getirdiği büyük katkıdan başkası değildir. Benim realizmim tanıklanmış bir realizm olmalıdır. İnsanın insan ilişkileri, kişinin kendi iç çelişkileri... Bunun dışında doğanın kendi iç çelişkileri... Bunun da çağımızda yaşamımızda önemli bir yeri var. Asıl soruna geliyorum, insanın yarattıkları... İnsan bu dünyada, buna gerçek dünya diyelim, yaşadığı kadar bir de kendi yarattığı bir dünya içinde yaşıyor. Bu, onun yarattığı mit dünyası, düş dünyası, sanat dünyası, din dünyası, ideoloji dünyasıdır. Bazımız insanın yarattığı mit dünyasını eski Yunan mitolojisinden ibaret sanıyoruz. Biliyoruz ki her ulusun, her kabilenin böyle mitik bir dünyası var. Bütün dünyayı ele alacak olursak, bu dünya, içinde yaşadığımız şu gerçek dünyadan çok daha zengindir. İçinde yaşadığımız dünyanın belki de <span epub:type="pagebreak" id="page203" title="203"></span>bir sınırı vardır, ben buna inanmıyorum ya, gerçeğimiz de her gün yeniden yaratıyor, yaratılıyor, mitler, düşler dünyasının hiçbir sınırı yoktur. İşte insanı kavramak, insanın gerçeğine varabilmek için yeni bir realizm anlayışına varmak zorundayız. İnsan çeşitli ilişkiler içindedir dünyamızda. Bu ilişkilerin en önemlilerinden biri de insanın kendi yarattığı dünyayla ilişkilerdir. İnsanın yarattıklarını sanata, romana getiremezsek eksik bir iş yapmış oluruz ve insan gerçeğine kolay kolay ulaşamayız. Dünyanın tadına, insanın tadına, yaşamın güzelliğine, sevincine, tadına varamayız. İnsanı var eden ne kadar eti kemiğiyse, ne kadar içinde yaratıldığı dünyaysa, o kadar da kendi yaratıp sığındığı mit, düş dünyasıdır. Bu dünyadan insanın kopuşu, böyle bir şey mümkünse, yabancılaşma, onun arkasından da yozlaşmadır. Dünya yok olduğu gündür ki, ancak işte o zaman insanın yarattıkları da onunla birlikte yok olur. Toplumun yarattığı müşterek dünyalar ne kadar insanın yaşamını sağlıyorsa, kişinin yarattığı mit, düş dünyası da onun yaşamını kolaylaştırıyor, sağlıyordur. Toplumun mit, düş dünyasıyla kişinin yarattığı mit, düş dünyası her ne kadar ayrı ayrı dünyalarsa da, bir yerde de biribirlerine sıkı sıkıya karışmışlardır. İşte benim realizmim bu bütünlükten kaynaklanmaya çalışıyor. Bu da günümüzden Homerosa, daha da öteye <em>Gılgamış</em>a kadar uzanıyor. Sanat yaparken insanı gerçeklerinden sıyıramayız. Ne yazık ki, günümüze kadar gelen birçok çağda insanlar yalnızca insanoğlunun içinde bulunduğu bir yanı, ya da birkaç yanı birden ancak görebilmiştir. İnsan gerçeğine bir bütünden varılır, bunun üstünde pek durmamışlar. Çağımız insan kavramada yeni aşamadadır. Sanırım ki, çırpınmamızın büyük bir kısmı buradan kaynaklanıyor. Benim realizmim içinde bulunduğumuz gerçek dünyayla insanın yarattığı düş dünyasının iç içeliğini vermektir. İnsanın yarattığı düş, mit dünyasıyla ilişkileri insanın en büyük gerçeklerinden biridir. İnsan yaşamında, insanoğlu ne kadar mit içinde, ne kadar düş ve mit dünyasında yaşıyor, bu karmaşıklığın üstüne insanlık daha gereğince eğilmiş değil, ne sanatta, ne de bilimde... Mitin, düşün yaşamımızdaki karmaşıklığının, iç içeliğinin üstüne gereğince eğilmezsek, insanı anlamamız, ona biraz daha yaklaşabilmemiz zorlaşacak. Homerosta in<span epub:type="pagebreak" id="page204" title="204"></span>sanlık, insan gerçeğinin bu yanına hiç boşvermemiş. Onun için <em>İlyada, Odysseia</em> hala insan soyunun bir numaralı başyapıtıdır. Çağımızın realizmi çok boyutlu gerçek insana yaklaşmakla oluşacaktır. Bu işte ben ne kadar düşündüklerimi gerçekleştirebildim, gerçekleştirebilirim, bilemiyorum. Bir eksiklik olduğunu sezinliyorum, ama... Arıyorum işte. Bizde bir söz vardır, “Arayan derviş, aradığını bulmuş.” Keşke bu söz gerçek olsa da, her arayan derviş aradığını bulabilse. İnsanın çok boyutlu gerçeği... Biz buna çağımızdan ne ekleyebilir, insan birikimine çağımızdan ne katabiliriz? İşte bütün sorun bu.</p>

    <p>— <em>Edebiyatın toplum üzerindeki dolaylı ve dolaysız etkisi hakkında ne düşünüyorsunuz? Edebiyat, kimi amaçları gerçekleştirmek için politik bir silah olarak kullanılabilir mi?</em></p>

    <p><em>—</em> İnsanlık, “iptida söz vardı” sözünü hiçbir zaman unutamayacak ve de yadsıyamayacaktır. Söz sanatı insani değerlerin her zaman başında gelmiştir, onun bu niteliği de sonuna kadar sürüp gidecektir. Bir gün söz sanatları insanlıktaki değerlerini yitirecek olurlarsa, işte o zaman da bütün değerleriyle insanlık bitecektir. İptida söz vardır ve söz insandır. Ve sözle yapılan sanat insanlığın kanında, yüreğindedir. İnsanlık durdukça söz sanatları en etkili sanatlar olacaktır. Hiçbir alet sözün yerini tutamayacaktır. İşte sinema, televizyon, sayın sayabildiğiniz kadar... Daha bir sürü yeni aletler icat edilecek ve o aletlerle sanatlar yapılacaktır. Hiçbirisi, hiçbir zaman söz sanatlarının yerini tutmayacaktır. Çağımızdaki yozlaşan toplumlara bir bakın, o toplumlarda ilkönce edebiyat bozulmuştur. Bozulmuş bir edebiyat sağlıksız bir toplumun ürünüdür. Bir toplum bütünüyle edebiyatına yansır. Çağımızda bazı toplumlarda, hele bugünlerde bu oluşum açık seçiktir. Edebiyat en etkili sanat olduğuna göre toplumdaki bozulmalara, yabancılaşmalara karşı savaşım vermeli. Söz sanatları insanlığın gelişiminde büyük öncülük etmiştir. Epopeleri düşünelim, her epope bir yaşama sevinci çığlığıdır. Bir umuttur, yaşama bir minnet türküsüdür, bir nikbinliktir. Halkta ve doğada karamsarlık yoktur. Halk ve doğa durmadan yaratır, karanlıktan aydınlık, umutsuzluktan umut... Toplumun da, kişinin de hastalığı karamsarlıkla, karanlıkla başlar. Karamsarlık vardır, umutsuzluk da vardır, ama on<span epub:type="pagebreak" id="page205" title="205"></span>lar yaşama göre değildir, yaşam da edebiyat da her ikisini reddetmiştir. Bundan sonra da insanlıkla birlikte yürüyen edebiyat her ikisini de reddedecektir. Edebiyat bir kötülüğe, karanlığa, karamsarlığa, umutsuzluğa bir karşı koyma olmuş ve böylece de sürüp gidecektir. Doğa ve halk hiçbir zaman yok olacak kadar büyük felaketlere uğramayacaktır, kendisini onaramayacak kadar büyük felaketlere. Çağımızda insanlar çok büyük haksızlıklara uğruyorlar. Hiçbir çağda kötülük böylesine örgütlenmedi ve güçlü olmadı. Kötülüğün dünyamızın yaşamını tehdit ettiğine her gün tanık oluyoruz. Milyarlarca insan sömürülüyor, bazı olanaklara kavuşmuş insan kardeşleri tarafından. Gözü dönmüş bir savaş kışkırtıcılığı almış başını gidiyor. Eğer edebiyat, geçmişte insanlıkla birlikte verdiği savaşımı günümüzde de sürdürebilirse, insanlığımızın büyük belaların içine düşmesinin önüne daha kolaylıkla geçebiliriz. Edebiyat hiçbir zaman bir süs olmamıştır. İnsanoğlunun yarattığı hiçbir şey süs olmamıştır. İnsanlığın yarattığı hiçbir fantezi fantezi olmamıştır. Her yaratılanın insanlık için bir gereği olmuştur. Bundan sonra da böyle olacaktır. Tüketim toplumu gibi, insanlık yaşamında küçük istisnaları bunun dışında sayabiliriz. İnsanlık yaşamındaki ömürleri bir susineği ömrü kadardır. Edebiyat, bazı amaçları gerçekleştirmek için her zaman politik bir silah olarak kullanılmaya çalışılmıştır. Ve sanatçılar da çoğu zaman kimin yanında olacaklarını bilmişlerdir. Günümüze bakalım, çok kaba verirsek bunu, derdimizi daha iyi anlatmış oluruz, atomun, ölümün yanında mıyız, barışın, kardeşliğin, yaşama sevincinin yanında mıyız? Nikbinliğin yanında mıyız, bedbinliğin yanında mı? Karanlığın mı, aydınlığın mı? Sevginin mi, düşmanlığın mı? Her şey ortada. Ve açık seçik. Çağımızda her şey öylesine açık seçik biliniyor ki, başka, bencil bir hesabı yoksa sanatçının, yolunu şaşırması mümkün değil, kim için, ne için savaşacağı ortada onun, apaydınlık her şey onun için. Yabancılaşma ve yozlaşma bataklığına bir sanatçının düşmesi için çağımızda çok az geçerli sebep var.</p>

    <p>— <em>Edebiyattaki özel yöntem ve stratejinizi tanımlayabilir misiniz? Kişisel yazı üslubunuz nasıl gelişti? Bütün bunların berisindeki özel niyet ve düşünceleriniz nelerdir?</em></p>

    <p><span epub:type="pagebreak" id="page206" title="206"></span>— Çok tuhaf bir soru geldi bu bana, ama iyi bir soru... Ben bir gelenek yazarıyım. Türkiyenin güneyinde ünlü Çukurovada, küçük bir köyde doğdum. Köyümün yakınında büyük Roma şehri Anazarbosun yıkıntıları vardı. Ben çocukken o şehrin sokaklarında oynardım. Ünlü botanikçi Diyorkorides bu şehirden olurdu. Ben doğmadan elli yıl önce, benim köylüm bu köye, bir başkaldırmanın yenilgisi sonucu yerleştirilmişti. Köylüler benim çocukluğumda daha başkaldırma türküleri söylüyorlardı. Bu başkaldırmanın büyük önderlerinden biri olan Dadaloğlu, sürgünde ölmüştü ve nerede öldüğü, mezarının nerede olduğu belli değildi. Her köylü bir, birkaç Dadaloğlu türküsünü mutlaka biliyordu. XIII. yüzyılda başlamıştı Anadolu halkının başkaldırması otoriteye karşı. Ve bu başkaldırmalar yüzyıllar boyu sürüp gelmişti, dalga dalga... Bu süreli başkaldırmalar bir tek ad altında toplanıyordu: “Celali Ayaklanmaları”. Her isyan dalgası bir, birkaç büyük şairini de birlikte getiriyordu. Yenilgilerde ya bu şairler öldürülüyor, ya da sürülüyordu. Kaçıp kayıplara karışanları da vardı. Bu ayaklanmalarda asılmış, ayaklanmaların en büyük şairi XVII. yüzyılda yaşamış, hem lider, hem şair Pir Sultan Abdaldır. Son şairi de Dadaloğludur... Ve Anadoluda onun iki dizesi çok ünlüdür: <em>“Hakkımızda devlet etmiş fermanı, / Ferman padişahın dağlar bizimdir.”</em> Bizim edebiyat geleneğimiz bir başkaldırma ve bu başkaldırmada da kelleyi verme geleneğidir. Bu gelenekte edebiyat bir savaş silahıdır. Bu silah benim çocukluğumda daha geçerliydi. Yenilmişlerdi, büyük ayaklanma şairi Dadaloğlu ölmüştü, ama savaş şiirde sürüp gidiyordu. Bununla birlikte büyük bir edebiyat geleneği de sürüp gidiyordu. Anadolunun en büyük aşk şairi Karacaoğlan, yaşama sevinci doluydu. Onun dilinde dünya bir sevinç türküsüydü. Karacaoğlan da bu bölgede yaşamıştı. Bizim köylüler onun bizim obadan olduğunu söylüyor, bununla övünüyorlar. Bu bölgede Karacaoğlandan bir türkü bilmemek, söylememek ayıp bir şeydi. Gerçekten yalnız aptallar ve geri zekalılar bir Karacaoğlan türküsü bilmiyordu. Ben dokuz yaşıma geldiğimde sayılamayacak kadar çok türkü biliyordum, Karacaoğlandan, Dadaloğlundan, öteki şairlerden. Şiir söylemeye sekiz yaşında başlamıştım. Sekizinden sonra beni düğünlere, dernekle<span epub:type="pagebreak" id="page207" title="207"></span>re çağırıyor, benim söylediğim türkülerimi de istiyorlardı, büyük ustaların türküleri yanında. Bölgede yavaş yavaş ünlenmeye başlamıştım. Köye ünlü ozanlar da geliyorlardı baharlarda. Köyün kayalığına oturup bütün köylüye, ateşler önünde eski destanlar söylüyorlardı sabahlara kadar. Bütün köylü de çoluk çocuk, genç yaşlı onları dinliyorduk... İlkokulun son sınıfındaydım ve kasabada ozan ünüm çok yaygındı. Bir gece beni bir derneğe çağırdılar. Ben de gittim. Salon çok kalabalıktı. Başta ocağın yanında Torosların çok ünlü şairi Aşık Rahmi oturuyordu. Ben onun ününü duymuş, ama kendisini hiç görmemiştim. Onu görür görmez anladım, beni bu büyük ozanla çakıştıracaklardı. Biliyordum, daha önce de başımdan çok geçmişti, artık sabaha kadar irticalen bir ben söyleyecektim, bir o.... Birimizden biri pes edinceye kadar. Ozan beni görünce ayağa kalktı, beni kapıda karşıladı. Elimden tutup karşısına oturttuktan sonra: “Ne o, ozanım,” dedi, “senin sazın yok.” Ben de utanarak, “Anam kızıyor, bana saz çaldırmıyor,” dedim. Aşık Rahmi üzüldü, her şeyi anlamıştı. “Ozanlık Tanrı işidir, kutsal bir zanaattır, önüne geçmek günahtır, söyleyin bu ozanımın anasına da günah işlemesin...” Sonra saz çaldı. Ben önce utangaçtım, sonra açıldım... Bir o söylüyor, bir ben söylüyordum. İnsanlar üstüne, sular, ağaçlar, kuşlar, iyilik, kötülük üstüne dilimize ne gelirse söylüyorduk. Gün ışırken Aşık Rahmi ayağa kalktı, benim yanıma geldi, alnımdan öptü, sazını da bana armağan etti. Kasabada bir ay kaldı. Ben bir ay ondan ayrılmadım. Her gün kasabanın ardındaki ormana gidiyorduk. O gördüğü her şey üstüne güzel sesiyle türküler uyduruyordu. Kasabadan ayrılırken beni kucakladı, okulu bitirince yazın köyüne gelmemi istedi. Ben de geleceğimi söyledim. Beraber bütün Anadoluyu köy köy dolaşacak, türküler, destanlar söyleyecek, hikayeler anlatacaktık. O yaz okulu bitirince bir ikilem karşısında kaldım, yukarı dağlara, Aşık Rahminin çıraklığına mı, Adanaya ortaokula mı? Bütün yaz ikircik içinde kaldım ve beni ayaklarım aldı, yüz kilometre ötedeki Adanaya götürdü. Şimdi daha düşünüyorum, acaba Aşık Rahmiye gitse miydim? Bazı bazı düşünüyorum, belki daha iyi olurdu, diye. Elimde sazım ve karşımda insanlar, insanlar ve onlara türküler söylerdim, onlarla bütünle<span epub:type="pagebreak" id="page208" title="208"></span>şerek, türküleri, destanları yeniden hep birlikte, bütün bir halkla birlikte yaratarak.</p>

    <p>— <em>Şimdi aynı tadı almıyor musunuz?</em></p>

    <p>— Herhalde eski destancılar bizden daha mutluydular, dinleyicileriyle diz dize, göz göze... Hep birlikte duyarak, yaratarak... Onları böyle gördüm. Onlar sanatı, hep birden bir oya işler gibi yaratmanın kutsallığını yaşıyorlardı, onlara imreniyorum.</p>

    <p>— <em>Yazış üslubunuz nasıl gelişti, diye sormuştum.</em></p>

    <p>— Halk ve doğa alçakgönüllüdür. Abartmaz çoğu kez, yalındır, düzdür. Çehovun bir sözü vardır, en güzel deniz betimlemesi, der, bir ilkokul çocuğunun betimlemesidir: “Deniz büyüktür.” Benim içinde yetiştiğim halk da, ustalarım halk ozanları da hep böyle konuşuyorlardı. Gençliğimde hep diyordum ki, o kadar yalın yazacağım ki bir gün, sözcük bile kullanmayacağım. Sonuna kadar yalın olmak, bir şeyi az sözcükle, en kısa yoldan anlatabilmek, gerçek anlatma, yazma sanatı bu olmalıydı. Şimdi düşünüyorum da bu büyük isteğime erişemedim. Çünkü coşkulu bir adamım. Bu coşkum beni, özellikle doğa betimlemelerinde aşırıya götürüyor. Belki biraz da gerçekten uzaklaşıyorum. Her şeyi son çizgiye, son yalınlığa indirebilmek... En büyük isteğim buydu. Ama bir gün, ömrüm olursa, istediğim yere varacağım. Ne fazla bir tek sözcük, ne fazla bir tek betimleme... Büyük destanları yaratan halklar bu işi binlerce yıl işleyerek çok güzel örmüşler, yalın. Her gün biraz, biraz daha safra atarak varılacak yere varabilmenin mutluluğu...</p>

    <p>— <em>Bütün bunların altında yatan özel niyetiniz?</em></p>

    <p>— Pek anlamadım, ama özel niyetim, bir kuş gibi şakıyabilmeli çağın sanatçısı, bir su gibi aydınlık olabilmeli... Bir çocuk kadar saf, temiz... Başka türlü üstümüze yığılmış bunca kirin altından kalkabilmek zor. Sanat, daha doğrusu söz sanatları bir ateş gibi, ulaştığı yerdeki bütün kirleri yıkar, temizler, gökyüzü gibi pırıl pırıl eyler. İşte özel niyetim... Başka özel niyet mi, ben yaratabilme olanağını buldukça mutlu olurum. Karmaşıksız, yapyalın yaratabilme gücünü kendimde buldukça... Gençliğimde yazdığım hikayeleri bir destancı gibi köylü kadınlara okurdum. Onların hikayeyi sevmeleri beni mutlu ederdi. <span epub:type="pagebreak" id="page209" title="209"></span>Onlara okuduktan sonra birçok hikayemi yeniden yazmışımdır. Şimdi artık böyle bir mutluluğum yok... Gene de içtenlikle hep düşünürüm, acaba Aşık Rahminin çıraklığına gitmiş olsaydım, daha mı iyi etmiş olurdum.</p>

    <p>— <em>Kitaplarınızı kimin için yazarsınız? Özel nitelikte bir okurunuz var mı, ya da usunuzdaki özel nitelikte bir okur için mi yazarsınız?</em></p>

    <p>— İşte bunu hiç düşünmedim. Kitaplarımı kimin için mi yazarım, herkes için. İsterim ki, bütün kitaplarımı okumuşundan okumamaşına kadar, köylüsünden kentlisine, çobanından işçisine kadar herkes anlasın. Bu da çağımızda zor, çok zor bir iş. Kim için yazdığım hiçbir zaman aklıma gelmedi, sanırım ki bundan sonra da böyle bir şey düşünmeyeceğim. Herkes için yazmayan bir yazarı anlayamayacağım. Bir sanatçı özel okuyucusunu, ya da dinleyicisini nasıl bulur, nasıl ayırt eder? Sonra, benim bütün yapıtlarımı isterim ki, çocuklar da anlasınlar... Ama nerede bende o yalınlık, o temizlik, o saflık... Ben yirminci yüzyılın tüketimci, obur, gözü doymaz, hastalıklı toplumunun bir sanatçısıyım, kendimi korumak için ne kadarcık gücüm var ki... Ama bizim çağımızdan da, buna inancım sonsuz, çocuklara bile kendini, eserlerini okutacak sanatçı, güçlü insan çıkacaktır. Doğa ve insan kendini her zaman, bütün yıkımlara karşı onaracaktır.</p>

    <p>— <em>Genç bir okurunuzdan mektup alsanız, sizi okumaya başlayacağını belirtse ve kendisine hangi kitabınızı salık vereceğinizi sorsa, ne yanıt verirdiniz?</em></p>

    <p>— <em>Filler Sultanı ile Kırmızı Sakallı Topal Karınca.</em>.. Bu kitabın üstüne “çocuklar içindir” diye yazdım. O kadar yalınlaştığımı sandım. Oysaki ben çocuk, büyük diye ayırt etmiyorum, herkes için yazmaya çalışıyorum. Sanırım bu kitabı çocuklar da içinde, okur yazar olan da, olmayan da, profesör de, bilgin de, sanatçı da anlayabilir. Umudum bu. Onun için bütün okuyucularıma bu kitabı salık veririm.</p>

    <p>— <em>En çok Brecht ve Faulkner’ı sevdiğinizi işittik. Brecht’i kuramcı, tiyatro yazarı ve şair olarak nasıl değerlendiriyorsunuz? Faulkner’ın eserlerinde en çarpıcı yan sizce nedir?</em></p>

    <p>— Brecht için böyle bir şey söyleyebileceğimi hiç sanmıyorum. Biraz <em>Galileo</em> oyununu seviyorum. Onun sanat tutumu be<span epub:type="pagebreak" id="page210" title="210"></span>nimkine tamamen aykırı. Ben insanları hiçbir yerde, ne için olursa olsun kukla gibi düşünemem. Bununla Brecht’i küçümsemek aklımdan geçmez. Ben onun anlatım tutumunu benimseyemiyorum. Faulkner’a gelince, ona hayranım. Onu çağdaş bir epopeci buluyorum. Doğadaki ayrıntıların büyük şiirini veriyor. İnsan zihninin karmaşık şiirini veriyor. Yaşamın gerçek sevinci, alçakgönüllülüğün yüceliği onda var. Onda yoğun bir sevgi var, her nesneye karşı... Doğanın şiiri onun kitaplarında insanın kanında. İnsan gerçeğini korkmadan arıyor. Yıkıcı insanı, ölümün hasta yanlılarını, onun yaşam sevincinin şiiri üstünde hora teperken buluruz. Doğayı öldürenlerin kimler, hangi sınıf olduğunu, bu kişilerin yozlaşmışlığını çağımızda yalnız onda bulabiliriz. Bir de benim ona başka, özel bir yakınlığım var. O da güneyli, ben de güneyliyim. İkimiz da tozun içinden ve pamuk tarlalarından geliriz. Ve Faulkner da bütün büyük anlatıcılar gibi büyük anlatım ustasıdır. O da büyük ustalar gibi psikolojik sınır tanımaz. Çağımızın sosyologlarını ve psikologlarını, sanırım, üstüne bir eğilirlerse, Faulkner yıllarca uğraştıracaktır, sanatının büyüklüğü dışında.</p>

    <p>Şunu da itiraf edeyim ki, Brecht’in getirdiği kuramı da pek anlayamıyorum. Beni bir Brecht cahili sayabilirsiniz. Çehovun zincirine hikayede, piyeste yeni bir halka ekleyen olursa ben onu ancak anlayabilirim. Örneğin Charlie Chaplin gibi. Benim en hayran olduğum çağımız sanatçısı Chaplin’dir.</p>

    <p>— <em>Türkiye’nin bugünkü kültürel ve/ya da politik durumu üzerine ne dersiniz?</em></p>

    <p>— Türkiye diktatörlükle demokrasi arasında otuz yıldır bocalıyor. Türkiyede halk her zaman büyük baskılar altındadır. Oy vermesi bir şeyi pek halletmiyor, onun baskısını zaman zaman belki birazcık azaltıyor. Terörizm bugünlerde inanılmaz boyutlardadır. Her gün en az on kişi öldürülüyor bu ülkede. Büyük kıyımlar oluyor. Bütün bunların arkasında demokrasiyi istemeyen sömürücü güçler var. Onlar diktanın karanlığını istiyorlar ve kurdukları çetelere insanları öldürtüyorlar. Türkiyede kültür de baskı altında. Birçok yazar hala devletin kara listesinde. Kitapları ne okullarda okutulur, ne halk kitaplıklarına alınır. Birçok yazarın kitapları zaman zaman yakılmıştır. Bugün <span epub:type="pagebreak" id="page211" title="211"></span>benim yaşıtım şairler ve romancılar arasında hapse girmemiş sanatçı parmakla gösterilecek kadar azdır. O da bir rastlantıyla canını hapisaneden kurtarabilmiştir. Kendimden bir küçük örnek vereyim, İsveç gazeteleri de yazdı, benim <em>İnce Memed</em> adlı eserimi 1964 yılından bu yana Fox Film Şirketi film yapmak ister. Ama gel gör ki, Türkiyede bu romanı film yapmak için sansür izin vermez, salt benim kişiliğimden ötürü. İki ay önce de gene Peter Ustinov’un <em>İnce Memed</em> senaryosunu Türkiye sansürü yasakladı, salt benim kişiliğimden ötürü. Kişiliğimden ötürü olduğunu nasıl mı biliyorum, bir örnek vereceğim: Benim “Teneke” adında bir uzun hikayem vardır, hikaye de İsveçte yayımlandı. Tiyatrosu da <em>Dunkarna</em> adı altında Göteborg Tiyatrosunda oynandı. Bu “Teneke”<em>,</em> film yapılmak için sanırım birkaç kez sansür kuruluna gönderildi, sansür bu senaryoyu yasak etti. Ama, bu eseri bir sinemacı çaldı, olduğu gibi sansür kuruluna gönderdi, kurul üstünde yalnızca benim adım olmadığı için “Teneke”yi onayladı. Şimdi o kişiyle mahkemedeyiz. Pek kazanacağımı da sanmıyorum. Örneğin <em>İnce Memed</em>i de çalıp Türkiyede birçok kez film yaptılar. Bir tanesinin adı da <em>İnce Cumali</em>dir<em>. İnce Memed</em>in aynısıdır. Mahkemeye bile vermedim. Kazanamazdım ki... Bizim gibi sanatçılar Türkiyenin ikinci, hatta beşinci sınıf insanlarıdır. Her zulüm, her kötülük bize reva görülüyor. Birçok aydınlık kafalı arkadaşım benim kadar talihli olamadılar. Faşizmin kurbanlarından biri de liberal <em>Milliyet</em> gazetesinin dünyaca tanınmış Genel Yayın Müdürü Abdi İpekçidir. Geçen hafta, onun nasılsa yakalanmış katili, askeri hapisaneden kaçırıldı. Abdi İpekçi büyük tirajlı gazetesinde benim de romanlarımı yayımlıyordu.</p>

    <p>— <em>İsveç’te çok sayıda Türk göçmeni var. Bunların ulusal ve kültürel geleneklerini koruyup geliştirebileceklerine inanıyor musunuz?</em></p>

    <p>— Göçmen işçiler konusu benim için bu çağın en acı konularından biri. Batı kapitalizminin insanlığın yüzüne sürdüğü son bir kara leke. Bu işçiler birçok yönleriyle ikinci sınıf insan muamelesi görüyorlar Batıda. Batıdaki işçiler ne ulusal kültürlerini ne de kültürel geleneklerini koruyabilirler. Bu, sosyolojik bir olgudur. Kökünden kesilmiş, uzaklaşmış kültürler yaratıcılıklarını yitirirler, gittikçe zayıflayarak yok olurlar. Bu ikinci sı<span epub:type="pagebreak" id="page212" title="212"></span>nıf muamelesi gören insanların birçok insani değerlerini de koruyabileceklerinden kuşkuluyum. Bu insanlar inanılmaz, insan havsalasının alamayacağı korkunç yoksulluklar içinden geliyorlar, bunun için de Batıda onlara reva görülen her muameleyi kabul etmek zorunda kalıyorlar ve yavaş yavaş da insanlıklarından bir şeyler yitiriyorlar. Çocukları da ne tam oturdukları ülkenin kültürüne uyarlanabiliyor, ne de tam kendi kültürlerini koruyabiliyorlar. Ortalıkta öyle yozlaşmış dolaşıp duruyorlar. Bu işe, insanlık daha fazla yara almadan kökten son vermeli. Örneğin İsveç, Alman, Fransız işçilerinin hakları neyse göçmenlerin de hakları tıpı tıpına aynı olmalı. Bu olamıyorsa göçmenler bulundukları ülkenin vatandaşı olmalılar. Bu da olamıyorsa, bu yüz karası durum sürdürülmemeli, işçiler memleketlerine hemen geri yollanmalılar. Yoksulluk, açlık, insanların insanlıklarını yitirmelerinden daha iyidir. Bunu ben söylüyorum; bilmiyorum, işçiler benim gibi düşünüyorlar mı?</p>

    <p class="date">Arbetet (<em>İsveç</em>), <em>16-18 Ocak 1980</em></p>
  </section>
</body>
</html>
