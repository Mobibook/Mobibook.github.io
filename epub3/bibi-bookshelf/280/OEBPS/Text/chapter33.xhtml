<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Zulmün Artsın</title>
  <link href="../Styles/main.css" rel="stylesheet" type="text/css" />
</head>

<body class="chapter" epub:type="chapter">
  <section>
    <h1 class="baslik">İlhan Koman ya da Heykelde Şiir<span epub:type="pagebreak" id="page154" title="154"></span></h1>

    <p>Çağımızda İlhan Komana akraba heykelciler arıyorum, bula bula ona akraba olabilecek bir tek kişiyi buluyorum, o da Romen heykelcisi Brancusi. Brancusi bir çeşit halk sanatçısı, bir çeşit zenci heykelcisi. O da bütün çabasını kendi kökenine, kendi elişleri sanatlarından çıkmaya harcamış. Onun temelinde Romen halkının geleneksel yontu sanatı apaçık görülüyor. Brancusi, Romen halkının geleneksel yontusunun son halkası olmayı bilinçle istemiş ve öyle olmuştur. Onun dünya heykeline getirdiği yeni boyutlar, biçimler Romen halkından kaynaklanır. İlhan da öyledir, o da Anadoludan faydalanır, o da bilinçli olarak Anadolu heykel sanatının bir sürdürücüsüdür. Onun temelinde çam bardaklar, öteki tahta yontular yattığı gibi, dibekler, sandıklar, beşikler yattığı gibi, Frig, Urartu, Hitit de yatar. Bana öyle geliyor ki, İlhan o uzun, görkemli, sedef işleme, ya da oyma çadır direklerini hiç görmemiştir, ama heykelinde onlardan da bir şeyler vardır. Anadolu dünyaya bir açık kapı olduğu kadar da, sınırlarındaki topraklarla da bir bölge bütünlüğü taşır. Mezopotamya Anadolunun ta Basra Körfezine kadar inen bir parçasıdır. Fırat ve Diclenin kucakladığı bölünmez bir bütündür Anadoluyla. Kim bilir, Anadolu eskiden bütün bu toprakların bütününü sağlıyordu. Kültürleri tarihin hiçbir devrinde de, çağımızda da sınırlayamayız. Ama dünyada kültür bütünlüğünün çok belirli olduğu bazı bölgeler vardır. Ortadoğu Bölgesi, Akdeniz Bölgesi gibi... Kültür bölgelerini daha da dağıtabiliriz. Bir kültür odağı olan Anadolunun <span epub:type="pagebreak" id="page155" title="155"></span>kültür sınırını ta Basra Körfezine kadar genişletmenin sebebi İlhanın dayandığı gelenekten dolayıdır. Çünkü İlhan Koman çapındaki bir sanatçının mutlaka dayandığı bir köklü temeli olmalıdır. Diyebiliriz ki, zenci heykeli de bizim temelimizdir, insanlığın tüm kültürü de bizim temelimizdir. Dünya kültürü Picasso gibi büyük bir düşünür ustanın temeli olmadı mı, niçin İlhanı, Brancusi’yi dünyamızın kültüründen ayıralım da bölge kültürünün sürdürücüsü sayalım? Kendi kendimle bir tartışmaya giriyor değilim, bizim birtakım aydınlarımızın anlamak istemedikleri bir şey var, sanatçının işine nereden başladığı ve de kendisine neyi, hangi kültürü temel saydığı. Brancusi’nin özü kendi ülkesinin yontu geleneğindedir, diyenlerle ben birlik olmak istiyorum. İlhanın da apaçık kendi kökenine bağlı bir sanatçı olduğunu görüyorum. Bunu hem İlhanın konuşmalarından, hem de heykellerinden çıkarıyorum. İlhan bir sıralar boğaya merak sardı, epey bir süre boğalar yaptı. İlhanın boğaları belki çağımızda yapılmış en güzel boğalardır. Bir boğa özü, bir boğalar damıtımıdır. Bu boğalar binlerce yıldır, yaratılıp dünyaya salıverilmiş, dünyayı sarmış bir boğa mitinin, Anadolu kökenli bir mitin sonucudur. Son araştırmalar bu dünyayı sarmış boğa mitinin dünyaya Toros dağlarından yayıldığını gösteriyor. Anadolu halkının her şeyleriyle boğayla içli dışlı oluşu... Sonra Mezopotamya, Urartu, Hitit boğaları... İlhan, kendi boğalarını oluştururken, ya bilinçli, ya da içsel bir dürtüyle Anadolu kültür coğrafyası içinde tarih boyunca geliştirilmiş boğaları da gözden ırak tutmamıştır. İşte böylelikle de ortaya İlhanın boğaları çıkmıştır.</p>

    <p>Topluca İlhanın heykellerine baktığımızda ondan ilk gözümüze çarpan, inanılmaz yalınlıkları olacaktı. Söz sanatlarında olsun, halkın öteki, bin yıllardan bu yana gelen sanatlarında olsun, gördüğümüz en büyük özellik, bu sanat yapıtlarının yalınlığıdır. Bazı ahmaklar bu sonsuz güzellikteki yapıtlara ilkel sanat damgasını vuruyorlarsa da, İlhan bunlara sırtını dönmüş bir kişidir. O da çağın öteki büyük düşünürleri, sanatçıları gibi insanlığın büyük sanat birikimine hayrandır. Onun boğalarında bugünkü Trakyada yaşayan boğalar olduğu gibi, Babilin boğaları da vardır. Akdenizin öteki boğaları da vardır. Boğalar<span epub:type="pagebreak" id="page156" title="156"></span>dan böylesine çok söz ediyorsam, İlhan ömrü boyunca boğa heykeli yapmış değildir. Bir süreler boğalarla uğraşmış, birkaç tane boğa damıttıktan sonra, başka işlere geçmiştir. Ben İlhanın temeli üstüne birkaç söz edebilmek için, bu temelli Anadolu mitine, üstelik de bütün dünyayı son ucuna kadar sarmış bu mite İlhanın nasıl önem verdiğini göstermek istedim. Ve İlhan boğalarını bize kadar gelen boğalardan da daha yalınlaştırmıştır.</p>

    <p>Şöyle düşünüyorum çoğu zaman, niçin halkın getirdikleri, Türk kilimleri, Zenci heykelleri, Hitit, Asur, Urartu, Sümer, Mısır heykelleri böylesine yoğun bir doğa şiirini, yalın, ince bir şiiri içlerinde taşıyorlar, bunca inanılmaz yalınlığı? Bu bir birikim, doğanın, insanın içindeki yaşama sevincinin, dünyaya gelmiş olmanın minnetinin bir birikimi, bu sevincin, bu minnetin bir damıtımı olmasın? Ya o, destanlardaki sonsuz sevinç, sonsuz sağlık, sonsuz yaşama bağlanma... İnsan doğadaki şiiri mi damıtıyor? İnsan kendi sanat dünyasını kurarken, bir inanılmaz damıtımı, şiir, sevinç damıtımını, yalınlığı, doğanın özünü nasıl yakalıyor? Çağımızın bozulmuşluğunu bu yalınlığı yitirişimizde de aramamalı mıyız? İlhan da çağların büyük ustaları olan ataları gibi bu büyük damıtımı, özü, insanda olan sevinci, sevincin insanı insan yapan şiirini yakalamış. Bu yüzden de çağımızın ışıklı, çok aydınlık odaklarından birisi olmuş. Bir de İlhana tümüyle bakacak olursak, onun bir dalda durup pinekleyenlerden olmadığını da görürüz. Yakaladığı büyük şiirin, sevincin, yalınlığın yanında, onun durmadan aradığını da görürüz. O durmadan yeni biçimler, yeni boyutlar arayan bir kişidir. Yaptığı heykellerin, biçimlerin, ortaya çıkardığı yeni boyutların bir işe yaramasını da ister. Elektrik üretimine katkıları olmasını ister. Birçok önerileri vardır. İşe yarayacak, bugünkü insan pratiğine yardımcı olacak, gene birtakım önerileri vardır. Bu yönde de onun kafası, hayran olduğu bir Leonardo da Vinci gibi çalışır. Bir yanda eli Asur boğasında, bir yanda eli Anadolu beşiğinde, yontusunda, bir yanda eli Leonardo da Vinci’de, bir eli de uçak yapan mühendistedir. Yani sanatının eski halk ustaları gibi işe yaramasını ister. Zenci heykelinin, Anadolu dibeğinin, kilimin işe yaradığı gibi. Bu, İlhanın heykelcilik kadar tut<span epub:type="pagebreak" id="page157" title="157"></span>kusudur. Bir gün İlhanın yaptıklarından bir ikisinin bugünkü yaşamımızı etkilediğini görürsek hiç şaşmayalım, o kendi yaşamını zorlaştırırken başkalarının yaşamını kolaylaştırmak için her şeyi yapan cömert bir kişidir.</p>

    <p>İlhan Komanın yapıtları Stockholm alanlarında yıllardır insanlarla birlikte yaşamını sürdürüyor demiyorum. Zincirlikuyudaki <em>Akdeniz</em> adlı o görkemli anıtı İlhan bize de getirdi demiyorum. Açtığı sergileri, gittikçe artan ününü, insanların yavaş da olsa onun farkına vardıklarını da söylemek istemiyorum. Onu övmek de istemiyorum, bütün bu başarılarla. İlhan da bütün bunların hiçbirisini istemez. Her ermiş kişi, sanatçı gibi o köşesinde, kendi kozasını örerken hiçbir çıkar düşünmeden, cömertçe kendini işine, insanlara vermek ister. Ve orada Stockholmde, bir deniz kıyısında gemisinin yanındaki heykellerini koyduğu mağarada kozasını örmeye, çoğaltmaya çalışır. Aydınlık, güzel, görkemli, sevinç dolu, alçakgönüllü. Ve orada, heykellerinin, öğrencilerinin arasında insanlığımızın bir sağlıklı bir aydınlık noktası olaraktan parlar, bize insanı insan yapan sevincin, şiirin, insan değerinin ölmediğini, bugünkü karanlık, acılı, biraz da delirmiş, birçok insan değerlerini yitirmiş, yabancılaşıp yozlaşmış dünyada umudumuzu yitirmememizi söyleyerekten bir deniz feneri gibi çakıp durur.</p>

    <p class="date"><em>15 Mart 1981</em></p>
  </section>
</body>
</html>
