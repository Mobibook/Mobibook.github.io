<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Zulmün Artsın</title>
  <link href="../Styles/main.css" rel="stylesheet" type="text/css" />
</head>

<body class="chapter" epub:type="chapter">
  <section>
    <h1 class="baslik"><span epub:type="pagebreak" id="page126" title="126"></span>Abidin Dinoya Mektup</h1>

    <p>Abidin Bey, bilmem aklınızda mı, bir mayıs günü karşılaşmıştık Adana Türksözü Matbaasında. Benim <em>Ağıtlar</em> adlı folklor derlemelerim basılmak için basımevine verilmişti ve siz basımevinde bu kitabı görmüş, beni tanımak istediğinizi Ferit Celal Beye söylemiştiniz. Derlenen ağıtları, tekerlemeleri büyük bir hayranlık içinde, çok sevdiğinizi ansıyorum. O zamanlar on sekiz, on dokuz yaşlarında ya vardım, ya yoktum. İlk olarak, bu ağıtları, tekerlemeleri böylesine seven, anlayan bir insanla karşılaşıyordum. O gün sizin koltuğunuzda benim basılmamış kitabım, asfalttan yukarı istasyona doğru konuşarak yürümüştük. Asfaltın iki yanındaki akasyalar açmış, dehşet bir kokuyla kokuyordu. Asfalta sıcak çökmüştü, asfalt da kokuyordu. Siz biraz merak, biraz da hayretle bu türküleri toplayan, seven genç adamı öğrenmeye çalışıyordunuz.</p>

    <p>Sizi daha önceden tanıyordum. Birkaç resminizi görmüş, <em>S.E.S.</em> dergisindeki yazılarınızı okumuştum. Karacaoğlan hakkındaki yazınızı da çok sevmiştim. O zamana kadar bir halk şairi için hiçbir kimse böyle güzel bir yazı yazmamıştı.</p>

    <p>Siz o zamanlar Adanada sürgündünüz, çok sıkıntılı günler geçiriyordunuz. Sizin beni merakınızdan çok da ben sizi merak ediyor, hayretle, hayranlıkla sizi izliyordum. Bir sürgün ne kadar yoksul, ne kadar yalnız olabilirse o kadar yoksul ve yalnızdınız. Bu yoksulluğunuz içinde herkese karşı inanılmaz bir cömertliğiniz vardı. Yalnızlığınız, garipliğiniz, sıkıntınız içinde bir de herkese karşı inanılmaz bir cömertliğiniz vardı. Ben böy<span epub:type="pagebreak" id="page127" title="127"></span>le bir adamla da ilk olaraktan karşılaşıyordum. Her şeyi çok çabuk anlıyordunuz. Ben sizin ayrı bir dünyadan Adananın halk dünyasına düştüğünüzü anlıyordum. Böyle halk içine başka dünyalardan düşmüşleri daha önce de görmüştüm. Hayat karşısında apışıp kalıyorlardı. Bir beceriksiz.</p>

    <p>İstasyona giderdik sizinle, anımsıyor musunuz? İstasyonun önündeki geniş alana, sıcak, tozlu yaz toprağına binlerce terli ırgat serilmiş yatarlardı. Hava ekşi ter kokardı. Uzun okaliptüsler vardı, anımsıyor musunuz? Sizde bulduğum, en hayran kaldığım yön, insanları, dünyayı büyük bir cömertlikle sevmenizdi. Kötü, ağır yaşamanızı da biliyordum. Sürgün adama, oradaki birtakım insanlar dünyayı cehennem ediyorlardı. Her gece evinizi taşlıyorlardı, sizi ölümle korkutmaya çalışıyorlardı. Öfkeleniyordunuz, ama sevginizi, cömertliğinizi yitirdiğinizi hiç görmedim. Hiç kimseyi kötülediğinizi de, dostluğumuz boyunca hiç anımsamıyorum. Bir köylüydüm, ama halkın bir değer olduğunu ancak sizden öğrendim. Halktan öğrenmeye, halkı öğrenmeye karşı yenilmez bir çabanız vardı. Türkülere, kilimlere, ellere çok meraklıydınız. Ben sizinle birlikte türküler, kilimler, eller üstüne yeni yeni düşler kuruyordum.</p>

    <p>Sürgünde Adanada kaç yıl kaldınız bilmiyorum, uzun bir süre olacak, sizden bu sürede hiç ayrılmadım. Hayat gibi, ışık gibi bir şeydiniz benim için. Benim de düzenim kötüydü. Çok yoksul günler yaşıyordum. Eğer sevgi öğrenilirse en acı günlerde ben sevmeyi, dünyanın en cömert yüreğiyle, çocukçasına sevmeyi sizden öğrendim. Sonsuz yaratıcılıkta olan halkın, sonsuz yaratıcılıkta olan dünyanın karşısında en güzel davranış, çok cömert bir yüreğin sevgisi olmalıydı. Aslolan halka ve dünyaya karışmak, büyük, cömert bir sevgiyle halkın ve dünyanın içinde yitmekti. Sizi anınca hep cömert sözü geliyor aklıma. Hep hayranlık, hayret geliyor da aklıma, bunun için de bu mektup hep bu sözcüklerle doldu, kusura kalmayın.</p>

    <p>Adanada sürgünde halkın ellerinin resmini çizerken, ama ne güzel, ne dost, ne candan çizerdiniz. Sizin el resimleriniz bir resim değil, salt sevgi, salt yürekti. Halkın elleri dünyanın elleri, ellerinizdeydi.</p>

    <p><span epub:type="pagebreak" id="page128" title="128"></span>Yazdığınız bir yazıda birtakım olumsuz davranışlara dokundunuz. Size karşı geldiler. Kişiliğinize dokundular. Yazdığınız yazıda kişiliğiniz üstüne söylenenlere karşılık vermediniz. İyi ettiniz. Ben de sizin kişiliğinizi savunmak gerekliliğini duymuyorum. Halk karşısında, gerçekler karşısında, memleketimiz karşısında öylesine bir davranışınız oldu ki, öylesine güzel yaşadınız ki hayatınızı, ne siz, ne ben, ne de sizi seven, anlayan, bilen hiçbir kimse sizin kişiliğinizi savunmak gerekliğini duymayacak. Size karşı yazılan yazılardaki bir yer zoruma gitti. Diyorlar ki, size karşı çıkan yazarlar, Pariste oturup buradaki bizim işlerimize burnunuzu sokmayın. İlk bakışta haklı gibi gelen bir yaldızlı söz. Bunun için sizden bir dileğim olacak. Bu dilek için yazıyorum bu mektubu. Sizin Pariste kalmanız, Adanada sürgünde kalmanız kadar iyi oldu. Siz Pariste Türk halkının en güzel elleri, türküsü, kilimi, düşüncesisiniz. Sizin Paristeki, Türk halkının, dünyasının kültürü için yaptığınızı kimsecikler yapamaz. Siz Pariste oturan adam, burada, İstanbulda oturup da sabahtan akşamlara kadar dedikodu yapan, eylem çekiştirenlerden bin kere daha çok Anadolu halkıyla birliksiniz. Onun her anını, her gününü cömert bir sevgiyle terütaze, Adanadaki gibi yaşıyorsunuz. Yazdığınız yazıdan da belli ki, Türkiyeyi onlardan çok daha iyi biliyorsunuz.</p>

    <p>Dileğime gelince, dileğim şu: Eğer Türkiyeye dönmek niyetiniz varsa, gelip İstanbulda oturacaksanız, bu sizin için mümkün değil ya, Pariste oturun, gelmeyin. Ben sizi Adanadan sonra Pariste de gördüm. Hiç değişmemiştiniz. Pariste de Adanadaki kadar halkımızın elleri ellerinizdeydi. Ve halkımız için çok faydalı oluyordunuz. Halkımızın bir kültür bayrağısınız Pariste... Size bir şey söyleyim mi, benden daha iyi bilirsiniz ya, Paris Anadoluya ne kadar uzaksa, İstanbul da Anadoluya o kadar uzak. Pariste oturan bir insan ne kadar Anadolu eyleminin içindeyse, İstanbulda oturanlar da o kadar. Benim sizden dileğim Pariste kalın. Biliyorum, deli gibi özlemişsinizdir memleketi. Bir karpuz dilimi, Adana sarı sıcağı gibi, bir boncuklu arı, Adana sokaklarında bıçak atılan şekerkamışları, yaldızlı, mor, bir çam bardağı, yosun bağlamış, yeşil. Ve bir köylü elinin sıcaklığı, gücü... Ne güzel çizmiştiniz resimlerini... Biliyorum, biliyorum, deli gibi özlemişsinizdir...</p>

    <p><span epub:type="pagebreak" id="page129" title="129"></span>Ve memleketimiz üstüne yazılar yazılar yazın. En doğrusunu siz yazacaksınız. Yanılmazsınız.</p>

    <p>Çattığınız kişiler var ya, çattığınız olumsuz davranışlar var ya, onların hakkından hayat geliyor, onların hakkından Zonguldaklı maden işçisi Hüsamettin Güven geliyor. Hüsamettin Güveni tanısaydınız, mutlaka bir güzel resmini yapardınız. Belki ellerinin, belki uzun, yakışıklı boynunun, belki çocuksu gülüşlerinin... Çanakkaleli işçi Yaşar geliyor onların hakkından. Çanakkalede tek başına bir dev dövüşüyle yılmadan savaşan bu halk adamının bir gün destanı yazılacak... Görseydiniz, bu alçakgönüllü işçi dövüşçüyü çok severdiniz. Yiğidim üniversitedeki halk çocukları geliyor onların hakkından. Öyle vakur, öyle bilgili, öyle akıllı, öyle cesur, öyle insan, öyle sevgi dolu her biri... Ya, isterseniz bunları görmeye gelin... Çok mutlu olacaksınız. Salt bunları görmek için...</p>

    <p>Sevgiler.</p>

    <p class="date"><em>9 Temmuz 1968</em></p>
  </section>
</body>
</html>
