<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Zulmün Artsın</title>
  <link href="../Styles/main.css" rel="stylesheet" type="text/css" />
</head>

<body class="chapter" epub:type="chapter">
  <section>
    <h1 class="baslik"><span epub:type="pagebreak" id="page101" title="101"></span>Türkiyenin Kanına Ekmek</h1>

    <p>1946’da tek partili düzenden çoğulcu demokrasiye geçtik. Demokrat Parti kuruldu. Ardından da başka partiler. Demokrat Partiyi kuranlar tek partili düzenin adamlarıydı ve içlerinde Cumhuriyeti kuranlardan da birçok kişi vardı. Bunlar tek parti devrinde gıklarını çıkarmamışlar, en küçük bir savaşım vermemişlerdi. Tek parti devrinin bütün baskılarına ön saflarda katılmışlar, Türkiyenin halklarına kan kusturmuşlardı. Bunlar 1946’dan 1950’ye kadar, yönetimi ele geçirmek için tek parti devri için öylesine konuşmuşlardı ki, sanki bin kat ağırlıklı bir cehennemde yaşamıştık. Söylediklerinin hemen hepsini de halk yaşamıştı. Onlar diyordu ki, ey halk, bu tek parti, tek şef yönetimi seni aç koydu, seni çıplak bıraktı. Hastasın doktor yüzü görmedin, sıtmalısın sıtmadan sapır sapır döküldün. Anadolu bir çocuk mezarlığı oldu. Vergiler, angaryalar, hele de yol vergisi senin kanını kuruttu. Aç kaldığında da yabanotlarından başka yiyeceğin olmadı. Şeker yüzü görmedin. Kimi Demokrat Partililer, ellerinde şeker küpleri halka gösteriyorlar, kürsülerden, bunun adı nedir, diye alan alan, kasaba kasaba halka şeker gösteriyorlardı. Daha da korkunç yoksulluk tabloları çiziyorlardı. Gene alanlarda, kasaba kasaba, il il, köy köy dolaşarak bağırıyorlardı: Candarma işkencesi görmemiş, dayağı yememiş, angaryaya gitmemiş, yol parasından hapse girmemiş köylü var mıdır, diye soruyorlardı. Ben bütün bunların içinde yaşadım. Ve Demokrat Partililer doğruyu söylüyorlardı. Ve Demokrat Partililer öyle bir düzen getireceklerdi ki ülkeye, kurtla kuzu <span epub:type="pagebreak" id="page102" title="102"></span>birlikte yayılacaktı. Aç insan, doktorsuz insan kalmayacaktı. İşkence, zulüm kalkacaktı. Onların söyledikleri zulüm dünyasını, getirecekleri cenneti anlatmaya insanın gücü, dili yetmezdi.</p>

    <p>İşte böylece yönetime geldiler. Yönetime geldikleri bir iki yıl Türkiye biraz soluk aldı. Sonra da her şey eski tas eski hamam oldu. Giderek yönetim daha da ceberutlaştı. Meclis kararı olmadan Koreye insanlık özgürlüğü için asker gönderildi. Gidenler, altı bine yakın asker, geriye dönmedi. Demokrasi perdesi arkasında gene zulüm düzeni yerli yerine oturdu. O perdenin arkasında aklın havsalanın alamayacağı kadar insan hakları çiğnendi. Tahkikat Komisyonu, arkasından da 27 Mayıs Hükümet Darbesi geldi çattı. Halkımız demokrasi kurulacak, diye bir sevindi, bir sevindi, derken iki arkadaşıyla Başbakan Menderes asıldı. Bu, dünyanın kabul edemeyeceği bir tutumdu. Bu sıralarda da soğuk savaş günleri başlamıştı ve savaş gittikçe yoğunlaşıyordu. Ve Türkiye bu savaşta Batı dünyasının Sovyetler Birliğine karşı kalkanı olmuş, atom bombasının atılacağı ilk ülke derekesine düşürülmüştü.</p>

    <p>Demokrat Parti gerçek demokrat parti olabilseydi, demokratik kurumlara izin verse, o kurumlar güçlenseydi darbeye gerek kalmaz, darbe heveslilerinin de hevesleri kursaklarında kalırdı. Dünya demokrasilerini ayakta tutan, demokrat kurumlar ve insan haklarına saygıdır. Bizim yöneticiler, demokratik kurumlar yerine en ağır baskı düzenlerini sürdürür, evrensel insan haklarını, demokrasi perdesi arkasında çiğner, yerle bir ederken, dünyanın bunu görmediğini sanıyorlardı, sanıyorlar, bütün insan hakları bildirgelerine imzalarını basıyorlardı.</p>

    <p>Sonunda bugüne kadar geldik. Soğuk savaş bitti. Sovyetler kabuk değiştirdi, demokrat dünyaya teslim oldu. Böylelikle de öküz ölünce ortaklık bozuldu. İletişim de o kadar gelişti ki, dünya bir köy oldu.</p>

    <p>Türkiye ne yaptı yetmiş yıldır, bütün hakları Türk halkından da daha çok ellerinden alınmış olan Kürtler, çok yumuşak da olsa, direnişe geçti Türk halkından önce. Ve birtakım Kürt gençleri dağlara çıktı. Dağlardaki Kürtlerle ordu çarpışmaya başladı. Sonunda durum öylesine azıttı ki, sivil Kürt halkının üstüne yürütüldü ordu. Bir general, “Bana hükümet izin versin <span epub:type="pagebreak" id="page103" title="103"></span>doğuda taş üstünde taş koymam, o topraklarda ot bile bitirmem,” dedi. Ordunun başgenerali de, “Balığı yakalamak için suyu kurutmak gerek,” fetvasını verdi. Suyu kurutmanın ne demek olduğunu bütün dünya biliyordu. Dünyanın gözleri önünde büyük bir trajedi oynanmaya başladı. İki bin köy yakıldı, iki buçuk üç milyon insan topraklarından sürüldü. Bunlar, büyük şehirleri gecekondularla doldurdular. Aç çıplak, hasta bir insan kitlesi oluştu. Demokrat aydınlar, Türkiyenin bölünmemesini isteyenler, aman etmeyin eylemeyin suyu kurutmakla hiçbir şey elde edemeyiz, dediler. Bunu diyenleri de suyu kurutmak isteyenler hapsettiler. Oynanmak istenen trajedinin perdesi, ister istemez kalktı, trajedi artık insanların gözleri önünde güpegündüz oynanmaya başladı. Ve yüzyıl tarihinin büyük zulümlerinden biri, yirmi birinci yüzyıla, yani adı şimdiden konmuş <em>İnsan Hakları Yüzyılı</em>na girilirken ülkemizde oluştu.</p>

    <p>Bu olayları insanlık hiçbir zaman bağışlayamayacaktır. Bunca zulüm niçin yapıldı? Ülkemizin birlik ve bütünlüğünü korumak için! Bu çok yanlıştı. Ülkenin birlik ve bütünlüğü böylesi yollarla korunamaz, olsa olsa ancak ülke bölünürdü. Yöneticiler durumu daha anlamış gözükmüyorlar. Korkunç savaşlarını sürdürüyorlar.</p>

    <p>15 milyondan daha fazla bir kitleyi bu hale getirdikten, daha doğrusu düşürdükten sonra, iki halkı bu kadar biribirine düşman ettikten sonra, sen arkadaş, iki halkı nasıl bir arada tutabilirsin? Sen ırkçılığa varan bir milliyetçiliği azgınlaştırırsan, karşındakiler de insan, onlar da sana karşı, en azından içlerinde kin beslerler, öç alma duygularını geliştirirler. Bütün Kürtlerin kökünü kurutmaya olanak var mı? Bunun epeyce zor olduğu anlaşılıyor! Olsa bile elimize ne geçecek ki... İnsanların yüreğine kin ve öç tohumlarını ekmek hiçbir ülkeye hayretmez. Onun için bu çağda insanlar, yönetimler hep barışçı yollar ararlar. Hele bin yıldır kardeş kardeş yaşamış iki halkı demokrasiyle yönetmek, onların kardeşliğini pekiştirmek çok kolaydır. Kürtler Türkiyeyi bölerek yeni bir devlet kurmak isteyemezler. Bu hem çok zordur, hem de işlerine gelmez. Eski ve sağlam bir kültürü olan Kürt halkının, çıkarlarını bilecek kadar bilinçlendiği bir gerçektir.</p>

    <p><span epub:type="pagebreak" id="page104" title="104"></span>Karanlık güçler baskılarla basını da, bir kısım aydınları da çok yazık ki yanlarına aldılar. Basınımız zaten başlangıcından bu yana ahım şahım bir basın olamamıştı hiçbir zaman. Hiçbir zaman gerçek bir özgürlük yaşamamış, hep devletin, hükümetlerin emrinde olmuştur. Bugünlerde de suyu kurutanların iyicene buyruğuna girmiştir. Tarihi boyunca baskılar altında sıkışan basın da kendisine başka çıkış yolları aramıştır. Basını bir oyuncak durumuna düşüren yöneticiler de buna hep sevinmişlerdir. Basınsız ülkeyi yönetmek ne de kolay demişlerdir. Dikensiz gül bahçesi o bizim zavallı basınımızın diline pelesenk olmuştur.</p>

    <p>Ben birkaç yıl önce <em>Cumhuriyet</em> gazetesinde “Ko Desinler Kel Alinin Bağı Var” başlığı altında bir yazı yazmıştım. Ko desinler Türkiyenin gazeteciliği var. Ko desinler Türkiyenin basını var!</p>

    <p>Türkiyenin basını önce bütün düşüncelere sırtını döndü. Belki de bu bir zorunluktu. Gazeteleri çıkaranların çoğu kapı kullarıydı. Kapı kulu bile olmasalar ne yapabilirlerdi? Cumhuriyetin ilk yıllarında devlete azıcık yan bakanlar bile soluğu İstiklal Mahkemelerinde aldılar ve oradan canlarını zor kurtardılar. Sonra da yalvar yakar bağışlandılar. Bir ikisi de yurtdışına kaçarak tatlı canlarını zor kurtardılar.</p>

    <p>Demokrat Parti çağı gazeteciler için bir hapisaneler çağı oldu. Türkiyenin büyük gazetecisi Hüseyin Cahit bile hapisane hücrelerinde seksen yaşını bulmuşken süründürüldü. Bugüne kadar basın şöyle bir doyasıya özgürlük yüzü göremedi. Hep baskı, hep baskı, hep satın alma... Yazarları, gazetecileri, gazeteleri satın alma o batan Osmanlıdan kalma bir gelenektir. Daha da yoğunlaşarak sürüyor.</p>

    <p>Düşünceyle uğraşmak, düşünceye önem vermek her insanın başını baskıcı düzenlerde belaya sokuyordu. Öyleyse bunun çaresi neydi, onun da çaresi kolaylıkla bulundu. Nasrettin Hocanın hindisini bile gazetelerden kapı dışarı etmek. Öyle de ettiler. Kayserililer gibi bir anda gazeteleri boyadılar. O boyaların üstüne birtakım yazılar da yazdılar. Bunlar haberlerdi. Doğru yanlış hiç fark etmiyordu. Her devirde bir iki gazete her şeyi göze alarak bunların dışında kalma ferasetini gösterebiliyordu. Onların da başına gelenler... <em>Tan</em> gazetesi gibi.</p>

    <p><span epub:type="pagebreak" id="page105" title="105"></span>Gazeteleri satmak da gerekti. Para kazanacaklardı ya. Yakınlarda genç bir gazeteci arkadaşın söylediği gibi, artık gazetecilik bir ticari işti. Ticari iş olunca gazetecilik, halk neyi istiyorsa o olacaktı. Çıplak kadınlara taktılar. Gazeteler çıplak kadın resimleriyle doldu taştı. Ulusumuz yarı çıplak kadınlara doydukça kadınları biraz daha soydular, her gün biraz daha. Önce kalçaları fora ettiler. Aman allah, öylesine kalçalar sergilendi ki gazetelerimizde, renk renk, yaldız yaldız, dünyanın parmağı ağzında kalır. Binbir çeşit kalçaya da millet doydu. Sonra üstsüz modası aldı yürüdü. Gazetelerimiz bastılar da bastılar. Amanın şu insanoğlunun dişisinde de ne kadar çok, biçim biçim memeler varmış. Millet buna da doydu derken, arkasından da altsızlar çıktı. Hele televizyonlarımız, hele televizyonlarımız, dünya rekoru kırdılar. Her televizyon bir kadın pazarı oldu çıktı. Göbek atanlar mı, çırılçıplak seks yapanlar mı, şiddet mi, ne ararsan bulursun, insan değerlerini hiçe sayan, yok eden...</p>

    <p>Sonra Kürt savaşı başladı. Gazetelerimiz silahlarıyla birlikte ele geçirilmiş, toprağa uzatılmış PKK ölüleriyle doldu taştı. Bir ara gazeteler, televizyonlar insan mezbahasına dönüşüverdi. PKK’lılarca öldürülmüş asker ölüleri de bir başkaydı! Marşlar, ağıtlar, çığlıklar, kin kusmalar, öç alma yeminleri... Bereket versin iki kardeş halk bu kışkırtmalara kapılmadılar, da yakayı bir iç savaştan kurtardık; daha kurtardıksa.</p>

    <p>Artık basın, devletin buyruğuna geçmiş, birtakım gazeteciler, milliyetçiliğiyle büyük ün salmış birtakım milletvekillerinden de, parti başkanlarından da daha çok, suyu kurutmasıyla ün salmış generali bile geçtiler. Bu vatan artık onlardan sorulur oldu. Onlara karşı koyanlar, kardeş savaşını istemeyenler, bu kirli, dünyanın en pis savaşının durdurulmasını isteyenler bu gazetecilerce derakap vatan haini ilan edildiler. Ama dedikodular aldı yürüdü. Bu gazeteciler ulufe alıyorlardı. Gazeteler devletten teşvik ve yardım alıyorlardı.</p>

    <p>Gazeteler gazetecilerin, ne kadar gazeteci kalmışsa, ellerinden çıkıyor, holding sahiplerinin eline geçiyordu. O bilinen gazetecilik kavramı silinmiş gitmişti.</p>

    <p>Millet çıplak kadına da doyar gibi oldu sonunda. Millet, <span epub:type="pagebreak" id="page106" title="106"></span>psikolojik propaganda adına yan yana yatırılmış ölülerden de bıktı. Milliyetçi damar artık bundan ötesini götüremezdi. Ölüler gavur ölüleri olsaydı, hamiyeti vatan için yutulurdu, bu ölüler ne kadar Kürt olsalar da vatandaştılar, bin yıllık kardeştiler.</p>

    <p>Gazetelere çıplak kadın, korkunç cinayet haberleri yetmedi, silahlı, yan yana uzatılmış ölüler yetmedi. Eeeee, ne yapsındı şimdi gazetelerimiz, onlar da promosyona sarıldılar. Neler neler vermediler bir gazete alana. Evler, otomobiller, diş macunları, ayakkabı boyaları, ha yoksa ayakkabı boyası vermediler mi? Ne bileyim ben vermedikleri şey kalmadı da... Uzatmayayım, daha geçenlerde bir gazete deterjan bile verdi. Bu kadar kiri bu kadarcık deterjanın arıtamayacağını bilemediler. Ne yazık ki, ne yazık bilemediler, deterjan küçücüktü.</p>

    <p>Bugün uygar dünyada artık gazeteler patronların elinde değil, gazetecilerin ve okuyucuların elindedir. Bir patron bir gazeteyi satın alsa bile paşa gönlünce o gazetenin ilkelerini değiştiremez. Çoğu patron, özden gazeteci değilse ancak parasına, kazancına karışır. Bunların dışında etkisi çok azdır. Ne bileyim ben, biz böyle okuduk, Batılı gazeteci arkadaşlarımız bize böyle anlattılar. Belki de bize gönüllerini anlattılar. Gelecekteki gazeteciliğin nasıl olması gerektiğini anlattılar.</p>

    <p>Yalnız, şunu iyice biliyorum ki, Türkiyenin basınını incelemiş birtakım bilim adamları da söylüyorlar ki... Türk gazeteciliği dünyada görülmemiş bir olaydır. Çok yakınlarda dünyanın bütün gazetecilik okullarında, üniversitelerinde bir ders okutulacaktır. Bugünkü Türkiye Basını. Ve bu insanlık macerasını, olayını öğretmenler, gerçek bir basın nasıl olmamalıdır, diye okutacaklardır. Dünyada basın nasıl olmamalıdıra bizim basından başka sanırım uygun bir basın daha bulanamaz. Afrika basını mı? Haydi canım siz de oradan, garibanlar zaten çırılçıplak, ne yapsınlar çıplak kadın resmini? Beyaz kadın onları ilgilendirir mi? Etmeyin eylemeyin, o renk renk basan makinaları nereden bulsunlar? Söyleyin nereden bulacaklar?</p>

    <p>Basınımız da, yazınımız da, hani eskiden bir güç vardı, ona zinde güç, en ilerici güç diyorduk, bir kısım aydın o güce umut bağlamıştı, o güç de, bürokrasi de, işadamları, diyorlar, onlar <span epub:type="pagebreak" id="page107" title="107"></span>da Türkiyenin demokratikleşmesi için ülkemize yardım edemediler. Halkımız da, demokrasiye, özgürlüğe susamış, bilinçlenme olanağı elinden alınmış halkımız da yardım edemedi.</p>

    <p>Karanlık bir duvarın önüne geldik başımızı son hızla vurduk.</p>

    <p>İnsanlık içinde ulusal onurumuz yara aldı.</p>

    <p>Utançlar içinde kaldık.</p>

    <p>Biraz daha vakit geçsin, biz başımızı kaldırıp da uygar insanların yüzüne bakamayacağız.</p>

    <p>Türkiyenin insanları, o insanlar ki büyük bir kültür birikimiyle büyümüşlerdir, insanlık içinde bu kadar utanca layık değillerdir.</p>

    <p>Özgürlük düşüncesi sınırsızdır. Uygar dünya bunu böyle kabullenmiştir. Ateş çemberlerinden geçe geçe özgürlük düşüncesinin sınırı olmayacağına karar verilmiştir. Bu, artık tartışılmıyor bile.</p>

    <p>Demokratik bir yönetimle yönetilmek artık hem çok kolay, hem bir saygınlık göstergesi, hem bir gereksinme, hem de onurlu bir iştir. Vazgeçilmezdir. Hem de bir zorunluktur. Başka türlüsü olamaz 21. yüzyıla girerken.</p>

    <p>Medyamızın düzeyini düzeltmesi, boyadan, göbekten, cinayetlerden arınması gerek. Medyayı gazetecilerin, teknisyenlerin yönetmesi gerek.</p>

    <p>En önemlisi, gazetenin, televizyonun halkın bilincini sağlaması gerek. Düşünceye, sanata önem vermesi. Türk gazeteciliğinin içinde bulunduğu çıkmaz, promosyon ve düşüncesizlik çıkmazıdır. Bunlarla okuyucu yetişmez. Gazete, okuyucusunu kendi yetiştirir. Açın bakın dünya gazetelerine, en küçük bir gazetede bile haftada birkaç gün sanat, kültür, kitap sayfaları vardır. Uygar dünyanın basını okuyucusunu kendi yetiştirmiştir.</p>

    <p>Gazete haber verir, gazete öğretir, gazete bir kültür aracıdır her şeyden önce. Bizim gazetelerse bunun tam tersini yapıyor. Kültürden, üstüne gelen ejderhadan kaçar gibi kaçıyor. Gazetelerden olumsuz örnekler vermeyeceğim. Çünkü olumlu çok az yönleri var. Gazete okuyucunun nabzına göre şerbet vermez. Gazete, medya seyircilerini ve okuyucularını kışkırtmaz. Kol gibi harflerle manşetler vererek, bir spor karşılaşması<span epub:type="pagebreak" id="page108" title="108"></span>nı en büyük ulusal olay durumuna sokamaz. Hele, Kürt sorunu gibi büyük ulusal sorunlarla oynayamaz. Ülkenin geleceğiyle ilgili konularda gerçekleri saptıramaz. Gerekirse bütün olumsuzluklara, kapatılma pahasına, hapisane, zulüm pahasına karşı koyar. Uygar dünyanın gazeteleri, ülkeleri yıkımla karşı karşıya geldiğinde böyle yapmışlardır. Baskılarla büyük savaşımları olmuştur. Birçok ülkede gazeteler özgürlüklerin bayrağı olmuşlardır gerektiğinde. Her zaman ülkelerinin kültürüne en büyük katkılarda bulunmuşlardır. Bu bakımdan Türkiyeye yazık olmuştur. Gazetelerde çalışmak zorunda kalan iyi niyetli gazetecilere yazık olmuştur. Ülkemiz, ülkemizin halkları böylesi gazetelere layık değildir.</p>

    <p>Bunu halk böyle istiyor, diyorlar. Dünyanın en kötü filmlerini çevirenler de halk böyle istiyor, diyorlardı. Demokrasi düşmanları da Türk halkı demokrasiyi anlamaz, diyorlar. Ve halkı, her zaman yaptıkları gibi, küçük görüyorlar, aşağılıyorlar. Bütün bunlar doğru değil; halka düşmanlıktan başka da bir şey değil. En azından halkımızı bilmemek. O halk ki, yüzlerce yıl Yunus Emreyi, Karacaoğlanı, büyük destanları, Pir Sultan Abdalı, yüzlerce şairi kafasında taşıyarak bize armağan etmiştir. Halkın sanatları, sözlü edebiyatı, Anadolunun kültür birikimi, bu halkı inceltmiş, zevkini geliştirmiş, büyük kültürlü bir halk yapmıştır. Horoz yumurtadan çıkmış da kabuğunu beğenmemiş. Kendi halkını anlamamak, insan olmamakla birdir, hadi ben de onlar kadar zalim olmayayım, hiç olmazsa doğal insan olmamakla birdir, insanlık değerlerini yadsımak, insanlık kültürünü, ulusal kültürünü anlamamakla birdir. Ülke aydınları olarak en büyük belamız da bu durumumuzdur. Dünyayı anlayamamak da bütün bunların sonucudur. Aydınlar, ulusal kültürden gelmek, dünya kültürünü özümsemekle ancak aydın olabilir, ancak yaratıcı olabilirler. Yoksa küçük bir spor karşılaşmasını, dünyanın en büyük olayı durumuna sokmakla, halkı oyalamakla değil.</p>

    <p>Medyamız üstüne daha çok söylenecek söz var. Yalnız bu bir araştırma sorunudur. Bilim adamları, Türkiyede ve dünyada bu ilginç sorun üstüne çok bilimsel çalışmalar yapacak, çok kitaplar yazacaklar, bizim durumumuzu dünya üni<span epub:type="pagebreak" id="page109" title="109"></span>versitelerinde, yukarıda da değindiğim gibi, ders olarak okutacaklardır.</p>

    <p>Şu dünyada ülke olarak başımız iyice belada. Halka her gün geçtikçe daralıyor. Bizim yöneticiler de dünyaya meydan okuyorlar. Birtakım dünya güçlerine, ortakları birtakım devletlere güvenerek. Oysa ülkesinde insan haklarını çiğnemiş bir ülkeye, bu çağda kimse arka çıkamaz. Bir çıkar, iki çıkar, sonunda o ülkelerin halkları kendi yönetimlerine dur, der. Bıçak kemiğe dayanınca kendi halkları da dur, der. Çağımız, böyle dur diye ayağa kalkan halkların örnekleriyle doludur. Ben yukarıda Kürtler Türkiyede 15 milyon, diye yazmıştım. Bu yazıyı yazarken gazetede bir haber çıktı, İnsan Haklarından Sorumlu Devlet Bakanı Algan Hacaloğlu Kürtlerin Türkiyede 20 milyona yakın olduğunu söyledi.</p>

    <p>Kürtleri, bu kadar büyük bir kitleyi, yöneticilerin küçük görmeye hakları yok. Sahi bizde hiç mi akıl, hiç mi insanlık kalmadı da Kürtlerin, yani Kürt halkının başına bu kadar korkunç işler getirdik? Biz böyle suyu kurutarak gidersek, sonunda iş işten geçer. Bu kadar sürgün, ölüm, işkence ve hem de kırımlardan sonra Kürtlerle nasıl bir arada yaşarız? Bu çağda Kürtleri toptan öldürmeye gücümüz yeter mi? Öyleyse, biz böyle gidersek bir Apo gitti, diyelim, çok Apo daha büyük deneylerle geri gelir. Yeter, kardeş iki halk arasında kin, öç tohumlarını nolursunuz atmayalım. Bölünme paranoyasına kapılmayalım. Böyle bir şey yok. Ben Anadolu halklarından bir insanım. Anadolu halklarını iyi tanıyorum. Ne Türk halkı, ne de Kürt halkı bu bölünmeye razı gelir. Ne yapıyorsunuz, hepimiz de delirdik mi? Bu iki halkın ellerini biribirinden söküp atamazsınız. Bunu biliyorum, amanın ne olursunuz, daha çok, daha çok kin ve öç tohumlarını atmayalım iki halk arasına. Türk halkına da acıyalım, ya da birazcık, sevme gücümüz kalmışsa sevelim. Onlar da özgür bir dünya istiyorlar. Zulüm istemiyorlar. Kin, öç, savaş istemiyorlar. Anadolu halklarının analarını daha fazla ağlatmayalım, bu çok tehlikelidir. Anadolu halklarının analarını gereksiz yere ağlatanların sonlarını biliyoruz. Sovyet halklarının analarını ağlatanların sonlarını da gördük.</p>

    <p>Bir tek örnek vereceğim, dostumuz Amerikayı. Amerika, <span epub:type="pagebreak" id="page110" title="110"></span>büyük dostumuz, demokrasi şampiyonu, bugünkü dünyadaki tek güç, dünya cihangiri Amerika, Kuzey Irakı, Güney Kürdistanı yani, işgalimize göz yumdu, ama nereye kadar, çıkmamız koşuluyla, o da hemen. Amerika sonuna kadar bizi tutamaz. Amerika halkları buna razı gelemez. Hiçbir halk da ülkemizde insan haklarını çiğnememize razı gelemez. Gittikçe insanlıkta, insan haklarını, nerede olursa olsun, çiğneyenlere karşı koyma gelenekleşiyor.</p>

    <p>Amerikaya gelince, Amerika her gün biraz daha demokratikleşiyor. Demokratikleşmek zorunda.</p>

    <p>Amerikada da demokrasi gittikçe gelişiyor, pürüzlerini ayıklamaya çalışıyor. Amerika son yıllara kadar, zencilere karşı, bizden beter ırkçı bir ülkeydi. Beyaz halkların yardımıyla zenciler bütünüyle insan haklarına kavuştular. Amerikanın en büyük çıban başı kurudu. Amerikanın bundan hiçbir zararı olmadı. Tam tersine saygınlığı arttı. Daha da artacak.</p>

    <p>Amerikan halkına bugünkü demokrasi de yetmiyor. Amerikadaki demokratik pürüzler şimdiden gündemde. Bu büyük ülke saygınlığını koruyabilmek için, İkinci Dünya Savaşından sonra olduğu gibi demokratik ilkelerinin üstüne gidemeyecek. Birtakım demokratik ilkelerini çiğnemeyecek. Baskıcı, insan haklarını çiğneyen düzenlerle, hangi çıkar uğruna olursa olsun işbirliği yapamayacak. Yani İran Şahı gibilerle ortaklık edemeyecek. Buna Amerikan halkı izin vermeyecek.</p>

    <p>Amerika, Amerikayı Amerika yapan demokratik ilkelerinden ödün verirse ayakta kalamayacak. Vietnamdan, soğuk savaştan sonra Amerikan halkı demokratik ilkelerine daha çok sarılmış durumda. Demokratik ilkeleri çiğneyenler yönetime gelemez. Bundan dolayı da Amerika, bizde olduğu gibi demokratik ilkeleri hem çiğneyip, hem de insanlığın, kendi halklarının gözünün içine baka baka yalan söyleyemeyecek. Bundan sonra Amerika demokratik ilkelerinden ödün verirse ayakta kalamayacağını bilir. Sovyetler Birliği sosyalizmin demokratik ilkelerini çiğnediği için böylesine yıkıldı, yıkıldı gitti. Sovyetlerin tek günahı dogmatik olması ve diktatoryaya gitmesi de değildi ya...</p>

    <p>Yalnız bu çağda demokratik ilkelere tamı tamına uymak da yetmiyor. Çağımızda insan hakları da ilerliyor, gelişiyor. <span epub:type="pagebreak" id="page111" title="111"></span>Çağımız yeni insan hakları da yaratıyor. Amerika ve dünyamız bu yeni insan haklarını da göz ardı edemez.</p>

    <p>Bunun için bugün güvendiğimiz Amerikan dağına da çok güvenmemeliyiz. Amerikan dağına kar yağmaya başladı bile.</p>

    <p>Avrupayla aramızdaki köprüler atıldı atılacak. Devletler, hükümetler bizim insanları ezmemizi, işkencelerimizi, insanları yerlerinden yurtlarından etmemizi, yeni bir Ruanda, ya da Ruandaya benzer durumlar oluşturmamızı ne kadar yutarlarsa yutsunlar, Hitler, Mussolini, Franko, Salazar macerasından geçmiş Avrupa halkları bizi yutmayacaklar, yöneticilerine sırtlarını dönecek, en azından onları zorlayacaklardır.</p>

    <p>Bu gidişle dünyanın ortasında yapayalnız, dımdızlak kalacağız.</p>

    <p>Aklımızı başımıza alalım, gittiğimiz yol uçurumlarla dolu bir yoldur.</p>

    <p>Meclisteki birkaç bağnaz ırkçı, dünyadan habersiz kişinin iğvasına kapılmamalıyız. Savaşın, hele böyle kirli, kardeşin kardeşi öldürdüğü bir savaşın sökmeyeceğini, o savaşın bir “bumerang” olduğu gerçeğini dünya bas bas bağırıyor.</p>

    <p>Maşa dururken elimizi yakmak, dahası da bütün bedenimizin yanmasını göze almak, bir ırkçılıktan, bir inattan başka nedir ki...</p>

    <p>Çok yazdım. Gene de yazıyorum: “Yahu kardeşler, ülkemizde yanlışlıklar oldu. Siz Kürtlere zulümler, kötülükler yaptık. Halkların, uygar insanlığın kabul edemeyeceği bir belanın içindeyiz, buyurun evrensel insan haklarını, biz kardeşiz ta ezelden beri, buyurun,” demeliyiz. Bu çok kolay, çok kolay... Yağdan kıl çeker gibi bu işi kolaylıkla yapabiliriz. Bu korkunç savaşın bitiminde bize Kürt halkı kadar Türk halkı da canı gönülden yardım eder. Çünkü Kürtlerin çocukları kadar Türklerin de çocukları ölüyor.</p>

    <p>Dünyaya meydan okumak çok çok yanlış bir davranıştır. Dünyaya hiçbir gücün meydan okumaya gücü yetmez. Meydan okuyanların da başlarına gelenleri gördük.</p>

    <p>Bir bataklığın içindeyiz:</p>

    <p>İnsan öldürdükçe,</p>

    <p>İşkence yaptıkça,</p>

    <p><span epub:type="pagebreak" id="page112" title="112"></span>Ormanları birkaç PKK öldüreceğiz diye yaktıkça,</p>

    <p>Zulüm ettikçe,</p>

    <p>Halk da “Zulmün Artsın” diye bağırdıkça,</p>

    <p>Binlerce köyü yaktıkça,</p>

    <p>Milyonlarca halkı yerlerinden yurtlarından edip sürgün ettikçe,</p>

    <p>Ruanda benzeri bir dünya yaratmaya can attıkça,</p>

    <p>Dağlarda çoban koymayıp, canlarına kıydıkça...</p>

    <p>Zulüm saymakla bitmiyor ki...</p>

    <p>Battıkça batıyoruz.</p>

    <p>Ve güzelim Türkiyenin kanına ekmek doğruyoruz.</p>

    <p class="date"><em>1995</em></p>
  </section>
</body>
</html>
