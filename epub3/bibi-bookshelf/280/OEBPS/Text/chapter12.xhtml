<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Zulmün Artsın</title>
  <link href="../Styles/main.css" rel="stylesheet" type="text/css" />
</head>

<body class="chapter" epub:type="chapter">
  <section>
    <h1 class="baslik"><span epub:type="pagebreak" id="page54" title="54"></span>Solun Bağımsızlığı</h1>

    <p>Sosyalist olmak büyük bir insani sorumluluk taşımaktır. Ve bu sorumluluğun da gereklerini yerine getirmektir. Sosyalist insan, yeni bir insandır. Çağların bizim çağımıza kadar görmediği bir insan tipidir. Düşüncesinin zaferi için, hiçbir şey beklemeden savaşan bir kimsedir. Sosyalist insan, bir tek şey düşünür, o da düşüncesinin zaferini. O alçakgönüllü bir kişidir de. Doğanın ve yaşamın ve büyük insan topluluğunun karşısında kendi insan bireyinin küçüklüğünü bilir, insan olmanın, var olmanın akıp giden, ölümsüz olan büyük emekçi seline katılmak, onunla bütünleşmek, onunla birlikte ölümsüzlüğe varmak olduğunu bilir. Bütün bunlardan geçtik, sosyalist insan bir bilimsel gerçek için, salt bunun için savaşan insandır. Sömürme, bir kadim gerçektir. Her şeyden vazgeçtik, salt bunun için savaşır sosyalist insan. Bu savaş, bir başlangıç ve son değildir. Sosyalist insan tipi, sosyalizm kurulduktan sonra da var olacaktır ve işi gene böyle olacaktır. Sosyalist kavga hiçbir zaman son bulmayacaktır. Çelişkileri aşa aşa yeni çelişkilere varacağız. Yönetime ulaşmak, sosyalizmi kurmak demek de değildir. Sosyalizmi kurduklarını sananlar, her şeyin halledildiğini de saymışlar, dogmatizmin batağına yuvarlanmışlar, hem kendilerini bitirmişler, hem de en iyi niyetlerine karşın, sosyalizme zararlı olmuşlardır. Sorun çağın sorumluluğunu duymak gerçekleştirmek sorunudur. Başka bir şey değildir. Gelecek çelişkileri saptamak büyük bir deha işidir. Belki epeyce de işimize yarar bu saptama. Bizim gücümüz, çağımızın çelişkilerine yeterse bu da <span epub:type="pagebreak" id="page55" title="55"></span>bir şey olmalı bizim için. Dünya o kadar karışık ki, çağımızın çelişkilerini saptamak bile bize zor geliyor. Yanılgılarımız da çağımıza bile varamadığımızdan dolayıdır.</p>

    <p>Sol bağımsızdır. Sosyalizm hiçbir sınıfın, tabakanın emrine girmez. Bu, kesindir. O, emekçi sınıfın ideolojisidir ve bu ideoloji hiçbir kimsenin, bölüğün, tabakanın, sınıfın emrine ne için olursa olsun girmez.</p>

    <p>Emekçiler savaşırlarken, varacakları amaç uğruna, geçtikleri yolda birtakım tabakalarla, bölüklerle işbirliği yaparlar. O işbirliğini eşit koşullarla da yapmazlar, o tabakaları, bölükleri sosyalizmin geniş bir sahayı kaplayan bayrağı altına çağırırlar.</p>

    <p>Örneğin burjuvazinin sillesini yemiş, daha doğrusu burjuvazinin işçiler kadar sömürüsüne uğramış, bundan dolayı da yoksulluk imanına tak demiş bürokrasinin alt tabakasıyla işbirliği yaparlar. Emekçi bayrağının altına sığınan bürokrasinin, oraya sığınmaktan başka hiçbir mümkünü çaresi kalmamıştır. Gönüllü, gelir emekçiyle birleşir ve mücadeleye başlar. Bu, dünyamızda görülmüştür.</p>

    <p>Emekçilerin, yani fabrika işçilerinin bir yandaşı olan köylüler bile durumları sarsılmadıkça emekçi bayrağı altına zor gelirler. Bir örnek vereyim: Şu anda köylü günde bir kiloluk bir somun yiyor değil mi? İnsanlığın büyük deneyleri göstermiştir ki, bu bir kilo ekmek sürüp gittikçe köylü, öyle pek fazla yerinden kıpırdamıyor. Ekmek, bir kilodan yedi yüz elli grama düşüncedir ki, sen işte o zaman seyreyle gümbürtüyü. Bütün köylü devrimlerinin başında bu ekmek sorunu geliyor. Yani yukarıda verdiğim örnek geliyor.</p>

    <p>Bazı azgelişmiş ülkelerde sosyalizmin geleneği yokmuş gibi, sosyalizm doğası gereği hiçbir bölüğün, tabakanın, sınıfın emrine giremezken, sosyalizm bazı tabakaların emrine sokulmak isteniyor.</p>

    <p>Bizim ülkemizde bürokrasinin büyük, köklü bir geleneği vardır. Kendini koşullara uyduramadığından, ya da bunu beceremediğinden yönetimden epeyce uzaklaşmış bulunuyor. Her an da yüreğinde yönetim aslanı yatıyor. Bürokrasinin iktidar savaşı burjuvalığa karşıdır. Bunu yapabilmek için de birtakım güçler arıyor, işbirliği yapacak. En geçerli, en sağlam devrim gücü <span epub:type="pagebreak" id="page56" title="56"></span>de sosyalizm, işte onu emrine ya da yanına alıp amacına varmak istiyor. Amacına varınca ne olacak? Sosyalizm mi yapacak? Niçin yapsın? Sosyalizmin niçin emrine girsin bürokrasi, onda ne çıkarı olacak? Bürokrasinin bir sosyalizmde çıkarı olacaksa o yönetimin adına sosyalizm denir mi? Sosyalizmin emrine girmek için bürokrasi neden devrim yapsın? Yapsın da tatlı canını devrim zahmetine soksun. Burjuvazinin emrinde kalır, daha iyi onun için. Bürokrasinin muradı sosyalist güce dayanarak kendi yönetime geçmektir. Kendi devrimini de yapacak kadar hiçbir zaman güçlü değildir. Onun için, bir süre, o da çok az bir süre, köprüyü geçinceye kadar sosyalistleri kullanır, ondan sonra da... Vay Allah vay... Zulümlerden zulüm beğen... Ondan sonra onun çıkarlarına en büyük engel sosyalist güçtür. Sosyalist güç, bürokrasinin çıkarlarına her zaman, her yerde karşı koymak zorundadır. Dünya, hele çağımızda, bunun örnekleriyle doludur.</p>

    <p>Bir de bir ülkede demokratik yolu açmak var. Gene bütün dünyada sosyalistler kendi demokratik yollarını kendi güçleriyle açmışlardır. Bu demokratik yolu açarlarken sosyalistler başka tabakalar, bölükler, sınıflarla işbirliği yapamaz diyecek kadar hiçbir sosyalist bağnaz olamaz. Sosyalistlerle birlikte çıkarları demokratik düzende olan tabakalar, bölükler, sınıflar vardır. Sosyalistler bunlarla demokratik yolu açmak için işbirliğine girişirler. Ama hiçbir zaman bir tabakanın, bir bölüğün, bir sınıfın bu yol uğruna emrine girmezler.</p>

    <p>Çağımızın gerçeklerini iyi değerlendirmeliyiz. Örneğin, bürokrasi ne alemde? Kadim bürokrasimizin gerçek bir demokrasi işine gelir mi? Bir süre için de olsa... Gerçek bir demokratik düzende bürokrasimizin kendi çıkarları için göreceği birtakım işleri var mı? Gerçek bir demokraside ezilmiş, daha da ezilecek olan bürokrasimizin derdine derman olacak birtakım koşullar oluşacak mı? Yani bürokrasinin demokratik düzenden bir çıkarı olacak mı?</p>

    <p>Bütün bunları saptadıktan sonra bu sınıflarla, tabakalarla bir amaca, bir ortak amaca varmak için işbirliği yapabiliriz. Varılacak yeri, geçilecek yolu da bir bir karşılıklı saptarız. Yoksa her kafadan bir ses çıkar, sosyalizm de, düşünce de, eylem de güme gider.</p>

    <p><span epub:type="pagebreak" id="page57" title="57"></span>Sorun gerdek sorunudur. Hiç kimse babasının hayrına eşeğe torba takmaz.</p>

    <p>Emekçiler kendi demokratik yollarını kendileri açarlar. Bu yol zordur, sarptır, engellidir. Bu yolda emekçilerin işbirliği yapabilecekleri tabakalar, bölükler elbette olacaktır. Şimdiye kadar olduğu gibi. Çıkarları öteki sınıf ve tabakalarla uyuşmayanlar elbetteki sosyalizm bayrağı altına geleceklerdir. Öteki tabakaların, bölüklerin sosyalist bayrak altına gelmeleri bir çıkar sorunu olduğu kadar, bir bilinç sorunudur da.</p>

    <p>Emekçilerin bilinçlenmeleri ne kadar kolaysa, öteki tabakaların bilinçlenmeleri o kadar zordur. Bilinçlenen emekçiler sonuna kadar mücadeleyi sürdürürler de, bilinçlenen bürokratlar insanı yolun bir yerinde bırakıverirler.</p>

    <p>İnsanın bir şeye gülesi geliyor, İşçi Partisinin oylarını CHP’ye aktarmak isteyen bir kısım sosyalist arkadaşlar, sebeplerini tartışmıyorum, kendi aralarında bölünüyorlar. Bu bölünmeyi de ağızlarının suları akarak körüklüyorlar. Amanın, CHP’ye küçücük bir faydan olacak, bu yüzden sen kendin darmaduman oluyorsun. Tam Dimyata pirince giderken evdeki bulgurdan olma hesabı. Eller gider Mersine biz gideriz tersine. Bir zamanlar Türkiyemizde bir Demokratik Devrimciler vardı. Bunlar geniş cephe kurmak istiyorlardı. Öylesine ki, olmayan bir milli burjuvazi bile yaratıyorlardı, işbirliği yapmak için. İşbirliği yapabilmek için neler neler yapmıyorlardı. Uçan kuştan bile medet umuyorlardı. İyi, has, güzel bir çaba. İşbirliği yapmak için olmayan bir milli burjuva yaratacaksın, onunla da sonra işbirliği yapacaksın, bu da iyi has. Böyle iyi niyetli düşünceye can kurban. Ama bu arkadaşlar yedi kat yabancıyla işbirliği yapmak ister, yedi kat yabancıya el uzatırlarken, bir sosyalist kuruluş olan İşçi Partisine veryansın ediyorlardı. Burjuvaziden ileri düşmanları İşçi Partisiydi. Bu partinin ne oportünistliği, ne satılmışlığı, ne icazetliliği kalıyordu. Seçimde de onun oy alamaması için ellerinden geleni geri koymuyorlardı. Benim hiçbir zaman bu türlü davranışlara aklım ermedi. Acaba bu da yeni bir sol taktik miydi? Ne bileyim ben. Yedi düvelle, yedi kat yabancıyla işbirliği yapmak isteyen sosyalist kardeşlerimiz İşçi Partisini yerden yere vuruyorlardı. Bu, Türkiye solunun daha halledilmemiş bir gerçeğidir.</p>

    <p><span epub:type="pagebreak" id="page58" title="58"></span>Biribirine düşmeye can atan aydın kardeşlerimiz, işçilerin başı belada. Ülkemizde işçileri baskıya alabilmek, sindirmek için işverenler lokavt üstüne lokavt yapıyorlar. Bu lokavtlar bugünkü Anayasamıza bile aykırıymış. Bunu da bilim adamları yazıyorlar, söylüyorlar. Aydın kardeşlerimiz, bu işçilere ülkemizde kimse yardım da etmiyor. Tırnağın var ise başını kaşı. İşçilerimizin başlarını kaşıyacak tırnakları o kadar uzun olsaydı, işverenler lokavt kararı almaya zaten cesaret edemezlerdi. Ne diyorsunuz, biribirimizin gözlerini oymaya devam edelim mi?</p>

    <p class="date"><em>12 Ağustos 1973</em></p>
  </section>
</body>
</html>
