<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Zulmün Artsın</title>
  <link href="../Styles/main.css" rel="stylesheet" type="text/css" />
</head>

<body class="chapter" epub:type="chapter">
  <section>
    <h1 class="baslik"><span epub:type="pagebreak" id="page213" title="213"></span>Anlatım Sanatı Üzerine</h1>

    <p class="yazar"><em>Alpay Kabacalı</em></p>

    <p>— <em>Sözlü edebiyatın önemini sık sık vurgularsınız, sözlü edebiyatın günümüz edebiyatını önemli ölçüde etkilediğini savunursunuz. Siz sözlü edebiyattan ne ölçüde yararlandınız?</em></p>

    <p>— İnsanlığın bugün elimizde bulunan ilk yapıtları, sözlü edebiyatın ürünleridir. <em>Gılgamış, İlyada, Odysseia</em> sözlü edebiyattan yazılı edebiyata geçerek günümüze ulaşmıştır. Bunlar birer başyapıttır ve sözlü edebiyatın büyük kapsamı göz önüne alınırsa, bu başyapıtlar bile devede kulak kalır. Kim bilir kaç yüz tane <em>Gılgamış, İlyada, Odysseia</em> yazıya geçemediğinden unutulup gitmiştir... Sözlü edebiyatın her zaman büyük anlatım olanakları olmuştur; sözlü edebiyatın her zaman her çağda anlatım ustaları olmuştur. Kendi bölgemden örnek vermek isterim: Yetiştiğim dönemde Çukurovada yüzlerce hikaye, destan anlatıcısı vardı. Köroğlunu örneklersek, ben çocukluğumda ve gençliğimde yalnız Çukurova bölgesinde onlarca Köroğlu anlatıcısına rastladım. Bu Köroğlu destanlarını her usta kendince anlatıyordu, kendisinden bir şeyler katıyordu destana. Ben edebiyata bu destan anlatıcılarına öykünerek başladım. Gençliğimde hem bir anlatıcı, hem bir derleyiciydim. Birçok türkülü hikaye, birçok Köroğlu kolu derledim. Ağıtlar başlıca uğraşım oldu. Bir romancı için eğer o romancı yeni bir roman dili yaratma gücündeyse sözlü edebiyat erişilmez bir kaynak olabilir. Eğer yeni bir roman biçimi, yeni bir roman kurgusu, anlatımı yaratılacaksa, sözlü edebiyat kaynağına giderek iş kolaylaştırı<span epub:type="pagebreak" id="page214" title="214"></span>labilir. Benim temelimde ne kadar bir Balzac, Dostoyevski, Gogol, Çehov varsa, o kadar da Köroğlu olduğunu sanıyorum... Yeni bir roman dili, kurgusu, biçimi yaratmak, ancak çağların birikimiyle olur. Bu birikim yazılı edebiyat olduğu kadar sözlü edebiyattır da. Sözlü edebiyatın olanaklarından yararlanmamak, bugünkü edebiyatımız için büyük bir eksiklik olur. Sözlü edebiyat bundan sonra da yazılı edebiyatın yanında sürüp gidecektir. Ve yazılı edebiyat da her zaman sözlü edebiyattan yararlanacaktır. Belki bundan sonra sözlü edebiyat da yazılı edebiyattan yararlanabilir.</p>

    <p>— <em>Aynı zamanda klasik roman tekniklerinden, kalıplarından kurtulmak, yeni anlatım yolları aramak, yeni biçimlere yönelmek istiyorsunuz.</em> Demirciler Çarşısı Cinayeti<em>nde,</em> Yusufçuk Yusuf<em>ta,</em> Deniz Küstü<em>de</em> <em>bunun örneklerini verdiniz.</em></p>

    <p><em>—</em> Her çağ kendi romanını, kendi anlatım biçimini getirir. Anlatım biçimleri de, roman kurguları da, roman biçimleri de gökten inmez. Anlatımlar da sıkı sıkıya içinde geliştiği topluma bağlıdır. Söz eylemdir, harekettir, büyüdür. Evrenimizi yaratan da sözdür. Ben sözle yeni bir dünya değil, yeni bir roman dünyası kurmaya çalıştım. İnsanlar yüzyıllardan bu yana nasıl kendilerine düş ve mit dünyaları kurmuşlarsa, roman da insanlığın kurduğu mit dünyasının içindedir. Bu dünya, benim kurmaya çalıştığım dünya, kendimce bir dünyadır. Yaşadığımız dünya ile ilişkisi, dünya ile birlikte yaşamın gerçeğini, düşlerin ve mitlerin gerçeğini aramak değil midir? Roman bu aramanın bir başka yoludur. Belki de en kestirme yolu... Ayrıntılara çok önem verdim sözünü ettiğin romanlarımda. En küçükten, en ayrıntıdan giderek bir dünya kurmak... Bu, yeni bir biçim geliştiriyor. Dünyada her doğa parçasının, en küçük bir varlığın bile, bir kişiliği var. Bunu böyle kabul edince, kurulan dünyadaki öğeler gittikçe yoğunlaşıyor. Bir daldan, kırk sayfada, bir yaprak düşürmek... Bu, benim romanımın temellerinden biri olmalıydı. Böylesine güçlü bir yazar olmak isterdim, ama çağımız edebiyatında böylesine bir birikim yok. Onun için, sanırım benim gücüm bu yaprağı gönlümce düşürmeye yetmeyecek. Bu bir yoğurt yiyiş sorunudur. Çağımızın birçok edebiyatçısının, yazarının bu kadar yoğurt yeme sorunları yok. Benim oğlum <span epub:type="pagebreak" id="page215" title="215"></span>bina okur, döner döner gene okur... Varsın okusunlar, onlara bir diyeceğim yok. Bina okumak büyük bir rahatlıktır. Ama kırk sayfada bir yaprak düşürmenin, kılı kırk yarmanın edebiyatta bir rahatlık olduğunu sanmıyorum. Yeni arayışlara yönelmek, başarısızlığı önceden kabul etmek demektir biraz da. Çağımızın yenilikçileri, başarısızlıkları önceden kabul edilmiş çağdaş başarısızlardır.</p>

    <p>— <em>Bu görüşlerinizden yola çıkarak sevdiğiniz iki yazara, Stendhal ile Faulkner’a gelecek olursak...</em></p>

    <p>— Stendhal’i, Fualkner’ı beğenişim yukarıdaki düşüncelerimi doğruluyor. Bu iki büyük yazarı sevdiğim zaman niçin sevdiğimin o kadar bilincinde değildim. Giderek neyin ne olduğu iyice ortaya çıktı. Cervantes’ten bu yana Stendhal, anlatım alanında en büyük yenilikçidir. Romana getirdiği olanaklar, ondan sonra gelen romanı inanılmaz bir biçimde etkilemiştir. Daha da dünya romanına etkisini sürdürüyor Stendhal. O, hem anlatımda, hem kurguda, hem biçimde yepyeni bir roman yaratmıştır. Bilinçli olarak kendi çağının epopesini yaratmıştır. Onun romanı da <em>İlyada</em> gibi erişilmez bir dünyadır. <em>İlyada</em>nın yaratıcısı insanlıktır. Stendhal de aşağı yukarı o kadar güçlü olmuştur.</p>

    <p>Faulkner’a gelince, o da büyük bir ustadır. Hem kendinden önceki romanı aşmış, hem de her romanında kendini aşmaya çalışmıştır. Onun her romanında yeni bir biçim, yeni bir kurgu, yeni bir anlatım vardır. Gerçekte Faulkner bana karşıt bir kişiliktir: Ben ne kadar yalın, aydınlık, düz, sözcüksüz denilebilecek bir anlatıma varmak istiyorsam, Faulkner o kadar karmaşıktır. Buna karşın benim ona böylesine hayran olmam, onun yeni bir roman dünyası yaratmasından dolayıdır. Doğrusu, çağımızda bu çapta hayran kalınacak bir romancı göremiyorum.</p>

    <p>— <em>Beğendiğiniz başka çağdaş romancılar yok mu?</em></p>

    <p>— Elbette bir Hemingway de var dünyamızda. Ama çapının Faulkner’ın büyük çapına erişebileceğini sanmıyorum. Çağımız edebiyatı bir bunalımda. Ama bu uzun sürmeyecek. Dünyamız gittikçe zenginleşiyor. Çağımız anlatım sanatı da bu oranda zenginleşecek... Bütün çağların en büyük olayı, insanların aya gitmesi olayıdır. İnsan düşüncesini, insan duygularını <span epub:type="pagebreak" id="page216" title="216"></span>etkilemeyecek mi bu? Bir tek olay bile insanlığımızı zenginleştirmiştir. Yakında büyük bir edebiyatın sökün edeceğine inanıyorum. Dünyamızda inanılmaz değişiklikler olurken, çağımız büyük değişikliklere gebedir. Hem de aklımızın alamayacağı kadar kısa bir sürede. Belki de bu değişiklik söz sanatlarıyla başlayacaktır.</p>

    <p>— <em>Güney Amerika edebiyatı üzerine ne diyeceksiniz? Siz Güney Amerikalı romancıları yakından izliyorsunuz. Onları başarılı buluyor musunuz? Bu yazarlara yönelen ilgi edebiyat dışı nedenlere mi dayanıyor?</em></p>

    <p>— Güney Amerika romanı, tartışma götürür bir roman. İçlerinde Marquez gibileri olduğu kadar epeyce kişiliksiz yazarlar da var. Güney Amerika romanının dünya edebiyatında büyük bir yeri olacağını hiç sanmıyorum. Bu edebiyatın büyük bir kişilik getirdiğini de sanmıyorum. Örneğin, Güney Amerika edebiyatının bir Faulkner yetiştirebileceği aklımın köşesinden bile geçmiyor. Çünkü Faulkner’a ancak büyük bir birikim sonucu ulaşılabilir. Nasıl ki, Nâzım Hikmete, Sait Faike ulaşmak büyük bir birikim sonucuysa... Güney Amerika romanı, özellikle Fransız gerçeküstücülerinin etkisinde kalmış, yeni bir roman dünyası yaratmayı zorlayan bir akımdır. Uzun süre bu edebiyattan bir Nâzım Hikmet, bir Faulkner çıkacağını sanmıyorum. Arkasında İspanyol, Portekiz birikimi de olduğu halde... Şimdilik öyle görünüyor. Yanılabilirim de. Dillerin, kültürlerin ayrı ayrı birikimleri olduğu gibi çağdaş dünyamızın da bir birikimi vardır. Bu birikimi de yadsıyamayız. Onun için, günümüzde ilgi çeken Güney Amerika edebiyatından da bir şeyler çıkabilir.</p>

    <p>— <em>Ya Akdeniz dünyası? Siz, Akdeniz ülkelerinin bir ortak kültür kökeninde birleştiğini savunmuştunuz...</em></p>

    <p>— Dünyamız üstünde Akdeniz dünyası, iklimiyle, coğrafyasıyla, toprak verimliliğiyle kendine özgü bir bütündür. Çağımız uygarlığının burada doğması bir rastlantı olamaz. Daha eski uygarlıklardan Mısır, Mezopotamya, Yunan uygarlıklarının da burada doğması, çağımız uygarlığının bir rastlantı sonucu Akdenizde doğmadığını gösteriyor. Eski mitleri, epopeleri ele aldığımız zaman, bunların yalnız Akdenizin bir bölgesinin yarattığı yapıtlar değil, tüm Akdeniz dünyasının ürünleri oldu<span epub:type="pagebreak" id="page217" title="217"></span>ğunu görürüz. <em>İlyada</em>daki öğeler yalnız Grek dünyasının malı değildir; bunlar, tüm Akdenizin yarattığı ortak öğelerdir... Akdenizde ulaşım her bakımdan kolaydır, dünyanın öteki yerlerine bakarak. Bu yüzden tüm iletişimler de kolay olmuştur, dolayısıyla bir Akdeniz kültür bütünlüğü ortaya çıkmıştır. Bunun bilincine varmamız, Akdenizin ortak kültürüne, bu ortak kaynağa sırtımızı dayamamız, dünya kültürüne de, gene Akdenizlilerin yeni kültür aşamalarına da ulaşmamızı sağlayabilecektir.</p>

    <p>— İnce Memed <em>romanınızın olağanüstü ilgi görmesini siz nasıl açıklıyorsunuz?</em></p>

    <p>Ünlü bir sinemacı söyledi: Elmor Williams, filme çekmek için <em>İnce Memed</em>i satın almıştı. “Böyle sözcüksüz denilebilecek bir kitap nasıl yazılabilir, aklım almıyor,” dedi. Bu roman Türkiye için de ayrı bir şeydi. Sanırım o zamana kadar Türk romanında olmayan yeni bir anlatım, yeni bir kurgu, yeni bir insan anlayışı getirmişti. Bir de romanın temelinde geleneksel sözlü edebiyatın anlatısı vardı. Bir gerçeği söylemem gerekirse, Türkiyede ve dünyada bir romanın böylesine tutulmasının nedenini ben de bulmuş değilim. Herkes kendince bir yorum getiriyor. Örneğin İskandinavyada çok sık karşılaştığım bir soru, romanlarımın bu ülkelerde niçin bu kadar tuttuğuydu. Ben de, “Sebebini siz bileceksiniz,” diyordum. Bugün de aynı sorularla Fransada karşılaşıyorum. Ancak Fransada d’Ormesson gibi, Robert Kanters gibi, Alain Bosquet gibi büyük ustalar bunun nedenini araştırıyorlar.</p>

    <p class="date">Yazko Edebiyat, <em>Ocak 1983</em></p>
  </section>
</body>
</html>
