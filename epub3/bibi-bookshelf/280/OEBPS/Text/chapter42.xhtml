<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Zulmün Artsın</title>
  <link href="../Styles/main.css" rel="stylesheet" type="text/css" />
</head>

<body class="chapter" epub:type="chapter">
  <section>
    <h1 class="baslik"><span epub:type="pagebreak" id="page191" title="191"></span>Fransadaki <span class="b-normal">Accueillir</span> Dergisiyle Söyleşi</h1>

    <p>—<em>Yaşar Kemal, göç teması, insani sonuçları, özellikle açılarıyla yapıtlarınızın birçoğunda seziliyor. Örneğin</em> Ortadirek’<em>te</em>, <em>tüm bir dağ köyünün, açlıktan Adana‘nın pamuk üretilen dolayısıyla iş olanağı sağlayan kıyı kesimine doğru yaptığı yürüyüşü anlatıyorsunuz. Sizce Türk işçilerini daha iyi bir yaşam için Almanya, Belçika, Fransa’ya gitmeye iten çağımızın göçleriyle bir benzetme yapılabilir mi?</em></p>

    <p><em>—</em> İnsanın tarihi belki de bir göçler tarihidir. İnsanın incelenmesinde, insan olaylarının araştırılmasında göçe daha çok önem verilirse daha bir sağlıkla yaklaşabiliriz insan macerasına. Tarihin bildiğimiz sürelerine kadar Orta Asyada göçler olduğunu biliyoruz. Orta Asya göçlerine, savaş zorunluluklarından daha çok bir ekonomik gereksinme olarak bakmalıyız ve göçler çoğunlukla hayvancılık yüzünden olmuştur. Özellikle koyunlar, keçiler yüzünden. Uzun bir süre, belki yüz, yüz elli yıl bir toprak parçasında otlayan koyunlar orayı ister istemez çöl durumuna getirirler. Çölde hayvanlarını artık otlatamayan obalar da kendilerine başka otlaklar ararlar. Dünyanın birçok bölgesi, özellikle Orta Asya böyle çölleşmiştir. Keçilerin girdiği ormanlarda da hayır kalmaz, koyunların yaptığı yıkımdan daha az bir sürede keçiler ormanları yok ederler. Akdeniz büyük nehirleri kendine çektiği gibi, verimli kıyıları da tarih boyunca çölleşme göçmenlerini kendine çekmiştir. Anadolu bir Akdeniz ülkesi olduğu için bir göçmenler toprağı da olmuştur. Tarihin bu en büyük köprüsü Hititlerden Türklere kadar birçok göçmen soyunu barındırmıştır. Anadolu köprüsüne ne kadar göç<span epub:type="pagebreak" id="page192" title="192"></span>men gelmişse dışarıdan, tarih boyunca da o kadar göçmen dışarıya gitmiştir. Anadoluda Asyanın, Afrikanın birçok halklarını gördüğümüz gibi Anadolu halklarını Avrupanın, Asyanın, Afrikanın en uzak bölgelerinde bulabiliriz. Anadolunun son çağlarının köprülük durumu daha da ilginçtir. Tarihinin en büyük imparatorluklarından biri olan Osmanlı İmparatorluğu Anadolu halkını yeryüzüne diyar diyar asker olaraktan, sınır bekçileri göçmenler olaraktan dağıtmıştır. Ben Çukurovalıyım. Çukurova Akdeniz kıyılarının Nil kıyıları kadar verimli bir toprağıdır. Bu verimli toprak tarih boyunca da göçmenler toprağı olmuştur. Mezopotamyanın Asuri, Sümer halkları, İran yaylasının Persleri, Makedonyalı çift boynuz İskenderin ordularının kalıntıları, ya da orduların ardına düşüp Çukurovaya gelip burada kalanlar... Çukurovanın göç macerası öteki Akdeniz kıyılarından başka olmadığı gibi, Anodolunun macerasının da tıpkısıdır. Verimli Çukurova toprağı bizim bildiğimiz kadarıyla son günlere kadar büyük insan kütlelerini çekmiştir. Bugün Çukurovada yaşayanların büyük bir çoğunluğu Anadolunun başka yerlerinden gelmişlerdir. Gelmiş, Çukurovanın verimli topraklarına yerleşmişlerdir. Örneğin son yıllarda Toros dağlarından Çukurovaya büyük bir köylü akını olmuş, Toroslarda köyler boşalmış, Çukurovada köyler, kasabalar çıkmıştır ortaya mantar gibi. 1940’larda nüfusu üç bin kişi olan bir kasabanın nüfusu bugün elli bin kişi olmuştur. Bu büyük artışı Toroslardan akan insan seli ortaya çıkarmıştır. <em>Ortadirek</em> bir yarı göç romanıdır. Onların göçü mevsimliktir. Kışın gene o köyler dolar.</p>

    <p>Son yıllarda verimsiz köylerden gelenler bir daha yerlerine dönmediler. Son yıllarda Anadolunun iç göçü inanılmaz bir yoğunluk kazanmış, milyonlar köylerden şehirlere, kasabalara, başka yerlere gitmiş yerleşmişlerdir. <em>Ortadirek</em>teki olay bence bütün göçlerin temelidir. Bugün belki de Meryemce gelmiş, Adananın Kozan ilçesine yerleşmiş, torunu Hasan ya Almanyada, ya da Bossa fabrikasındadır. Belki de Kıbrıstadırlar. Bütün tarih boyunca süreli göçler olmuş, bundan böyle de olacaktır. Göç savaşları da olmuştur. Bir toprağa yerleşmişler, sonradan gelenleri yerlerine sokmak istememişlerdir. Onlar da savaşmış<span epub:type="pagebreak" id="page193" title="193"></span>lardır. Çukurovadaki aşağı yukarı Torostan akan bütün akarsuların adı bir Türkmen obasının adını taşır. Suya adını veren oba o suyun kıyılarına sahip çıkmıştır. Göçebelerin bile bir yerleşme düzeni vardır. Ben Avrupa işçi göçünü hiç de aykırı bulmuyorum. Böyle bir iş olacaktı, insanlık durdukça başka göçler de göreceğiz türlü biçimlerde. Yazık ki, işçi göçleri Avrupada gayri insani bir sömürü düzenini gerçekleştirdi. Dışarıdan gelen işçiler, ulusların kendi işçilerinden daha aşağı bir tavırla karşılaştılar. Bugün Avrupaya gelen işçiler her bakımdan ikinci, dahası da üçüncü sınıf insan tavırlarıyla karşılanıyorlar. Çukurovaya her yıl bir milyona yakın mevsimlik işçi gelir çalışmaya. Çukurova işverenleri onları da ikinci sınıf insan olarak görür, tıpkı Alman patronunun, Fransız, İsveç patronunun davrandığı gibi davranır göçmen işçiye. İşçilerin Türkiyede kavuştuğu hakları işverenler daha göçmen işçilere tanımak istemiyorlar. Bu, Türkiyede de, Avrupada da insanlığın yüzkarasıdır. Belki de, ekonomik zorunluklardan dolayı yurtlarını terk etmişler, her yerde böyle karşılanmışlardır. Yurdundan, alıştığı, onu yaratan topraktan ayrılmak başlı başına bir acı, dert iken, gurbetçiler bir de aşağılanmayla karşılanmışlardır. Belki şu göçmenlik işi insan soyunun en büyük yaralarından, acılarından biridir. İnsanlık doğal yaşamını yaşamak olanağını bulsaydı, belki de göçmenlere böyle insanlık dışı bir davranışta bulunulmazdı. Tam tersine, insanlık bu yurdundan kopmak zorunda kalmışlara, başkalarından daha bir ilgi, aşırı sevgi gösterirdi. İnsanlığın yüreğinde böyle bir sevgi var. Ama çağımızda insan yaşamı doğal değil ki... Herkes bir yabancılaşma pençesinde, biraz da insanlığın birçok değeri çağımızda can çekişiyor. Göçmenlere iyi davranılan çağlardaki gelenekleri biliyoruz. Çukurova halkının büyük bir kısmının dış ülkelerden gelip ovaya yerleşen bir kısım göçmenlere ne kadar dostluk gösterdiklerini de biliyoruz. Avrupaya akan, ikinci sınıf insan olarak aşağılanan insanın göçü bir gün duracaktır. Ama göçler hiçbir zaman durmayacaktır. Örneğin, belki de bir gün İsveçten Anadoluya bir göç başlayacaktır. Belki Hindistana geçecektir, Norveç halkının bir kısmı... Belki Sibiryaya gidecektir Afrikalılar. Bu iş hiç belli olmaz. Çünkü insan soyu güneyden kuzeye, doğudan batıya durmadan göç et<span epub:type="pagebreak" id="page194" title="194"></span>miştir. Gene de dünya durdukça, insanlık durdukça insanlar göç edeceklerdir. İnsanın geliştirdiği değerlerden birisi de, alışkanlıklarından, gereksinmelerinden birisi de göçtür. Ve insanlıkta bir göç saygısı oluşmuştur. Çağımızda bütün değerler altüst olduğu gibi göçmene saygı değeri de yitirilmiştir. Artık göçmen, hele göçmen işçi çağımızda yeni köleler olarak adlandırılıyor. Bu, insanlığın kötü bir hastalığıdır. İnsanlığın özünde, değerlerinde, iyiliklerinde kötülüklerinde bir bölük insanı ikinci sınıf insan olaraktan görme, hem de aşağılama yoktur. Bana sorulsa, çağımızın en utanç verici işi nedir dense, uygar sayılan ülkelerde işçilerin karşılanışıdır, derim. İnsanlık bence bu işçi göçü işinde de, Hitler’den aldığı yaradan da beter bir yara aldı.</p>

    <p>— Ortadirek’<em>in</em> <em>başkişisi</em> <em>göç eden işçi kafilesini izlemek için oğluna kendini sırtında taşıtan yaşlı Anadolu köylüsü Meryemce. Sizce genelde kadınlar, özel olarak da Türk kadını, göçte önemli bir görev üstlenecek</em> <em>mi?</em></p>

    <p>— Çok tuhaf, kadın erkeklerden daha toprağına, evine, yuvasına bağlıdır. Buna karşı bizim bölgeye gelen ırgatların başını kadınlar çekiyor. Belki de pamuk toplama, çapa yapma biraz da kadın işi olduğu için... Bugün Çukurovaya gidelim, şimdi, yaşlı kadınlar tarlalarda harıl harıl çalışmaktadırlar. Güçlerinin üstünde hem de... Ben çok yaşlı kadınla pamuk topladım Çukurovada. Dehşet bir sağlamlıkları, ya da inanılmaz bir dirençleri, inatları, gururları vardı. Meryemce, bu gördüğüm kadınlar.</p>

    <p>Göçmenlikte kadınların rolüne çok çok inanıyorum. Anadolu kadınları, Anadolu erkeğinden daha yüreklidir. Bunun da sebepleri var. Kadın, koca Osmanlı İmparatorluğunu sırtında taşıyan erkek gibi otorite karşısında ezilmemiştir. Anadolu kadını geleneği, göreneğinden dolayı da erkeklerce fazla ezilmemiştir. Kendi bölgemi, ya da Anadolunun bildiğim birçok bölgesini söylüyorum bunu söylerken. Anadolunun bazı bölgelerinde erkekler kadınlara hayvan gibi bakarlar, örneğin kasabalarda. Göçe çıkmak da bir yürek işidir. Bir çerçeve kırmak işidir. Çerçeveyi kırmakta daha yürekli olduğu için, kadın bütün yöreyi etkiliyor.</p>

    <p>— İnce Memed <em>üçlemesi Toroslar’daki yoksul bir dul köylü kadının tek oğlunun etrafında dönüyor. Yoksulluk ve aşk yüzünden bir <span epub:type="pagebreak" id="page195" title="195"></span>cinayet işliyor, arkasından hayduda ve dağa çıkmış bir asiler çetesinin neredeyse masalsı şefine dönüşüyor. Bu suç ve şiddet iç içeliğinin günümüzde göçmen işçiler arasında çok sözü ediliyor, özellikle ikinci nesil işçilerde. Siz bunu nasıl görüyorsunuz? Ne çare bulunabilir?</em></p>

    <p>— Bu soru çok önemli. İkinci sınıf insan olmak çok zor bir iştir. Anadolunun açlığından, yoksulluğundan gelen kişiye bence ikinci sınıf adam olmak pek öyle koymuyor. Yeter ki köydeki durumuna, ne pahasına olursa olsun düşmesin, onun başkaldırması ikinci sınıf insan olmaya karşı değildir. Öyle bir beladan gelmiştir ki, yeni girdiği kendince mutlu koşul içinde hiçbir şeyi düşünecek durumda değildir. İşi vardır, çalışıyordur. Ooooooh, su da, ışık da var, ev de ısınıyor, diz boyu pisliğe çamura da batmıyor köyün içini dolaşırken, oooooh, sıcak çorba da var... Bir gözlemim oldu İstanbul gecekondularında röportajlar yaparken... Röportajları yaptığım sıralar, o gecekondular halkı daha yeni gelmişlerdi topraklarından. Birer gözcük tahta, teneke evlerdeydiler. Ama bu tahta evlerin ortasında bir çeşme vardı. Suyu da gürül gürül akıyordu. Salt bu su için durmadan yediden yetmişe devlete millete dua ediyordu gecekondu halkı. Elektrik geldiği gün mahalledeydim. Ben ömrümde bir topluluğun böylesine sevindiğini görmedim. Her ev bir şenlikti. Bir hafta davul zurnayla türkü söyleyip halay çektiler. Bu ışık tansığına inanamıyorlardı. İlk seçimde silme oylarını yönetimdeki partiye verdiler. Aradan bir on beş yıl geçti. O mahalleye gene gittim. Gene herkesle konuştum. Mahalle iyice değişmişti. Hiç kimse halinden en küçük bir kıvanç duymuyordu. Köyden gelenlerin bir kısmı ölmüş, bir kısmı da köydeki durumlarını, kötü günlerini unutup gitmişlerdi. Artık yaşamlarını yörelerindeki apartmanlarda yaşayanların yaşamlarıyla ölçmeye başlamışlardı. Şehirde büyümüş gençlerse birer salt başkaldıran yaratık olup çıkmışlardı. Bir iki seçim önce büyük bir çoğunluğuyla yönetimdeki partileri, hem de tutucu partileri destekleyenler, bu sefer büyük bir çoğunlukla daha ilerici partileri destekliyorlardı. Gecekondulardaki suç oranı da birdenbire birkaç misline çıkmıştı. Ve suçu çoğunlukla şehirde büyümüş ikinci kuşak işliyordu. Şimdi İstanbulun gecekonduları İstanbulun en çok suç işlenen yerleri. Ve İstanbul belki de dünyanın <span epub:type="pagebreak" id="page196" title="196"></span>bir numaralı suç işlenen şehri. Avrupaya göçmüş işçilerin durumları bundan çok daha beter. Bir kere aşağılanma var. Dil bilmemek var. Türlü ekonomik olanaksızlıklar var. Orada doğan ya da büyüyen çocukların olanakları, içinde yaşadıkları ülkelerin çocuklarının olanaklarının çok altında... Ekonomik olarak, psikolojik olarak oradaki çocuk, genç insan sonsuz bir sıkışmada. Bu sıkışma onları ister istemez suça itiyor. İnce Memed mitosu yaratır halk benim romanımda. Gene bir halk kütlesi <em>Ortadirek, Yer Demir</em> <em>Gök Bakır, Ölmez Otu</em> üçlüsünde bir ermiş, bir Taşbaş mitosu yaratır. Her iki mitos yaratmada da sağlıklı bir yan var. Ya da bu yaratmalar insan sağlığıyla orantılıdır. Sıkışan insan, bundan hiçbir biçimde kurtulamazsa kendisini bir düş dünyasına atarak, bir mitos yaratıp o mitosa sığınarak kurtarmaya çalışır. İnsan yaşamında mitos, yaşamı sağlayan en gerekli öğelerden biridir. Ekmek gibi, su gibi, seks gibi... Sağlıklı insan bu çağda mitossuz yapamaz. Belki de bütün çağlarda yapamayacaktır. Biçim değiştirerek belki de insan soyu bütün yaşamı boyunca mitos yaratacaktır.</p>

    <p>Örneğin İstanbul gecekondularında yeni yeni, usuldan filiz veren mitoslara rastladım. Bu benim sevincim oldu. Demek ki, bizim gecekonducular durumu kurtarıyor, dedim.</p>

    <p>Ama Almanyadaki, öteki Avrupa ülkelerindeki işçiler öylesine bir yozlaşmanın, yabancılaşmanın içine itilmişler ki, mitos bile yaratamaz hale gelmişler. Mitos yaratmak bir sağlık, bir insanca gelenek işidir. Bu aşağılanmış kişiler köklerinden o kadar kopmuşlar ki, mitosa vuracak güçleri kalmamış. Bitik insan haline gelmişler kurumuşlar birkaç yılda. Bir insan bölüğünün böylesine tükenişi, özünden uzaklaşması geniş sosyolojik çalışmalara, psikolojik çalışmalara konu olmalı. Son yıllarda bizim halk aşıkları doldurdu Avrupayı. Yüzlercesi akın akın Avrupaya geliyor, bunların plakları, kasetleri harıl harıl satılıyor. Belki bir iyice kurumamasına, bitmemesine bunlar sebep oluyor bizim işçilerin. Yoksa Batıdaki işçi çocuklarının suç oranı çok daha fazla olabilirdi. Kendi köklerinden kopmuş toplulukların önce yaratıcılıkları biter. Önce mitos yaratmaları tükenir. Kime sordumsa, bana Türk işçilerinin bir mitosa sığındıkları üstüne bir şey söyleyemedi. Ülkeye dönme bile onlar için mitos değil. <span epub:type="pagebreak" id="page197" title="197"></span>Sağlıklı, geleneği olan bir topluluk olsaydı bizim Batıdaki işçi birliklerimiz, aman Allah, şimdiye ne geri dönme, ne ülkeye kavuşma mitosları, destanları, efsaneleri çıkardı.</p>

    <p>Ben, ne yazık ki, bu göçmen çocuklarının birinci kuşağına tamamen bitmiş gözüyle bakıyorum. Bunların suç işlemeleri gittikçe artacaktır. Bunun için de doğrusu hiçbir çare düşünemiyorum. Bunların, ne yazık ki birçoğu ömürlerini hapisanelerde geçirecekler, bir kısmı tımarhanelere düşecekler, bir kısmı ömürlerini kötü yollarda tüketecekler. Batının bitmez tükenmez karamsar ağırlığı bu çocukların üstüne çökecek, onları yok edecek... Batı şimdiden onları yoğun insaniyetsizliğiyle çevirmiş, kıskacına almış, suç işlemekten başka onlara hiçbir umar kalmamış. Bilmem, insanoğludur bu, umut kesilmez, belki bu çocukları, yani gençleri doğallaştıracak bir umar bulabilir, ama benim aklıma hiçbir umar gelmiyor.</p>

    <p><em>— Sanatçı ününüz dolayısıyla sık sık Türkiye dışına çıktınız, özellikle Fransa’da bulundunuz. Kendinizi ülkemizde yabancı hissediyor musunuz? Sizde dil iki ülke, iki kültür arasında bir yakınlaşma bağı kuruyor mu?</em></p>

    <p>—&nbsp;Bir yıla yakındır Avrupada yaşıyorum. Daha önce de Avrupada kaldım ve hiçbir dil konuşamıyorum. Yalnız unutmayalım ki, benim her Batı ülkesinde Türk arkadaşlarım var. Bir de geniş bir sanatçı topluluğu arkadaşlar var bu ülkelerde. Başka bir şey daha var, benim işim Batıdaki insanlarla ilişkiyi gerektirmiyor ki... Örneğin beş altı aydır İsveçteyim. Editörümün dışında bir tek kere İsveçli bir romancı arkadaşımla bir öğle yemeği yedim. Bu beş altı aydır ne kimseyi gördüm, ne de bir kimseyle konuşmak gereksinmesini duydum. Örneğin burada başladığım romanımı bitirmek üzereyim. Daha kalacak olursam burada, hemen yeni bir romana başlayacağım. Burada orman var, deniz var, ben romanımı düşünerek saatlarca yürüyorum. Sonra da gelip yazıyorum. Durumum böyle olmasaydı sanırım çok yabancılık çekerdim Avrupada. Dil, ülkenin değil kültürüne yaklaşmaya, insanlara yaklaşmaya bile engeldir. Üstelik, azgelişmiş ülke toplumundan gelen bir kişi, dil bilse de bence Batı insanına kolay kolay yaklaşamaz, onu anlayamaz, onun tadına, insanlığına varamaz. Koşullar çok ayrı... Koşullar <span epub:type="pagebreak" id="page198" title="198"></span>iki ayrı toplum yaratmış. Bunlar dil de bilseler, dille anlaşabilseler de biribirlerine, ikisi de insan oldukları halde, kolay kolay biribirlerine yaklaşamazlar. Ben, Batı insanının bazı davranışlarını anlayamıyorum. Hiçbir zaman da anlayamayacağım, örneğin paraya tapınmalarını... Zor anlaşılır bir iş bu.</p>

    <p>Sağlıklı bir karşılaşmada kültürler insanların anlaşmalarına engel değil, üstelik büyük yardım da ederler. Ama böylesi köle efendi karşılaşmasında en sağlıklı kültürler bile hiçbir şey yapamazlar. Sağlıklı karşılaşmalarda kültürler biribirlerini karşılıklı aşılarlar ki, yepyeni, inanılmaz sağlıklılıkta zengin kültürler gelişir. Ama gelin görün ki, iş başka, köle kültürü efendi kültürüne ne etki yapabilir? Hele Batı burjuvazisi, bütün dünyaya öyle bir tepeden bakıyor ki... Küçücük dağları değil, sanki büyük dağları Batı burjuvazisi yaratmış. İşçi göçleri kültürlerin gelişmeleri, biribirlerini aşılamaları için ele geçmez bir talihti, ama ne yazık... Yazık ki, Batı kültürünün tutumu insanlığa karşı yanlış olmuş. Emperyalizm, sömürdüğü ülkelerin insanlarını köle yaptığı gibi, kültürlerine de bakmamış, onu da köle kültürü saymış, öyle bir yaklaşımla varmış o kültürlere. Sanıyorum ki, böyle bir yaklaşım olmasaydı, bir Çin, bir Hint, bir Türk, Arap kültürü Batıya çok şey kazandırırdı. Yerli kültürler de, Batı kültürleri karşısında kendilerini küçük görmüşler, Batı kültürlerinden aşılanarak faydalanacakları yerde, o kültürlere öykünüp birer kültür maymunu haline gelmişler. Bence bizim işçilerin Batıyla kültür alışverişleri tıpkı böyle olacak. Başka türlü de olamaz. Her yerde efendi köle ilişkisi, her şeyde, aynı sonuca varır.</p>

    <p><em>— Yörüklerin özlemlerini ve yılda bir kere, mayısın en güzel gecesi doğu ve batı yıldızları buluştuğunda tuttukları dilekleri çok şiirsel bir biçemde anlattınız. O anda ülkelerinden uzakta olan Türk işçilerinin dilekleri sizce ne olabilir?</em></p>

    <p>— Bahar mitosu insanlığın müşterek mitoslarından biridir. Asyadan, Avustralyadan Afrikaya, Kuzey ülkelerine kadar. Aşağı yukarı bizim Anadoluda halen yaşayan bahar, benim yazdığım bahar mitosu, Hititlerde de vardı. Hititlerden günümüze kadar pek az değişerek gelmiş. Her yıl dünyadaki bütün canlıların öldüğü ve de daha güçlü dirildiği...</p>

    <p><span epub:type="pagebreak" id="page199" title="199"></span>Benim bu yakınlarda çıkan <em>Binboğalar Efsanesi</em> adlı romanım bugün Anadoluda yaşayan bahar mitosuyla başlar. Beş mayısı, altı mayısa bağlayan gece, denizlerin ermişi Hızırla karaların ermişi İlyas buluşurlar. Onların buluştukları an, bir göz açıp kapamalık bir sürede, bütün yaşam, hiçbir canlı kalmamacasına ölür, sonra hemen de dirilirler. Bu anın en belirgin olayı sular birden akmaz olur, yel esmez olur, insanın yüreği bile durur, kan dolaşımı da olduğu yerde kalır, bir de gökyüzünde biri batıdan, birisi de doğudan gelen iki yıldız çakışır. Suların durduğunu, yıldızların gökyüzünde çakışıp yere sağıldığını görenler o an ne dilerlerse yerine gelir, istedikleri olur. Bunun için yılın bugününde, yani Hıdrellez gecesinde yörenin bütün insanları dışarıya çıkıp yıldızların çakışmasını, suların zınk diye durmasını beklerler.</p>

    <p>Böyle bir Hıdrellez gecesi bir pınarın başında ben dursam, suyun akmadığını, yıldızların gökte çakışıp patladığını görsem, bizim Avrupadaki işçilerimiz için, biraz da insanlığın onurunun kurtulması için, insanın kendini de bin misli aşağıladığını düşündüğüm için, bu işçilerin Avrupadan hemen kurtulmalarını, kurtarılmalarını isterdim. Bu işçilerin ne pahasına olursa olsun, açlığa, yokluğa, zulüme yeniden dönme pahasına da razıyım, hemen ülkeye dönmelerini isterdim. Hiçbir zulüm ve kötülük insanın insanı aşağılamasından daha beter olamaz. İnsanı bu kadar insanlığından uzaklaştıramaz. Hem aşağılananı, hem aşağılayanı insanlığından çıkartamaz. Bakın, bu işçilerin, böyle köleler gibi kalmaktansa, bulundukları ülkelerin vatandaşları olmalarını da isterdim. Yeter ki böyle, insanlığın suratında her gün kanayan bir yara gibi kalmasınlar. Ve çocukları böylesine Arafta kalmasın. Gençleri, öldürme, uyuşturucu, doğal olmayan seks mitosuna kapılmasınlar, azıcık insanlıklarını kurtarmak için.</p>

    <p class="date">Accueillir (<em>Fransa</em>), <em>Ocak 1980</em></p>
  </section>
</body>
</html>
