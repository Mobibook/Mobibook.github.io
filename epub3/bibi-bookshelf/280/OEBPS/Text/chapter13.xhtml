<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Zulmün Artsın</title>
  <link href="../Styles/main.css" rel="stylesheet" type="text/css" />
</head>

<body class="chapter" epub:type="chapter">
  <section>
    <h1 class="baslik"><span epub:type="pagebreak" id="page59" title="59"></span>Türkiye Avrupa Konseyinde Kalabilir mi?</h1>

    <p>Günümüzde dünyalar yıkılıp dünyalar kuruluyor. Akla gelmez işler oluyor. Politikalar değişiyor. En sağlam bildiğimiz paralar zayıflıyor, çürük bildiğimiz paralar değer kazanıyor. Günümüz epeyce karmaşık. Bu karmaşıklığa dayanabilmek, bu karmaşıklıkta ayakta kalabilmek için günümüzü kılı kılına iyi izlemek gerek. Yoksa çok gerilerde kalırız. Gerilerde kalır da, bir daha hiçbir şeye, hiçbir zaman ulaşamayız.</p>

    <p>Avrupa buhran geçiriyor. Durumu çok iyi görünmesine karşın hiç de iyi değil. Avrupada, yüzyılların sömürgeciliğinden dolayı büyük bir kapital birikimi var. Bu kapital bile Avrupayı kurtaramıyor. Ve Avrupa kendi durumunu iyi biliyor, durumundan da kurtulmak için çabalar harcıyor.</p>

    <p>Avrupa teknolojik bakımdan Sovyetler Birliği ve Birleşik Amerikadan çok geride. Aradaki açığı kapatma olanakları şimdilik yok. Bu arada da günden güne, gittikçe açılıyor. Bir de Avrupanın elindeki pazarlar kayıyor. Ya da önemini yitiriyor. Avrupa gelişen dünyaya karşı ayakta kalma olanağını birleşmekte buluyor. Ortak Pazar bunun en güzel örneği. Bir de Avrupa Konseyi var. Bu da politik birleşme.</p>

    <p>Avrupa, Amerika ve Sovyetler Birliği karşısına Ortak Pazarla çıkmaktan başka çare bulamamıştır. Ortak Pazara bir kurtuluş simidi gibi yapışmıştır Avrupa. Olanakları birleştirmek ve yeni olanaklar bulmak, yeni pazarlar yaratmak...</p>

    <p>Avrupa Konseyinin temelinde bir çeşit özgürlük anlayışı var. Yani batının yüzyıllardan bu yana getirdiği özgürlük anla<span epub:type="pagebreak" id="page60" title="60"></span>yışı. Sovyetler Birliğinin, Amerikanın özgürlük anlayışları Avrupanın özgürlük anlayışına uymuyor. Bu özgürlük anlayışı oluşa oluşa Birleşmiş Milletler İnsan Hakları Bildirisindeki özgürlük anlayışına varmıştır. Avrupa ayakta kalabilmek, Sovyetler ve Amerikanın karşısında durabilmek, dahası da bu iki büyük ulusa üstünlük sağlamak için, bu özgürlük anlayışına sıkı sıkıya sarılmıştır. Sovyetler Birliği Pragda kendi özgürlük anlayışının dışına düşmüş, Avrupa bunun üstüne bütün gücüyle yürümüştür. Vietnamda Amerika tarihin görüp göreceği en büyük zulmü, insanlık dışı hareketleri yapmıştır. Avrupa bunun üstüne de bütün gücüyle yürümüştür. Sovyetler Birliğinin ve Amerikanın insan hakları anlayışları, Birleşmiş Milletler İnsan Hakları Bildirisine imza koymalarına karşın, pratikte bambaşka olmuştur. İnsan hakları anlayışları bu iki büyük devleti çağımızın gözünde zedelemiştir.</p>

    <p>İnsan hakları anlayışında bu iki büyük devlet zedelendikçe Avrupa insan haklarına, Birleşmiş Milletler İnsan Hakları Bildirisine daha içtenlikle, daha başka türlü sarılmaya başladı. Avrupa Konseyi İnsan Hakları Sözleşmesi beş aşağı, beş yukarı Birleşmiş Milletler İnsan Hakları Bildirisinin aynıdır. Ve Avrupa, sonuna kadar bu sözleşmeye bağlı kalmaya çalışıyor. Ya da öyle görünüyor. Bunda, buna içtenlikle inanmasında, ya da inanır görünmesinde çıkarı var.</p>

    <p>Gittikçe eski, büyük görkemini yitiren Avrupa kendi geliştirip oluşturduğu insan hakları anlayışına, özgürlük anlayışına sarılmaktadır. Bununla Avrupa insanlığın gözünde gene eski görkemli Avrupa olma amacını gütmektedir.</p>

    <p>Adına batılı demokrasi dediğimiz demokrasinin yerleşmesinde, elbette Avrupa halklarının büyük çabaları olmuştur. Elbette Avrupanın insan hakları ve özgürlük anlayışının içtenlikli savunucuları var. Ve bunlar etkili bir çoğunluk. Batılı aydın bu anlayışa gelinceye kadar çok maceralardan geçmiş, çok badirelerden geriye kalmıştır. Özgürlük adına Avrupa büyük savaşlar vermiştir. Yani demem o ki, bugünün Avrupasındaki özgürlük anlayışı lüks değildir. Bir milletler topluluğunun dört başı bayındır çıkar işidir. Hem öz, hem de dış ilişkiler bakımından.</p>

    <p><span epub:type="pagebreak" id="page61" title="61"></span>Bu Avrupa topluluğunda, bu ilkelere bağlı milletler var. Çizilmiş yasası var Avrupa topluluğunun.</p>

    <p>Albaylar cuntasıyla Yunanistan, bu topluluğun dışına düştü. Ve Avrupa Konseyi bütün direnmelere karşın, Amerikanın el altından yürüyen ağır baskısına karşın Yunanistanı Avrupa Konseyinden attı. Yunanlı askerlerin insanlık anlayışları Avrupayla taban tabana zıttı. Birisi bir tek insanın, insanlık yasaları dışına düşülerek, kılına hile gelmesini istemiyor, ötekiyse tarihin en iğrenç zulümlerini, işkencelerini kendi vatandaşlarına uygulamaktan çekinmiyordu. Yunanistanın Avrupa Konseyinde kalması, Avrupanın sarıldığı dal olan insanlık ilkelerini yadsıması demekti. Şu koca dünya karşısında, kendi halkları karşısında Avrupa da bir Yunanistan adına bunu göze alamazdı.</p>

    <p>Türkiyeye gelelim. 12 Marttan bu yana Türkiyede çok işler oldu. Bütün bu olanları şu anda bile sıkıyönetimden dolayı yazmak olanağım yok da, çok işler oldu, diye geçiştiriyorum. Çok işler olduyu anlayan anlasın diye. Yani sayın okurlarım, çok işler oldu. Çok işleri yazamayacağım, ama bazı şeyleri yazmasak da olmaz. O zaman hiç yazı yazmayalım olsun bitsin. O şeyler de şunlar:</p>

    <p>1- Seçime gidiyoruz. Dünyanın karşısına çıkıp da bizde seçim yapılıyor, seçim yapılınca da demokrasi olur, bundan daha iyi demokrasi mi olur, dediğimiz demokrasi bile zedeli. Şöyle ki, şunun şurasına seçime iki aylık bir süre kalmış. Sıkıyönetim yasakları sürüp gidiyor. Basının ağzı daha olduğu gibi kapalı. Millet hala satırların arasını okuyarak haberleri şavulluyor. Sol kanat partileri kapatılmış, dernekleri darmaduman edilmiş, bir insan bölüğünün Anayasal hakları elinden alınmış. Bir korku ki, insanlar başlarını çıkaramıyorlar omuzlarının arasından, sinmişler. Çünkü, hiçbir sebep yokken binlerce kişi gözaltına alınmış, tutuklanmış. İşte biz bu koşullar altında seçime gidiyoruz. Bütün sol kanat felç. Sağ kanat memlekette dilediğini yapıyor. Dilediğini dilediği biçimde söylüyor, yapıyor. Tek kanatlı kuşa dönmüş demokrasi. Fikirlerin bile suç sayıldığı bir demokrasi. Ama seçimli demokrasi. Ve seçimler de kayıtlı şartlı. Ve seçimler sıkıyönetimli. Biz daha önce yazdık. Sıkıyönetimli demokrasiye Türkiyede de, dünyada da kimse itibar etmez. Bi<span epub:type="pagebreak" id="page62" title="62"></span>zim seçimimizin doğru bir seçim olduğuna kimseyi inandıramayız. Seçimlerden bir hafta önce, on gün önce sıkıyönetimi kaldırmışsın ki, neye yarar. Böylesi bir seçimle demokrasi yapacağına kimi inandırabilirsin?</p>

    <p>2- Güvenlik mahkemeleri kuruldu. Güvenlik mahkemeleri niteliğindeki mahkemeler de Birleşmiş Milletler İnsan Hakları Bildirisi ve Avrupa Konseyi İnsan Hakları Sözleşmesiyle bağdaşmıyor.</p>

    <p>3- İşkence haberleri her gün arttıkça artıyor. Bütün bu işkence haberleri de günü gününe dünyanın her yanına yayılıyor. Dünyayı allak bullak etmesi için bir İbrahim Çenet haberinin herhangi bir Batı gazetesinde çıkması yeter de artar bile. Elleri, ayakları kökten kesik bir çocuğu al sen, tekbaşına bir hücreye aylarca kapat ve önüne yemek ver. Bu aç insan, elsiz, ayaksız bu aç insan, tabağa eğilerek, diliyle yalayarak yemeğini yemeye uğraşsın... Bundan daha tüyler ürpertici, bundan beter zulmü tarihler yazmış mı? Gene soruyorum, sayın yöneticiler bu korkunç olay doğru mu? Bu olay yalnız yöneticileri değil, tarih boyunca bir milleti lekeler. Biz Türk milleti adına, bu olayın doğru olmadığının açıklanmasını istiyoruz. Doğru söylenmese de olur. Doğru söylenmese de olur diyorum, çünkü gönlüm bu çağda bir milletin, herhangi bir kişinin bile, böylesine zulüm yapabilecek bir hale düşmesine razı gelmiyor.</p>

    <p>4- Bizim hapisanelerimiz birer ortaçağ zindanından beter. Bu zindanlarda da politik mahkumlara çok kötü davranılıyor. Sayın yöneticiler izin verir misiniz ki, Kazıkiçi Bostanlarını<a epub:type="noteref" href="#y1">*</a> yazayım. Yazayım da, dünyanın parmağı ağzında kalsın. Hiçbir yazarlık hüneri katmadan, sapsade. Her şeyi olduğu gibi. Ben yazamasam bile Kazıkiçi Bostanları trajedisini çooooooook yazacaklar var. Bir gün insanlık Kazıkiçi Bostanlarını da öğrenecek.</p>

    <p>Türkiyede olup bitenleri daha fazla uzatmayayım. Hem durup dururken, başıma iş açarım, hem de yazmam çizmem hiçbir işe yaramaz. Olan bana olur.</p>

    <p>Şimdi yukarıda sayıp döktüklerimle, Türkiye Avrupa Konseyi İnsan Hakları Sözleşmesinin dışına düşüyor. Türkiyede bir ka<span epub:type="pagebreak" id="page63" title="63"></span>nadın, böylesi bir seçimle parlamentoya gelmesi hiçbir şeyi kurtarmaz. Avrupa böyle parlamentolu epeyce memleket görmüştür. Ve Avrupa bilir ki, bu parlamentolar özgürlükleri ellerini kollarını sallaya sallaya yok etmişlerdir. Avrupaya biz parlamentarizmi öğretecek değiliz. Fazla söz etmenin de burada bir gereği yok. Bir memlekette gerçekten kendi istediği demokrasi var mı, yok mu, başından bunca işler geçmiş Avrupa hepimizden iyi bilir.</p>

    <p>Avrupanın Türkiyedeki olayların bu kadar üstüne düşmesi, kılı kırk yarması, bize dostluğundan da, düşmanlığından da değil. Türkiyenin Avrupa Konseyinde bulunmasındandır. Türkiye bugünkü tutumuyla Avrupa Konseyinde kaldıkça, Avrupa Konseyinin dünyanın karşısına açık alınla dikilebileceğini sanmadığındandır.</p>

    <p>Avrupa topluluğunda kalmak bizim çıkarımıza mı? Demokratik düzeni sürdürmekte millet olarak büyük çıkarımız var mı? Var diyorsak o zaman her şey kolaylaşıyor.</p>

    <p>Biz sıkıyönetimli, ağzına kilit vurulmuş basınla seçim yaparız, kim ne bilecek. Biz, İbrahim Çenetin iddialarına cevap bile vermeyiz, kim ne bilecek, kim ne karışır. Bizim hapisanelerimiz ortaçağ mahpusanelerinden beter, üstelik de orada politik mahkumlara çok kötü davranılıyormuş, kim bilecek hapisanelerimizin durumunu. Hatice Alankuş hapiste öldü, gitti, dedikodu ayyuka çıkmış, bunu kim duyacak. Daha önce de yazdık, artık dünya dapdaracık. Burada öksürsen Mısırdaki sağır sultan duyuyor. Gerçekten bizim burada duymadığımız söylentiler, olaylar Avrupada dillerde cirit atıyor.</p>

    <p>Seçimden sonra bile böyle gidersek Avrupa Konseyi yakamızda. Avrupa için günümüzde özgürlük, insan hakları hayat memat meselesi. Bunu da Türkiye için zedelemez.</p>

    <p>Çok hatalar yaptık. Gelin de doğru dürüst bir demokratik düzenin kurulması için savaş verelim. Sanıyorum ki, bu düzenin kurulması için halkımız bize yardım edecek. Tarih boyunca az özgürlük yüzü görmüş insanlarımızın büyük özlemleri var özgürlüğe. Ne diyorsunuz, olur mu?</p>

    <p class="date"><em>15 Ağustos 1973</em></p>
  </section>

  <aside epub:type="footnote" id="y1">* 12 Mart döneminde Ankara’da siyasal tutukluların konulduğu cezaevleri.</aside>
</body>
</html>
