<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Zulmün Artsın</title>
  <link href="../Styles/main.css" rel="stylesheet" type="text/css" />
</head>

<body class="chapter" epub:type="chapter">
  <section>
    <h1 class="baslik"><span epub:type="pagebreak" id="page118" title="118"></span>Bir Yargıç Öldü</h1>

    <p>Geri kalmış, bozulmuş, ya da daha yerine iyice oturmamış toplumlarda, bütün kurumlar bozuk çalışırlar hemen hemen. Netsen neylesen, toplum düzelmedikçe, yerine oturmadıkça bu kurumlardan herhangi birini düzeltemezsin. Toplumda bir kör dövüşüdür sürer gider.</p>

    <p>İnsanoğlunun, iki insan bir araya geldiğinden beri olagelmiş, köklü bir kurumu da “Adalet” kurumudur. Her bir şeyi bozuk olan toplumlarda bile insanlar, Adalet kurumunu ayakta tutmaya, onun kılına hile getirmemeye çalışmışlardır.</p>

    <p>İyice düzene girmemiş toplumlarda bile, Adalet kurumu o toplumların en önde, en ileri, en söz edilemez kurumu olmuştur, ya da ona çalışılmıştır. İnsanlık geleneği, toplum vicdanı bu kuruma, kendi gelenekleri, kendi kanunları içinde en büyük değeri vermek zorunda kalmışlardır.</p>

    <p>“Adalet mülkün temelidir” sözü insanlar için bayrak olmuştur.</p>

    <p>En belalı diktatörler bile davranışlarını, toplumun Adalet geleneğine uydurmaya, ya da uydurur görünmeye dikkat etmişlerdir. İnsanların vicdanlarından korktuklarından, cürümlerini bile onun namına işlemişlerdir.</p>

    <p>Adalet kurumu tarih boyunca sınıfların, zümrelerin, kişilerin isteklerine göre ayarlanmasına rağmen, insanlar o dar çerçeve içinde bile ondan çok şey beklemişler, ona umut bağlamışlardır.</p>

    <p>Krala, Berlinde hakimler var, diyen değirmenci, her şeye hakim olan kralın kendi kurduğu, ya da geliştirdiği bir kuruma <span epub:type="pagebreak" id="page119" title="119"></span>ihanet etmeyeceğini biliyordu. Ya da toplumun şartlarının getirdiği kuruma karşı koyamayacağını biliyordu.</p>

    <p>Bir toplum yıkılmaya yüz tutarken, en önce o toplumdaki kurumlardan Adalet kurumu çöker, dağılır. Bu, artık o toplumun yaşayamayacağına işarettir. Sonra bütün kurumlarıyla gümbür gümbür çeker gider.</p>

    <p>Bugün, bütün dünyada toplumun her dalının faydasına işleyen bir adaletin var olduğunu söyleyemeyiz. Ama milletlerin kendi gelenekleri, kendi çerçeveleri, insanlığın ortak koyduğu kanunlar içinde en kutsal saydıkları, en önem verdikleri kurumun da bu olduğunu inkar edemeyiz.</p>

    <p>Bir de bu konuda bugüne kadar çok hadiseler geçti, çok söz edildi. Fakat bizim de bu kutsal kavrama karışmamıza karşı koyan, Adaletin ne olduğunu, ne olması gerektiğini anlamış, onun bağımsızlığını ekmeği pahasına, çocuklarının açlığı pahasına savunan, vicdanının sesinden başka ses dinlemeyen, yandan yönden gelen tesirlere boşveren, bu kutsal ocağın yalımı, ışığı olan yargıçlarımız da var bereket ki. Halkın güveni.</p>

    <p>İşte bunlardan biri evvelsi gün öldü. Adı, Fevzi Borandı. Benim kasabama yakın Kozanda Ağır Ceza Reisiydi. Cenazesinde beş kişiden fazla yoktu. O da yakın akrabalarıydı. O bölgede, yani Kozan ve yakınlarındaki halk umudunu ona bağlamıştı. Onun adaletine. Hiçbir tesirle, hiçbir çıkar için, onun adaletten şaşmayacağını biliyordu. Haklılar, işleri Kozan Ağır Cezasına düşsün diye, ellerinden geleni yapıyorlardı. Halk tabakaları o Kozanda bulunduğu sürece, ağalardan beylerden korkmadılar. Haklarının verilmeyeceğinden korkmadılar. Oğlu hapisaneye, bir iftira yüzünden düşmüş bir köylü kadın, Kozan Mahkemesinin kapısında ona buna soruyordu: “Dazlak Hakim mi daha reis? Daha o mu?” Daha Fevzi Boranın Reis olduğunu anlayınca, bir sevindi, bir sevindiydi ki, orada bulunanların gözleri dolduydu. “Oğlum kurtulacak. Kurtulacak suçsuzum,” diyor da bir şey demiyordu.</p>

    <p>Fevzi Boran, hukuktan birincilikle çıkmasına rağmen, uzun yıllar, belki yirmi yıl ilkokul öğretmenliği yapmıştı. Neden sonra yargıç oldu. Kazasker Şükrü Mollanın oğluydu. Yani yargıçlık geleneğinden geliyordu.</p>

    <p><span epub:type="pagebreak" id="page120" title="120"></span>Ardında, yargıçlık mesleğinin imrenilecek, hayran kalınacak namusundan başka, bilenlerce geniş kültürünün değerinden başka hiç mi hiçbir şey bırakmadı.</p>

    <p>Feriköy Mezarlığında, kutsal Adalet ocağından kopmuş bir parça ışık, kimsenin haberi olmadan yatar. Toprağı bol olsun.</p>

    <p class="date"><em>20 Eylül 1959</em></p>
  </section>
</body>
</html>
