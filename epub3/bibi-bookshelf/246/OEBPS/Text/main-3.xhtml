<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><span class="calibre18"><br class="calibre15" /></span></p>

  <h1 class="calibre32"><a class="calibre11" id="bookmark0"></a><span class="calibre14">XXVI</span></h1>

  <h1 class="calibre32" id="sigil_toc_id_50"><span class="calibre14">IŞILDAYAN LEKE</span></h1>

  <p class="calibre1">Aniden uyanıyorum. Hava hâlâ karanlık. Tekrar uyumayı deneyerek yatakta bir ya da iki kez dönüyorum; ama uyuyamıyorum. Başımda hafif bir ağrı var ve sırayla ya yanıyor ya da üşüyorum. Kısa bir süre sonra mücadeleden vazgeçiyorum ve kibrite uzanıyorum. Mumu yakacak ve biraz okuyacağım; belki sonra uyumayı başarabilirim. Birkaç saniye elimle aranıyorum; sonra elim kibrit kutusuna dokunuyor; ama kutuyu açarken karanlıkta ışıldayan küçük bir leke görerek irkiliyorum. Diğer elimle uzanıp ona dokunuyorum. Leke bileğimde. Belirsiz bir telaşla derhal bir kibrit çakıp bakıyorum; ama küçük bir çizikten başka bir şey göremiyorum.</p>

  <p class="calibre1">Rahat bir nefes alarak, “Hayal görmüş olmalıyım,” diye mırıldanıyorum. Sonra kibrit parmağımı yakıyor ve onu yere atıyorum. Başka bir tane ararken çizik yine ışıldıyor. Şimdi hayal görmediğimi anlıyorum. Bu kez bir mum yakıyor ve lekeyi daha yakından inceliyorum. Çiziğin çevresinde yeşile çalan bir leke var. Kafam karışıyor ve endişeleniyorum. Sonra aklıma bir fikir geliyor. Yaratığın ortaya çıkmasından sonraki sabahı anımsıyorum. Köpeğin elimi yalamış olduğunu anımsıyorum. Yaranın şu âna kadar farkına varmamış olsam da bu, üzeri çizilmiş olan elimdi. Berbat <span class="calibre7">bir korkuya kapılıyorum. Korku beynimi kemiriyor. Köpeğin yarası, gece parlıyordu! Şaşkın halde yatağın kenarına oturuyor ve düşüncelerimi toparlamaya çalışıyorum; ama yapamıyorum. Bu yeni korku beynimi uyuşturmuş sanki.</span></p>

  <p class="calibre1">Zaman umursamadan geçiyor. Bir keresinde gayrete geliyor ve kendimi yanılmış olduğuma ikna etmeye çalışıyorum. Ama yararı olmuyor. Yüreğimde hiç şüphem yok.</p>

  <p class="calibre1">Saatler boyunca karanlık ve sessizlikte oturuyor, umutsuzluk içinde titriyorum...</p>

  <p class="calibre1">Bu sabah erkenden köpeği vurup çalıların arasına gömdüm. Kız kardeşim şaşırdı ve korktu; ama çaresizim. Kaldı ki, böylesi daha iyi oldu. Yara sol tarafım neredeyse tamamen kaplamıştı. Benim bileğimdeki yaraya gelince, gözle görülür derecede büyüdü. Birkaç kez kendimi dualar mırıldanırken buldum, çocukken öğrendiğim ufak şeyler... Tanrım, kudretli Tanrım, bana yardım et! Delireceğim!</p>

  <p class="calibre1">Altı gün oldu ve bir lokma dahi yemedim. Gece. Koltuğumda oturuyorum. Ah, Tanrım! Acaba bugüne kadar benim yaşadığım dehşeti yaşayan başka kimse olmuş mudur? Korku beni büsbütün sarmış durumda. Bu korkunç yaranın yandığını hissediyorum. Yara sağ kolumu ve omzumu tamamen kapladı ve boynuma doğru yayılıyor. Yarın yüzümü yemeye başlayacak. Yaşayan çürük bir kütleye dönüşeceğim. Kurtuluşum yok. Yine de, gözüm odanın karşı duvarındaki silah dolabına takıldığında aklıma bir fikir geliyor. Dolaba duyguların en tuhafıyla bakıyorum. Fikir zihnime iyice yerleşiyor. Tanrım, sen bilirsin, sen biliyor olmalısın, ölüm daha iyi, ölüm <span class="calibre36">bundan</span> bin kat daha iyi! İsa beni affetsin, ama bu şekilde yaşayamam, yaşayamam! Cesaret edemiyorum! Kimse bana yardım edemez, başka seçeneğim kalmadı. Bu en azından beni en son dehşeti de yaşamaktan kurtaracak...</p>

  <p class="calibre1">Biraz uyukladım sanırım. Çok zayıf düştüm ve ah öylesine perişan ve yorgunum ki! Kâğıdın hışırtısı bile beynimi zorluyor. İşitme duyum doğaüstü bir keskinliğe kavuşmuş durumda. Bir süre oturacak ve düşüneceğim...</p>

  <p class="calibre1">Şşşt! Bir şey duyuyorum, aşağıdan, mahzenlerden geliyor. Bir çeşit gıcırtı. Tanrım, açılmakta olan büyük, meşe kapak bu! Bunu kim yapıyor olabilir? Kalemimin cızırtısı beni sağır ediyor... dinlemeliyim... Merdivende ayak sesleri var; tuhaf, yumuşak sesler, tırmanan ve yaklaşan... İsa, bana, şu yaşlı adama merhamet et. Bir şey kapının koluyla oynuyor. Tanrım, beni şimdi koru! Kapı açılıyor... yavaşça. Bir şey...</p>

  <p class="calibre1">Bu kadar.</p>

  <p class="calibre1">NOT: Yarım kalan kelimeden sonra, elyazmasının üzerinde, kalemin kâğıt üzerinde kaydığını gösteren bir mürekkep izi var; korku ve yorgunluktan olmalı. -Ed.</p>

  <p class="calibre5"><img alt="" class="calibre42" src="../Images/main-16.png" /></p>

  <p class="calibre1"><a id="bookmark1"></a><br class="calibre15" /></p>

  <div class="calibre33">
    <br class="calibre15" />
  </div>

  <p class="calibre34"></p>

  <p class="calibre1"><span class="calibre18"><br class="calibre15" /></span></p>

  <h1 class="calibre32" id="sigil_toc_id_51"><a class="calibre11" id="bookmark2"></a><span class="calibre14">XXVII</span></h1>

  <h1 class="calibre32" id="sigil_toc_id_52"><span class="calibre14">SONUÇ</span></h1>

  <p class="calibre1">Elyazmasmı bıraktım ve Tonnison’a baktım. Gözlerini karanlığa dikmiş oturuyordu. Bir dakika bekledim; sonra söze girdim.</p>

  <p class="calibre1">“Evet?” dedim.</p>

  <p class="calibre1">Yavaşça bana doğru döndü. Aklı çok uzaklardaymış gibiydi.</p>

  <p class="calibre1">Elyazmasmı başımla işaret ederek, “Deli miydi?” diye sordum.</p>

  <p class="calibre1">Tonnison bir an için bana görmeyen gözlerle baktı; sonra kendini toparladı ve neden söz ettiğimi anladı.</p>

  <p class="calibre1">“Hayır!” dedi.</p>

  <p class="calibre1">Bu görüşüne katılmadığımı söylemek üzere ağzımı açtım; çünkü her şeyde bir mantık arama huyum öyküyü harfiyen kabul etmeme engel oluyordu; sonra hiçbir şey söylemeden tekrar kapattım. Tonnison’ın sesindeki kesinlik şüphelerimi kışkırtmıştı. Hâlâ hiçbir şekilde ikna olmamakla birlikte kendimi birdenbire daha az emin hissetmiştim.</p>

  <p class="calibre1">Birkaç saniye süren bir suskunluğun ardından Tonnison sertçe kalktı ve soyunmaya başladı. Konuşmak istemiyor gibiydi ve ben de susmayı tercih ederek onu izledim. İçim az önce okumayı bitirdiğim öyküyle dolu olmakla beraber kendimi yorgun hissediyordum.</p>

  <p class="calibre1">Battaniyemin altına girerken kadim bahçeleri onları ilk gördüğümüz gibi anımsadım. Yüreklerimizde uyanan o tuhaf korku geldi aklıma ve Tonnison’m haklı olduğuna karar verdim.</p>

  <p class="calibre1">Kalktığımızda çok geç olmuştu. Neredeyse öğle vaktiydi; çünkü gecenin büyük bir kısmını elyazmasmı okuyarak geçirmiştik.</p>

  <p class="calibre1">Tonnison’m aksiliği üzerindeydi ve ben de hiç havamda değildim. Sıkıntılı bir gündü ve hafiften ısıran bir soğuk vardı. İkimizden de balığa çıkmak için bir teklif gelmemişti. Öğle yemeğimizi yedik ve ardından öylece oturup tütün içtik.</p>

  <p class="calibre1">Çok geçmeden Tonnison elyazmasmı istedi; defteri ona verdim ve öğleden sonranın büyük bir kısmını elyazmasmı kendi başına okuyarak geçirdi.</p>

  <p class="calibre1">O bununla meşgulken aklıma bir fikir geldi.</p>

  <p class="calibre1">“Gidip bir daha bakmaya ne dersin?” Başımla nehrin aşağısını işaret ettim.</p>

  <p class="calibre1">Tonnison bakışlarını kaldırdı. “Hiçbir şey!” diye kesip attı ve ben onun yanıtıyla canım sıkılacağına rahatladığımı hissettim.</p>

  <p class="calibre1">Bunun üzerine onu da rahat bıraktım.</p>

  <p class="calibre1">Çay saatinden biraz önce bana tuhaf bir bakış attı.</p>

  <p class="calibre1">“Az önce seni terslediğim için üzgünüm, eski dostum,” dedi. (Az önceymiş, son üç saattir tek laf bile etmemişti!) “Ama bana ne teklif edersen et, oraya bir daha gitmem!” Bir adamın yaşadığı korkunun, umudun ve çaresizliğin öyküsünü masanın üzerine bıraktı.</p>

  <p class="calibre1">Ertesi sabah erkenden kalktık ve alışık olduğumuz üzere yüzmeye gittik. Önceki günün keyifsizliğini üzerimizden kısmen atmıştık. Böylece kahvaltının ardından oltalarımızı çıkardık ve günün geri kalan kısmını en sevdiğimiz sporu yaparak geçirdik.</p>

  <p class="calibre1">O günden sonra tatilimizin tadını olabildiğince çıkardık. Ama ikimiz de arabacımızın yolunu dört gözle bekliyorduk, çünkü onunla konuşmak ve onun aracılığıyla köy halkından herhangi birinin bu neredeyse hiç bilinmeyen arazideki kadim bahçeler hakkında söyleyebileceği bir şeyi olup olmadığını öğrenmek istiyorduk.</p>

  <p class="calibre1">Arabacımızın bizi almak için geleceği gün sonunda gelip çatmıştı. Biz hâlâ yataktayken erkenden geldi ve biz daha ne olduğunu anlayamadan çadırın kapısını açıp avımızın nasıl gittiğini sordu. Ona olumlu bir cevap verdik ve sonra zihnimizi en çok meşgul eden soruyu neredeyse bir ağızdan sorduk: Nehrin birkaç kilometre aşağısındaki kadim bahçeler, büyük bir çukur ve bir göl hakkında ne biliyordu? Ayrıca o civarda büyük bir evin olduğundan haberdar mıydı?</p>

  <div class="calibre33">
    <p class="calibre1"><br class="calibre15" /></p>
  </div>

  <p class="calibre34"></p>

  <p class="calibre1">Hayır, değildi ve hiç olmamıştı; ama, durun hele, bir zamanlar kırda tek başına duran büyük ve kadim bir ev hakkındaki bazı söylentiler kulağına çalınmıştı; ama eğer yanlış hatırlamıyorsa orası perili bir evdi ve öyle değilse bile bir tuhaflığının olduğu kesindi ve her halükârda çok uzun bir süredir, hatta yeni yetme bir genç olduğundan beri hiçbir şey duymamıştı. Hayır, özellikle hatırladığı bir şey yoktu ve biz onu sorgulayıncaya kadar da ev aklında bile değildi.</p>

  <p class="calibre1">“Baksana,” dedi Tonnison adamın bize söyleyeceği başka bir şeyi olmadığını anlayınca, “biz giyinirken köyde bir tur at ve mümkünse bir şeyler öğrenmeye çalış.”</p>

  <p class="calibre1">Adamcağız anlaşılmaz bir selam vererek görevi için yola düştü ve biz de alelacele giyinip kahvaltımızı hazırlamaya başladık.</p>

  <p class="calibre1">Tam kahvaltıya oturmak üzereydik ki geri döndü.</p>

  <p class="calibre1">“Tembeller daha yataklarından çıkmamışlar, efendim,” dedi masa niyetine kullandığımız erzak sandığının üzerindeki sofraya alıcı gözle bakarak.</p>

  <p class="calibre1">“Eh, ne yapalım, otursana,” diye cevap verdi arkadaşım, “ bizimle bir şeyler ye.” Adam Tonnison’a sözünü ikiletmedi.</p>

  <p class="calibre1">Kahvaltıdan sonra biz oturmuş tütünümüzü içerken Tonnison onu yine aynı göreve gönderdi. Adam yaklaşık kırk beş dakika sonra döndü ve bir şeyler bulduğu her halinden belliydi. Anlaşılan o ki tuhaf ev hakkında az da olsa yine de yaşayan diğer herkesten daha fazla şey bilen yaşlı bir köylüyle konuşmuştu.</p>

  <p class="calibre1">Yaşlı adamın verdiği bilgilere göre, kendi gençliğinde -bunun ne kadar geçmişte kaldığını Tanrı bilir- bahçelerin ortasında ve şimdi sadece bir parça yıkıntının kaldığı yerde büyük bir ev dururmuş. Bu ev çok uzun bir süreden beri boşmuş; hatta yaşlı adam doğmadan önceden beri. Köylüler, tıpkı babalarının da yaptığı gibi, o evden uzak durmaya dikkat edermiş. Evin hakkında söylenen çok şey varmış ve hepsi de kötüymüş. Ne gece ne de gündüz hiç kimse yanına bile yaklaşmamış. O ev köylüler için lanet ve uğursuzluk demekmiş.</p>

  <p class="calibre1">Sonra bir gün köye bir adam, bir yabancı, gelmiş ve nehirden aşağı, köylülerin verdiği adla Ev’in yönünde gitmiş. Birkaç saat sonra geri dönerek Ardrahan’a doğru geldiği yoldan uzaklaşmış. Sonra yaklaşık üç ay boyunca duyulan bir şey olmamış. Üç ayın sonunda tekrar ortaya çıkmış; ama bu kez çok sayıda eşek de varmış. Köyden mola vermeden geçmişler ve nehrin kıyısı boyunca Ev yönünde gitmişler.</p>

  <p class="calibre1">O günden beridir, her ay onlara gerekli erzakı Ardrahan’dan taşıması için tuttukları adamın dışında, onları bir daha gören olmamış. Adamın ağzından da bir laf alınamamış, besbelli ki konuşmaması için ona iyi bir para ödenmiş.</p>

  <p class="calibre1">O küçük köyde yıllar sessizce akıp gitmiş; adam aylık yolculuklarını düzenli biçimde yapmış.</p>

  <p class="calibre1">Bir gün, alışıldık görevi için yine ortaya çıkmış. Köylülerle kısaca selâmlaşarak Ev’e doğru uzaklaşmış. Genellikle Ev’den dönüşü akşamı bulurmuş. Ama bu kez birkaç saat sonra büyük bir telaş içinde dönerek Ev’in tamamen kaybolduğu ve yerinde dev bir çukurun açıldığı bilgisini vermiş.</p>

  <p class="calibre1">Anlaşıldığı kadarıyla bu haber köylülerin ilgisini o kadar çekmiş ki, korkularının üstesinden gelmişler ve toplu halde nehirden aşağı gitmişler. Orada her şeyi tam da erzakçı adamın tarif ettiği gibi bulmuşlar.</p>

  <div class="calibre33">
    <p class="calibre1"><br class="calibre15" /></p>
  </div>

  <p class="calibre34"></p>

  <p class="calibre1">Öğrenebildiğimizin hepsi buydu. Elyazmasınm yazarı kimdi, nereden gelmişti, hiçbir zaman bilemeyeceğiz.</p>

  <p class="calibre1">Kimliği, kendisinin de arzu ettiği üzere, sonsuza dek gömülü.</p>

  <p class="calibre1">Aynı gün ıssız Kraighten köyünden ayrıldık. O zamandan beri de bir daha dönmedik.</p>

  <p class="calibre1">Bazen, düşlerimde, her taraftan yabani ağaçlarla ve çalılarla çevrelenmiş o muazzam çukuru görürüm. Suyun gürültüsü giderek yükselir ve -uykumun arasında- diğer seslere karışır ve hepsinin üzerinde serpintinin ebedi kefeni durur.</p>

  <p class="calibre1"><b class="calibre18"><br class="calibre15" /></b></p>

  <p class="calibre1"><b class="calibre18"><br class="calibre15" /></b></p>

  <p class="calibre31"><b class="calibre18">HÜZÜN</b><a id="footnote1"></a><sup class="calibre37"><a href="#bookmark3">1</a></sup></p>

  <p class="calibre1">Göğsüme öfkeli bir açlık hâkim olmuş,</p>

  <p class="calibre1">Tanrının elinde ezilen bu dünyanın özünde Böylesine acı bir mutsuzluk olabileceğini,</p>

  <p class="calibre1">Korkunç yüreğinden böylesine bir kederi Başıboş salabileceğim,</p>

  <p class="calibre1">Hayal bile etmemiştim!</p>

  <p class="calibre1">Her iç çekişi aslında bir çığlık,</p>

  <p class="calibre1">Yüreğimde matem çanının vuruşları,</p>

  <p class="calibre1">Ve bütün beynimde tek bir düşünce,</p>

  <p class="calibre1">Hayatım boyunca bir daha asla (Anılarımın sızısı dışında)</p>

  <p class="calibre1">Senin -ki Hiçliğe karıştın- ellerine dokunamayacağım!</p>

  <p class="calibre1">Gecenin karanlık boşluğunda beyhude arıyor Sana sesleniyorum bir aptal gibi bağırarak,</p>

  <p class="calibre1">Ama sen yoksun ve gecenin dev tahtı</p>

  <p class="calibre1">Muazzam bir kiliseye dönüşüyor,</p>

  <p class="calibre1">Yıldızların ölüm çanları uzayda</p>

  <p class="calibre1">Yapayalnız olan benim için çalıyor!</p>

  <p class="calibre1">Özlem içinde kıyıya sürünüyorum,</p>

  <p class="calibre1">Kadim denizin ebedi bağrında</p>

  <p class="calibre1">Belki bir huzur bulabilirim diye;</p>

  <p class="calibre1">Ama işte, vakur derinliklerden gelen Gizemli sesler bana sanki</p>

  <p class="calibre1">Niçin ayrıldığımızı soruyor!</p>

  <p class="calibre1">Nereye gitsem yalnızım ama</p>

  <p class="calibre1">Bir zamanlar seninleyken dünya benimdi. Bütün göğsüm kudurmuş bir acı Eskiden benimken şimdi yok olan Yaşamın savrulduğu boşlukta</p>

  <p class="calibre1">Her şeyin gideceği ve geri dönmeyeceği!</p>

  <p class="calibre5"><img alt="" class="calibre43" src="../Images/main-18.png" /></p>

  <div class="calibre33">
    <br class="calibre15" />
  </div>

  <p class="calibre34"></p>

  <h1 class="calibre32" id="sigil_toc_id_53"><span class="calibre14">Sonsöz niyetine:</span></h1>

  <p class="calibre31"><span class="calibre18">Baki kalan bu çukurda</span></p>

  <p class="calibre31">Yankı Enki</p>

  <p class="calibre1">Korku edebiyatı, zaman ve mekânda açılmış oyukların öykülerini anlatır bize. Aslında ilk başlarda, mekânda açılan oyuklardı söz konusu olan. Örneğin Otranto Şatosu, Vathek’in sarayı, Dracula’nın Transilvanya’sı veya Usher malikânesi gibi gotik mekânlar, gerçekliğin uçurumundaki meskenlerdi. Ancak korku edebiyatının üstadı Lovecraft’ın eserlerinde işin içine geçmiş-gelecek diyalektiği ile zaman teması da girmeye başladı ve “kozmik dehşet” denilen tür ortaya çıktı. Kozmik dehşet, korkuyu, fantaziyi ve bilimkurguyu bir araya getiriyor ve aslında zaten marjinal olan bu türleri daha da marjinalleştiriyordu. İçerikle beraber üslupta, dilde ve kurguda da bir daralma gerçekleşmişti. Lovecraft’ın öykülerinde kelime dağarcığı genişliyor, ama okunabilirlik azalıyordu.</p>

  <p class="calibre1">Üstadın kozmik dehşete örnek olarak sayabileceğimiz öyküleri, bir genelleme yapıp korku öyküsü diye tanımlayabileceğimiz öykülerinden daha ağır ve daha süslüdür. Bu öykülerde başka bir dünyaya, farklı bir boyuta, düşsel bir gerçekliğe yolculuk yapılır ve önemli olan yolculuğun kahramanda bıraktığı psikolojik travmadır. Eylemin çok da önemi yoktur. Önemli olan bilinmeyenin yarattığı dehşettir. Bir olayın başlangıcıyla bitişi arasındaki mesafeyi, yolculuk temasını derinleştirerek, ağırlaştırarak verir Lovecraft. Bizi, örneğin <span class="calibre36">Randolph Carter’m İfadesi</span> adlı basit gerilim metnindeki gibi sürekli yükselen bir olay temposuyla yormaz, onun yerine bir türlü tanımlayamadığı ve bu yüzden birbirinden farklı sayısız sıfat kullandığı kozmik atmosferiyle yorar. Olay öyküsü olmadığı için, bir kozmik dehşet eseri çok akılda kalıcı değildir, ancak etkisi zihnimizde iz bırakır; tıpkı bazı rüyalarımızdaki olayları ayrıntılı hatırlamamamıza rağmen günlerce etkilerinden çıkamamamız gibi.</p>

  <p class="calibre1">William Hope Hodgson, Lovecraft’ın etkilendiği ve bunu mektuplarında itiraf ettiği başka bir korku ustası. “Tam bir Hodgson hayranına dönüştüm,” diyor Lovecraft, 1934’te Clark Ashton Smith’e yazdığı bir mektupta. Kozmik dehşetin atmosferini tüm ayrıntılarıyla vermek konusunda ancak Algernon Blackwood’un onunla kapışabileceğini iddia ediyor. Hodgson’ın diğer eserlerini de okuduktan sonra, Sınırdaki Ev için “başyapıt” nitelemesini yapıyor. <span class="calibre36">Sınırdaki</span> Ev’i okuduğumuzda Lovecraft’ın bu eserden neden “başyapıt” diye bahsettiği belli oluyor. 19. yüzyılın sonu, 20. yüzyılın başlarında karşılaştığımız türden korku edebiyatı öykülerine yakışan bir girişi var bu eserin. Devamındaysa tuhaf fantastik yaratıklar çıkıyor karşımıza. Romanın finalinden önceki uzun bölümse, artık “kozmik dehşet” olarak adlandırabileceğimiz o düşsel dünyaya davet ediyor bizi. Başka bir deyişle, girişi korku, gelişimi fantastik ve kalanı da bilimkurgu olarak değerlendirilebilecek bir eser <span class="calibre36">Sınırdaki</span> Ev. Diğer yandan, bilimkurgu, gotik kurgu ve fantastik kurgunun duvarlarını yıkan bu alt türe, Lovecraft’ın yazılarında kullandığı “weird” kelimesine atıfta bulunularak, 1930’lar-dan beri “tuhaf kurgu” (Weird Fiction) adı veriliyor. Eğer ilk bakışta daha anlaşılır bir çerçeve çizmek istersek, tuhaf kurgu yerine “doğaüstü korku” da demek mümkün bu türe.</p>

  <p class="calibre1"><span class="calibre36">Sınırdaki Ev,</span> tam anlamıyla bir doğaüstü korku eseri. Ancak Hodgson’m dilini ve üslubunu Lovecraft’la karşılaştırdığımızda, İngiliz yazarın daha az niteleme yaptığını ve daha fazla eylem cümlesine yer verdiğini görmek mümkündür. Diğer yandan, esere konu olan evin -ki ev, korku edebiyatının başlıca mekânı ve konusudur- ve çukurun -ki önemli bir psikanalitik simgedir- tasvirinde kullanılan kelime seçimleri, bu eserin altyapısındaki sağlamlığı ve zenginliği gösteriyor. Eserin orijinalinde “abyss”, “pit”, “cleft”, “chasm”, “ravine”, “rift” gibi birbirine yakın kelimeler sıklıkla kullanılıyor. Kitabı yayına hazırlarken, metnin Türk-çesinde sırasıyla “oyuk”, “çukur”, “ayrık”, “yarık”, “gedik”, “çatlak” olarak karşılamayı uygun bulduğumuz bu kelimelerin yerleşimini, metnin orijinaline sadık kalarak gerçekleştirdik. İngilizce “pit” kelimesi orijinal metinde kaç kez ve hangi noktada kullanılmışsa, karşılığı olan “çukur” kelimesi de aynı sayıda ve aynı noktada kullanıldı ve aynı yaklaşımı bu kümedeki diğer kelimelerin her biri için uyguladık. Ne de olsa Lovecraft’ın miras bıraktığı o “tanımlayamama”, “adlandıramama” sıkıntısını eserin Türkçe çevirisinde yansıtmak gerekiyordu.</p>

  <p class="calibre1">Metinde de görülebileceği gibi, Hodgson bu küme içinden en çok “abyss” ve “pit”, yani “oyuk” ve “çukur” kelimelerini kullanıyor. Türkçe etimolojisine baktığımızda, eski Türkçe “oyamak” kelimesinin karşılığı olarak “çukur açmak, içini boşaltmak” tanımını görüyoruz.<a id="footnote2"></a><sup class="calibre37"><a href="#bookmark4">2</a></sup> “Oy” karşılığı olarak da “çukur” kelimesini görüyoruz. Elbette günümüzde “oyamak” değil “oymak” diyoruz bu eyleme. Gelin görün ki, “oyalamak” da aynı kökten geliyor, yani zamanımızı oyuyoruz, içini boşaltıyoruz, boşa geçiriyoruz oyalandığımızda. Genellikle bir kaçış edebiyatı olarak görülen korku eserlerinin oyalanmaya mı yoksa zamanı, mekânı, gerçekliği oymaya mı yaradığını düşünmek için bir sebep daha veriyor bize bu etimolojik karşılaşmalar. Diğer yandan, “oymak” kelimesinin bir anlamı da “aileden büyük birim”. Moğolca “ayl”, yani “aile”den gelen “aymag”, bizim artık “oymak” dediğimiz kelimeye dönüşmüş. Kısacası “aile” göndermesiyle ev ve oyuk sadece bu eserde üst üste gelmiyor; sözlüğümüzde de birbirlerini kucaklıyorlar.</p>

  <p class="calibre1">Bu kökenlerin ışığında -ya da karanlığında mı demeli-tekrar düşünüyoruz eseri: <span class="calibre36">Sınırdaki</span> Ev’in bizatihi kendisi bir “oyuk” ve bir “ev” hakkında. Metni okuduğumuzda görüyoruz ki, oyuk ile evin karşılaştığı, üst üste geldiği tam da o nokta, anlatıcımızın dehşetine sebep olan kozmik yolculuğu başlatıyor ve gördüğü doğaüstü yaratıkları ortaya çıkarıyor.</p>

  <div class="calibre33">
    <p class="calibre1"><br class="calibre15" /></p>
  </div>

  <p class="calibre34"></p>

  <p class="calibre1">Korku edebiyatı yalnızca bir kaçış ya da oyalanma edebiyatı olmak zorunda değildir. Sadece bir oyun da değildir. Gerçeklikle oynar olsa olsa; gündelik gerçekliğin içindeki boşluğu doldurur, hatta onu hakikatle doldurur ve bu yüzden dehşet yaratır bizde. Oyuk, çukur, yarık, gedik... Gerçekliğin doldurulacak daha çok bilinmeyeni var, çünkü korkumuz baki kalıyor bu çukurda.</p>

  <p class="calibre1">Lovecraft, “İnsanın en kadim ve en güçlü duygusu korkudur; en kadim ve en güçlü korku da bilinmeyene duyulan korkudur,” demişti zamanında. “Bilinmeyen”, az önce bahsettiğimiz kozmik dehşetin lokomotifi olmuştur üstadın eserlerinde. Hodgson’ın, korku edebiyatının klasikleri arasında gösterilen bu eserinde de “bilinmeyen” başroldeydi ve onu bir türlü dile dökememenin yarattığı dehşet, işte bu esere konu olan o fantastik çukuru tasvir etmeye çalışırken <span class="calibre7">ortaya çıkıyordu. Kitapta geçen domuzumsu yaratıklar mı daha korkunçtu yoksa isimsiz anlatıcımızın bir türlü anlam veremediği, zamanın ve mekânın sınırlarını aşan kozmik dehşet mi? İşte bunun cevabı, bizi korku edebiyatının içinde kaybolacağımız farklı labirentlerine davet ediyor. Zaten korku, bizim kaybolmak, kaybetmek, bulmak ve bulunmak istediğimiz bir edebiyat değil mi?</span></p>

  <p class="calibre1"><a id="bookmark3"></a><a href="#footnote1">1</a></p>

  <p class="calibre1">Bu kıtaları el yazmasının son sayfasına yapıştırılmış bir kâğıtta buldum.</p>

  <p class="calibre1">Metinden daha erken bir tarihte kaleme alınmışlar gibi görünüyor. <span class="calibre36">-Ed.</span></p>

  <p class="calibre1"><a id="bookmark4"></a><a href="#footnote2">2</a></p>

  <p class="calibre1">Bu ve diğer karşılıklar için Nişanyan Sözlük’ten yararlandık, (nisan-yansozluk.com)</p>
</body>
</html>
