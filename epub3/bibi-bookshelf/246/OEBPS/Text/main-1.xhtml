<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre31"><span class="calibre18">VII</span></p>

  <h1 class="calibre32"><a class="calibre11" id="bookmark0"></a><span class="calibre14">SALDIRI</span></h1>

  <p class="calibre1">Kapıyı nasıl güçlendirebileceğimi düşünerek biraz zaman harcadım. Sonunda mutfağa indim ve biraz güçlükle de olsa yukarıya birkaç kalın odun parçası çıkardım. Bunları kapıya çaprazlamasına dayadım, alt ve üstlerinden çiviyle çaktım. Yarım saat boyunca uğraştıktan sonra kapıyı artık istediğim gibi güçlendirmiştim.</p>

  <p class="calibre1">Sonra, kendimi daha rahat hissederek, bir kenara bıraktığım ceketimi aldım ve kuleye dönmeden önce son birkaç şeyle ilgilenmeye başladım. Bu şekilde uğraşırken kapının kurcalandığını ve kilidin zorlandığını duydum. Sessizliğimi koruyarak bekledim. Çok geçmeden yaratıklardan birkaçının dışarıda hareket etmekte olduklarını fark ettim. Birbirlerine alçak sesle homurdanıyorlardı. Sonra, bir dakika süren bir sessizlik oldu. Aniden kısa ve sert bir homurtuyla beraber kapı muazzam bir basınç altında gıcırdadı. Yerleştirdiğim payandalar olmasaydı eğer içeri doğru patlayacaktı. Basınç başladığı gibi aniden kesildi ve alçak sesli homurdanmalar tekrar başladı.</p>

  <p class="calibre1">İçlerinden biri hafifçe ciyakladı ve yaklaşmakta olan başka yaratıkların sesleri duyuldu. Aralarında kısa bir homurdanma geçti ve ben yardım çağırmakta olduklarını tahmin ettim. En kritik anın yaklaşmakta olduğunu anlayarak tüfeğimi hazırladım. Eğer kapı dayanamazsa en azından öldürebildiğim kadarını öldürecektim.</p>

  <p class="calibre1">Yine alçak sesle bir işaret verildi ve kapı bir kez daha muazzam bir güçle çatırdadı. Basınç yaklaşık bir dakika kadar sürdü ve ben kapının her an çatırdayarak çökeceği endişesiyle bekledim. Ama hayır, payandalar dayandı ve yaratıkların bu hevesleri boşa çıktı. Sonra aralarında yine o korkunç homurtularla konuşmaya başladılar ve bu arada yeni gelenlerin de olduğunu çıkardıkları seslerden fark ettim.</p>

  <p class="calibre1">Kapının birkaç kez sarsıldığı uzun bir konuşmanın ardından yine sessizliğe gömüldüler. Kapıyı kırmak için üçüncü bir girişimde daha bulunacaklarını anlamıştım. Neredeyse umutsuzluğa kapılmak üzereydim. Payandalar son iki saldırıda çok zorlanmışlardı ve daha fazla dayanamayacaklarından fena halde korkuyordum.</p>

  <p class="calibre1">Tam o anda aklıma bir fikir geldi. Tereddüt etmenin vakti değildi ve ben derhal odadan dışarı fırlayarak merdivenleri tırmanmaya başladım. Bu kez kulelerden birine değil kurşun kaplamalı terasa çıkıyordum. Bir kez oraya vardığımda çatıyı çevreleyen duvar korkuluğa koştum ve aşağı baktım. Daha bunu yaparken bile aşağıdan gelen kısa işareti ve kapının saldırı altında gıcırdamaya başladığını duymuştum.</p>

  <p class="calibre1">Kaybedecek bir saniye bile yoktu; eğilerek nişan aldım ve ateş ettim. Sert bir patlama oldu ve hemen ardından da kurşunun saplanma sesi geldi. Aşağıdan tiz bir feryat yükseldi ve kapının gıcırtısı kesildi. Sonra, korkuluğun üzerinden doğrulurken iri bir saçak taşı altımdan kaydı ve aşağıdaki kalabalığın üzerine büyük bir çatırtı çıkararak düştü. Korkunç çığlıklar gecenin içinde birbirine karıştı ve kaçışan ayak sesleri duydum. Dikkatle aşağı baktım. Dış kapının hemen eşiğinde yatmakta olan saçak taşını ay ışığında görebiliyordum. Taşın altında bir şey var gibiydi, hatta birkaç şey, beyaz; ama emin olamıyordum.</p>

  <p class="calibre1">Böylece dakikalar geçti.</p>

  <p class="calibre1">Aşağıya bakarken evin gölgesinden çıkan bir şeyin yaklaştığını gördüm. O yaratıklardan biriydi. Sessizce taşın yanına gitti ve çömeldi. Ne yaptığını seçemiyordum. Bir dakika sonra doğruldu. Pençeleriyle tuttuğu bir nesneyi ağzına götürdü ve dişleriyle bir parça kopardı.</p>

  <p class="calibre1">O anda anlayamamıştım. Sonra, yavaş yavaş idrak edebildim. Yaratık yine öne doğru eğilmişti. Korkunç bir şeydi. Tüfeğimi doldurmaya başladım. Tekrar baktığımda canavar taşa asılıyor, onu bir yana doğru çekiyordu. Tüfeğimi korkuluğa dayadım ve tetiği çektim. Yaratık yüz üstü kapaklandı ve bir süre toprağı ayaklarıyla dövdü.</p>

  <p class="calibre1">Neredeyse tüfeğin patlamasıyla aynı anda başka bir ses daha duymuştum; kırılan camın sesini. Sadece tüfeğimi tekrar dolduracak kadar duraklayarak çatıyı terk ettim ve iki kat merdiveni indim.</p>

  <p class="calibre1">Orada durup kulak kabarttım. Ben bunu yaparken yeni şıngırtılar geldi. Ses altımdaki kattan geliyor gibiydi. Basamakları heyecanla indim ve pencere çerçevesinin sarsılma seslerini izleyerek evin arka tarafındaki boş yatak odalarından birinin kapısına ulaştım. Kapıyı hızla açtım. Oda ay ışığıyla loş biçimde aydınlanmıştı; pencerenin dışındaki gölgeler ışığın çoğunu kesiyordu. Ben orada dururken gölgelerden biri odanın içine girdi. Tüfeğimi doğrulttum ve odayı gürültüye boğarak yakın mesafeden ateş ettim. Duman dağıldığında odanın ve pencerenin boşalmış olduklarını gördüm. Oda daha da aydınlanmıştı. Kırık pencereden içeri gecenin soğuğu doluyordu. Aşağıdan hafif bir inilti ve domuz yaratıkların şaşkınlık içinde homurdanmaları geliyordu.</p>

  <p class="calibre1">Pencerenin kenarına çekilip tüfeğimi tekrar doldurdum ve orada durup bekledim. Çok geçmeden dışarıda bir itişip kakışma oldu. Gölgede, görülmediğim bir noktadan görebiliyordum olanları.</p>

  <p class="calibre1">Sesler giderek yaklaştı, sonra bir şeyin pencerenin eşiğine tırmandığını ve kırık pervaza tutunduğunu gördüm. Pencerenin ahşap kısmını yakalamıştı ve şimdi bunu yapan eli ve kolu seçebiliyordum. Bir saniye sonra ise domuz yaratıklardan birinin suratı pencerede belirmişti. Ben tüfeğimi kullanmadan ya da herhangi bir şey yapamadan önce sert bir çatırtı oldu ve pervaz yaratığın ağırlığına daha fazla dayanamadı. Bir an sonra ıslak bir çarpma sesi ve tiz bir çığlık yaratığın düştüğünü bana haber verdi. Ölmüş olduğunu vahşice umarak pencereden aşağı baktım. Ay bir bulutun ardına girmiş olduğu için bir şey göremedim; ancak bulunduğum noktanın tam altından gelen anlaşılmaz sesler yaratıklardan birkaçının daha yakında olduklarını gösteriyordu.</p>

  <p class="calibre1">Orada durup aşağı bakarken, yaratıkların bu kadar tırmanabilmelerinin nasıl mümkün olduğuna şaşırmıştım. Duvar nispeten düzdü ve yerden yüksekliği en az yirmi beş metreydi.</p>

  <p class="calibre1">Dikkatle izlerken birdenbire hayal meyal bir şey gördüm. Evin gri gölgesini kesen siyah bir çizgi... Pencerenin soluna doğru uzuyordu ve aşağı yukarı yarım metreydi. Sonra bunun yağmur suyu gideri olduğunu anladım. Oraya yıllar önce konulmuştu. Unutmuştum bunu. Şimdi anlıyordum yaratıkların pencereye nasıl eriştiğini. Cevabı bulduğum an, hafif bir sürtünme sesi duydum. Belli ki yaratıklardan biri daha yaklaşıyordu. Biraz bekledim. Sonra pencereden sarkıp boruya tutundum. Tüfeğimi kullanarak boruyu büktüm ve duvardan ayırdım. Çok hızlı davranmaya çalışıyordum. İki elimle ittim ve bahçeye düşürdüm; hem boruyu hem de ona tutunan yaratığı...</p>

  <p class="calibre1">Birkaç dakika boyunca orada durup bekledim ve kulak kesildim. İlk gürültüden sonra yeni bir şey duymadım.</p>

  <p class="calibre1">Bu noktada artık korkmama gerek olmadığını biliyordum. Pencereye ulaşma yollarını kesmiştim ve yağmur suyu giderine yakın başka bir pencere olmadığı için kendimi güvende hissetmeye başlamıştım.</p>

  <p class="calibre1">Oradan çıkıp çalışma odama doğru gittim. Kapının o saldırıya nasıl dayandığını merak ediyordum. İçeri girip iki mum yaktım ve kapıya baktım. Payandalardan biri artık yerinde değildi. Kapı bir noktada on beş santimetre içe göçmüştü.</p>

  <div class="calibre33">
    <p class="calibre1"><span class="calibre7">Şansım varmış ki bu vahşileri uzaklaştırabilmiştim. Ve o saçak taşı! Nasıl da yerinden sökülmüştü... Gevşemiş olduğunu görmemiştim. Altımdan kayıp gitmişti. Tüfeğimden ziyade bu taş sayesinde uzaklaştırabilmiştim onları. Bu şansı değerlendirip kapıyı güçlendirmeliydim. Taş düştüğünden beri yaratıklar ortaya çıkmamıştı, ama bu onları ne kadar uzak tutardı ki?</span><br class="calibre15" /></p>
  </div>

  <p class="calibre1">Kapıyı onarmaya başladım. Endişeliydim ve sıkı çalışıyordum. Önce zemin kata indim. Etrafı didik didik arayıp meşe kaplama parçaları buldum. Tekrar çalışma odama döndüm ve payandaları söküp bu parçalan onların yerine yerleştirdim. Daha sonra iyice destek ekledim ve diplerinden çiviledim.</p>

  <p class="calibre1">Kapı eskisinden de güçlü olmuştu. Ek tahtalar sayesinde sağlamlaşmıştı ve öncekinden daha güçlü bir baskıya dayanabileceğine emindim.</p>

  <p class="calibre1">Daha sonra mutfaktan aldığım lambayı yaktım ve diğer pencerelere bakmaya gittim.</p>

  <p class="calibre1">Yaratıkların ne kadar güçlü olduklarını artık bildiğim için, her ne kadar sağlam bir şekilde desteklenmiş olsalar da alt kattaki pencerelerle ilgili bir endişem vardı.</p>

  <p class="calibre1">Önce kilere indim ve başıma gelenleri düşündüm. Burası soğuktu ve rüzgâr kırık camdan içeri girip garip bir ses çıkarıyordu. Etrafa yayılmış kasvet hissi dışında burası gece bıraktığım gibi görünüyordu. Pencereye yaklaşıp parmaklıkları inceledim. Bir tanesi yamulmuştu. Önemsiz bir ayrıntıydı, yıllardır böyleydi büyük ihtimalle. Daha önce hiç dikkat etmemiştim.</p>

  <p class="calibre1">Kırık camdan elimi çıkarıp parmaklığı salladım. Kaya gibi sağlamdı. Belki de yaratıklar bu parmaklıkla uğraşmış ama güçlerinin yetmeyeceğini anladıklarında vazgeçmişlerdi. Sonra her pencereyi tek tek kontrol ettim. Kurcalandıklarına dair bir belirti yoktu. Araştırmam bitince çalışma odama döndüm ve kendime bir konyak aldım. Kuleye çıktım ve izlemeye koyuldum.</p>

  <p class="calibre1"><span class="calibre18"><br class="calibre15" /></span></p>

  <p class="calibre31"><span class="calibre18">VIII</span></p>

  <h1 class="calibre32" id="sigil_toc_id_14"><a class="calibre11" id="bookmark1"></a><span class="calibre14">SALDIRIDAN SONRA</span></h1>

  <p class="calibre1">Saat yaklaşık sabahın üçü olmuştu ve çok geçmeden gökyüzünün doğu ufku şafağın yaklaşmasıyla birlikte ağarmaya başladı. Gün yavaş yavaş doğdu ve onun aydınlığında bahçeleri inceden inceye araştırdım, ama hayvanların izini hiçbir yerde bulamadım. Önceki gece vurduğum yaratığın bedeninin hâlâ orada olup olmadığını anlamak için eğildim ve duvarın dibine baktım. Orada yoktu. Diğer canavarların onu gece götürmüş olduklarını varsaydım.</p>

  <p class="calibre1">Sonra çatıya indim ve saçak taşının düştüğü yerdeki açıklığa doğru gittim. Ulaştığımda uzanıp aşağı baktım. Evet, taş son gördüğümdeki gibi oradaydı; ama altında hiçbir şey yok gibiydi; taşın düşmesinden sonra öldürdüğüm yaratıklardan da bir iz kalmamıştı. Besbelli ki onlar da götürülmüşlerdi. Döndüm ve çalışma odama indim. Orada yorgunluk içinde oturdum. Gerçekten de bitkin haldeydim. Güneş ışığı henüz fark edilecek kadar ısınmış olmasa da ortalığı yeterince aydınlatmıştı. Saat dördü vurdu.</p>

  <p class="calibre1">İrkilerek uyandım ve aceleyle çevreme bakındım. Köşedeki saat üçü gösteriyordu. Şimdiden öğleden sonra olmuştu. Yaklaşık on bir saat uyumuştum.</p>

  <p class="calibre1">Koltuğumda silkinirceşine öne eğilip kulak kabarttım. Ev tam bir sessizlik içindeydi. Usulca ayağa kalktım ve esne<span class="calibre7">dim. Kendimi hâlâ umutsuzca yorgun hissediyordum. Beni neyin uyandırmış olduğunu merak ederek yine oturdum.</span></p>

  <p class="calibre1">Buna saatin sesinin yol açmış olduğuna karar verdim ve tam yine dalmak üzereydim ki ani bir ses beni bir kez daha kendime getirdi. Bu bir adım sesiydi, sanki birisi koridordan aşağı benim çalışma odama doğru usul usul yaklaşıyordu. Bir saniye içinde ayağa kalkmış, tüfeğime sarılmıştım. Çıt çıkarmadan bekledim. Yaratıklar ben uyurken içeri mi girmişlerdi? Ben daha bu soruları sorarken ayak sesleri kapıma ulaştı, bir an için durdu, sonra koridordan aşağı devam etti. Parmaklarımın ucuna basarak kapıya gittim ve dışarı bir göz attım. Sonra sanki cezası ertelenen bir suçlu gibi içim rahatladı. Dışarıdaki kız kardeşimdi. Merdivenlere doğru gidiyordu.</p>

  <p class="calibre1">Koridora çıktım ve tam ona seslenmek üzereydim ki kapımın önünden böyle sinsice geçmiş olmasındaki tuhaflığı fark ettim. Kafam karışmıştı ve bir an için onun kardeşim değil de evin yeni bir gizemi olabileceği aklıma takıldı. Sonra, kardeşimin sabahlığını gördüğümde, bu düşünce geldiği hızla gitti ve kendi kendime güldüm. Bu eski giysiyi karıştırmam mümkün değildi. Yine de kardeşimin ne yapmakta olduğunu merak etmiştim ve önceki günkü ruh halini anımsadığımda en doğrusunun onu ürkütmeden sessizce takip etmek ve ne yaptığını görmek olacağına karar verdim. Eğer mantıklı hareket ediyorsa sorun yoktu ama eğer değilse onu dizginlemek için gerekli önlemleri almam gerekecekti. Böylesine bir tehdit altındayken gereksiz risklere giremezdim.</p>

  <p class="calibre1">Derhal merdivenin başına gittim ve dinlemek için bir an durdum. Sonra duyduğum bir ses benim merdivenden aşağı deli gibi koşmama neden oldu. Açılmakta olan bir kilidin tıkırtısıydı bu. Şu benim aptal kız kardeşim gerçekten de arka kapının demirini çekiyordu.</p>

  <p class="calibre1">Tam son sürgüyü de açmak üzereyken ona yetiştim. Geldiğimi görmemişti ve ilk fark ettiği şey onun kolunu yakalamam olmuştu. Bakışlarını korkmuş bir hayvan gibi kaldırdı ve tiz bir çığlık attı.</p>

  <p class="calibre1">“Mary, benimle gel,” dedim sertçe. “Bu saçmalık da ne demek oluyor? Tehlikenin hiç mi farkında değilsin ki yaşamımızı bu şekilde hiçe sayıyorsun?”</p>

  <p class="calibre1">Buna hiçbir yanıt vermedi; sadece dehşeti en uç noktasındaymışçasına şiddetle titredi ve hıçkırdı.</p>

  <p class="calibre1">Birkaç dakika boyunca dikkatli olmamızın gereğini vurgulayarak ondan cesur olmasını istedim. Artık korkulacak fazla bir şey kalmadı, diye açıkladım -doğruyu söylediğime kendimi de inandırmaya çalışıyordum- ama yine de mantıklı davranmalı ve birkaç gün evden çıkmamaya özen göstermeliydi.</p>

  <p class="calibre1">Sonunda çaresizlik içinde vazgeçtim. Onunla konuşmanın yararı yoktu; belli ki şu sırada kendinde değildi. Eğer mantılı davranamayacaksa en iyisinin odasına gitmesi olacağını söyleyerek konuşmamı bitirdim.</p>

  <p class="calibre1">Bana hâlâ aldırmıyordu. Ben de fazla uzatmadan onu kucakladım ve odasına taşıdım. Önce çılgınca bağırıp çağırdı ama merdivene ulaştığımızda sadece sessizce titriyordu.</p>

  <p class="calibre1">Odasına vardığımızda onu yatağına yatırdım. Ne konuşup ne de ağlayarak sessizce yattı; sadece bir korku nöbetiyle titriyordu. Yakındaki bir koltuğun örtüsünü alıp üzerine örttüm. Onun için yapabileceğim başka bir şey kalmamıştı, ben de Biber’in içine kıvrıldığı büyük sepetin yanına gittim. Yarası sandığımdan da ağır çıktığı için köpeğin bakımını kız kardeşim üstlenmişti ve içinde bulunduğu ruh haline rağmen yaşlı köpeğe özenle bakmış olduğunu memnuniyetle gördüm. Eğildim, Biber’le konuştum ve o da karşılık olarak elimi yaladı. Daha fazlasını yapamayacak kadar hastaydı.</p>

  <p class="calibre1">Sonra yine yatağın yanma gittim ve eğilerek kız kardeşime nasıl olduğunu sordum. Sadece daha fazla titremeye başladı ve ne kadar acı verici olsa da varlığımın onun durumunu daha da kötüleştirmekte olduğunu anladım.</p>

  <p class="calibre1">Böylece, kapıyı kilitleyip anahtarı cebime atarak yanından ayrıldım. Bu yapılacak tek şey gibi görünüyordu.</p>

  <p class="calibre1">Günün geri kalanını kuleyle çalışma odam arasında gidip gelerek geçirdim. Kilerden aldığım bir somun ekmekle biraz kırmızı şarap o günkü yiyeceğim oldu.</p>

  <p class="calibre1">Ne usandırıcı bir gündü! Keşke alışkanlığım olduğu üzere bahçeye çıkabilseydim, bu bana yeterdi; ama çılgın bir kadın ve yaralı bir köpekle sessiz bir evde böyle tıkılı kalmak en güçlü insanın bile sinirlerini bozabilirdi. Evi saran sık çalıların içindeyse -bilebildiğim kadarıyla- o iğrenç domuz suratlılar gizleniyor ve fırsat kolluyorlardı. Daha önce böylesine zorda kalan hiç kimse olmuş muydu acaba?</p>

  <p class="calibre1">Bir kez öğle üzeri, bir kez de daha sonra kız kardeşimi ziyarete gittim. İkinci gidişimde onu Biber’le ilgilenirken buldum; ama yaklaştığımda başını eğerek bir köşeye kaçtı ve bu beni inanılmaz biçimde üzdü. Zavallı kız! Korkusuyla beni yüreğimden yaralıyordu ve ona gereksiz yere müdahale etmemeyi uygun buldum. Birkaç güne kadar kendini daha iyi hissedeceğine inanıyordum; bu arada yapabileceğim bir şey yoktu ve zor da görünse onu kapalı tutmayı sürdürmenin gerekliliğine karar verdim. Bana cesaret veren tek şey ona ilk ziyaretimde getirdiğim yiyeceklerin bir kısmını yemiş olduğunu görmemdi.</p>

  <p class="calibre1">Gün böylece geçti.</p>

  <p class="calibre1">Akşamın çökmesiyle birlikte hava soğudu ve ben de kulede geçirilecek ikinci bir gecenin hazırlıklarına başladım. Fazladan iki tüfek ve uzun bir de palto aldım. Tüfekleri doldurdum ve diğerinin yanına koydum; gece boyunca burnunu göstermeye kalkışacak yaratıklara meydanı dar etmeye kararlıydım. Cephanem boldu ve yaratıklara onları zorla içeri girmeye çalışmaktan vazgeçirecek bir ders verecektim.</p>

  <p class="calibre1">Bunun ardından evi yine kolaçan ettim; çalışma odamın kapısındaki payandalara özellikle özen gösterdim. Sonra, güvenliğimizi temin etmek için elimden gelen her şeyi yapmış olduğuma karar vererek kuleye geri döndüm; dönerken kız kardeşimle Biber’i son kez ziyaret ettim. Biber uyuyordu ama ben girdiğimde gözlerini açtı ve kuyruğunu sallamaya başladı. Daha iyi göründüğünü düşündüm. Kız kardeşim yatağında yatıyordu; uyanık olup olmadığını anlayamadım ve yanlarından ayrıldım.</p>

  <p class="calibre1">Kuleye vardığımda koşullar el verdiğince rahat etmeye çalıştım ve o geceki nöbetime başladım. Karanlık yavaş yavaş çöktü ve bahçenin ayrıntıları gölgelere karıştı. İlk birkaç saat boyunca alt katta bir kıpırtı olup olmadığına kulak kabartarak oturdum. Ortalık bir şey göremeyeceğim kadar kararmıştı.</p>

  <p class="calibre1">Saatler yavaş yavaş geçti, kayda değecek bir şey olmadı. Ay yükseldi ve boş, sessiz bahçeleri aydınlattı. Dingin bir gece yaşandı.</p>

  <p class="calibre1">Sabaha doğru uzun nöbetimin sonunda her yerim tutulmuş ve üşümüştüm. Ayrıca yaratıkların bu sessizliği beni huzursuz etmeye başlamıştı. Onlara hiç güvenmiyordum ve eve açıkça saldırmaları daha çok işime geliyordu. Hiç olmazsa o zaman tehlikeyi bilir ve gereğince göğüslerdim ama bütün bir gece boyunca her türlü şeytanlığı böylesine beklemek insanın ruh sağlığını zorluyordu. Bir ya da iki kez yaratıkların çekip gitmiş olabilecekleri aklıma geldi ama bunun böyle olamayacağını yüreğimde hissediyordum.</p>

  <div class="calibre33">
    <br class="calibre15" />
  </div>

  <p class="calibre34"></p>

  <p class="calibre31"><span class="calibre18">IX</span></p>

  <h1 class="calibre32" id="sigil_toc_id_15"><a class="calibre11" id="bookmark2"></a><span class="calibre14">MAHZENLERDE</span></h1>

  <p class="calibre1">Sonunda yorgunluğuma, soğuğa ve üzerime çöken huzursuzluğa rağmen evin içini kolaçan etmeye karar verdim. İşe çalışma odamdan başlayacak ve beni ısıtması için bir kadeh konyak içecektim. Öyle de yaptım ve hazır oradayken kapıyı da dikkatlice gözden geçirdim; ama her şey tıpkı önceki gece bıraktığım gibiydi.</p>

  <p class="calibre1">Kuleden ayrıldığımda gün yeni doğuyordu, ancak evin içerisi hâlâ bir ışık olmadan görülemeyecek kadar karanlıktı ve ben de masamdaki mumlardan birini yanıma almayı uygun buldum. Alt katı dolaşmayı bitirdiğimde soluk gün ışığı pencere demirlerinin arasından sızmaya başlamıştı. Araştırmam yeni bir şey ortaya koymamıştı. Her şey yolunda görünüyordu ve tam mumu söndürmek üzereyken aklıma mahzene bir kez daha göz atmak geldi. Eğer doğru anımsıyorsam saldırının olduğu akşam aceleyle yaptığım kontrolden beri oraya inmemiştim.</p>

  <p class="calibre1">Belki yarım dakika boyunca kararsız kaldım. Bu görevden vazgeçmek çok işime gelirdi -aslında kim olsa böyle düşünürdü- çünkü bu evin bütün büyük ve huşu veren odaları içinde en muazzam ve ürkünç olanları mahzenleriydi. Gün ışığının sızamadığı koskoca, kasvetli mağaralar. Yine de görevden kaytarmayacaktım. Böyle yapmanın <span class="calibre7">korkaklık olacağı fikrindeydim. Kaldı ki mahzenlere ancak ağır, meşe kapılardan girilebiliyordu ve anahtarları da her zaman üzerimde olurdu. Evin içinde tehlikeli bir şeyle karşılaşılabilecek en son yerin mahzenler olacağını kendi kendime telkin ettim.</span></p>

  <p class="calibre1">En küçük mahzeni şarap şişelerimi saklamaya ayırmıştım; merdivenlerin bittiği yerde kasvetli bir delikti ve onun ötesine nadiren geçerdim. Gerçekten de, daha önce de sözünü ettiğim araştırmamın dışında, mahzenlerin tamamını neredeyse hiç gezmemiştim.</p>

  <p class="calibre1">Merdivenlerin başındaki büyük kapıyı açarken burun deliklerimi dolduran tuhaf bir terk edilmişlik kokusuyla bir an için durakladım. Sonra, tüfeğimin namlusunu doğrultarak usul usul inmeye başladım yeraltmm karanlığına.</p>

  <p class="calibre1">Merdivenlerin dibine vardığımda bir dakika için durup kulak kabarttım. Sol tarafımda bir yerde damlamakta olan suyun hafif tıpırtısı dışında her yer sessizlik içindeydi. Orada beklerken mumun ne kadar sakin yanmakta olduğunu fark ettim; mahzenin havası o kadar durgundu ki alevde ne bir dalgalanma vardı, ne de bir titreşim.</p>

  <p class="calibre1">Sessizce geçtim mahzenden mahzene. Odaların dizilişini belli belirsiz anımsıyordum. İlk araştırmamın izlenimleri bulanıktı. Bir dizi büyük oda ve tavanını sütunların tutmakta olduğu, diğerlerinden çok daha büyük bir salon olmalıydı; daha ötesi zihnimde karmakarışıktı ve sadece soğuk, karanlık ve gölgeler vardı. Ama şimdi her şey farklıydı; çünkü gergin de olsam çevreme bakınacak ve girdiğim odaların yapısıyla büyüklüğünü görebilecek kadar kendime hâkimdim.</p>

  <p class="calibre1">Tabii, mumun verdiği zayıf ışıkla, her odayı inceden inceye gözden geçirmek mümkün değildi; yine de ilerledikçe duvarların mükemmel bir titizlikle inşa edilmiş olduklarını fark edebilmiştim; kubbeli tavan arada bir kaim sütunlarla desteklenmişti.</p>

  <p class="calibre1">Böylece sonunda anımsadığım büyük mahzene ulaştım. Kemerli ve devasa bir girişi vardı ve üzerinde mum ışığında tuhaf gölgeler düşüren akıl almaz oymalar göze çarpıyordu. Orada durmuş bütün bunları düşünceli biçimde incelerken kendi evimi ne kadar az tanıdığıma şaşırdım. Ama bu kadim binanın büyüklüğü ile sadece benim ve kız kardeşimin ihtiyaçlarımız uyarınca en çok birkaç odasını kullanmakta olduğumuz göz önüne alındığında bunu anlamak o kadar da zor değildi.</p>

  <p class="calibre1">Mumu yüksekte tutarak mahzene girdim ve sağdan yavaş yavaş yürümeye başlayarak sonuna dek geldim. Adımlarımı sessizce atıyor ve çevreme temkinle bakınıyordum. Ama mumun aydınlattığı kadarıyla olağandışı bir şey yoktu.</p>

  <p class="calibre1">Sonuna vardığımda yine duvarın dibinden ayrılmadan sola döndüm ve böylece muazzam salonun bütününü dolaşmış oldum. Yürürken zeminin taştan yontulduğunu ve kimi yerde nemli bir küfle, kimi yerde ise sadece açık gri renkli ince bir toz tabakasıyla kaplı olduğunu fark ettim.</p>

  <p class="calibre1">Kapıya ulaştığımda durmuştum. Ancak şimdi döndüm ve salonun merkezine doğru yürüdüm. Yarı yola geldiğimde ayağım madeni bir ses çıkaran bir şeye takıldı. Hemen durdum ve indirdiğim mumun ışığında çarptığım şeyin büyük, madeni bir halka olduğunu gördüm. Eğilerek çevresindeki tozu temizledim ve halkanın zamanla kararmış ağır bir döşeme kapağına bağlı olduğunu anladım.</p>

  <p class="calibre1">Heyecanla ve kapağın nereye açıldığını merak ederek tüfeğimi yere bıraktım ve mumu tetik korkuluğuna sıkıştırdıktan sonra halkaya iki elimle birden asıldım. Kapak gıcırdadı -ses muazzam boşlukta belli belirsiz yankılanmıştı- ve ağır ağır açıldı.</p>

  <p class="calibre1">Kapağı dizime dayadım ve mumu girişe doğru tuttum ama bir şey göremedim. Hayret ve şaşkınlık içindeydim. Görünürde ne bir basamak vardı, ne de kalıntısı. Sadece bomboş bir karanlık... Dipsiz ve kenarsız bir kuyuya bakıyor gibiydim. Sonra, şaşkınlık içinde bakınırken, tarifsiz derinliklerden gelen fısıltımsı bir ses duyar gibi oldum. Kafamı derhal girişin içine biraz daha uzattım ve dikkatle dinledim. Belki de benim hayal gücümdü, ama birilerinin kıs kıs gülmekte olduğuna yemin edebilirdim. Ürkerek geri çekildim ve kapak salonda yankılanan kof bir gümlemeyle kapandı. O anda bile o alaycı kahkahaları duyar gibiydim ama bunu hayal etmekte olduğum şüphesizdi. Duyduğum ses bu hantal kapağı aşamayacak kadar cılızdı.</p>

  <p class="calibre1">Bütün bir dakika boyunca ürpererek durdum orada. Çevreme ürkerek bakındım ama büyük mahzen bir mezar kadar sessizdi ve korkumu üzerimden ancak yavaş yavaş atabildim. Daha sakin bir zihinle kapağın nereye açılabileceğini merak ettim yine; ama daha fazla araştıracak gücü toparlayamadım. Sadece bir şeyden emindim, o da kapağın emniyete alınmasının gerektiğiydi. Bunu da duvarın doğu kısmını araştırırken rastladığım yontulmuşa benzeyen birkaç kaya parçasını sürükleyerek sağladım.</p>

  <p class="calibre1">Sonra mahzeni son kez dikkatlice gözden geçirdim ve geldiğim yoldan geri dönerek merdivenlere ve gün ışığına ulaştım. Bu işi tamamladığım için sonsuz bir rahatlık duyuyordum.</p>

  <p class="calibre1"><span class="calibre18"><br class="calibre15" /></span></p>

  <h1 class="calibre32" id="sigil_toc_id_16"><span class="calibre14">X</span></h1>

  <h1 class="calibre32" id="sigil_toc_id_17"><a class="calibre11" id="bookmark3"></a><span class="calibre14">BEKLERKEN</span></h1>

  <p class="calibre1">Güneş artık ısınmıştı ve parıltısıyla karanlık ve kasvetli mahzenlere harikulade bir tezat oluşturuyordu ve ben de bahçeleri gözden geçirmek için kuleye tırmanırken kendimi daha huzurlu hissediyordum. Orada her şeyin sükûnet içinde olduğunu gördüm ve birkaç dakika sonra Mary’nin odasına indim.</p>

  <p class="calibre1">Kapıyı önce çaldım ve ancak karşılık alınca kilidini açtım. Kız kardeşim yatağın üzerinde sanki bekliyormuşçasına sessizce oturuyordu. Yine kendine gelmiş gibiydi ve ben yaklaştığımda uzaklaşmaya kalkışmadı; yine de yüzümü sanki kuşkuya düşmüş ama benden korkması için bir neden olmadığına da yarı inanmış halde kaygıyla incelediğini fark ettim.</p>

  <p class="calibre1">Kendini nasıl hissettiğini sorduğumda makul bir yanıt vererek acıktığını ve eğer sorun olmayacaksa mutfağa inerek kahvaltı hazırlamak istediğini söyledi. Bir dakikalığına durup onu serbest bırakmanın doğru olup olmayacağını düşündüm. Sonunda eğer evden dışarı çıkmaya kalkışmayacağına ya da dış kapılardan hiçbiriyle oynamayacağına söz verirse gidebileceğini söyledim. Kapılardan söz ettiğimde yüzünden ani bir korku ifadesi geçmişti ama gereken <span class="calibre7">sözü vermekten başka tek bir kelime daha etmedi ve odadan sessizce çıktı.</span></p>

  <p class="calibre1">Biber’in yanına gittim. Odaya girdiğimde uyanmış ama kısacık bir sevinç havlaması çıkarmanın ve kuyruğunu hafifçe sallamanın dışında sessiz kalmıştı. Şimdi başını okşadığımda ayağı kalkmayı deneyerek başardı ama acıyla inleyerek yine yan tarafına yıkıldı.</p>

  <p class="calibre1">Köpeğimle konuştum ve kıpırdamadan yatmasını istedim. Onun gösterdiği iyileşmeden ve kız kardeşimin kendi ruh haline rağmen ona bu kadar iyi bakmasını sağlayan iyi yürekliliğinden dolayı büyük bir mutluluk duyuyordum. Bir süre sonra Biber’in yanından ayrıldım ve alt kata, çalışma odama indim.</p>

  <p class="calibre1">Kısa bir süre sonra tepsinin üzerinde dumanı tüten kahvaltıyla beraber Mary geldi. Odaya girerken bakışlarını çalışma odamın kapısını destekleyen payandalara diktiğini gördüm. Dudaklarını sıktı ve sanırım rengi biraz soldu ama hepsi bu kadar. Tepsiyi yanıma bıraktıktan sonra sessizce odayı terk ederken onu geri çağırdım. Sanki ürkmüşçesine biraz çekinerek geldi ve iş önlüğünü huzursuzca çekiştirdiğini fark ettim.</p>

  <p class="calibre1">“Yanıma gel, Mary,” dedim. “Neşelen biraz! Her şey yolunda. Dün sabahtan beri o yaratıkları görmedim.”</p>

  <p class="calibre1">Sanki neden bahsettiğimi anlamamışçasına tuhaf bir şaşkınlıkla baktı bana. Sonra gözleri yine zekâyla parladı, bir de korkuyla, ama razı olduğunu belli eden ufak bir mırıltı dışında hiçbir şey demedi. Bunun üzerine artık ben de sustum; sinirlerinin domuz suratlıların adının bile anılmasına tahammül edemediği ortadaydı.</p>

  <p class="calibre1">Kahvaltı bitti ve kuleye çıktım. Orada günün büyük bir kısmını bahçeyi gözleyerek geçirdim. Bir ya da iki kere kız kardeşimin nasıl olduğunu görmek için bodruma indim. Her defasında onu sessiz ve tuhaf biçimde uysal buldum.</p>

  <p class="calibre1"><span class="calibre7">Doğrusu son defasında benimle kendiliğinden konuşmuş ve ev işleriyle ilgili bir konuya dikkatimi çekmişti. Bu bile olağanüstü bir ürkeklikle yapılmış da olsa sevinçle karşıladım, çünkü onu yaratıkların arasına çıkmak için arka kapının sürgülerini çekerken yakaladığım o kritik andan beri sarf ettiği ilk kelimelerdi. Ne yaptığının ya da ne kadar ucuz kurtulduğumuzun farkında mıydı bilmiyorum ama onu sorgulamaktan kaçındım ve olayı kapatmayı uygun buldum.</span><br class="calibre15" /></p>

  <p class="calibre1">O gece bir yatakta uyudum; iki geceden sonra ilk kez. Sabah olduğunda erkenden kalktım ve evin içini dolaştım. Her şey olması gerektiği gibiydi ve bahçeye bir göz atmak için kuleye çıktım. Orada da tam bir sessizlik vardı.</p>

  <p class="calibre1">Kahvaltıda Mary ile buluştuğumuzda onun benimle tamamen doğal bir tarzda selâmlaşacak kadar kendini toparlamış olması beni fazlasıyla memnun etmişti. Benimle mantıklı ve sakin bir biçimde konuşuyor, sadece son birkaç günün olaylarına değinmekten dikkatle kaçmıyordu. Ben de konuşmayı o yöne çevirmemeye özen göstererek ona katıldım.</p>

  <p class="calibre1">O sabah erkenden Biber’i görmeye gitmiştim. Hızla iyileşiyordu ve bir ya da iki güne kadar ayağa kalkacağa benziyordu. Köpeğimizin iyileşmekte olduğundan bahsettim. Kız kardeşimin sözleri onun Biber’in bir yaban kedisi tarafından yaralanmış olduğuna ilişkin yalanıma hâlâ inandığını gösteriyordu. Onu kandırdığım için neredeyse kendimden utanacaktım. Ancak bu yalan kız kardeşimin dehşete kapılmasını önlemek için söylenmişti. Üstelik daha sonra yaratıklar evimize saldırdığında gerçeği tahmin ettiğini sanmıştım.</p>

  <p class="calibre1">Gün boyunca uyanık kalmaya dikkat ettim; zamanımın çoğunu, önceki gün de olduğu gibi, kulede geçirdim; ama domuz yaratıkları ne gördüm ne de duydum. Bizi terk etmiş olabilecekleri fikri birkaç kez aklıma gelmişti ama o âna kadar bunu ciddiye almaya yanaşmamıştım; ancak, şimdi,<span class="calibre7">umut etmek için bir nedenimin olduğunu hissetmeye başlamıştım. Yaratıkları son görüşümden beri çok yakında üç gün geçmiş olacaktı ama yine de tetikte olmaya kararlıydım. Bilebildiğim kadarıyla uzun süren bu sessizlik benim evden çıkmam ve tam kucaklarına düşmem için düzenlenmiş bir pusu olabilirdi. Bu olasılığın düşüncesi bile beni olağanüstü tedbirli kılıyordu.</span></p>

  <p class="calibre1">Dördüncü, beşinci ve altıncı günler, dışarıya çıkmaya kalkışmadan böylece sessizlik içinde geçip gitti.</p>

  <p class="calibre1">Altıncı günde Biber’i tekrar ayakları üzerinde görmenin sevincini yaşadım. Hâlâ biraz dermansız olsa da gün boyunca bana arkadaşlık etti.</p>

  <p class="calibre1"><span class="calibre18"><br class="calibre15" /></span></p>

  <h1 class="calibre35" id="sigil_toc_id_18"><span class="calibre14"><br class="calibre10" /></span></h1>

  <h1 class="calibre35" id="sigil_toc_id_19"><span class="calibre14"><br class="calibre10" /></span></h1>

  <h1 class="calibre35" id="sigil_toc_id_20"><span class="calibre14"><br class="calibre10" /></span></h1>

  <h1 class="calibre32" id="sigil_toc_id_21"><span class="calibre14">XI</span></h1>

  <h1 class="calibre32" id="sigil_toc_id_22"><a class="calibre11" id="bookmark4"></a><span class="calibre14">BAHÇELERİN ARAŞTIRILMASI</span></h1>

  <p class="calibre1">Zaman yavaş geçmişti ama yaratıklardan herhangi birinin hâlâ bahçede olabileceğini gösteren en ufak bir şey olmamıştı.</p>

  <p class="calibre1">Dokuzuncu gündeydi ki sonunda bir çıkış hareketinde bulunmak riskini, eğer böyle bir risk varsa bile, göze aldım. Bu niyetle çiftelerimden birini özenle doldurdum. Onu yakın mesafede bir tüfekten daha etkili olduğu için tercih etmiştim. Bunun da ardından, evin içini son kez dikkatlice kolaçan ettikten sonra Bibere peşimden gelmesi için seslendim ve bodruma indim.</p>

  <p class="calibre1">Kapıda bir an için tereddüt ettiğimi itiraf etmeliyim. Karanlık çalılıklarda beni neyin bekliyor olabileceğini düşünmek kararlılığımı hiç de desteklemiyordu. Ama bu sadece bir saniye sürdü ve sonra kapının sürgülerini çekmiş, patikaya çıkmıştım.</p>

  <p class="calibre1">Biber kapının eşiğinde durarak şüpheyle havayı kokladı, sanki bir kokuyu izliyormuşçasına burnunu pervaz boyunca gezdirdi. Sonra aniden keskin bir dönüş yaptı ve kapının çevresinde daireler ve yarım daireler çizerek oraya buraya koşuşturdu. Sonunda eşiğe geri döndü ve tekrar çevresini koklamaya başladı.</p>

  <p class="calibre1">O âna kadar durmuş köpeği seyretmiştim; yine de, bütün bu zaman boyunca, bahçenin çevremde uzanıp giden vahşi karmaşasını göz ucuyla izlemeyi de ihmal etmemiştim. Şimdi Biber’in yanma gittim ve kapının kokladığı yerlerini eğilerek gözden geçirdim. Tahtanın üzerinde birbirlerini tekrar tekrar kesen karışık ama ayrıştırılabilir bir çizikler ağı olduğunu gördüm. Buna ek olarak kapı dikmelerinin de yer yer çiğnenmiş oldukları görülüyordu. Daha öte bir şey bulamadım ve doğrularak evin çevresinde tur atmaya başladım.</p>

  <p class="calibre1">Ben yürümeye başlar başlamaz Biber de kapının önünden ayrıldı ve burnuyla havayı koklayarak koşmaya başladı. Zaman zaman kontrol etmek için duruyordu. Şurada bir kurşun deliği ya da barut yanığı olmuş bir parça tüfek sıkısı, orada kopmuş bir parça çimen ya da ezilmiş otlar oluyordu; ama bu tür önemsiz şeylerden öte bir şey bulamıyordu. Onu dikkatli bir gözle inceledim ama tavırlarında yaratıklardan birinin yakınlarda olabileceğini düşündürecek bir huzursuzluk göremedim. Böylece bahçelerin, en azından şimdilik, o kahrolası şeylerden tamamen arınmış halde olduklarına karar verdim. Biber’i kandırmak kolay değildi ve eğer gerçek bir tehlike olursa bunu sezeceğini ve beni uyaracağını bilmek içimi rahatlatıyordu.</p>

  <p class="calibre1">İlk yaratığı vurduğum yere gelince durdum ve dikkatle bakındım ama bir şey göremedim. Oradan büyük saçak taşının düşmüş olduğu noktaya gittim. Belli ki onu sürüklemeye çalışan yaratığı vurduğum andaki gibi yan yatmış duruyordu. Bana yakın olan ucunun yarım metre kadar sağında toprakta düştüğü yeri gösteren büyük bir göçük açılmıştı. Taşın diğer ucu hâlâ yarı yarıya göçüğün içindeydi. Yaklaşıp daha yakından baktım. Ne kadar büyük bir taş parçasıydı! O yaratık taşın altında ne olduğunu görmek için onu nasıl da tek elle sürüklemişti.</p>

  <p class="calibre1">Taşın diğer ucuna gittim. Orada taşın altının hâlâ birkaç adım kadar görülebileceğini keşfettim. Ama yaralanan yaratıklardan bir iz yoktu ve bu beni çok şaşırttı. Daha önce de belirttiğim üzere kalıntıların götürülmüş olabileceğini tahmin etmiştim ama taşın altında kalan yerin onların başlarına geleni hiç belli etmeyecek bir titizlikle temizlenmiş olmasını da beklememiştim. Taşın altında kaldıklarını gördüğüm birkaç yaratık öylesine büyük bir gücün altında kalmıştı ki toprağa kelimenin tam anlamıyla çakılmış olmaları gerekirdi; ama şimdi onlardan bir damla kan izi bile kalmamıştı.</p>

  <p class="calibre1">Sorunu kafamda evirip çevirdikçe şaşkınlığım da giderek artıyordu ama aklı yakın bir açıklama da bulamıyordum; sonunda bunun da açıklanması mümkün olmayan diğer birçok şeyden biri olduğuna karar vererek düşünmekten vazgeçtim.</p>

  <p class="calibre1">Oradan dikkatimi çalışma odamın kapısına çevirdim. Kapının maruz kaldığı o müthiş basıncın etkilerini şimdi çok daha açık bir biçimde görebiliyordum ve payandaların verdiği destekle de olsa nasıl ayakta kalabilmiş olduğuna hayret ettim. Darbe izi yoktu -gerçekten de hiç darbe almamıştı- ama kapı o muazzam ve sessiz güçle menteşelerinden kelimenin tam anlamıyla koparılmıştı. Gördüğüm bir şey beni çok etkiledi; payandalardan birinin başı kapıya neredeyse gömülmüş gibiydi. Bu bile yaratıkların kapıyı yıkabilmek için ne kadar müthiş bir kuvvet harcadıklarının ve bunu başarmaya ne kadar yaklaştıklarının başlı başına bir deliliydi.</p>

  <p class="calibre1">Evin çevresini dolaşmaya devam ettim ama ilgimi çekecek başka bir şey yoktu; duvardan söktüğüm ve şimdi evin arkasında, kırık pencerenin altında, uzun otların arasında yatmakta olan boru parçası dışında.</p>

  <p class="calibre1">Sonra eve döndüm ve arka kapıyı tekrar sürgüledikten sonra kuleye çıktım. Öğleden sonranın büyük bir kısmını orada okuyarak ve arada sırada bahçelere bir göz atarak geçirdim. Eğer gece sakin geçerse sabah olur olmaz Çukur’a kadar gitmeye karar vermiştim. Belki o zaman ne olup bittiğine dair bir şeyler öğrenebilirdim. Gün akıp gitti, gece oldu ve o da tıpkı son birkaç gece gibi geçip gitti.</p>

  <p class="calibre1">Pırıl pınl bir sabaha açtım gözlerimi ve tasarladıklarımı eyleme geçirmeye karar verdim. Kahvaltı sırasında konuyu enine boyuna düşündüm ve bunun da ardından çiftemi almak için çalışma odama gittim. Buna ek olarak küçük ama ağır bir tabancayı doldurarak cebime yerleştirdim. Eğer bir tehlike gelecekse bunun Çukur yönünden olacağının farkındaydım ve hazırlığımı da buna göre yapıyordum.</p>

  <p class="calibre1">Çalışma odamdan çıkarak, peşimde Biber’le birlikte, arka kapıya gittim. Bir kez dışarı çıkınca çevre bahçeleri hızla gözden geçirdim ve Çukur’a doğru yola koyuldum. Yol boyunca çiftemi hemen kullanabileceğim şekilde hazır tutarak gözümü açtım. Biber gördüğüm kadarıyla hiç tereddüt etmeden önümde koşuyordu. Bunu endişelenecek önemli bir tehlike olmadığına yordum ve köpeğin arkasından adımlarımı hızlandırdım. Biber şimdi Çukur’un başına ulaşmış ve orayı koklamaya başlamıştı.</p>

  <p class="calibre1">Bir dakika sonra onun yanma varmış Çukur’dan aşağı bakıyordum. Her şey o kadar değişmişti ki bir an için aynı yere bakmakta olduğuma inanamadım. İki hafta önce dibinde bitkilerin sakladığı tembel su akıntısıyla o ağaçlıklı, karanlık gedik yoktu artık. Onun yerini çamurlu bir gölün yarı yarıya doldurduğu bir yarık almıştı. Gediğin bir yamacındaki bitki örtüsü tamamen sökülmüş ve çıplak kayalar açığa çıkmıştı.</p>

  <p class="calibre1">Biraz solumda Çukur’un kenarı toptan çökerek kayalığın yüzünde V harfi şeklinde bir ayrık oluşturmuştu. Bu çatlak, gediğin tepesinden neredeyse göl hizasına kadar iniyor ve orada Çukur’un içine on beş metre kadar giriyordu. Girişi en az altı metre genişlikteydi ve giderek daralarak iki metreye kadar düşüyor gibiydi. Ama benim asıl dikkatimi çeken şey bu dehşet verici aralıktan çok, ayrığın biraz daha aşağısındaki büyük delik olmuştu. Kenarları net bir biçimde belirgindi ve kemerli bir kapıyı andırıyordu; ama gölgede kaldığı için, tam olarak göremiyordum.</p>

  <p class="calibre1">Çukur’un karşı duvarı yeşilliğini hâlâ koruyordu ama yer yer öylesine yıpranmış ve toza toprağa bulanmıştı ki bu ancak güçlükle fark edilebiliyordu.</p>

  <p class="calibre1">İlk izlenimim bir toprak kaymasının tek başına bütün bunları açıklayamayacağı yönündeydi. Peki ya su? Aniden döndüm, çünkü sağ tarafımdan akan bir su sesinin geldiğini fark etmiştim. Hiçbir şey göremiyordum ama şimdi dikkatimi verdiğimde sesin Çukur’un doğu yakasından gelmekte olduğunu rahatlıkla anlamıştım.</p>

  <p class="calibre1">Yavaş yavaş o yöne doğru gittim; ben ilerledikçe ses daha rahat duyulur olmaya başlamıştı ve çok geçmeden neredeyse sesin tam üzerinde duruyordum. O zaman bile sesin kaynağını tam olarak çıkaramadım, ta ki çömelip başımı uçuruma uzatıncaya kadar. Burada ses tüm netliğiyle duyulabiliyordu ve aşağımda, Çukur duvarındaki küçük bir boşluktan fışkıran berrak bir suyun kayalıktan göle hızla dökülmekte olduğunu gördüm. Uçurum duvarında az ileride bir akıntı ve onun da ilerisinde daha küçük iki akıntı daha vardı. Bunlar Çukur’da biriken suyun miktarını açıklamaya yardımcı oluyordu ve eğer dipteki derenin çıkış ağzı dökülen toprak ve kayalarla tıkanmışsa onun da büyük bir katkı yapmakta olduğundan kuşku yoktu.</p>

  <p class="calibre1">Yine de bu yerin nasıl bu kadar <span class="calibre36">sarsılmış</span> olabildiğini, bu akıntıları ve gediğin yamacındaki büyük ayrığı açıklayamıyordum. Bana sadece bir toprak kaymasından çok daha fazlası gerekirmiş gibi geliyordu. Belki bir deprem ya da büyük bir patlama bunu açıklardı, ama ikisi de olmamıştı. Sonra o büyük gürültüyü ve gökyüzüne yükselen toz bulutunu anımsayarak derhal doğruldum. Sonra başımı inanamayarak iki yana salladım. Hayır! Duyduğum gürültü kayan taşlarla toprağın sesi olmalıydı ve doğal olarak toz kalkacaktı. Yine de bu teorinin yeterli olmadığına ilişkin bir huzursuzluk vardı içimde ama inandırıcı başka bir açıklama da bulamıyordum. Ben incelememi yaparken Biber de çimenlikte oturmuştu. Şimdi ben gediğin kuzey yamacına dönerken kalktı ve peşimden geldi.</p>

  <p class="calibre1">Çukur’un çevresini hiç acele etmeden ve her yönü dikkatlice gözleyerek dolaştım ama halihazırda gördüklerimin dışında başka bir şey bulamadım. Batı tarafından baktığımda şelalelerin dördünü birden görebiliyordum. Göl düzeyinin epey yukarısmdaydılar; yaklaşık yirmi metre kadar...</p>

  <p class="calibre1">Bir süre daha oyalandım çevrede; gözlerimi ve kulaklarımı açık tutsam da şüpheli bir şey görmedim ve duymadım. Her yer harika bir sakinlik içindeydi; gerçekten de, suyun sürekli mırıltısı dışında, sessizliği bozan en ufak bir şey yoktu.</p>

  <p class="calibre1">Bütün bu süre boyunca Biber en ufak bir huzursuzluk belirtisi göstermemişti. Bu benim için çevrede domuz yaratıkların en azından şimdilik olmadığının bir kanıtıydı. Görebildiğim kadarıyla köpeğin bütün dikkati Çukur’un kenarındaki otları eşeleyip koklamak üzerine yoğunlaşmıştı. Zaman zaman uçurumun kenarından uzaklaşmış ve sanki bir izi takip ediyormuşçasma eve doğru koşmuştu; ama her defasında da birkaç dakika sonra geri dönmüştü. Aslında domuz yaratıkların izlerini takip ettiğinden en ufak bir kuşkum yoktu ve her defasında Çukur’a geri gelmesi de yaratıkların hepsinin geldikleri yere geri döndüklerinin kanıtıydı.</p>

  <p class="calibre1">Öğle olduğunda yemek için eve döndüm. Öğleden sonra, yanımda Biber’le beraber, bahçeleri kısmen dolaştım ama yaratıkların varlığını işaret edecek hiçbir iz bulamadım.</p>

  <p class="calibre1">Biber, fundalıklarda dolaşırken aniden öfkeyle havlayarak çalıların arasına daldı. Bu benim korkuyla zıplamama ve tüfeğimi doğrultmama yol açmıştı ama o bahtsız bir kedinin peşinde yine ortaya çıktığında sinirli sinirli güldüm. Akşama doğru aramayı bıraktım ve eve döndüm. Sağımızdaki büyük bir çalı kümesini geçerken Biber ansızın kayboldu; onun çevresini kuşkuyla koklayarak çalıların arasına dolaştığını duyabiliyordum. Dalları namlunun ucuyla bir yana iterek içeri baktım. Birçok dalın sanki bir hayvan yakınlarda orada yuva yapmışçasma eğilmiş veya kırılmış olması dışında görecek bir şey yoktu. Bunu saldırının olduğu gece domuz yaratıklardan birinin yapmış olabileceğini düşündüm.</p>

  <p class="calibre1">Ertesi gün bahçelerdeki araştırmalarıma tekrar başladım, ama bir sonuç alamadım. Akşam olduğunda her yeri gözden geçirmiştim ve artık çevrede gizlenen hiçbir yaratık olmadığından emindim. Gerçekten de yaratıkların saldırıdan hemen sonra çekip gittikleri şeklindeki ilk tahminimde haklı olduğumu o zamandan beri sık sık düşünmüşümdür.</p>

  <div class="calibre33">
    <br class="calibre15" />
  </div>

  <p class="calibre34"></p>

  <h1 class="calibre32" id="sigil_toc_id_23"><span class="calibre14">XII</span></h1>

  <h1 class="calibre32" id="sigil_toc_id_24"><a class="calibre11" id="bookmark5"></a><span class="calibre14">YERALTI ÇUKURU</span></h1>

  <p class="calibre1">Bir hafta daha gelip geçti ve ben zamanımın büyük bir kısmını Çukur’un ağzında geçirdim. Birkaç gün önce, domuz yaratıkların çatlağın dirsek yaptığı noktada, toprağın derinliklerindeki uğursuz bir yere açılan kemerli delikten kaçmış olabileceklerini tahmin etmiştim. Bunun gerçeğe ne kadar yakın olduğunu daha sonra öğrenecektim.</p>

  <p class="calibre1">O deliğin ne tür bir cehenneme çıktığını biraz korkmuş bir biçimde de olsa merak etmem kolayca anlaşılabilir; ancak, ayrıntılı bir araştırma fikri, şu âna dek aklıma gelmemişti. Domuz yaratıklara karşı öylesine yoğun bir korkuyla doluydum ki, onlarla yüz yüze gelebileceğim bir yere isteyerek gitmeyi düşünmeye bile cesaret edemiyordum.</p>

  <p class="calibre1">Ama zaman akmaya devam etti ve içimdeki korku giderek azaldı; öyle ki birkaç gün sonra uçurumdan aşağı tırmanarak inebileceğim ve deliğe bir göz atabileceğimi düşündüğümde buna karşı sandığım kadar isteksiz olmadığımı fark ettim. Yine de o zaman bile böyle bir maceraya gözükara atılabileceğimi aklım hiç kesmemişti. Bilebildiğim kadarıyla o kasvetli girişe adım atmak ölümün ta kendisi demek olabilirdi. Yine de, insanın merakı o kadar inatçıymış ki, o karanlık girişin ötesinde neyin olduğunu keşfetmek en büyük arzum haline gelmişti.</p>

  <p class="calibre1">Günler ağır ağır geçip giderken domuz yaratıklardan duyduğum korku da geçmişte kalmıştı; tatsız, inanılmaz bir anıdan öte bir şey değildi artık.</p>

  <p class="calibre1">Böylece bir gün düşüncelerimi ve kuruntularımı bir yana bıraktım ve evde bulduğum uzunca bir ipi çatlağın yukarısında, Çukur’un ağzına çok da uzak olmayan sağlam bir kütüğe bağlayarak diğer ucunu ayrığın aşağısına, karanlık deliğin tam önüne denk düşecek şekilde sallandırdım.</p>

  <p class="calibre1">Sonra bir yandan çılgınca bir şey yapmakta olduğumdan da kaygılanarak deliğin ağzına varıncaya dek yavaş ve dikkatlice aşağı tırmandım. Orada hâlâ ipe tutunarak durdum ve içeri baktım. Tam bir karanlık vardı ve en ufak bir ses duyulmuyordu. Yine de, bir an sonra, kulağıma bir ses çalınır gibi oldu. Nefesimi tuttum ve dinledim; ama her yer bir mezar kadar sessizdi ve yine rahatça solumaya başladım. Tam o anda sesi bir kez daha duydum. Nefes darlığı çeken birinin soluması gibi derin ve hızlıydı. Bir an için donakaldım, kımıldayamıyordum. Ama şimdi sesler yine kesilmişti ve hiçbir şey duyulmuyordu.</p>

  <p class="calibre1">Ben orada endişe içinde dururken ayağımın yerinden oynattığı bir taş parçası kof bir tıkırtı çıkararak karanlığa düştü. Ses derhal tekrarlanmaya başlamıştı; her yankı daha hafifti ve benden uzaklaşıyor gibiydi. Sonra, sessizlik yine çöktüğünde, o sinsi soluk sesini duydum. Aldığım her nefese bir karşılık geliyordu. Sesler yaklaşıyor gibiydi. Sonra daha hafif ve daha uzaktan geliyormuş gibi duran sesler de duymaya başladım. Niçin ipe asılıp tehlikeden kaçmadığımı bilemiyorum. Sanki felç olmuştum. Ter bastı ve dilimle dudaklarımı yaladım. Boğazım aniden kupkuru kesildi ve boğuk boğuk öksürdüm. Yine bu sesler de bana bir düzine korkunç, gırtlaksı yankılar halinde alay edercesine geri dönmüştü. Gözlerimi kısarak karanlığa doğru umarsızca baktım; ama görünürde hâlâ hiçbir şey yoktu. Tuhaf biçimde boğulurcasına tıkandığımı hissettim ve kuru kuru öksürdüm. Yankılar yine yükselip alçaldı ve uzaklaşarak dindi.</p>

  <p class="calibre1">Sonra aklıma aniden bir fikir geldi ve nefesimi tuttum. Diğer soluk sesi de kesildi. Tekrar nefes aldığımda o da tekrar başladı. Ama artık korkmuyordum. O tuhaf seslerin pusuda bekleyen bir domuz suratlıdan gelmediğini ve sadece benim çıkardığım seslerin yankıları olduğunu anlamıştım.</p>

  <p class="calibre1">Ama öylesine bir korku yaşamıştım ki çatlaktan yukarı acele tırmanıp ipi ardımdan çekmek beni çok memnun etti. Artık o karanlık deliğe girmeyi düşünemeyecek kadar sarsılmış haldeydim ve böylece eve döndüm. Ertesi sabah kısmen kendime gelmiştim; ama o zaman bile o yeri keşfe çıkacak cesareti toplayamadım.</p>

  <p class="calibre1">Bütün bu süre zarfında Çukur’daki su düzeyi yavaş yavaş yükselmeye devam etmişti ve şimdi girişin hemen altındaydı. Bu gidişle bir haftaya kalmaz zeminin hizasına yükselirdi ve eğer ben de araştırmalarımı hemen yapmazsam bir daha belki hiçbir zaman yapamayacağımı anladım, çünkü su girişi tamamen örtünceye dek yükselmeye devam edecekti.</p>

  <p class="calibre1">Belki beni harekete geçiren de bu düşünce olmuştu; ama, artık her nasıl olduysa, birkaç gün sonra ayrığın tepesinde tam teçhizatlı olarak duruyordum.</p>

  <p class="calibre1">Bu kez yan çizmemeye kararlıydım ve sonuna dek gidecektim. Bu niyetle ipe ek olarak yanımda çiftemi ve meşale yerine kullanacağım bir deste de mum getirmiştim. Kemerimde ise iri saçmayla doldurduğum ağır bir tabanca vardı.</p>

  <p class="calibre1">İpi daha önce de yaptığım gibi kütüğe bağladım. Çiftemi de sağlam bir parça sicimle omuzlarımın üzerine bağladıktan sonra kendimi Çukur’un kenarından aşağı sarkıtmaya başladım. Beni dikkatle izlemekte olan Biber bu hareketimin üzerine sanki beni uyarmak istermişçesine yarı havlama, yarı ulumaya benzeyen bir ses çıkararak yanıma koştu.</p>

  <p class="calibre1">Ama bu kez girişimimde kararlıydım ve ona yatıp beklemesini emrettim. Onu da yanımda götürmeyi çok isterdim ama var olan koşullarda bu neredeyse olanaksızdı. Yüzüm Çukur’un kenarında kaybolmak üzereyken beni tam da ağzımın üzerinden yaladı; sonra ceketimin yenine dişleriyle yapışarak beni bütün gücüyle geri çekmek istedi. Belli ki gitmemi istemiyordu. Yine de bu denemeden vazgeçmeye niyetim yoktu ve Biber’i beni bırakması için sertçe azarladıktan sonra zavallı eski dostumu yukarıda terk edilmiş bir enik gibi sızlanır halde bırakarak inmeye başladım.</p>

  <p class="calibre1">Çıkıntıdan çıkıntıya dikkatle alçaldım. Eğer kayarsam sırsıklam olacağımı biliyordum.</p>

  <p class="calibre1">Girişe ulaşınca ipi bıraktım ve çiftemi omzumdan çözdüm. Sonra, hızla bulutlanmakta olan gökyüzüne son kez bir göz attım ve rüzgârdan korunmak için birkaç adım içeri girerek mumlardan birini yaktım. Mumu başımdan yukarıya kaldırdım ve tüfeğimi sımsıkı tutup her yönü sürekli olarak kontrol ederek usul usul ilerlemeye başladım.</p>

  <p class="calibre1">İlk dakika boyunca Biber’in acı ulumalarını duyabiliyordum. Giderek, ben karanlığa daha da gömüldükçe, sesi daha hafif duyulur oldu; kısa bir süre sonra artık hiçbir şey duyamıyordum. Patika aşağıya ve biraz sola doğru gidiyordu. Sonra hâlâ sola gitmekle beraber meyil kayboldu ve eve doğru yol almakta olduğumu fark ettim.</p>

  <p class="calibre1">Her birkaç adımda bir dinlemek için durarak dikkatle ilerledim. Yaklaşık yüz metre kadar gitmiştim ki aniden arkamdaki geçitten kulağıma hafif bir ses gelir gibi oldu. Kalbim çarparak dinledim. Ses şimdi daha net duyuluyordu ve hızla yaklaşıyor gibiydi. Şimdi onu rahatlıkla duyabiliyordum. Bu koşan ayakların yumuşak patırtısıydı. Korkumun ilk anlarında kararsızlık içinde durdum; ileri mi, geri mi gideceğimi bilemiyordum. Sonra, yapılacak en doğru hareketin bu olacağını düşünerek sağımdaki taş duvara yaslandım, mumu başımın yukarısında tutmaya devam ederek silahımı doğrulttum ve beni böyle bir badireye sokan cüretkârlığıma lanet ederek beklemeye koyuldum.</p>

  <p class="calibre1">Mumun ışığı karanlığın içinde bir çift gözü parlatmcaya dek birkaç saniyeden fazla beklemem gerekmemişti. Sadece sağ elimi kullanarak silahımı doğrulttum ve aceleyle nişan aldım. Ben daha bunu yaparken karanlığın içinden bir şey gümbürtüyle yankılanan bir sevinç havlamasıyla birlikte üzerime çullandı. Biber’di bu. Ayrıktan aşağıya nasıl bir yol bulup inebildiğini tahayyül edemiyordum. Sırtını heyecanla okşarken sırsıklam ıslak olduğunu fark ettim; beni takip etmeye kalkmış ve suya düşmüştü; sudan yukarıya tırmanmasının çok zor olmayacağını biliyordu.</p>

  <p class="calibre1">Kendime gelmek için bir dakika daha beklememin ardından peşimde Biber olmak üzere yine yol boyunca ilerlemeye başladım. Artık bir yoldaşım vardı ve o hemen ardımdayken eskisi kadar korkmuyordum. Ayrıca, bizi saran karanlığın içindeki istenmeyen bir yaratığı Biber’in hassas kulaklarının ne kadar çabuk keşfedeceğini de biliyordum.</p>

  <p class="calibre1">Hâlâ dosdoğru eve giden yol boyunca dakikalarca ilerledik. Eğer böyle devam ederse yakında evin tam altında olacağımız sonucuna vardım. Bir elli metre kadar daha dikkatle yürüdüm. Sonra durdum ve ışığı kaldırdım. Böyle yaptığım için ne kadar şükretsem azdı! Çünkü yol en fazla üç adım sonra kayboluyordu ve yerinde tüylerimi ürperten karanlık bir boşluk vardı.</p>

  <p class="calibre1">Çok dikkatlice emekleyerek aşağı baktım; ama hiçbir şey göremedim. Sonra yolun devam edip etmediğini anlamak için sol tarafa yanaştım. Burada, tam duvarın dibinde, üç ayak genişliğinde dar bir patikanın olduğunu gördüm. Dikkatle patikaya çıktım ama yaptığıma pişman olmam için fazla bir yol almam gerekmedi. Çünkü birkaç adım attıktan sonra zaten dar olan patika bir yanda karanlığın içinde kaybolan yalçın bir duvarla diğer yandaki karanlık yarığın arasında incecik bir çıkıntıya dönüşmüştü. Orada ne kadar çaresiz olduğumu düşünmeden edemedim, çünkü bir saldırı halinde dönmeye yetecek yerim yoktu ve silahımın geri tepmesi bile beni aşağıdaki derinliklere yuvarlamaya yeterdi.</p>

  <p class="calibre1">Patikanın biraz ileride yine genişlediğini görünce içim rahatladı. Patika bu kez düzenli olarak sağa meyletmeye başlamıştı ve bir süre sonra artık ilerlemediğimi ama dev oyuğun çevresinde dönmekte olduğumu anladım. Besbelli ki büyük geçidin sonuna gelmiştim.</p>

  <p class="calibre1">Beş dakika sonra başladığım noktaya geri dönmüştüm. Ağzı en az yüz metre çapında olması gereken tam bir çember şeklindeki muazzam bir çukurdu bu.</p>

  <p class="calibre1">Kafam karışmış halde kısa bir süre durdum orada. “Bütün bunların anlamı ne?” sorusu beynimde tekrarlanıyordu.</p>

  <p class="calibre1">Aniden bir fikir geldi aklıma ve çevremde yuvarlak bir taş aradım. Çok geçmeden yarım ekmek somunu büyüklüğünde bir kaya parçası bulmuştum. Mumu yerdeki bir oyukçuğa diktikten sonra biraz geri çekildim ve kısa bir koşu yaparak kayayı yarığa fırlattım. Niyetim kayanın yamaca çarpmasına engel olmaktı. Sonra ilerleyip dinledim; ama en az bir dakika boyunca çıt çıkarmadan kulak kabartsam da, karanlıktan gelen bir ses yoktu.</p>

  <p class="calibre1">Deliğin ne kadar derin olduğunu o zaman anladım; çünkü eğer kaya bir şeye çarpmış olsaydı o tuhaf boşluğun çok uzun bir süre yankılanması gerekirdi. Şu durumda bile ayak seslerim mağarada çok sayıda yankıya neden olmuştu. Muazzam büyüklükte bir yerdi ve gerisin geri dönerek mağarayı ıssızlığının gizemleriyle baş başa bırakmaya çoktan hazırdım; ama bu yenilgiyi kabullenmek olurdu.</p>

  <p class="calibre1">Sonra oyuğun içini görebilmek için bir fikir geldi aklıma. Eğer mumlarımın hepsini yakarak deliğin kenarına yerleştirirsem belki en azından belirsiz bir şeyler seçebilirdim.</p>

  <p class="calibre1">Saydığımda yanımda on beş adet mum getirmiş olduğumu anladım. Daha önce de belirttiğim üzere niyetim onlardan bir meşale yapmaktı. Bunları yaklaşık yirmişer metre arayla Çukur’un ağzına dizmeye başladım.</p>

  <div class="calibre33">
    <p class="calibre1"><span class="calibre7">Çemberi tamamladığımda durdum ve manzaranın neye benzediğini bir görmeyi denedim. Ama mumların amacım için çok yetersiz kaldıklarını o anda anladım. Sadece mekânın kasvetini daha belirgin hale getiriyorlardı. Eğer kanıtladıkları bir şey varsa o da girişin ağzının tahmin ettiğim genişlikte olduğuydu ve istediğim hiçbir şeyi göstermemiş olsalar da koyu karanlıkla oluşturdukları tezat içimi tuhaf biçimde rahatlatmıştı. Sanki yeraltı gecesinde on beş minik yıldız parlıyordu.</span><br class="calibre15" /></p>
  </div>

  <p class="calibre1">Sonra, ben orada dikilmeye devam ederken, Biber tüyler ürperten yankıları mağaranın derinliklerinde duyulan bir sesle uludu. Yanımda tuttuğum bir mumu derhal kaldırarak köpeğe doğru baktım ve aynı anda, Çukur’un o âna dek sessiz kalan derinliklerinden şeytani bir kıkırtınm yükseldiğini duydum. Önce irkildim ama sonra bunun Biber’in ulumasının yankısı olduğunu düşündüm.</p>

  <p class="calibre1">Biber yanımdan ayrılmış ve geçide doğru birkaç adım atmıştı; kayalık zemini kokluyordu ve bir şeyleri yaladığını sandım. Mumu aşağıda tutarak ona doğru yürüdüm. Ben hareket ettikçe adım seslerim daha ıslak çıkmaya başlamıştı ve mumun ışığı ayaklarımın dibinden hızla Çukur’a doğru akan bir şeyden yansıyordu. Eğilip inceleyince yüzüme bir şaşkınlık ifadesi geldi. Patikanın yukarılarındaki bir yerden girişe doğru bir su sızıyor ve her geçen saniyede çoğalıyordu.</p>

  <p class="calibre1">Biber yine uludu ve yanıma koşarak beni ceketimden yakaladı ve geçitten yukarı girişi doğru çekmeye çalıştı. Sinirli bir hareketle ondan kurtuldum ve hemen mağaranın sol yanımdaki duvarına gittim. Eğer gelen bir şey olursa sırtımı duvara verecektim.</p>

  <p class="calibre1">Sonra, ben patika boyunca endişeyle bakarken, geçidin yukarısında bir şey mumun aydınlığında ışıldadı. Hemen aynı anda farkına vardığım bir mırıltı hızla yükselerek bütün mağarayı dolduran kulakları sağır edici bir gümbürtüye dönüştü. Çukur’un derinliklerinden bir devin iç çekmesini andıran kof bir yankı geldi. Sonra ben oyuğun kenarı boyunca uzanan dar çıkıntıya sıçradım ve döndüğümde köpüklü bir su duvarının yanımdan geçtiğini ve bekleyen yarığa çalkalanarak döküldüğünü gördüm. Üzerime bir serpinti bulutu çöktü ve mumumu söndürerek beni sırılsıklam etti. Silahım hâlâ elimdeydi. En yakındaki üç mum da sönmüştü ama diğerlerinin pırıltısı hafifçe görülebiliyordu. İlk dalgadan sonra suyun akıntısı belki otuz santimetre derinliğinde düzenli bir dereciğe dönüşmüştü. Göremesem de bunun farkına ancak yanan mumlardan birini alıp keşfe çıktığımda varabilmiştim. Şansıma Biber de peşimden kenara sıçramıştı ve şimdi sinmiş vaziyette arkamdan geliyordu.</p>

  <p class="calibre1">Kısa bir araştırma bana suyun geçidi doldurduğunu ve hızla akmakta olduğunu gösterdi. Ben orada dururken bile derinliği artmıştı. Ne olduğunu ancak tahmin edebiliyordum. Besbelli ki gedikteki su bir şekilde geçide boşalmıştı. Eğer durum buysa su benim orayı terk etmem imkânsız hale gelinceye dek yükselmeye devam edecekti. Bu tüyler ürpertici bir bir fikirdi. Oradan bir an önce uzaklaşmam gerektiği gün gibi ortadaydı.</p>

  <p class="calibre1">Silahımı dipçiğinden tutarak sondaj yapmaya başladım. Su dizimin biraz altına dek ulaşıyordu. Çukur’a dökülürken çıkardığı gürültü kulakları sağır ediciydi. Biber’e seslendim ve tüfeğimi bir asa gibi kullanarak sele daldım. Hızla akan su derhal ve neredeyse kalçalarıma kadar köpürmeye başlamıştı. Bir an için dengemi kaybedecek gibi oldum ama arkamda neyin beklediğini düşününce yeni bir güçle direnmeye ve adım adım ilerlemeye başladım.</p>

  <p class="calibre1">Önceleri Biber’den hiç haberim yoktu. Elimden gelen bütün çabayı ayakta durabilmeye harcıyordum ve köpeğim yanı başımda belirince sevinçten uçacaktım. Akıntıya karşı yiğitçe direniyordu. Upuzun bacakları olan büyük bir köpekti ve sanırım suyun basıncını benden daha az hissediyordu. Hep bir yol gösterici gibi benden daha ileride oluyor ve bilerek ya da bilmeden suyun basıncını kırıyordu. Böylece adım adım tutunarak ve direnerek yüz metre kadar gittik. Sonra dikkatim dağılmaya başladığı için mi, yoksa kaygan bir yere bastığım için mi bilmiyorum ama aniden kaydım ve yüz üstü kapaklandım. Su beni derhal bir şelale gibi sardı ve korkutucu bir hızla o dipsiz deliğe doğru sürüklemeye başladı. Çılgın gibi çırpındım ama ayağımı basmam mümkün olmuyordu. Çaresizdim, soluk alamıyor ve boğuluyordum. Aniden bir şey beni ceketimden yakaladı ve durdurdu. Biber’di bu. Benim olmadığımı fark edince bu karanlık kargaşanın içinde geri koşmuş ve beni yakalayarak ayağa kalkmamı sağlaymcaya kadar tutmuştu.</p>

  <p class="calibre1">Birkaç ışığın parıltısını bir an için görür gibi olduğumu anımsıyorum ama hâlâ emin olamıyorum. Eğer izlenimlerim doğruysa Biber beni durdurmadan önce yarığın ağzına dek sürüklenmiş olsam gerekirdi ve ışıklar da yanar halde bıraktığım mumların alevleriydi. Ama, dediğim gibi, emin olamazdım. Gözlerim suyla dolmuştu ve fena halde sarsılmıştım.</p>

  <p class="calibre1">Silahsızdım, ışıksızdım, kafam karmakarışıktı ve su yükselmeye devam ediyordu; beni o cehennem mekânından çıkarması için güvenebileceğim sadece eski dostum Biber kalmıştı.</p>

  <p class="calibre1">Yüzümü akıntıya dönmüştüm. Doğal olarak konumumu bir saniye için de olsa ancak bu şekilde koruyabilirdim, çünkü yaşlı Biber bile körlemesine yardımım olmadan beni bu müthiş basınca karşı uzun süre tutamazdı.</p>

  <p class="calibre1">Bu şekilde belki bir dakika geçti; sonra geçitten yukarı o zahmetli yolculuğuma yeniden giriştim. Sonunu zaferle bitirmeyi umduğum ölüm kalım mücadelem böylece başlamış oldu. Ağır ağır, öfkeyle, neredeyse umarsızca çabaladım ve o sadık Biber beni ileriye ve yukarıya doğru çekti ta ki, sonunda, kutsal bir ışık görününceye dek. Girişe ulaşmıştık. Birkaç metre sonra, su kasıklarımda açlıkla köpürürken, oradan çıktım.</p>

  <p class="calibre1">Felaketin nedenini şimdi anlıyordum. Bardaktan boşanırcasına yağmur yağıyordu. Gölün düzeyi girişe ulaşmıştı. Hayır, geçmişti! Belli ki yağmur gölü kabartmış ve beklenenden hızlı yükselmesine yol açmıştı; gediğin dolma hızıyla göl birkaç günden önce girişe ulaşamazdı.</p>

  <p class="calibre1">Şansıma, inerken kullandığım ipin ucu suyun üzerinde girişe doğru yüzüyordu, ipin ucunu Biber’in gövdesine sıkıca bağladım, sonra kaldığı kadarıyla tüm gücümle uçurumun yamacını tırmanmaya başladım. Çukur’un kenarına bitkin halde vardım. Yapmam gereken son bir şey daha vardı ve o da Biber’i güvenliğe çekmekti.</p>

  <p class="calibre1">Yavaşça ve bitkince asıldım ipe. Bir ya da iki kez vazgeçmeme ramak kalmıştı, çünkü Biber ağır bir köpekti ve tükenmiş haldeydim. Yine de, ipi bırakmamın eski dostum için mutlak ölüm anlamına geleceğini biliyordum ve bu düşünce son kez gayrete gelmeme neden oldu. İşin nasıl sonlandığını boz bulanık hatırlayabiliyorum. İpin gevşediğini fark ettim. Bitmek bilmeyen bir süre sonra Biber’in koca burnu Çukur’un kenarında belirdi. Sonra her şey karardı.</p>

  <p class="calibre1"><span class="calibre18"><br class="calibre15" /></span></p>

  <p class="calibre1"><span class="calibre18"><br class="calibre15" /></span></p>

  <p class="calibre1"><span class="calibre18"><br class="calibre15" /></span></p>

  <p class="calibre31"><a id="bookmark6"></a><span class="calibre18">XIII</span></p>

  <h1 class="calibre32" id="sigil_toc_id_25"><span class="calibre14">BÜYÜK MAHZENDEKİ KAPAK</span></h1>

  <p class="calibre1">Bayılmış olmalıydım, çünkü anımsadığım bir sonraki şey gözlerimi açtığım ve karanlığın çökmekte olduğunu gördüğümdü. Bir bacağım diğerinin altında bükülü olmak üzere sırt üstü yatıyordum ve Biber kulaklarımı yalıyordu. Berbat biçimde kaskatı kesilmiştim ve bacağımın dizden aşağısı uyuşmuştu. Birkaç dakika sersemlemiş halde öylece yattım; sonra yavaş yavaş doğruldum ve oturduğum yerden çevreme bakındım.</p>

  <p class="calibre1">Yağmur dinmişti ama ağaçlardan hâlâ hüzünlü damlalar düşüyordu. Çukur’dan akarsuyun mırıltısı geliyordu. Üşüyor ve titriyordum. Giysilerim sırsıklamdı ve her yerim sızlıyordu. Uyuşmuş bacağım çok yavaş da olsa kendine geldi ve ayağa kalkmayı denedim. Bunu ikinci denememde başardım ama kendimi bitkin hissediyordum ve her an yıkılacak gibiydim. Bana hasta olacakmışım gibi geliyordu ve eve doğru bir an önce ve elimden geldiğince yürümeye başladım. Adımlarım düzensiz ve kafam da karışıktı. Attığım her adımla birlikte bacaklarımdan yukarı tarifsiz bir sızı yükseliyordu.</p>

  <p class="calibre1">Belki otuz adım kadar gitmiştim ki Biber’den gelen bir</p>

  <p class="calibre1">homurtu dikkatimi çekti ve ağrı içinde ona doğru döndüm. Yaşlı köpeğim beni izlemeye çalışıyordu ama bir ucu gövdesine diğer ucu da hâlâ bir ağaca bağlı olan ip yüzünden daha ileri gidemiyordu. Önce düğümlerle güçsüzce biraz uğraştım ama ip ıslanmış ve sertleşmişti ve ben hiçbir şey yapamıyordum. Sonra bıçağım hatırıma geldi ve düğüm bir dakikaya kalmadan çözülmüştü.</p>

  <p class="calibre1">Eve nasıl ulaştım, tam olarak bilmiyorum ve her geçen gün daha da az anımsıyorum. Emin olduğum bir şey varsa o da eğer kız kardeşimin sevgisi ve ilgisi olmasaydı bu satırları yazamayacaktım.</p>

  <p class="calibre1">Kendime geldiğimde yaklaşık iki haftadır yatmakta olduğumu öğrendim. Sendeleyerek bahçeye çıkmaya cesaret edebilmem bir haftamı daha aldı. O zaman bile Çukur’a kadar yürümeyi becerememiştim. Suyun ne kadar yükseldiğini kız kardeşimden sormak isterdim ama bu konuyu hiç açmamanın daha akıllıca olacağını düşündüm. Aslında, o zamandan beri bu büyük, kadim evde olup biten tuhaf şeylerden ona hiç söz etmemeyi bir kural haline getirdim.</p>

  <p class="calibre1">Çukur’un başına ancak birkaç gün daha geçtikten sonra gidebildim. Orada, birkaç hafta süren yokluğum sırasında, şaşılası bir değişiklik olduğunu gördüm. Dörtte üçü suyla dolu bir gedik yerine dingin sularının gün ışığını soğukça yansıttığı büyük bir göle bakıyordum. Su, Çukur kenarının bir metre yakınına dek yükselmişti. Gölün yüzeyi sadece tek noktada, muazzam yeraltı Çukur’unun olduğu yerin hizasında çalkantılıydı. Orada sürekli bir köpürme vardı arada bir derinliklerden iç çeker gibi tuhaf bir ses geliyordu. Bunların dışında aşağıda nelerin saklı olduğunu belli edecek hiçbir ipucu yoktu. Orada dururken aslında her şeyin nasıl da yolunda gittiğini düşündüm. Domuz yaratıkların geldiği yerin ağzı, beni artık onlardan korkmam için hiçbir neden kalmadığına inandıran bir güçle mühürlenmişti.</p>

  <p class="calibre1">Ama bir yandan da o korkunç yaratıkların geldiği yer hakkında bir daha hiçbir şey öğrenemeyeceğimi de hissediyordum. Orası insanların meraklı bakışlarından artık sonsuza dek gizlenmişti.</p>

  <p class="calibre1">Artık yeraltındaki cehennem deliğini bildiğime göre Çukur’a ne kadar uygun bir ad verildiğini anlıyordum. Bu ismin nereden ve ne zaman kaynaklandığını merak etmemek elde değildi. Gediğin şeklinin ve derinliğinin “Çukur” adını akla getirmiş olması doğal olarak beklenirdi. Yine de, bütün bu zaman boyunca bu ismin çok daha derin bir anlamı saklaması ve bu kadim evin altında, yeryüzünün derinliklerindeki çok daha muazzam bir Çukur’u ima etmesi mümkün olamaz mıydı? Bu evin altında! Bu düşünce şimdi bile bana tuhaf ve ürkünç geliyor. Çünkü evin Çukur’un tam üzerine denk gelen muazzam, yekpare bir kayanın oluşturduğu kemerli bir tavana yerleştiğini kanıtladım.</p>

  <p class="calibre1">İşte bu bilgiyle, bir nedenle bodruma indiğimde, döşeme kapağının yer aldığı büyük mahzene uğramak ve her şeyin bıraktığım gibi olup olmadığını kontrol etmek geldi aklıma.</p>

  <p class="calibre1">Mahzene girdiğimde kapağa ulaşıncaya dek merkeze doğru usul usul yürüdüm. Onu son kez gördüğümdeki gibi üzerine yığılı kayalarla beraber işte oradaydı. Yanımda bir fener vardı ve büyük, meşe kapağın altında nelerin gizlendiğini araştırmak için uygun bir zaman olduğunu düşündüm. Feneri yere bırakarak taşları bir kenara çektim ve halkaya asılıp kapağı açtım. Bunu yapmamla beraber mahzenin içi çok aşağılardan gelen mırıltımsı bir uğultuyla doldu. Aynı anda nemli bir rüzgâr yüzüme bir serpinti çarptı. Bunun üzerine yarı şaşırmış, yarı da korkmuş halde hızla bıraktım kapağı.</p>

  <p class="calibre1">Şaşkınlık içinde durdum bir an. Tam anlamıyla korkmuş değildim. Domuz yaratıkların korkusunu üzerimden atalı çok olmuştu ama ürktüğüm ve şaşırdığım kesindi. Sonra aniden bir fikre kapıldım ve ağır kapağı heyecanla tekrar kaldırdım. Onu açık bırakarak feneri aldım ve çömeldikten sonra karanlığın içine doğru tuttum. Bunu yaparken nemli rüzgâr ve serpinti gözlerimi doldurdu ve birkaç saniye için beni köreltti. Gözlerim tekrar açıldığında bile altımda karanlıktan ve dönüp duran serpintiden başka bir şey göremiyordum.</p>

  <p class="calibre1">Işık bu kadar yüksekteyken bir şey görebilmeyi ummanın boşuna olduğunu anladım ve feneri bağlayıp aşağı sarkıtmak için bir parça sicim bulabilmek amacıyla ceplerimi karıştırdım. Henüz ben ararken fener elimden kaydı ve karanlığın içine düştü. Kısa bir an için onun düşüşünü izledim ve otuz metre kadar aşağıda beyaz bir köpük karmaşasını aydınlattığını gördüm. Sonra fener söndü. Tahminim doğruydu ve şimdi uğultuyla nemin nedenini biliyordum. Büyük mahzen ile Çukur, hemen üzerine açılan bu kapak aracılığıyla bağlanmışlardı. Nemin nedeni ise yeraltmm derinliklerine dökülen suyun serpintisinden kaynaklanıyordu.</p>

  <p class="calibre1">Daha önce kafamı karıştıran belirli şeylerin bir açıklamasını bulmuştum. Şimdi saldırının ilk gecesinde duyduğum seslerin niçin doğrudan ayaklarımın dibinden geldiğini anlayabiliyordum. Bir de kapağı ilk açışımda duyduğum o kıkırtı! Belli ki domuz yaratıklardan bazıları hemen altımdaydı.</p>

  <p class="calibre1">Başka bir soru takıldı aklıma. Yaratıkların hepsi boğulmuş muydu? Boğulabilirler miydi? Onları öldürüp öldürmediğime dair kesin bir kanıt bulamadığımı anımsadım. Bizim bildiğimiz anlamda canlı mıydılar yoksa birer hortlak mı? Karanlıkta durmuş ceplerimde kibrit ararken aklımdan geçen şeyler bunlardı. Kutuyu buldum ve bir kibrit çakarak kapağın yanma gittim ve kapattım. Sonra kaya parçalarını tekrar yığdım ve mahzeni terk ettim.</p>

  <p class="calibre1">Suyun o dipsiz cehennem çukuruna aktığını düşünüyorum. Bazen o mahzene inmek, kapağı açmak ve o nüfuz edilemez, rutubet dolu karanlığa gözümü dikmek için açıklanamaz bir arzu duyuyorum. Bu arzunun şiddeti zaman zaman bunaltıcı bir hale geliyor. Beni harekete geçiren sadece merak değil, sanki işin içinde olan o açıklanamaz etki... Yine de asla inmiyor, bu yabani istekle savaşıp, kendimi yok etmeme sebep olacak bu kötücül fikri ezmeye çalışıyorum.</p>

  <p class="calibre1">Elle tutulamaz bir gücün var olduğunu düşünmek mantıksız gelebilir. Yine de, içgüdülerim bana böyle olmadığını söylüyordu. Bu yaratıklar söz konusuyken içgüdülere mantıktan daha çok güveniliyordu.</p>

  <p class="calibre1">Konuyu kapatırken zihnimi giderek artan bir inatla kurcalayan bir düşünceden söz edeceğim. Çok tuhaf bir evde yaşıyorum, çok korkunç bir evde. Burada kalmaya devam etmekle doğru bir şey yaptığımdan emin değilim. Yine de, eğer gidecek olursam yaşlı hayatımı katlanılır kılan bu yalnızlığı ve onun<a id="footnote1"></a><sup class="calibre37"><a href="#bookmark7">1</a></sup> yanımda olduğu hissini başka nerede bulabilirim ki?</p>

  <div class="calibre33">
    <br class="calibre15" />
  </div>

  <p class="calibre34"></p>

  <h1 class="calibre32" id="sigil_toc_id_26"><span class="calibre14">XIV</span></h1>

  <h1 class="calibre32" id="sigil_toc_id_27"><a class="calibre11" id="bookmark8"></a><span class="calibre14">UYKU DENİZİ</span></h1>

  <p class="calibre1">Günlüğümde sözünü ettiğim son olaydan sonra evden ayrılma fikri zihnimi epeyce bir süre meşgul etti ve şimdi yazmak üzere olduğum büyük ve harikulade şey gerçekleşmeseydi eğer öyle de yapacaktım.</p>

  <p class="calibre1">Yüreğimin sesini dinleyerek, bütün o bilinmeyen ve açıklanamayan şeylere rağmen, burada kalmaya devam etmekle ne kadar da doğru yapmışım; çünkü eğer gitmiş olsaydım sevdiğim kadının yüzünü bir daha göremeyecektim. Evet, şimdi bunu kız kardeşim Mary’den başka hiç kimse bilmese de, ben de sevdim... ve yitirdim.</p>

  <p class="calibre1">Çok eskilerde kalan o güzel günlerin öyküsünü yazardım ama bu kapanmış bir yarayı tekrar deşmek gibi olurdu; yine de, olup bitenlerden sonra, bu niçin umurumda olsun ki? Çünkü o bana bilinmezin içinden çıkıp geldi. Tuhaftır, beni uyardı; beni bu eve karşı şiddetle uyardı; burayı terk etmem için bana yalvardı; ama onu sorguladığımda eğer başka bir yerde olsaydım bana gelemeyeceğini de itiraf etti. Bütün bunlara rağmen, yine de beni içtenlikle uyardı; bu evin çok uzun bir zaman önce kötülüğe teslim edildiğini ve hiç kimsenin bilmediği korkunç kanunların etkisinde olduğunu söyledi. Bana başka bir yerde de gelip gelemeyeceğini tekrar sordum ona ve o sessizce baktı sadece.</p>

  <p class="calibre1">İşte konuşmamız sırasında onun Uyku Denizi diye adlandırdığı yere böylece geldim. Çalışma odamda geç saatlere kadar oturmuş okuyordum ve kitap elimdeyken uyuklamış olmalıyım. Aniden irkilerek uyandım ve doğruldum. Bir an için, olağanüstü bir şeylerin olduğu hissiyle, çevreme bakındım. Oda sise gömülmüş gibiydi, her mobilyanın bulanık bir görünüşü vardı.</p>

  <p class="calibre1">Sis sanki hiçliğin içinden sızmaya devam ediyormuşçasına giderek yoğunlaştı. Sonra, yavaşça, beyaz bir ışık odayı doldurmaya başladı. Mumların alevleri ışığın içinden solukça seçilebiliyordu. Sağa sola bakındım ve her mobilyayı ayrı ayrı seçebildiğimi gördüm; ama sanki her masanın ve koltuğun yerini onun hayaleti almışçasına gerçekdışı bir biçimde.</p>

  <p class="calibre1">Ben bakarken onlar yavaş yavaş silindiler ve sonunda tamamen kayboldular. Mumlara baktım yine. Ölü bir ışıkla parlıyorlardı ve daha da gerçekdışı bir görünüm alıp böylece silindiler. Şimdi oda yumuşak, ama yine de parlak, beyaz bir alacakaranlığa gömülmüştü. Bunun ötesine başka hiçbir şey seçilmiyordu. Duvarlar bile gözden kaybolmuştu.</p>

  <p class="calibre1">Çok geçmeden, beni saran sessizliğin içinde bir nabız gibi atan hafif ve devamlı bir sesin farkına vardım. Dikkatle kulak kabarttım. Ses gittikçe belirginleşti, ta ki bana büyük bir denizin solumasını dinliyormuşum gibi gelinceye dek. Bu şekilde ne kadar beklediğimi bilmiyorum ama bir süre sonra sisin içini görebilmeye başladım ve muazzam ve dingin bir denizin sahilinde durmakta olduğumu yavaş yavaş fark ettim. Düz ve uzun bir sahildi ve her iki yanımda gözden kayboluncaya dek uzanıyordu. Önümde uyuyan bir okyanusun durgun muazzamlığı vardı. Zaman zaman su yüzeyinin hemen altında hafif bir ışığın parladığını görüyor ama bundan emin olamıyordum. Ardımda olağanüstü yükseklikte çıplak ve siyah kayalıklar vardı. Yukarıda ise</p>

  <p class="calibre1"><span class="calibre38">f</span></p>

  <p class="calibre1">gökyüzünün tamamı soğuk, gri bir renkteydi. Uzak ufkun hemen üzerinde yüzüyormuşçasına duran ve durgun suların üzerine köpüğümsü bir ışık düşüren muazzam ve soluk bir ateş küresi çevreyi aydınlatıyordu.</p>

  <p class="calibre1">Denizin hafif mırıltısının ötesinde yoğun bir sessizlik hüküm sürüyordu. Onun tuhaflığını seyrederek orada uzunca bir süre durdum. Sonra, ben bakarken derinliklerden beyaz bir köpük yükseldi ve nasıl olduğunu bugün bile bilmiyorum ama kendimi sevdiğim kadının yüzüne, onun ruhuna bakarken buldum ve o da bana neşeyle hüznün öyle bir karışımıyla baktı ki ona doğru şuursuzca koştum, anıların, dehşetin ve umudun ıstırabıyla bana gelmesini seslendim. Benim seslenmeme rağmen o denizin üzerinde kalmaya devam etti ve başını üzüntüyle salladı; ama gözlerinde biz ayrılmadan önce ve diğer her şeyden daha iyi tanıdığım o sevecen ışık vardı.</p>

  <p class="calibre1">Tavrındaki bu zıtlık üzerine çaresizliğe kapıldım ve suya girerek ona varmak istedim; ancak bunu yapabilecek olsam da yapamadım. Bir şey, görünmez bir duvar, beni engelledi ve olduğum yerde kalıp ona “Ah, sevgilim, sevgilim...” diye yüreğimden seslendim ama duygularımın yoğunluğu daha fazlasına izin vermedi. Bunun üzerine o hızla bana doğru geldi ve dokundu ve sanki cennetin kapıları açılmış gibiydi. Yine de kollarımı ona uzattığımda beni usulca ama kararlılıkla itti ve ben utanarak...</p>

  <p class="calibre1">NOT: Burada yazı elyazmasının hasarlı durumundan ötürü</p>

  <p class="calibre1">anlaşılmaz hale geliyor. Okunabilir parçaları aşağıda topluyorum. -Ed.</p>

  <p class="calibre1">PARÇALAR</p>

  <p class="calibre1"><span class="calibre36">(Yırtık sayfaların okunabilir kısımları.)</span></p>

  <p class="calibre1">...gözyaşlarımın arasından...sonsuzluğun sesi kulakla<span class="calibre7">rımdayken, ayrıldık ve...sevdiğim kadın...Tanrım!...</span></p>

  <p class="calibre1">Uzunca bir süre afallamış halde kaldım ve sonra kendimi gecenin karanlığında yapayalnız buldum. Bildiğimiz evrene bir kez daha geri döndüğümü anladım. Çok geçmeden, o uçsuz karanlıktan çıktım. Yıldızların arasındaydım... sonsuz bir süre... Güneş uzak ve ıssız.</p>

  <p class="calibre1">Bizim sistemimizi diğer güneşlerden ayıran boşluğa girdim. Ben yıldızları bölen karanlığı aştıkça Güneş’imiz daha da büyüyor ve parlıyordu. Bir kere dönüp yıldızlara baktım ve ruhum öylesine hızlı hareket ediyordu ki onların gecenin muazzam fonunda yer değiştirdiklerini gördüm.</p>

  <p class="calibre1">Güneş sistemimize ulaşmak üzereydim ve şimdi Jüpiter’in ışığını görebiliyordum. Sonra, Dünya’mızın soğuk, mavi ışıltısını seçtim ve bir an için şaşırdım. Güneş’in her yanında parlak cisimler yörüngelerinde hızla dönüyorlardı. İçeride, Güneş’in vahşi görkeminin yanı başında, yerinde duramayan iki küçük kıvılcım dönüyordu ve daha dışarıda, Dünya olduğunu bildiğim mavi, parlak bir leke vardı. Güneş’in çevresini neredeyse bir dakikada alıyordu.</p>

  <p class="calibre1">...hızla daha yakma. Dev yörüngelerinde inanılmaz bir çabuklukla dönen Jüpiter ve Satürn’ün ışıklarını gördüm. Daha da yol aldım ve altımdaki bu tuhaf manzaraya baktım. Ana yıldızın çevresinde koşuşan gezegenler... Sanki zaman benim için yavaşlamıştı; yeryüzündeki bir dakika benim cisimsiz ruhum için bir yıl gibiydi.</p>

  <p class="calibre1">Gezegenlerin hızı artıyor gibiydi ve çok geçmeden Güneş farklı renklerde yanan ve tüyü andıran halkalarla çevrilmişti. Merkezdeki yangının çevresinde baş döndürücü hızlarla dönen gezegenlerin izleri...</p>

  <p class="calibre1">...Güneş büyüdü, sanki üzerime atlıyormuşçasma... ve şimdi dış gezegenlerin yörüngelerini geçmiştim ve Güneş’in çevresindeki yörüngesinin alevli bir sisi andıran mavi ihtişamında akıl almaz bir hızla dönen Dünya’ya doğru geliyordum...</p>

  <p class="calibre1">NOT: Ne kadar uğraşsam da elyazmasının hasarlı sayfalarını daha fazla çözemedim. Yazı <span class="calibre36">Gecedeki Ses</span> adlı bölümle birlikte yine okunur hale geliyor. -Ed.</p>

  <p class="calibre1"><br class="calibre15" /></p>

  <h1 class="calibre32" id="sigil_toc_id_28"><span class="calibre14">XV</span></h1>

  <h1 class="calibre32" id="sigil_toc_id_29"><a class="calibre11" id="bookmark9"></a><span class="calibre14">GECEDEKİ SES</span></h1>

  <p class="calibre1">Şimdi sıra bu gizemler evinde başıma gelen olayların en tuhafını anlatmaya geldi. Üzerinden çok geçmedi, belki bir ay kadar ve gördüğümün gerçekte her şeyin sonu olduğundan hiç kuşkum yok. Her neyse, öykümüze dönelim.</p>

  <p class="calibre1">Nasıl oldu bilmiyorum ama şu âna dek kâğıda dökme fırsatını bulamamıştım. Sanki dengemi toparlamak ve duyduğum ya da gördüğüm şeyleri hazmedebilmek için bir süre beklemem gerekiyordu. Bunun böyle olması gerektiği de kuşkusuzdu; bir süre beklemek olan biteni daha doğru görebilmemi ve onları daha iyi yargılayıp daha sakin bir kafayla kaleme almamı sağladı.</p>

  <p class="calibre1">Kasım ayının sonlarındayız. Öyküm bu ayın ilk haftasında olanlarla ilgili.</p>

  <p class="calibre1">Geceydi, saat yaklaşık on bir. Çalışma odamda Biber’le birbirimize arkadaşlık ediyorduk, hani şu benim kitap okuduğum ve çalıştığım büyük, eski odada. Tuhaftır, o gece elimde İncil vardı. Son günlerde bu büyük ve kadim kitaba gittikçe artan bir ilgi duymaya başlamıştım. Evin aniden sarsıldığını hissettim ve ardından da uzaktan uzağa gelmeye başlayan bir vızıltı sesi hızla yükselerek boğuk bir çığlığa dönüştü. Bu bana bir duvar saatinin zembereğinden boşandığında çıkardığı sesi anımsatıyordu. Ses gecenin içinde uzaktan ve yüksekten geliyor gibiydi. Sarsıntı tekrarlanmadı. Biber’e bir göz attım. Huzur içinde uyuyordu.</p>

  <p class="calibre1">Vızıltı giderek kesildi ve bunu uzun bir sessizlik takip etti.</p>

  <p class="calibre1">Derken bir anda, odanın diğer ucundan dışarıya doğru büyük bir çıkıntı yapan ve oradan hem doğu, hem de batı yönüne rahatlıkla bakabildiğiniz pencerede bir aydınlanma oldu. Şaşırdım ve bir an duraksadıktan sonra odayı geçtim ve perdeyi açtım. Bunu yaparken ufuktaki Güneş’i gördüm. Gözle izlenebilen bir hızla doğuyordu. Yükselişini görebiliyordum. Bir dakikaya kalmadan dallardan kurtulmuş, ağaçların tepesine çıkmıştı. Yükseldi, yükseldi... ve her yer güpegündüzdü artık. Ardımdaki bir yerden bir sivrisineğinkini andıran keskin bir vızıltının geldiğini fark ettim. Çevreme bakındım ve sesin saatten geldiğini anladım. Daha ben bakarken bir saat geçmişti bile. Yelkovan kadranda olması gerekenden çok daha hızlı dönüyordu. Akrep ise saatten saate hızla atlıyordu. Şaşkınlıktan aptallaşmış gibiydim. Bir saniye sonra iki mumum birden hemen hemen aynı anda söndüler. Hızla pencereye doğru döndüm. Çünkü pervazın gölgesi sanki pencerenin dışından büyük bir lamba geçirilmişçesine odanın zemininde bana doğru kaymıştı.</p>

  <p class="calibre1">Güneş’in şimdi gökyüzünde yükseldiğini ama hâlâ aynı hızla hareket etmeyi sürdürdüğünü gördüm. Evin üzerinden olağanüstü bir hızla, yüzercesine geçti. Pencere gölgeye girdiğinde şaşılacak bir şey daha fark ettim. Bulutlar gökyüzünden yavaş yavaş ve rahatça geçmiyor, sanki saatte yüz elli kilometrelik bir rüzgâra kapılmış gibi uçuşuyorlardı. Geçişleri sırasında şekillerini tuhaf bir canlılık kazanmışçasına dakikada bin kez değiştirdiler ve gözden kayboldular. Çok geçmeden yerlerini yenileri aldı ve onlar da derhal gittiler.</p>

  <p class="calibre1">Güneş batı yönünde inanılmaz, düzenli ve hızlı bir hareketle battı. Görünürdeki her şeyin gölgeleri çöken karanlığa doğru uzadı. Gölgelerin kıpırdayışmı seçebiliyordum; rüzgâra kapılan dalların sinsi kıvranmaları gibiydi. Çok garip bir manzaraydı.</p>

  <p class="calibre1">Oda hızla kararmaya başlamıştı. Güneş ufuk çizgisine doğru kaydı ve bir sıçrayışla kayboldu. Hızla çöken akşamın alacasında gümüş renkli bir hilalin güneyden doğup lıatıya doğru gittiğini gördüm. Akşam neredeyse bir anda geceye dönüştü. Yukarıda takımyıldızlar batı yönünde tuhaf ve sessizce döndüler. Ay gece okyanusundaki son bin kulacını da attı ve geriye sadece yıldızların ışığı kaldı.</p>

  <p class="calibre1">Bu arada köşedeki vızıltı dinmişti; bu da bana saatin durduğunu haber veriyordu. Birkaç dakika daha geçti ve gökyüzünün doğudan aydınlanmaya başladığım gördüm. Kül rengi bir sabah karanlığa yayıldı ve yıldızların geçit törenini sakladı. Yukarıda, sıradan bir günde hiç hareket etmiyormuş gibi görünen gri renkli bulut örtüsü ağır ağır ama dur durak bilmeksizin akıyordu. Güneş benden saklanmıştı; ama bütün Dünya ışık ve gölge dalgalarının altında sırayla aydınlanıp kararıyordu.</p>

  <p class="calibre1">Işık batı yönüne kaydı ve gece çöktü. Geceyle birlikte alışılmamış tarzda gürültülü bir rüzgâr çıka geldi ve müthiş bir yağmur yağmaya başladı. Sanki bütün bir fırtınanın uluması en çok bir dakika içine sıkıştırılmıştı.</p>

  <p class="calibre1">Bu gürültü de derhal geçti ve bulutlar dağıldılar. Gökyüzünü bir kez daha görebiliyordum. Yıldızlar batıya doğru hayret verici bir hızla uçuyordu. Rüzgârın uğultusu dinince kulaklarımda sürekli ama belli belirsiz bir sesin olduğunu ilk kez fark ettim. Ama bir kez fark ettikten sonra sesin aslında hep var olduğunu anladım. Yeryüzünün mırıltısıydı bu.</p>

  <p class="calibre1">Sonra, ben olan biteni kavramaya çalışırken, ufuk doğudan ağarmaya başladı. Güneş birkaç kalp atımı içinde yükseldi. Onu önce dalların arasında gördüm ve hemen sonra ağaçların üzerindeydi. Yükseldi, yükseldi ve Dünya’yı aydınlattı. Gökyüzünün tepe noktasına hızla savruldu ve batı yönünde düşmeye başladı. Günün başımın üzerinden akıp gittiğini gördüm. Birkaç küçük bulut güney yönünde uçuşarak gözden kayboldular. Güneş dalarcasma battı ve çevremi birkaç saniye süren bir alacakaranlık sardı.</p>

  <p class="calibre1">Ay güneybatı yönünde hızla alçalıyordu. Daha şimdiden gece olmuştu. Bir dakikaya kalmadan Ay gökyüzünün karanlık fersahlarını aştı. Bir dakika daha ve doğu ufku aydınlanmaya başladı. Güneş korkutucu bir atiklikle üzerime atladı ve doruk noktasına doğru daha da hızla tırmandı. Sonra, ansızın, yepyeni bir şey daha gördüm. Güney yönünden simsiyah bir fırtına bulutu kopup geldi ve gök kubbeyi sanki bir saniyede kapladı. O yaklaşırken ön kenarının korkunç şeyleri akla getiren muazzam ve kara bir pelerin gibi çırpındığını gördüm. Hava bir anda yağmurla doldu ve yüz şimşek birden sağanak halinde toprağa indi. Aynı anda yeryüzünün mırıltısı rüzgârın kükremesinde kayboldu ve fırtınanın sersemletici darbesi kulak zarlarımı sızlattı.</p>

  <p class="calibre1">Fırtınanın orta yerinde gece çöktü ve sonra, bir dakikaya kalmadan, fırtına dinmiş ve geriye sadece yeryüzünün belirsiz mırıltısı kalmıştı. Yukarıda yıldızlar yine hızla batıya kayıyorlardı ve bir şey, belki de yıldızların ulaştıkları hız, bana aslında dönmekte olanın Dünya olduğunu anımsattı. Aniden Dünya’yı yıldızların önünde dönen dev ve kapkara bir kütle olarak gözümde canlandırdım.</p>

  <p class="calibre1">Dünya’mn dönüşü o denli hızlanmıştı ki şafakla gündüz neredeyse aynı anda geldiler. Güneş uzun bir kavis çizerek yükseldi, doruğu aştı ve batıya doğru alçalarak kayboldu. Akşam o kadar kısa sürdü ki farkına varmakta güçlük çektim. Sonra uçan takımyıldızları ve aceleci Ay’ı izledim. O da gece mavisinin içinde birkaç saniyede akıp gitti. Ardından derhal sabah oldu.</p>

  <p class="calibre1">Bunu sanki tuhaf bir hız takip etti. Güneş gökyüzünü bir hamlede aşıp batı ufkunda kayboldu ve gece aceleyle gelip geçti.</p>

  <p class="calibre1">İzleyen gün gökyüzünde açılıp kapanırken toprağın karla kaplanmış olduğunu fark ettim. Önce gece oldu, sonra yine ve derhal sabah. Güneş’in kısa süren koşusu sırasında karın yok olduğunu gördüm ve hava yine karardı.</p>

  <p class="calibre1">İşte durum böyleydi ve tanık olduğum bu inanılmaz şeylerden çok sonra bile derin bir huşu duymaya devam ettim. Güneş’in ancak saniyelerle ölçülebilecek bir zaman aralığında doğup batması; soluk ve gittikçe büyüyen bir küre halindeki Ay’ın gökyüzüne fırlaması ve gece mavisinde büyük bir eğri çizerek kayıp gitmesi ve Güneş’in sanki onu takip ediyormuşçasına doğudan tekrar görünmesi; ardından gecenin çöküp takımyıldızların birer hayalet gibi dönmeleri... Bütün bunlar inanmak için çok fazlaydı. Yine de olmuştu işte; gündüz her defasında daha da büyük bir hızla alacakaranlığa ve gece de hızla gündüze dönüşüyordu.</p>

  <p class="calibre1">Güneş’in son üç geçişi bana, yükselen ve inen Ay’ın ışığı altında daha da tuhaf görünen, karla kaplı Dünya’yı birkaç saniye için sergilemişti. Ama şimdi, kısa bir süre için, kurşun renkli bulutlarla kaplanmıştı ve bulutlar günün ve gecenin geçişine göre kararıp aydınlanıyorlardı.</p>

  <p class="calibre1">Bulutlar da dağılıp kayboldular ve karşımda hızla sıçrayan Güneş ve gölge gibi gelip geçen geceler kaldı.</p>

  <p class="calibre1">Daha ve daha hızlı döndü Dünya. Her gece ve gündüz birkaç saniyede tamamlanıyor, hızları yine de artmaya devam ediyordu.</p>

  <p class="calibre1">Kısa bir süre sonraydı ki Güneş’in arkasında ateşten belli belirsiz bir iz bırakmakta olduğunu fark ettim. Bunun gökyüzünü aşarken ulaştığı hızdan kaynaklanmakta olduğu aşikârdı. Günler her biri öncekinden daha hızlı geçip giderken, Güneş gökyüzünü kısa ve belirli aralıklarla kateden devasa bir kuyrukluyıldız görünümünü almıştı.<a id="footnote2"></a><sup class="calibre37"><a href="#bookmark10">2</a></sup> Geceleri ise Ay bir kuyrukluyıldızı çok daha gerçekçi bir biçimde andırıyordu; ardında soğuk alevden izler bırakan soluk ve hızlı bir ateş topu. Yıldızlar karanlığın üzerinde sadece incecik ateş çizgileriydi artık.</p>

  <p class="calibre1">Bir keresinde pencereden döndüm ve Biber’e bir göz attım. Bir gündüz parıltısı altında huzur içinde uyumakta olduğunu gördüm ve yine gökyüzünü izlemeye başladım.</p>

  <p class="calibre1">Güneş şimdi doğu ufkundan muazzam bir roket gibi kalkıyor ve bir ya da iki saniye içinde batıya varıyordu. Kısmen kararmışa benzeyen gökyüzünden bulutların geçişini seçemiyordum artık. Kısacık geceler de uygun bir karanlığa sahip değildi, öyle ki yıldızların ateşten incecik izleri güçlükle görülebiliyordu. Hızı arttıkça, Güneş, önce güneyden kuzeye, sonra da kuzeyden güneye doğru, çok yavaşça salınmaya başlamıştı.</p>

  <p class="calibre1">Böylece saatler tuhaf bir kafa karışıklığı içinde geçti.</p>

  <p class="calibre1">Biber bütün bu süre zarfında uyumuştu. Kendimi yapayalnız ve neredeyse çıldıracak gibi hissederek ona seslendim ama o hiç aldırmadı. Sesimi yükselterek tekrar çağırdım ama o kıpırdamadı bile. Bunun üzerine kalkarak yanına gittim ve ayağımın ucuyla dürttüm. Çok hafifçe dürtmüş olsam da bu hareketim üzerine un ufak dağılıverdi. Olan buydu işte; kelimenin tam anlamıyla ve gerçekten de bir toz ve kemik yığınına dönüşüvermişti.</p>

  <p class="calibre1">Bir zamanlar Biber olan ayağımın dibindeki bu şekilsiz yığına belki bir dakika boyunca bakakaldım. Afallamıştım. O küçük kül tepeciğinin acımasız anlamını idrak etmeksizin nelerin olmuş olabileceğini sordum kendi kendime. Sonra, külleri ayakkabımın ucuyla karıştırırken, bunun ancak büyük bir zaman aralığında gerçekleşebileceğini kavradım. Yıllar... ve yıllar.</p>

  <p class="calibre1">Dışarıda yeryüzü, ışığın bezdirici titreşimine tutsak olmuştu. Ben içeride durmuş bu küçük toz ve kuru kemik yığınına bir anlam vermeye çalışıyordum. Ama tutarlı düşünemiyordum.</p>

  <p class="calibre1">Bakışlarımı toz yığınından kaçırdım, çevreme bakındım ve odanın ne kadar tozlu ve eski göründüğünü ilk kez fark ettim. Her yer toz toprak içindeydi; toz odanın köşelerinde küçük tepecikler oluşturmuş, mobilyaların üzerini kalın bir tabaka halinde kaplamıştı. Hah bile her yere yayılan bu maddenin altında görünmez hale gelmişti. Yürümeye başladığımda attığım her adımda yükselen küçük toz bulutları burun deliklerime hücum ediyor, kuru ve acımsı kokuları zar zor solumama neden oluyordu.</p>

  <p class="calibre1">Aniden, bakışlarım bir kez daha Biber’in kalıntılarını bulduğunda, durdum ve şaşkınlığımı dile getirdim. Yıllar gerçekten de geçip gidiyor muydu ve bir hayal olduğunu sandığım bütün bunlar aslında gerçek miydi? Durakladım. Aklıma yeni bir fikir gelmişti. Hızlı ama ilk kez fark ettiğim üzere titrek adımlarla odanın karşı duvarındaki aynaya gittim ve baktım. O da pislikle kaplıydı ve hiçbir şey yansıtmıyordu. Pisliği titreyen ellerimle silmeye çalıştım. Çok geçmeden kendimi görebiliyordum. En çok elli yaşlarında görünen iri yarı ve dinç adamın yerine şimdi karşımda omuzları çökmüş, beli bükülmüş ve suratı yüz yıllık kırışıklıklarla kaplı biri vardı. Birkaç saat önce kömür karası olan saçlarım şimdi bembeyazdı. Ancak zamanla, bu kadim suretin içinde, eski halimden izler görebildim.</p>

  <p class="calibre1">Döndüm ve sendeleyerek pencereye gittim. Artık yaşlanmış olduğumu biliyordum ve bu bilgi titrek adımlarımı da açıklıyordu. Kısa bir an için durup karşımdaki sürekli değişen bulanık manzaraya baktım. O kısacık sürede bile bir yıl geçmişti ve öfkeli bir hareketle ayrıldım pencerenin önünden. Bunu yaparken elimin yaşlılıktan titrediğini gördüm ve bir hıçkırık boğazımda düğümlendi.</p>

  <p class="calibre1">Pencereyle masanın arasında bir süre gidip geldim; bakışlarım çevremde huzursuzca dolaşıyordu. Odam ne kadar da harap vaziyetteydi. Her yer kaim bir toz tabakasıyla örtülmüştü; kaim, uykulu ve siyah... Şöminenin siperi paslı bir şekilden ibaretti. Duvar saatinin bronz sarkaçlarını tutan zincirler çoktan çürümüştü ve sarkaçlar şimdi yeşil bir küfle kaplanmış halde yerde duruyorlardı.</p>

  <p class="calibre1">Çevreme bakınırken eşyalarımın gözlerimin önünde çürüyüp döküldüklerini gördüğümü sandım. Ama bu benim kurduğum bir hayal değildi; çünkü yan duvardaki kitaplık bir çatırtıyla ve odanın içini toz zerrecikleriyle doldurarak bir anda çökmüştü.</p>

  <p class="calibre1">Ne kadar da bitkin hissediyordum kendimi! Yürürken attığım her adımla birlikte eklemlerimin gıcırdadığını duyabiliyordum. Kız kardeşimi merak ettim. O da Biber gibi ölmüş müydü? Her şey aniden ve hızla olmuştu. Bu gerçekten de her şeyin sonunun başlangıcı olmalıydı! Kız kardeşimi aramak istedim ama çok bitkindim. Şu son zamanlarda olanlar onu o kadar rahatsız ediyordu ki! Son zamanlarda mı? Sözcükleri bir kez daha söyledim ve yarım yüzyıl geride kalmış bir zamandan söz etmekte olduğumu kavrayarak neşesizce güldüm. Yarım yüzyıl! Belki de bunun iki katı geçmişti!</p>

  <p class="calibre1">Pencereye gittim ağır ağır ve yeryüzüne bir kez daha baktım. O an için gündüzle gecenin geçişlerini dev bir titreşim olarak tarif edebilirdim. Zamanın hızlanması anbean artmaya devam etti; öyle ki artık Ay’ı ince bir çizgiden puslu bir yola dönüşen, sonra yine zayıflayarak yavaş yavaş kaybolan soluk ateşten bir hat şeklinde görebiliyordum.</p>

  <p class="calibre1">Gündüzlerle gecelerin titreşimi hızlandı. Günler belirgin biçimde kararmıştı ve havada garip bir alacakaranlık vardı.</p>

  <p class="calibre1">Geceler çok daha aydınlıktı ve şurada burada, Ay’ın etkisiyle kaybolup görünen ince birkaç çizginin dışında yıldızlardan eser kalmamıştı.</p>

  <p class="calibre1">Gündüzle gecenin titreşimi daha da hızlandı ve aniden titreşimin artık dinmiş olduğunu fark ettim. Bunun yerine kuzeyle güney arasında salınan ebedi bir ateş nehrinin ışığı düşüyordu bütün Dünya’ya.</p>

  <p class="calibre1">Gökyüzü şimdi çok daha kararmıştı ve sanki muazzam bir karanlık onun mavisinin içinde Dünya’yı dikizliyordu. Yine de, tuhaf ve müthiş bir temizliğe ve boşluğa da sahipti. Hayaletimsi bir ateş hattının Güneş’in nehrine doğru eşit aralıklarla yanaştığını, yok olduğunu ve tekrar ortaya çıktığını gördüm. Ay’ın zorlukla seçilebilen nehriydi bu.</p>

  <p class="calibre1">Yeryüzüne baktığımda onun da ya Güneş nehrinin saçtığı ışıkla, ya da Dünya yüzeyinde hızla meydana gelen değişikliklerle titreşmekte olduğunu gördüm. Her üç beş saniyede bir aniden karla kaplanıyor ve kar sanki görünmez bir dev yeryüzünü örten beyaz örtüyü çekivermişçesine yine ortadan kayboluyordu.</p>

  <p class="calibre1">Zaman uçup gitti ve benim bitkinliğim katlanılmaz bir hal aldı. Pencereden ayrıldım ve yerdeki kalın toz örtüsü ayak seslerimi boğarken odayı geçtim. Attığım her adım beni bir öncekine göre daha fazla zorluyordu. İhtiyatlı bir kararsızlıkla yol alırken dayanılmaz bir sızı her eklemimi ayrı ayrı yokluyordu.</p>

  <p class="calibre1">Karşı duvara vardığımda durakladım ve niyetimin ne olduğunu hatırlamaya çalıştım. Soluma baktığımda eski koltuğumu gördüm. Ona oturmak fikri şaşkın sefaletimi bir nebze olsun rahatlatmıştı. Ancak o kadar bezgin, bitkin ve yaşlıydım ki zihnimi toparlayıp orada öyle dikilmekten ve şu son birkaç metrenin yok olup gitmesini dilemekten başka bir şey yapamıyordum. Durduğum yerde sallanıyordum. Odanın zemini bile bana dinlenilecek bir yermiş gibi geliyordu; ama toz öylesine kaim, uykulu ve karaydı ki. Döndüm ve irademin bütün gücünü toplayarak koltuğuma doğru yürüdüm. Ona bir şükran yakarışıyla birlikte ulaştım ve oturdum.</p>

  <p class="calibre1">Çevremdeki her şey gittikçe bulanıklaşıyor gibiydi. Çok garip ve umulmadık bir haldi bu. Önceki gece, yaşlı da olsam nispeten güçlü biriydim; sadece birkaç saat sonra ise...! Bir zamanlar köpeğim Biber olan toz tepeciğine baktım. Saatler! Körelen duyularımı hayrete düşüren tiz, hırıltılı bir gülüşle dermansızca, acı acı güldüm.</p>

  <p class="calibre1">Bir süre uyuklamıştım galiba. Sonra irkilerek gözlerimi açtım. Odanın karşısında bir yerden düşen bir nesnenin boğuk patırtısı gelmişti. Baktığımda bir döküntü yığınından toz yükselmekte olduğunu gördüm. Kapının yakınında bir şey daha çatırdayarak yıkıldı. Büfelerden biriydi bu ama yorgundum, aldırmadım bile. Gözlerimi kapadım ve orada uykulu, yarı baygın bir halde oturdum. Bir ya da iki kez, sanki koyu bir sisin içinden geliyormuşçasına belirsiz sesler duydum. Sonra yine uyumuş olmalıyım.</p>

  <p class="calibre1"><a id="bookmark7"></a><a href="#footnote1">1</a></p>

  <p class="calibre1">Anlamsız bir eklemeye benziyor. Elyazmasımn daha önceki bölümlerinde buna hiç değinilmemişti. Ancak, olayların gelişimiyle konu daha aydınlanıyor. <span class="calibre36">-Ed.</span></p>

  <p class="calibre1"><a id="bookmark10"></a><a href="#footnote2">2</a></p>

  <p class="calibre1">Münzevimiz burada halk arasındaki yaygın kuyrukluyıldız anlayışını örnek olarak kullanıyor. -E<span class="calibre36">d.</span></p>
</body>
</html>
