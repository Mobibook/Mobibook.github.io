<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Ertesi sabah Mzilikazi gene Koltuğundaydı ve bir gün önceki yorgunluğu vızgelmiş olacak ki, Çavala boğası alana salıverilir verilmez, oğulları onun boğaya çıplak elle saldırmasını önlemek üzere yerine güç oturtabildiler. Boğa, tek bir lekesi olmayan, pırıl pırıl, kapkara bir hayvandı.</p>

  <p>Kralın sürüleri arasından özenle seçilmişti. Başı yukarıda, arenayı şöyle bir dolandı. Kral, oğullarının kolları arasında, heyecandan yerinde duramıyordu. Şimdi de mızrağını kaldırmış, bir yandan şiddetle sallıyor, bir yandan da çığlık çığlığa bağırıyordu: «Bulala inkunzi! Öldür boğayı!»</p>

  <p>Her bölükten seçilmiş savaşçılar, ayağa fırladılar, kralı selâmladıktan sonra, yarım daire biçiminde, hayvana yaklaştılar.</p>

  <p>Boğa içlerinden birini seçti. Olanca hızıyla saldırıya geçtiği anda, seçilen adam da kollarını iki yana açtı, sanki boğayı kucaklayacaktı. Boğa, başını eğip ona çarptığı anda Zuga, savaşçının göğüs kemiğinin kırılırken çıkardığı sesi açık seçik duydu. Sonra savaşçının kolları, boğanın boynuna sımsıkı sarıldı, bırakmadı.</p>

  <p>Hayvan, adamı kafasından silkip atmak istiyor, başını kaldırıyor, olduğu yerde tepiniyor ama adam, hâlâ sımsıkı tutunuyor, oradan oraya acımasızca savrulmasına aldırış etmeksizin, tutunuyordu. Gövdesi, boğanın gövdesini engellediğinden, hayvan durmak zorunda kaldığı bir sırada, çevresindeki savaşçılar hemen çemberi daralttılar, bir anda çıplak kara vücutlar, boğanın üzerine karınca sürüsü gibi çullandı. Boğa uzun bir süre ayakta kalabilme savaşımı verdi, ama sonunda diz çökmek zorunda kaldı. Homurdanmayla karışık bir böğürtüyle yere yıkıldı. On iki kadar savaşçı hayvanı uzun boynuzlarından yakalayıp ağır ağır, ter dökerek, zorlanarak kafasını çevirdiler, çevirdiler, boğa bacaklarıyla havayı dövüyor, umutsuzca beğürüyordu. Sonunda soluğu kesildi, boğuluyordu.</p>

  <p>Kral Koltuğunda heyecandan zıp zıp zıplıyor, haykırıyordu. Sonunda Zuga, boğanın boyun kemiğinin tüfek patlaması gibi gürültüyle, kırıldığını duydu. Boynuzlu kafa biraz daha döndü, bacaklar bir an havaya doğru kaskatı dikildi, sonra boğanın barsakları, yemyeşil bir sıvı halinde boşalıverdi. Tere batmış savaşçılar, boğanın leşini omuzları hizasına kaldırarak getirip Mzilikazi'nin ayakları dibine bıraktılar.</p>

  <p>Törenin üçüncü ve son günü, Mzilikazi koskocaman alanın ortasına doğru yürüdü. Bu geniş açıklıkta küçücük kalmıştı. İkibüklümdü. Güneş tam tepedeydi. Neredeyse gölgesi bile görünmüyordu. Kabile sessizdi. Tam kırk bin kişi, tek bir ihtiyarı seyrediyor, tek bir fısıltı, tek bir ses, hatta soluk duyulmuyordu.</p>

  <p>Mzilikazi alanın tam ortasına gelince durdu, mızrağını başının üzerine kaldırdı, ağır ağır güneye döndü. Sonra mızrak tutan kolunu gerdi, bir an öyle durdu. Seyircilerin gerginliği adeta elle tutulur bir düzeye ulaşmıştı. Sonra kral bir sıçradı. Ağır ağır döndü. Kalabalık içini çekti. Sallandı. Sonra gene sessiz durdu, bekledi. Kral bu kez mızrağıyla doğuyu gösteriyor, onlarla açık açık alay ediyordu. Bir tiyatro oyuncusu gibi seyircinin heyecanını doruk noktasına ulaştırma çabasındaydı. Sonra ansızın mızrak tutan kolu, ileri doğru fırladı, küçücük, oyuncağa benzer silah pırıl pırıl, ta yükseklere uçtuktan sonra ucu kaskatı toprağa saplandı. Kabile, bir ağızdan, gürledi:</p>

  <p>«Kuzeye! Bayete! Ulu aygır kuzeyi seçti!»</p>

  <p>Gandang Zuga'ya dedi ki: «Kuzeye gidiyoruz, Makololo'ya baskın yapacağız, şafak sökerken savaşçılarımla buradan ayrılıyorum. Ama gene karşılaşırız, Bakela.»</p>

  <p>Zuga karşılık verdi: «Evet, eğer tanrılar isterse.» Sonra</p>

  <p>Gandang elini Zuga'nın omzuna koydu, hafifçe sıktı, döndü ağır ağır, ardına bakmadan, şarkıların, tamtam seslerinin onu çağırdığı karanlığa daldı.</p>

  <p>Mzilikazi, o kavgacı tiz, ihtiyar sesiyle, «Tüfekleriniz, her atışta yeniden doldurmak gerekmeseydi, müthiş bir silah olurdu. Ama bu tüfeklerle savaşmak için insanın altında hızlı bir at olmalı ki ateşledikten sonra dörtnala uzaklaşıp bir daha doldurulabilsin,» diyordu.</p>

  <p>Zuga, aşağı yukarı otuz gündür yapageldiği gibi, Kralın Koltuğunun yanında çömelmişti. Kral her gün onu çağırtıyor, binbaşı da Mzilikazi'nin bitmez tükenmez söylevlerini dinlemek, bir yandan da bol bol yarı çiğ sığır eti yiyip çanak çanak bira içmek zorunda kalıyordu.</p>

  <p>«Atı olmazsa bu tüfeği patlatanı benim savaşçılarım daha yeniden doldurmaya bile zaman bırakmadan yakalayıverirler, işini bitirirler.»</p>

  <p>Zuga ona hak verir gibi başını sallıyor ama için için de gülüyordu, öyle ya, hele şu savaşçılar, bu taktiklerini İngiliz piyadesine karşı denesinler de görsünler bakalım. Mzilikazi eğildi. Zuga'nın ceketindeki düğmelerin birine gözü takılmıştı. Onu kopartmak için elini uzattı. Zuga çaresiz, çakısını çıkartıp düğmenin ipliklerini dikkatle kesti, düğmeyi krala uzatınca Mzilikazi sevinçle gülerek onu güneşe tuttu.</p>

  <p>Zuga içinden, «Beş tanecik daha kaldı,» diye söyleniyor, kendisini, tüyleri teker teker yolunan bir hindiye benzetiyordu. Yakasındaki, apoletlerindeki işaretleri, hatta kemer tokası ve kasketindeki kokart, çoktan kral tarafından böyle, alınmıştı.</p>

  <p>«Kâğıt» diye söze başlayacakken Kral elini havada sallayarak imtiyaz konusunu uzaklaştırıverdi. Belki de bunamak üzere bir ihtiyardı, Zuga'nın hesabına göre günde yedi galon bira içtiği için ayyaş da sayılabilirdi ama gene de Mzilikazi'nin o kurnazlığı, o zekâsı yerindeydi. Kendi zayıf yönlerini çok iyi biliyor, pazarlıktan anlıyordu. Otuz gündür de böyle, Zuga'yı oyalamış, onunla alay etmişti. Tıpkı Çavala şenliğinin üçüncü günü, savaş mızrağını fırlatacağı sırada kabilesiyle alay ettiği gibi.</p>

  <p>İşte şimdi de dikkatini, önünde diz çökmüş olan genç çifte yöneltmiş, imtiyaz konusunu bir kez daha kapamıştı. Bu çift, yargılanmak üzere karşısına getirilmiş bulunuyordu.</p>

  <p>O gün, Zuga ile bir yandan çene çalarken, Mzilikazi bir yandan da kendisine bağlı iki kabile reisinin gönderdiği habercileri kabul etmiş, sürüsünü bir aslandan kurtaran bir çoban çocuğu ödüllendirmiş, ineklerden birinin memesinden süt içerken görülen bir başka çobana ölüm cezası vermiş, kuzeyde, Makalololara karşı sefere çıkan ordudan gelen bir haberciyi dinlemiş, şimdi de karşısındaki çiftle ilgilenecekti.</p>

  <p>Kız çok güzeldi, gözlerini, kralın gazabını görmemek için, sımsıkı kapalı tutuyor ama tepeden tırnağa, tirtir titriyordu. Erkek, yakışıklı, boylu poslu savaşçıydı, bekârların bölüğündenmiş. Henüz «kadına gitme» iznini alma onurunu kazanacak bir iş yapmamışmış.</p>

  <p>Suçlayan çın çın öten bir sesle, «Kalk ayağa kadın, kral senin utancını görsün,» diye bağırınca, kız çekingen, ürkek, gözleri hâlâ öyle sımsıkı kapalı, alnını tozlu topraktan kaldırıp topuklarının üzerine oturdu. Çıplak karnı gergin, olgunlaşan bir meyva gibi yusyuvarlak, minicik, boncuklu önlüğünün üzerinden taşıyordu. Kral Koltuğunda büzülmüş, dakikalarca sessiz, düşündü, sonra savaşçıya sordu:</p>

  <p>«Bu şeyi inkâr ediyor musun?»</p>

  <p>«Hayır, inkâr etmiyorum, Nkosi Nkulu.»</p>

  <p>«Şu yosmayı seviyor musun?»</p>

  <p>«Canımdan çok, kralım.» Delikanlı alçak, boğuk ama titremeyen bir sesle konuşuyordu.</p>

  <p>Kral gene düşündü. Zuga böyle, en azından yüz olayda Kral’ın karar vermesini sessizce seyretmişti. Kimi zaman verdiği karar, Hazreti Süleyman adaletinden hiç de aşağı kalmıyor, kimi zaman da verilen cezanın vahşeti karşısında dehşetle ürperiyordu genç adam.</p>

  <p>Şimdi kral karşısındaki adama bakıyor bir yandan da elindeki oyuncak mızrakla oynuyor, başını sallıyordu. Kaşlarını çatmıştı. Sonra bir karara vardı, öne doğru eğilip mızrağı, önünde diz çökmüş bekleyen adama uzattı.</p>

  <p>«Sununla, bıçakla, sevdiğin kadının karnını yar, yasaları, töreleri çiğneyen şeyi içinden çıkartıp bana ver.»</p>

  <p>O gece Zuga'nın gözüne uyku girmedi. Bir defasında dayanamadı, dışarı koşup öğürdü, öğürdü, kustu, o gün tanık olduğu olayın dehşetini kustu.</p>

  <p>Sabahleyin o zavallı kızın çığlıkları hâlâ kulaklarındaydı ama kral oralı bile değildi. Neşesi, keyfi yerinde görünüyor. Zuga'nın bulanan midesine çanak çanak birayı zorla yüklüyordu. Bir yandan da uzun, serüvenlerle dolu yaşantısından olaylar aktarıyor, çocukluk sahnelerini dün olmuş gibi olanca ayrıntılarıyla dile getiriyor, yaşlılara özgü o sıla özlemiyle ta gerilerde, gençliğinde kalmış olan Zulu topraklarından söz ediyordu. Sonra ansızın, Zuga'ya, «Kâğıdındaki sözleri konuş bakalım,» deyiverdi. Zuga peşinde olduğu imtiyazın koşullarını anlatırken, sessiz, dinledi, sonunda biraz düşündü:</p>

  <p>«Demek fil avlamak ve çukur kazmak istiyorsun ha? İstediğin de pek fazla sayılmazmış hani! Yaz bakalım, bu şeyleri ancak Zambezi'nin aşağısında, İnyati Irmağının doğusunda ve Limpopo'nun yukarısında kalan topraklarda yapabilirsin, böyle yaz.»</p>

  <p>Kralın bu kez de ciddi olduğuna pek güvenemeyen Zuga, bu maddeyi hemen elindeki belgenin altına ekleyiverdi. Sonra kralın elini tutup o kocaman, titrek çarpı işaretini çekmesine yardım etti. «Mzilikazi: işareti.»</p>

  <p>Kral, bu işaretin yanına mühürünü basarken çocuk gibi, içtenlikle seviniyordu. Bu iş de bitince kâğıdı indunalarına gösterdi. Onlar da hayranlıklarını belirttiler. Sonra Zuga'ya eğildi.</p>

  <p>«Artık benden istediğini elde ettiğine göre, gitmeye kalkacaksın.» O bulanık gözlerinde bir hüzün okunuyordu. Zuga da içinde bir suçluluk, vicdan azabı duyar gibi oldu, ama hemen karşılık verdi:</p>

  <p>«Yağmurlarda avlanamam ki! Üstelik deniz aşırı ülkemde yapmam gereken çok iş var. Bunun için gitmeliyim ama döneceğim, Nkosi Nkulu.»</p>

  <p>«Sana güneye yol veriyorum, Yumruk Bakela. Huzur içinde git ve çabuk dön, çünkü senden hoşlanıyorum ve sözlerin, yaşına göre çok akıllıca geliyor bana.»</p>

  <p>Zuga, «Huzur içinde kal, Ulu Fil,» diyerek ayağa kalkıp kralın huzurundan çıkarken sevinçten yerinde duramıyordu. Ceketinin ön cebinde imtiyaz kâğıdı, sandığında yirmi sekiz kilo yerli altını, Zimbabwe'nin taş kuşu ve üç tane birbirinden güzel fildişi bulunuyordu. Güney yolu, Ümit Burnu'na ve İngiltere'ye giden yol da önünde açılmıştı.</p>

  <p>***</p>
</body>
</html>
