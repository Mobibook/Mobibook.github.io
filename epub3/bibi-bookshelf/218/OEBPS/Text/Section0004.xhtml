<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Huron, güneye doğru, Güney Atlantik dalgalarının üzerinden sekerek, uçarcasına yol alıyordu. Artık onlara deniz kuşları eşlik etmekteydi. Çeşit çeşit, renk renk, boy boy, deniz kuşları, ayıbalıkları da vardı. Bıyıklı kafalarını sudan iyice çıkarıp tekne önlerinden hızla geçerken, merakla bakıyorlardı. Parlak mavi denizde yer yer, yılan gibi, deniz bambuları kıvrılıyor, uzanıyordu. Bunlar, dalgaların kayalık kıyılarından kopartıp açıklara sürüklediği bitkilerdi.</p>

  <p>Tüm bu işaretlerden karanın, hemen doğu ufkunun altında olduğu anlaşılıyordu ve Robyn her gününün birkaç saatini iskele küpeştesinde, karayı görebilmek umuduyla o yana bakarak geçiriyordu. Ama Mungo St. John kıç kasarasında görünür görünmez genç kız ondan yana bakmadan hemen aşağıya koşup kamarasına kapanıyordu. Ağabeyinden de kaçıyor, onunla konuşmak istemiyordu. Sorularına kaçamak cevaplar veriyor, çarçabuk yanından uzaklaşmaya bakıyordu. Onunla konuşmaktan korkuyordu. Ya dilini tutamayıp ambarda gördüklerini anlatıverir de Zuga'nın hayatını tehlikeye atarsa! Mungo St. John gözünü kırpmadan ağabeyini öldürebilirdi. Bunda hiç kuşku yoktu. O yüzden, Cape Town'a ulaşıncaya dek, Zuga'yı korumak zorundaydı. Çünkü ağabeyini de tanıyordu. Sözünü esirgemez, kaptanın üzerine üzerine giderdi.</p>

  <p>Kamarasında Tanrıya, kendisine yol göstermesi için dua ederken, ne yapacağını yavaş yavaş düşünüyordu, İngiliz komutan St. John'u bir yılda üç bin kişiyi köle olarak satmakla suçlamıştı. Daha önce de kimbilir kaç bin kişiyi köle yapmıştı bu adam ve gemi bu alçakça ticaretini sürdürürse daha kimbilir kaç bin zavallının kanına girecekti. Hem de gözünü hiç kırpmadan. Onun Afrika'nın doğu kıyılarına, genç kızın anavatanına, genç kızın yurttaşlarına da el uzatmasına mutlaka engel olmalıydı biri. Babası Fuller Ballantyne, özgürlük bayrağını her zaman taşımış, büyük liderlerden biriydi ve şu iğrenç ticaretin de her zaman can düşmanı olmuştu.</p>

  <p>Köle alışverişini «uygar dünyanın vicdanında, elimizdeki tüm olanaklarla bir an önce kökünden temizlememiz gerekli, bir yara» olarak tanımlamamış mıydı? O da babasının kızıydı işte. Onun yolundan gidecek, şu canavarın hakkından gelecekti. Tanrısına içtenlikle dua ederken gizli gizli bir utanç da duymuyor değildi. Onun gözlerinin yarı çıplak vücudunda dolaşmış olmasından, ellerinin vücuduna dokunmuş, okşamış olmasından utanıyor, adamın çıplak gövdesi de gözlerinin önünden gitmiyor, hele bakış, dokunuş, o çıplak vücut iğrendirecek yerde içinde birtakım zevkler, gizli duygular uyandırdı diye utancından kahroluyor, yerin dibine giriyordu. Yirmi üç yıllık yaşamı boyunca ilk kez, gerçek günahla karşı karşıya gelmiş ve yeterince güçlü, iradeli davranamamıştı. Bu yüzden kaptandan nefret ediyordu. Bu yüzden de o adamı mutlaka, kendi elleriyle öldürmesi gerekiyordu, işte o kadar.</p>

  <p>Ne var ki bu, hiç de kolay bir iş değildi. Bir kez, öç almak istediği adam çok tehlikeli, hem de gözüpek biriydi. Üstelik zaman da azdı. Rüzgâr böyle giderse herhalde ertesi gün, Table Körfezi'ni ulaşacak. O masa gibi, üzeri yamyassı tepenin, karşılarında, denizden yükseldiğini göreceklerdi. Uzun uzadıya plan yapacak zamanı yoktu. Elini çabuk tutmak, bir an önce işi bitirmek zorundaydı. .</p>

  <p>Gerçi ilâç sandığında işe yarayabilecek türden en az beş altı şişe vardı ama hayır, zehirlemek çok iğrenç bir ceza olurdu. Hastanede çalışırken striknin zehirlenmesinden ölen birini görmüştü. Sırt kasları kaşıtırken adamın vücudunun nasıl yay gibi gerildiği gözlerinin önünden gitmiyordu.</p>

  <p>'Başka bir yolunu bulmalıydı. Evet, Zuga'nın kamarasındaki o Colt tabanca vardı. Nasıl doldurulup atılacağını da ağabeyinden öğrenmişti. Bir de tüfek vardı ama ikisi de Zuga’nındı. Bunlarla cinayet işlemekle ağabeyini ipe yollamış olurdu belki. Böyle düşünüp dururken kapı vuruldu. Yemeğe bekliyorlarmış. Yemek yemeyeceğini söyleyerek kapıya vuran kamarotu savdı. Gerçi kahvaltıdan beri ağzına lokma koymamıştı ama gene de açlık duymuyordu. Mide kasları, heyecandan gerilmişti. Bir süre yattı, düşündü, sonra kararını verdi. Kalkıp en eski elbiselerinden, koyu renkli bir yünlüyü seçti, giydi. Kamarasından usulca güverteye çıktı. Görünüşte dümenciden başka kimsecikler yoktu.</p>

  <p>Yemek salonunun penceresine yaklaşıp aşağıya baktı. Zuga'yla kaptan karşılıklı oturmuş, konuşup gülüşerek yemek yiyordu. Kaptan en azından yarım saat yerinden kıpırdamayacağa benzerdi. Robyn yeniden aşağıya, bu kez kaptanın kamarasına indi. Kapı kilitli değildi. İçeri girip arkasından kapadı. Yazı masasının çekmecesinde tabanca kutusunu bulması zor olmadı. Tabancalardan birini aldı. Doldurdu. Yatağın üzerine koydu. Ötekini de aynı biçimde doldurup gerektiğinde kullanmak üzere masanın kenarına bıraktı. Sonra soyundu. Elbisesini çıkardı, iç çamaşırlarını yırttı. Yatağa oturdu; dolu tabancaları eline alıp önce birini, sonra ötekini kapının pirinç tokmağına yöneltti. Kucağına koyup beklemeye başladı. Saatini kamarasında bıraktığı için ne kadar zaman geçtiğini kestiremiyordu. Sinirleri iyice gerilmişti artık.</p>

  <p>Birden ayak sesleri duydu. Kaptanın ayak sesleriydi bunlar. Hiç kuşku yok. Hızlı, hafif, çevik. Tam üstünde, kıç kasarasında geziniyordu. Her gece yaptığı gibi, önce dümenciyle konuşup geminin rotasını çizmiş olmalıydı. Sonra arkaya gidip geminin peşinden sürüklenen paraketeye bakacak, sonra da Havana sigaralarından birini yakıp güvertede, elleri arkasında bağlı, sık sık yıldızlara, bulutlara göz atarak, ara sıra da yelkenleri kollayarak bir gidip bir gelecekti. Genç kız onu böyle, gecelerce seyrettiği için gözüyle görüyormuşçasına izleyebiliyordu şimdi.</p>

  <p>Ansızın ayak sesleri durdu, Robyn, ürperdi. Kaptan neredeyse gelirdi. Henüz kaçmak için zamanı vardı. Yarı doğrulur gibi oldu. Şimdi çıkarsa kamarasına zamanında yetişebilecekti ama nedense bacakları tutmaz olmuştu. Zaten iş işten geçmişti artık. Kaptan aşağıya iniyordu.</p>

  <p>Boğulur gibi, yeniden yatağa yığılıp tabancaları doğrulttu. Elleri titriyordu. Farkındaydı. Büyük çaba harcadı. Titremeyi durdurmuştu. Kapı ardına dek açıldı. Mungo St. John kamaraya girdi. Girer girmez de yatağındaki karaltıyı ve üzerine doğrultulmuş tabancaları gördü. Durdu.</p>

  <p>Robyn boğuk bir sesle: «ikisi de dolu, ateşe hazır,» dedi. «Gözümü bile kırpmadan vuracağım. Kapa kapıyı.» Kaptan sesini çıkarmadı. Ayağıyla kapıyı itti. Kapadı. Kollarını göğsünde kavuşturdu. Yüzündeki o yarı alaycı gülümseme genç kıza, hazırladığı söylevi unutturmuştu. Kendi kendine kızdı. Birden:</p>

  <p>«Sen köle tacirisin. Seni durdurmak, engel olmak zorundayım,» deyiverdi.</p>

  <p>Kaptan, terbiyeli bir tavırla, ilgilenmiş gibi, sordu: «Peki, nasıl yapacaksınız bu işi »</p>

  <p>«Seni öldüreceğim.»</p>

  <p>«Evet, olabilir ama ne yazık ki bu yüzden sizi de ipe çekerler. Tabii eğer daha önce adamlarım sizi parça parça etmezlerse.»</p>

  <p>«Ama bana saldırdın.» Genç kız böyle derken yerdeki yırtılmış elbiselerini ve perişan üstünü, başını gösterdi. «Bunda gülünecek bir şey yok. Kaptan St. John, binlerce günahsızı köleliğin iğrenç kucağına atan, sen değil misin?»</p>

  <p>Kaptan, ona doğru bir adım atacak gibi olunca genç kız paniğe kapılmış gibi, doğruldu:</p>

  <p>«Kıpırdama vururum!»</p>

  <p>Beriki oralı değilmiş gibi, adım adım yaklaşıyordu. Genç kız ise bir türlü tetiği çekecek cesareti bulamıyordu kendinde. Kaptan:</p>

  <p>«Ömrümde seninkiler kadar güzel yeşil göz görmedim ben. Ver bakayım bana şunları,» diyerek elini uzattı. Altın kabzalı tabancaların ikisini birden bir eliyle tutarak namlularını yukarı çevirip Robyn'in parmaklarını teker teker tetiklerden ayırdı.</p>

  <p>«Sen buraya bunun için gelmedin,» dedi. Tabancaların emniyetini kapatıp gülağacından kutuya koydu. Artık sesindeki alaycı ifade silinmişti. Robyn'i tuttu, ayağa kaldırdı: «Geldiğine çok sevindim.». Sonra dudaklarını onun dudaklarına kapadı. Genç kız tepeden tırnağa, şiddetle ürperdi.</p>

  <p>Dudaklarını sımsıkı kapamaya çalıştıysa da başaramadı. Şimdi erkeğin dili, ağzının içindeydi. Parmakları da yüzünü, yanaklarını, saçlarını, kapalı gözkapaklarını okşuyordu. Sonra üzerinde kalan son giysileri de sıyırıp atarken genç kızın dizlerinin bağı çözüldü. Ona yaslanmak zorunda kaldı. Ayakta durabilmek için.</p>

  <p>Kaptan, ağzını kızın ağzından çekince, Robyn gözlerini açtı. Sanki boşalmış, ortalıkta kalakalmış, üşüyor gibiydi, inanmaz gözlerle onun başının göğsüne indiğini gördü, ensesinde kıvrılan saçları gördü. Evet, şimdi, şu anda durdurmak zorundaydı bu adamı, yoksa iş işten geçmiş olacaktı.</p>

  <p>Ne var ki karşı koymaya kalkıştığında boğazından ancak iniltiye benzer bir ses çıkartabildi, o kadar. Elini tutup itmek istediği zaman da parmakları sadece o kıvır kıvır saçlara gömüldü kaldı. Bir kedinin tırnaklarının kadife bir yastığa gömülmesi gibi ve başını itecek yerde, büsbütün göğsüne bastırmaktan öte bir şey yapamadı. Sonra dizlerinin bağı çözüldü, yatağa çöktü. Birden, erkek, ondan uzaklaşıverdi, neredeyse gitme diye bağıracaktı. Sadece kapıyı kilitlemek için ayrılmıştı adam. Sonra, yanına dönerken, bir yandan soyundu. Genç kız da dirseğine dayanıp doğruldu, onu açık açık, utanmadan seyre daldı. Ömründe bu kadar güzel bir şey görmemişti.</p>

  <p>İçinden zayıf, küçücük bir ses, onu uyaracak gibi oldu: «Unutma, şeytan da güzeldir.» Ama öylesine uzaktan gelen, öylesine cılız bir sesti ki bu, duymazlıktan gelinebilirdi. Zaten artık iş işten geçmişti. Uyarı filan dinleyecek zaman kalmamıştı çünkü erkek üzerine doğru geliyordu bile.</p>

  <p>Canının acıyacağını bekliyordu ama böylesine, yırtılırcasına değil. Gözlerine yaşlar dolmuştu, gene de, bu derin acıyı duyarken bile, onu itmek, kendinden uzaklaştırmak bir an için bile aklına gelmemiş, tam tersine kollarını sımsıkı erkeğin boynuna dolamış, ona sarılmıştı. Sanki o da, kendisiyle birlikte canı yanmış gibi, o ilk darbeden sonra, şimdi hiç kıpırdamadan duruyor, vücudu kaskatı, genç kızın acısını dindirmeye çalışıyor gibiydi.</p>

  <p>Gözlerini açabildiğinde erkeğin yüzü çok yakınındaydı ve düşünceli, ciddi bir ifadeyle ona bakıyordu. Gülümsemeye çalıştı, başaramadı. «Ne olursun, bana böyle bakma.»</p>

  <p>Genç adam: «Seni daha önce gördüğümü hiç sanmıyorum,» derken parmağını dudaklarının kenarında gezdiriyordu. «Öyle değiştin ki! öteki kadınlardan öyle başkasın ki!» Sonra kendini çekecek, uzaklaşacak gibi olunca, Robyn, onu kaybetmek istemiyormuş gibi sımsıkı yapıştı. «Yalnız bu gecemiz kaldı.» dedi.</p>

  <p>Erkeğin dudaklarında gene o alaycı gülümseme belirdi:</p>

  <p>«Hayır, yanılmışım, öteki kadınlara benziyormuşsun meğer ille de konuşacaksınız. Konuşmasanız olmaz.»</p>

  <p>Bu sözlerine ceza olarak genç kız onu, gitsin diye koyverdi. Ama o anda da pişman oldu, söylendi:</p>

  <p>«Sen kölecisin, insanları alıp satıyorsun, işin bu.»</p>

  <p>«Şimdi bunlardan söz etmenin anlamı ne peki? Neyi kanıtlamaya çalışıyorsun?»</p>

  <p>«Aramızda, asla doldurulamayacak bir boşluk olduğunu anlatmaya çalışıyorum, o kadar.»</p>

  <p>«Ama biz o boşluğu az önce doldurmadık mı?»</p>

  <p>Genç kız kıpkırmızı kesildi. Yüzünü erkeğin yüzüne yaklaştırırken, söylendi: «Senin gibilerle mücadele etmeye, bu uğurda hayatımı feda etmeye ant içtim ben.»</p>

  <p>Mungo St. John tembel tembel: «Çok konuşuyorsun, kadın,» diyerek dudaklarını dudaklarıyla kapadı, yeniden üzerine geldi.</p>

  <p>***</p>
</body>
</html>
