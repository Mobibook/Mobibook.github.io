<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Thomas Harkness'i hemen o akşam, çarşafa sarılı olarak, bir ağacın altına gömdüler, çünkü vadi çok sıcaktı, kentten bir tabut gönderilmesini bekleyecek zaman yoktu. Savcı, malikâneye el koyar, eşyanın ve hayvanların listesini çıkartır, kapıyı mühürlerken Zuga oradan ayrıldı. Gün batımında kan ter içinde, toza toprağa bulanmış, bungalova dönerken, yaşlı adamın ölümüne hem çok üzülüyor, hem de kendisine son oynadığı oyundan ötürü ona kızıyordu.</p>

  <p>Bungalov'un kapısında atını seyise bırakıp içeri daldı. Bir içkiye ihtiyacı vardı Bardağına viski koyarken kardeşi odaya girdi, yanağını öpmek için uzandığında burun kıvırdı.</p>

  <p>«Aman çok ter kokuyorsun, ağabeyciğim, bir an önce yıkanıp değişsen iyi olur. Bu gece Cartwright'lerde yemekteyiz. Haa, Zuga bu sabah sen gittikten sonra bir uşak sana bir şey getirmişti, çalışma odasına koydum.»</p>

  <p>«Kim göndermiş?»</p>

  <p>«Bilmiyorum, adamcağızın konuştuğu dili anlayamadım, üstelik dehşete kapılmış gibi bir hali vardı. Onunla konuşabilecek birini bulmama fırsat vermeden kaçarcasına savuştu gitti »</p>

  <p>Zuga, viski bardağı elinde, çalışma odasına doğru yürüdü. Kapıda donakaldı. Geniş adımlarla içeri girdi. Dakikalar sonra Robyn içeriden bir kahkaha duyunca gitti, kapıyı açtı, merakla baktı. Ağabeyi masanın başında dikiliyordu. Masanın üzerinde ağzı açık bir keseden, pırıl pırıl bir gerdanlık sarkmıştı. Kesenin yanında bez kaplanmış bir harita serilmişti Zuga sırtını haritaya dönmüş, elinde tuttuğu kocaman bir tabloyu seyre dalmıştı. Tabloda bir atlı, bir de vahşi hayvan sürüsü canlandırılmıştı. Robyn ona bakarken Zuga resmi başaşağı etti, çerçevenin tahtasına kazılmış bir mesajı okudu:</p>

  <p><i>«Zuga Ballantyne'e. Umarım tüm Monomatapa'larına kavuşursun. Ah ben de seninle gelebilseydim!</i></p>

  <p style="text-align: right;"><i>Tom Harkness.»</i></p>

  <p>Zuga hâlâ gülüyordu Ama kahkahasında bir gariplik vardı. Robyn, ağabeyinin gözlerinin yaşlarla parladığını görünce şok geçirir gibi oldu.</p>

  <p>Zuga gülerek peçetesine ağzını sildi. Gazeteyi eline aldı, salladı:</p>

  <p>«Yahu kardeşim, seni yalnız bırakmamalıymışım meğer! Gerçekten ona bunları söyledin mi, ha? Söyledin mi?»</p>

  <p>Bir gün önce yerel gazete, Robyn Ballantyne’ı hastaneye davet etmiş, genç kız da bu daveti seve seve kabul etmişti. Ameliyathaneye girdiği zaman, ameliyat masasının altında, temiz su kovalarının içinde cerrahın süngerleri ilgisini çekti. Cerrah bu süngerleri alıyor, hastanın kanını, cerahatini silip bir tepsiye bırakıyor, süngerler sonradan yıkanıp gene temiz su kovasına konuyordu. Başhemşire Robyn’i inandırmaya çalışıyordu:</p>

  <p>«Sizi temin ederim, doktor inanın bana, hemşireler bu süngerleri iyice temizler, öyle getirirler. Bakın, işte.» Elini kovaya daldırdığı gibi bir sünger alıp Robyn'e uzattı.</p>

  <p>«Gördünüz mü, nasıl da bembeyaz, ve yumuşacık?»</p>

  <p>Robyn öfkesinden ne diyeceğini bilemiyordu: «iyi ama mikrop dolu bunlar. Kuzum siz hiç Joseph Lister adını duymadınız mı? Onun mikroplar konusundaki incelemelerinden haberiniz yok mu?»</p>

  <p>Bu soruya o sırada viziteye çıkmış olan başhekim, karşılık verdi:</p>

  <p>«Hayır doktor, Ballantyne, duymadık. Her kimse, o kişinin adını hiç işitmedik. Zaten böyle zırvalarla geçirecek zamanımız da yok bizim, hele erkek kılığına girip başkalarını aldatmaya kalkışmış sahtekârlarla uğraşmaya hiç vaktimiz yok »</p>

  <p>Başhekim, karşısındaki genç bayanın kim olduğunu çok iyi biliyordu, çünkü dedikodular onun da kulağına çalınmıştı, üstelik, Robyn'i de onaylamıyordu. Robyn ise karşısındaki, ak saçlı, ak bıyıklı bayın kim olduğu konusunda hiçbir fikri yoktu ama ceketinin önündeki kurumuş kan lekelerine bakarak onun, eski okuldan bir cerrah olduğunu anlamakta güçlük çekmedi. Ameliyata sokak kılığında giren ve sonra da mesleğini herkese ilân etmek için kan lekeleriyle dolaşan bir cerrahtı işte. Gözleri öfkeden ateş saçarak ona döndü:</p>

  <p>«O halde efendim, bilgisizliğinizi ve geri kafalılığınızı böyle hemencecik kabullenivermenizin beni çok şaşırttığını söylemeliyim.»</p>

  <p>«Aman bayan ne bekliyorsunuz yani, her toz zerresinde, hem damla suda, hatta ellerimde tehlikeli zehir mi arayacağım?» Böyle diyerek ellerini Robyn’in burnuna doğru uzattı. Tırnaklarının altında koyu kan lekeleri kurumuştu O sabah da bir ameliyat yapmıştı.</p>

  <p>«Evet efendim, aramalısınız, üstelik verdiğiniz her solukta ve şu pis elbiselerinizde de zehir aramalısınız.»</p>

  <p>Onlar böyle şiddetle tartışırlarken gazeteci de konuşmaları telâşla not ediyordu. Umduğundan da fazlasını bulmuştu işte. Derken başhekim dayanamadı, okkalı bir küfür savurdu. Bunun üzerine Robyn de aşağı kalmadı «Seçtiğiniz kelimeleri de en azından şu beyaz sünger parçalarınız kadar pis görüyorum ki!» diyerek süngeri kaptığı gibi başhekimin suratına savurdu. Sular, adamın bıyıklarından elbisesine akarken Robyn yürüdü, ameliyathaneden çıktı Zuga okuduğu gazeteyi indirerek kardeşine sordu: «Gerçekten vurdun mu ona? Bazan hiç de bir hanımefendi gibi davranmıyorsun!»</p>

  <p>«Doğru, haklısın ama hiç pişman değilim. Üstelik adamın başhekim olduğunu da bilmiyordum ki! Nereden bileyim?»</p>

  <p>«Ama bak o senin hakkında ağzına geleni söylemiş. Diploması ne idüğü belirsiz bir tıp okulundan, kimbilir kimlerin yüzüne gülerek, ne yollardan aldığını yazmış. Üstelik hakkında dava açacağından da söz etmiş.»</p>

  <p>Robyn kahvaltı sofrasından kalkarken güldü: «Neden, ona süngerle saldırdım diye mi açacakmış davayı? Hiç durmasın ama biz elimizi çabuk tutmazsak Kaptan Codrington ile randevumuza geç kalacağız.»</p>

  <p>***</p>
</body>
</html>
