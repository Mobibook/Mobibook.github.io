<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Dolunay gece yarısından sonra çok yükseldi ve ateşler canlandırıldı, şarkılar, tamtamlar başladı. O ana kadar hiç kimse, tek bir tane ürün toplamaya cesaret edememişti, çünkü ayın yükselmesiyle Çavala, yani ilk ürün dansı başlıyordu ancak ve tüm kabile kendini eğlenceye vermişti.</p>

  <p>Tören, ilk günün sabahı başladı. Askerler kralın önünde toplandılar. Tam yirmi beş bin kişi birden, ayaklarını yere vura vura yürürken yerden bulut bulut toz kalkıyor, toprak sarsılıyordu. Kralı selâmladılar:</p>

  <p>«Bayete!»</p>

  <p>Üç kez böyle bağırarak ayaklarını yere vurdular, sonra dans başladı. Büyük bir uyumla, onca kalabalık, uçarcasına dansediyordu. Her bölüğün kahramanı, arkadaşları tarafından havaya fırlatıyor, bağırarak selâmlanıyordu. Mzilikazi de kendisini bu heyecana kaptırmış, genç kızların sunduğu bira çanaklarını ardarda yuvarlıyor, gözleri kayıyordu. Derken kendini tutamaz oldu, Koltuğundan kalktı, o şiş, çarpılmış bacaklarının üzerinde topallayarak yürümeye çalışırken savaşçılar geri çekilerek ona yer açtılar.</p>

  <p>Zuga'nın yanına çömelmiş olan Gandang, «Babam Matabele ülkesinin en iyi dansçısıdır,» diyordu.</p>

  <p>Akşam olurken Zuga yorgunluktan bitkin düşmüştü. Tören üniformasının yüksek yakası, ensesini kaşındırıyor, ter, kalın„ kırmızı yünlünün üzerine kara kara lekeler halinde çıkıyordu. Gözleri tozdan, güneşten kan çanağına dönmüş, tamtamların gürültüsü, Matabelelerin bağrışmaları, başını ağrıtmıştı. Dili zorla içirilen çanak çanak biradan kurumuş, pas tutmuş, sırtı ve bacakları ise hiç alışık olmadığı bu oturuş biçiminde, çömelmekten tutulmuştu. Ama kral o çarpılmış, bacaklarının üzerinde hâlâ dansediyordu.</p>

  <p>***</p>
</body>
</html>
