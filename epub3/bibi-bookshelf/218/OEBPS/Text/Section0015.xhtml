<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Clinton Codrington kıyıya yakın yol aldığından, kuzeye doğru ilerlerken, güneşte parlayan bembeyaz kumsalları ve koyu renk kayalıkları rahatça seyredebiliyorlardı. Clinton hem buhar kazanlarını ateşletmişti, hem de yelkenlerini açmıştı. Hızlı ilerleyebilmek için. Mungo St. John ile randevusunu kaçırmak istemiyordu. Tüm boş zamanlarını Robyn'le geçiriyor, bu arada her sabah da gemide dua ediliyordu. Oysa ki kaptanlar genellikle haftada ancak bir kez dua ettirirlerdi. Clinton gerçekten de dinine Robyn'in bağlı olduğundan çok daha fazla bağlıydı. Zaten babası, ağabeyi ikisi de rahipmiş, öyle söylemişti. Köle ticaretiyle savaşmanın da Tanrı buyruğu olduğunu kabullenmişti. Tanrının kendisini bu iş için görevlendirdiğine inanıyordu. Robyn de ondan giderek hoşlanmaya başlıyordu. Tam bir erkekti. Birlikte çalıştığı tıp öğrencilerinden bambaşkaydı. Gerçi onun yüreğini, Mungo St. John'ın, çarptırdığı gibi heyecanla çarptırmıyor mu ama iyi bir arkadaş, bir dosttu.</p>

  <p>Zuga karşılaşma konusundaki fikrini her fırsatta açık açık ortaya koymaktan hiç çekinmiyordu:</p>

  <p>«Karşınızda müthiş bir rakip var efendim,» diyordu, «izninizle şu kadarını söyleyeyim ki onunla kılıçta da, tabanca da da başedemezsiniz.»</p>

  <p>«Ama o meydan okuduğu için silahları seçmek benim hakkım, ben de kısa gemici kılıcını seçiyorum işte.»</p>

  <p>«Hayır, bu konuda sizinle beraber olamayacağım ne yazık ki! Bir meydan okuma olduysa eğer bu, sizden geldi. O da mutlaka tabancayı seçecektir»</p>

  <p>Her gün, bıkmadan, usanmadan Clinton'u randevuya gitmekten vazgeçirmeye çalışıyordu. «Yahu, dinlesenize beni, artık düello filan kaldı mı ki? Üstelik böylesine keskin bir nişancıyla başedilir mi hiç? Zaten düelloya filan çağıran olmadı ki? Kim meydan okudu? Hiç kimse. Ben de oradaydım. Sizi şerefim üzerine temin ederim ki hiç kimseye meydan okuyup düelloya çağırmış değildir. Bakın dinleyin beni, yoksa işinizden olacaksınız, donanmadan da, ordudan da atılacaksınız Amiral Kemp size bu randevuya gitmemeniz için emir verdi. Zaten sizi askeri mahkemeye vermek için fırsat kolluyor. Issız bir kıyıda vurulup ölmenizin kime yararı dokunacak kuzum? Eğer St. John bir köle taciriyse onu nasıl olsa ileride bir fırsatını bulur daha iyi koşullarda ele geçirirsiniz.»</p>

  <p>Ama ne dediyse, ne söylediyse boşuna nefes tüketmiş oldu. Bunun üzerine kızkardeşine gitti:</p>

  <p>«Sen bu adama söz geçireceğe benzersin. Sen razı et bari.»</p>

  <p>«Ama neden Zuga? Yüzbaşı Codrington'un onurunu savunmasına neden engel olmak istiyorsun? Başına bir iş gelecek olursa sen de Quelimane’ye gidemezsin de ondan değil mi? Yoksa adam ölmüş, ölmemiş, umurunda bile değil. Tanrı kendine bağlı olanları korur, bunu bilmiyor muydun?</p>

  <p>«Benim bildiğim bir şey varsa o da Tanrının sadece ve sadece daha çabuk ateş edip hedefe isabet ettirebilenleri koruduğudur, işte o kadar.»</p>

  <p>Ama kızkardeşiyle de başedemeyeceğini artık iyice öğrenmişti</p>

  <p>Kei ırmağının ağzını geçtiler, Britanya toprakları sona ermiş sayılıyordu öteki kimseye ait olmayan, yabani, vahşi, topraklardı. Buralarda sadece beyazların geri püskürttüğü yerli kabileler ve tekin olmayan, ipten kazıktan kurtulmuş haydutlar, bir de avcılar dolanıyordu. Güneyden göç eden Boer’ler bile buralarda durmayıp geçmiş, içerilere kıyı çizgisini yaylalardan ayıran dağların ötesinde yerleşmişti</p>

  <p>Şimdi Kara Şaka'nın açığında yol aldığı şu kıyı, Kap'taki İngiliz Kolonisiyle Natal'in arasında kalıyordu, kimseye ait değildi.</p>

  <p>Codrington randevu yeri olan ırmak ağzını kolayca buldu. Zaten Huron da derin suların hemen başladığı yerde demirlemişti. Clinton Zuga'ya, sordu: «Düelloda tanığım olur musunuz? Subaylarımdan birinden isteyemem bunu. Uyuşuk Kemp duyarsa hemen sicillerine işler sonra. Ama siz alayınızdan izinli bulunuyorsunuz. Bu konuda açık seçik bir emir almış da değilsiniz. Sizin için bir sakıncası olmayacaktır sanırım»</p>

  <p>Zuga çarçabuk düşündü. Düello orduda, donanmada olduğu kadar ciddi bir konu sayılmıyordu. Ordu kurallarında da henüz açık seçik bir yasak konmamıştı. Belki St. John ile görüşüp bu anlamsız karşılaşmayı, seferin selâmetini tehlikeye düşürebilecek bu girişimi önlemek fırsatını da ele geçirebilirdi. Bu yüzden: «Pekâlâ, kabul ediyorum,» dedi.</p>

  <p>«Size minnettarım efendim.»</p>

  <p>«Umarım şu iş bitince de minnetiniz devam eder. Şimdi hemen Huron’a gitsem iyi olacak. Yoksa bir saate kalmaz, hava kararır.»</p>

  <p>Mungo St. John grandi direğinin dibinde onu bekliyordu.</p>

  <p>«Yahu Mungo, şu anlamsız işe bir son veremez miyiz?»</p>

  <p>«Elbette Zuga Sizinki özür dilerse bu iş unutulmuş olur.»</p>

  <p>«Yahu, adam çılgının teki zaten. Ne diye tehlikeye atacaksınız kendinizi?»</p>

  <p>«Çare yok demek, öyle mi? Evet bence de herif beş para etmez ama onu öldürürseniz, benim işimi de pek zorlaştırırsınız, biliyor musunuz?»</p>

  <p>Mungo St. John bir kahkaha koyverdi: «Ah, Zuga sizinle ikimiz ortak çalışmalıydık, değil mi? Bakın size şu kadarını söyleyeyim. Şu dünyada epey yol alacaksınız, hiç kuşkum yok. Benim gibi, gerçekçi bir insansınız çünkü »</p>

  <p>«Yok canım, beni götürecek adamı öldürürseniz nasıl yol alabilirim ki? Herhalde pek uzaklara gidemem, bu kesin. Anlaşılan vazgeçmeyeceksiniz, silâhları seçin bari.»</p>

  <p>«Tabanca.»</p>

  <p>«Elbette Yarın şafak sökerken şu kumsalda. Tamam mı?»</p>

  <p>«Tamam. Tippu benim tanığım olacak.»</p>

  <p>Zuga, az ötede duran yarı çıplak yaratığa kuşkuyla baktı:</p>

  <p>«Kuralları anlar mı bari?»</p>

  <p>«Tabancasını, işaret vermeden bir saniye önce ateşleyecek olursa Codrington’un başını hemen, oracıkta uçuracak kadar anlar. Bundan ötesi de beni ilgilendirmez zaten »</p>

  <p>O gece Robyn Ballantyne'ın gözüne uygu girmedi. Şafak sökmesine daha iki saat vardı. Kalktı, yıkandı, giyindi. Neden se eski deri pantolonuyla yün erkek ceketini giymişti. Gemiden inerken etekleri rahatsız edebilirdi, üstelik ceket de kalın İskoç kumaşındandı. Sabahın serinliğinde üşütmezdi. Kara hekim çantasını çıkartıp açtı. Kurşun yarasını temizlemek, çekilecek ıstıraplara son vermek için gerekli olanlar yerinde mi diye bir daha baktı. Gambotta hekim yoktu, Huron'da da öyle. Onun için o sabah Robyn de ister istemez kıyıya çıkacak, düelloda bulunacaktı.</p>

  <p>Kapı vuruldu. Clinton Codrington, yüzü sapsarı, içeri girdi. Genç kızı öyle, pantolonlu görünce çok şaşırmıştı, ama belli etmemeye çalıştı. Herhalde gece boyu onun da gözüne uyku girmemişti «İlâcın yararı oldu mu?»</p>

  <p>Kaptan utançla başını eğdi. Evet, dedi. Robyn bir akşam öncesinden ona müshil vermiş, kahvaltı etmemesini de söylemişti. Çünkü kurşun, dolu mide veya barsaklarda daha büyük zarara yol açabilirdi «Şey, acaba birlikte dua edebilir miyiz, diyordum da, onun için rahatsız ettim.»</p>

  <p>Elele tutuşup yere diz çöktüler, dua ettiler. Kalktıklarında İcaptan bir süre daha onun elini bırakmadı:</p>

  <p>«Bayan Ballantyne, yani, Doktor Ballantyne demek istiyordum. Sizinle tanışmanın hayatımı nasıl derinden etkilediğini şu anda size anlatamayacağım. Bu sabah umduğum gibi giderse, daha sonra da sizinle bu konuda konuşmak isterdim.»</p>

  <p>«Merak etmeyin siz, her şey yolunda gidecek.» Ne yaptığının kendisi bile farkına varmadan, Robyn, genç adama uzandı, dudaklarından öptü. Biran Codrington donakalmış gibi oldu, sonra beceriksiz bir hareketle genç kızı göğsüne öyle bir şiddetle bastırdı ki, ceketinin pirinç düğmeleri, göğsüne battı. Dişleri de kızın dudaklarını ezdi, acıttı. Erkek fısıldıyordu: «Sevgilim, ah, sevgilim benim.»</p>

  <p>Robyn bu güçlü tepkiyi beklemiyordu. Şaşırdı ama sonra, onun kollarında olmaktan hoşlanıverdi. O da genç adamın boynuna sarılmak için kollarını kurtarmaya çabalarken Codrington bu davranışını yanlış anladı, hemen geri çekildi:</p>

  <p>«Ah bağışlayın, birden bana ne oldu bilemiyorum.» Robyn büyük bir düş kırıklığına uğramış, erkeğin bu çekingenliğine de iyice canı sıkılmıştı. Düğmelerle dişler bir yana, öpüşme hiç de fena olmamıştı.</p>

  <p>***</p>
</body>
</html>
