<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Şeyh Yusuf çok kaygılıydı. Tam sekiz gündür, kocaman yelkenlisi, limanda kıpırtısız yatıp duruyordu. Deniz kadife gibi dümdüzdü. En ufak bir esinti yoktu. Kırk yıldır şu sularda dolaşır, her yanı avucunun içi gibi bilir, tanır, pusulasız istediği yere gidebilirdi. Hint Okyanusu onun anavatanıydı. Kırk yıldır da muson rüzgârının böyle, yılın bu mevsiminde artarda sekiz gün esmediğine ilk kez tanık oluyordu işte. Oysaki tüm hesaplarını, gece gündüz, güneydoğudan esecek şiddetli rüzgâra bağlamış, ona göre yapmıştı.</p>

  <p>Yükünü bu umutla almış, altı gün sonra gene Zengibar adasına dönüp boşaltacağını ummuştu. Elbette ticarette kaybetmek de vardı ama olsa olsa yüzde on, belki de yüzde yirmi. Hadi yüzde otuza da eyvallah edilsin. Yüzde kırka</p>

  <p>bile dayanılabilir hatta yüzde elli kayıpla bile gene de yolculuktan, kazançlı çıkılırdı. Ama böylesi değil. Başını kaldırıp direğe çekilmiş, Zengibar sultanının üzeri sırma işlemeli kırmızı bayrağına baktı. Bu bayrakla nice yolculuklar yapmış, kavurucu güneşe, muson rüzgârlarına, fırtınalara, yağmurlara göğüs germiş, sayısını bile unuttuğu kara seferlerinde ise, onu direkten indirip silahlarının başında, kıtanın içerilerine doğru yürümüşlerdi. Bu bayrak kaç kez, Zengibar Adasındaki kalenin önünden geçerken, direkte nazlı, gururla dalgalanmıştı. Şeyh Yusuf, böyle, düşüncelere dalıp gidiyordu işte. Birden kendini toparladı, üzerine yayıldığı ipek halıların, yastıkların arasından doğrularak aşağı güverteye baktı. Adamları da yelkenin gölgesine serilmiş yatıyordu. Varsın yatsınlar diye düşündü. Beklemekten başka yapacak şey yoktu ki zaten. Allah nasıl isterse öyle olacaktı. Onun iradesine karşı gelmek aklının ucundan bile geçmezdi. Dini bütün bir insandı ama gene de üzülmeden edemiyordu işte.</p>

  <p>Yıllardır böyle güzel bir yük yüklememişti. Belki de otuz yıldır. Hem de çok iyi bir fiyata. Tam üç yüz otuz tane kara inci. Hepsi de kusursuz, hepsi de genç. On altısını geçmiş bir tane bile yok aralarında. Daha hiç karşılaşmadığı, buralarda hiç görmediği bir kabileden almıştı onları. Zaten, hiçbir insanın sağ dönmediği o yasak beldeden, Cin Dağlarının ardındaki topraklardan fışkıran bu kara inci kaynağını ancak şu son mevsimde duymuş, haber almıştı. Yepyeni bir kabile, güzel bir ırk, güçlü, uzun boylu, sağlam yapılı, göllerin ardından gelenler gibi çöp bacaklı değil. Yusyuvarlak, ablak suratlı, bembeyaz dişliydi. Şeyh Yusuf nargilesinden derin bir nefes çekti. Suyunu fokurdattı. O anda tiz bir çığlık duyuldu. Gemide olağan bir şeydi bu. Gece gündüz, sık sık, ana güvertenin altındaki ambardan böyle tiz çığlıklar yükselirdi. Şeyh Yusuf nargilenin marpucunu ağzından çekip kulak kabarttı, dinledi. Ama çığlık yinelenmedi. Belki de o güzelim kara incilerinden bir tanesinin daha, son çığlığı olmuştu bu.</p>

  <p>İçini çekti. Ambardaki mal giderek fire veriyordu zaten. Gemi böyle hareketsiz kaldıkça daha da azalacaktı kuşkusuz. Biliyordu, şimdiye dek yarısını kaybetmişti. Bir çeyreği daha, Zengibar’a varmadan ölüp giderdi. Hatta karaya çıktıktan sonra bile çoğu ölürdü. Böylece pazara sürülebilecek pek azı kalırdı ellerinde. O da dikkatli bir bakım döneminden sonra</p>

  <p>Ambarlardan dayanılmaz bir koku da yükseliyordu zaten. Herhalde aşağıdaki cesetler sıcaktan şişmiş, en az iki katı büyümüş olacaktı. Kırk yıldır bu kadar kötü bir koku duyduğunu hatırlamıyordu. Yazık ki cesetleri oradan alıp atmanın çaresi yoktu. Bu iş ancak limana varınca yapılabilecekti</p>

  <p>Şeyh Yusuf yalnız genç dişilerle alışveriş yapardı. Yaşıtları erkeklere oranla hem daha az yer tutuyor, hem daha dayanıklı oluyor, daha çok sayıda yüklenmeleri de mümkün oluyor. du. Katlar arasındaki açıklığı on beş santime indirebilmiş, böylelikle ambara bir kat daha ekleyebilmişti. Kadınlar, erkeklere oranla çok daha uzun süre susuz kalabiliyordu.</p>

  <p>Erkeklerin bir sakıncası daha vardı. Çin ve Uzak-doğuya gönderilecek olanların ameliyat edilmesi gerekiyor. Bu yüzden çok kayıp veriliyordu. Çinli alıcılar tüm erkek kölelerinin ille de kısırlaştırılmış olmalarını, erkekliklerinin alınmış olmasını şart koşuyordu. Gerçi bu, yerli halkla karışıp üremelerini önlemek üzere alınmış, akıllıca bir önlemdi ama ameliyat sırasında satıcıya çok da zarar verdiriyor, çoğu «telef» oluyordu. Şeyh Yusuf'un yalnız dişilerle alışveriş yapmasının son bir nedeni de bunların Zengibar Pazarında erkeklere oranla yaklaşık iki katı para etmesiydi.</p>

  <p>Şeyh Yusuf malını yüklemeden önce, en az bir hafta barakalarda yedirebildiği, içirebildiği kadar, zorla ağızlarına tıkarak, besler, semirtirdi. Sonra onları çırılçıplak soydurur, sadece zincirleriyle, gemiye yüklemeye başlardı, ilk bindirdiği kızları, ambarın en dibine sol yanına yatırtır, dizlerini hafifçe büktürür, kaşık gibi yanyana, sıkışık, dizerdi.</p>

  <p>En altı böyle, tıka-basa dolunca üzerlerine, oturmalarını, yuvarlanmalarını engelleyecek kadar yakın bir mesafeye, bir tahta konur, oraya da bir kat köle istiflenir, ambar, kat kat doldurulurdu.</p>

  <p>Bu yüzden, en alt katlara inebilmek için, her kattaki insan yükünü binbir güçlükle, teker teker zincirini halkalardan söküp çıkarmak, yerinden kaldırmak gerekiyordu. Bu, denizde, denenmesi bile olanaksız bir işti. Ama rüzgâr estiği sürece, hava deliklerinden esen yel, içerisini dayanılabilir bir düzeyde tutmaya yetiyordu işte. içeridekiler soluk alabiliyor, sıcağa da dayanıyordu. Şeyh Yusuf bir daha içini çekti, yüksek sesle, söylendi:</p>

  <p>«Bu son yolculuğum olacak. Tanrıya şükür, zenginim, güçlü, akıllı oğullarım da var. Belki de bu bana gönderilmiş bir işarettir. Evet, son yolculuğum olacak bu.» Birden direkteki kırmızı bayrak, tembel tembel kıpırdadı. Sonra ağır ağır başını kaldırdı. Şeyh Yusuf, rüzgârı yanaklarında hissetti. Yaşından umulmayacak bir çeviklikle ayağa fırlayıp çıplak ayağını yere vurdu:</p>

  <p>«Kalkın, kalkın çocuklarım, rüzgâr çıktı işte.»</p>

  <p>Adamları ayağa fırlarken o da dümene geçti. Başını kaldırıp şişen yelkene baktı. Tekne ileri atıldı.</p>

  <p>Clinton Codrington da ilk esintiyi geçe duymuş, gecelerdir yaşadığı bir karabasandan, ter içinde, sıçrayarak uyanmıştı. O koku, burnundan bir türlü gitmek bilmiyordu işte. Çıplak omuzlarına bir pelerin attığı gibi güverteye koştu. Koku, karanlıklar içinden, dalga dalga geliyordu. Bir süre tatlı tatlı esen rüzgâr sadece denizin iyot ve tuz kokusunu üflüyor, sonra Clinton'un asla unutamayacağı o, hiç temizlenmemiş bir etobur hayvan kafesindeki kokuyu andırır, dışkı ve çürümüş et kokusu karışık iğrenç koku, burnuna çarpıyor, yaşadığı karabasanı olanca canlılığıyla gözlerinin önüne getiriyordu.</p>

  <p>On yıl önce Clinton başka bir gemide henüz küçük rütbeli bir subayken kuzey enlemlerinde bir köle gemisi yakalamışlardı. Clinton en yakın Portekiz limanına götürüp Karma Komisyon Mahkemesine teslim etmek üzere gemiye kaptan olarak verilmişti.</p>

  <p>Ne var ki gemiyi Yeşil Burun adalarına götürdüğünde, tam on altı gün köleleri karaya çıkarma izni alamamış, mahkemenin karara varmasını denizde beklemek zorunda kalmışlardı. Sonunda başka bir karar verememiş, Clinton'a, gemiyi gerisin geriye, Brezilya'ya götürüp Brezilya mahkemelerine teslim etmesini söylemişti. Çünkü Beyaz Güvercin adındaki gemi, Brezilya bandırası taşıyordu. Ama Brezilya mahkemesinin nasıl bir karara varacağını çok iyi bilen Clinton, , bu emre uymamış, o zavallı insanlarla yüklü gemisini bir kez daha Ekvatoru geçirerek St. Helen adasındaki İngiliz deniz makamlarına götürmeyi uygun görmüştü. Limanda demir attığında, ambardaki köleler o korkunç ekvator hattını tam üç kez aşmış bulunuyordu. Ancak yirmi altısı sağ kalabilmişti ve o geminin pis kokusu, on yıl sonra bile Clinton'a kasabasanlar yaşatıyordu. Şimdi de işte, karanlık güvertede, tropik gecesinden o korkunç, ne olduğu belli koku, burnuna çarpıyordu. Kendini zorlayarak, Kara Şaka'nın kazanın ateşlenmesi, islim tutması emrini verdi, şafağa hazır olacaklardı.</p>

  <p>Şeyh Yusuf gemiyi görür görmez tanıdı. Gözlerine inanamıyordu. Daha beş mil uzaktaydı ama bacasından çıkan koskocaman, kapkara duman sütunuyla, hızla üzerine geliyordu işte. Şu bayraktan nasıl da nefret ediyordu! Küstah, başkalarına buyurmaktan hoşlanan bir halkın bayrağı, okyanuslarda kol gezen, kıtaları zapteden bir halkın simgesi.</p>

  <p>Aden'de, Kalküta'da buna benzer gambotlardan çok görmüş, bu bayrağın, yelken açtığı denizlerin her köşesinde dalgalandığına tanık olmuştu. Ne anlama geldiğini iyi, hem de çok iyi biliyordu.</p>

  <p>Yapacak hiçbir şey yoktu, boyun eğmekten başka. İşte üç yüz otuz sağ, ölü veya ölmek üzere kölesiyle Sultan'ın karasularından en az yüz elli mil güneyde, bir İngiliz gambotuna yakalanıyordu. Denize tükürdü: «Şeytan, ne olacak!» Zamanla bu ad, bu şeytan sıfatı, Mozambik kanalı boyunca, ta kuzeye, Afrika'nın koca boynuzuna dek, Kaptan Clinton Codrington'a yapışıp kalacak, hep bu şeytan adıyla anılacaktı.</p>

  <p>Kara Şaka, Şeyh Yusuf'un peşine düştü. Robyn ilk kez, köle taşımakta olan gerçek bir köle gemisi görmenin heyecanı içindeydi. En ufak bir ayrıntısını bile gözden kaçırmama herşeyi teker teker not defterine geçirme telaşıyla, dikkat kesilmişti. Gemiden iki kez top atışı yapılmıştı ama yelkenli oralı olmamış, durmadan kaçıyordu. Besbelli, kıyıya yaklaşmak niyetindeydi. Ama karanın hemen yakınında, bir dizi köpekbalığı dişinden yapılmış gerdanlık benzeri mercan kayalıkları sıralanmıştı. Clinton söylendi: «Mercan kayalarına oturtup kaçacaklar.»</p>

  <p>Şimdi yelkenliye öyle yaklaşmışlardı ki dümen yekesini tutan, sıska, ihtiyar Arabi, başındaki fesi, sırtındaki uzun, bol entarisiyle açık seçik görebiliyorlardı. Belinde altın kakmalı, kısa, kıvrık şeyh hançeri takılıydı. Uzun, karmakarışık, aksakalı rüzgârda uçuşuyordu. Zuga homurdandı:</p>

  <p>«Şu hainin kafasına bir kurşun yapıştırabilirim.»</p>

  <p>«Artık çok geç kaldınız!» Clinton böyle derken yelkenli gambotun hemen altından geçiyordu. Mercan kayalıklarına daha fazla yaklaşmak tehlikeli olurdu. Hemen kayık denize indirildi, bu arada dalga, yelkenliyi şiddetle kayalara vurmuş, paramparça edivermişti. içindekiler, telâşla teker teker denize atlıyor, kıyıya yüzmeye çabalıyordu. Kayıktakiler ise, tabancalarını, bıçaklarını çekip yelkenlinin kalıntısına çıktıklarında Araplardan tek kişi kalmamış, hepsi de yarım mil kadar ötedeki hurma ağaçlarının oraya sığınıp canlarını kurtarmıştı. Kara Şaka'dan asteğmen Ferris, adamlarını ambara indirdi. Gambottan, dürbünle bakıyorlardı. Bir dakika sonra asteğmen yeniden güvertede görüldü. Küpeşteden sarkıp kustu, doğruldu. Elinin tersiyle ağzını sildi. Kayıktaki kürekçilere bağırarak bir komut verdi. Kayık hemen Kara Şaka'ya yöneldi. Tayfabaşı kaptana selâm çaktı: «Asteğmen Ferris'in ricası, efendim, köle ambarlarını açmak üzere bir marangoz, zincirleri kesmek için de iki kişi istiyor. Ayrıca, ambarların korkunç durumda olduğunu, bir hekime de gerek duyulduğunu söylüyor efendim.»</p>

  <p>Robyn hemen; «Ben hazırım, gidelim,» dedi.</p>

  <p>«Kardeşim giderse ben de giderim.»</p>

  <p>«Pekâlâ, Ballantyne, yardımınızdan dolayı sizlere minnettarım. Ferris'e söyleyin, bu kıyılarda med dalgalan şiddetli olur, bir saat zamanı var ancak.»</p>

  <p>Robyn elinde kara deri hekim çantası, eteğini çıkartıp pantolonunu giymişti. Güvertede göründü. Gemiciler merakla, yan yan onun bacaklarına baktılar. Ama genç kız bu bakışları görmezlikten geldi, tayfabaşının yardımıyla kayığa indi. Zuga da arkasından. Binbir güçlükle, iyice yan yatmış güverteye tırmandılar. Dalganın her vuruşunda güverte sular altında kalıyordu. Asteğmen, adamlarına ambar kapaklarını söktürmüştü. Robyn açılan\dört köşe delikten gelen keskin, yoğun kokuyla boğulacakmış gibi oldu. Ölüm ve çürüme kokusuna alışmış sanıyordu kendisini ama böylesine bir kokuyla ilk kez karşılaşıyordu. Asteğmenin yüzü mide bulantısından ve dehşetten, kireç gibi bembeyaz kesilmişti, sordu:</p>

  <p>«Zincirleri kesecek âletleri getirdiniz mi?»</p>

  <p>Bunlar ağır makaslardı, gemide devrilen direklerden yelkenleri ve halatları kesmekte kullanılırdı, iki kişi makaslarla çalışarak, ambar kapağından birbirine el ve ayak bileklerinden kapkara, çelik zincirlerle bağlanmış küçük, kara vücut kümelerini çıkartıyorlardı. Sonra makaslar gene işliyor, hareketsiz, küçük vücutlar birbirinden ayrılıyordu. Robyn, küçükken oynadığı bir oyunu hatırladı. Kat kat kıvırdığı kâğıttan bebekler oyar, kâğıt açılınca böyle, birbirine tutunmuş bir dizi eş bebek çıkardı. «Ama bunların hepsi de çocuk!» diye bağırmaktan kendini alamadı. «Yok, yok, yok, olamaz, inanılır gibi değil.» Teker teker hepsini yakalayıp bakıyor, hepsinin de başı düşüveriyordu, pislik, kusmuk ve dışkı karışımı, üzerlerinde yol yol kurumuş kalmıştı. Gözleri kurumuş gitmişti. İçlerinden bazıları çoktan kokmaya başlamıştı bile. Asteğmenin işareti üzerine gemiciler, ölüleri küpeşteden denize atmaya başladılar. Aşağıdan gelenlere yer açabilmek için. Sonunda Robyn yaşayan birine Taslayabildi. Nabzı çok hafifti, güçlükle soluk alabiliyordu ama besbelli yaşama dört elle sarılmıştı, bırakmayacaktı. Asteğmen bağırıyordu: «Med dalgaları yükseliyor, daha çabuk olun, daha çabuk çalışın.»</p>

  <p>Robyn aşağıdan çekiç sesleri, zincir şakırtıları duyuyordu. Kölelerin üzerlerine yatırıldıkları tahta bir bir kaldırılıyordu şimdi.</p>

  <p>Zuga da yarı beline kadar soyunup aşağıya inmişti. Ne de olsa bir subaydı. Adamlara komut vermesini, onları yönetmesini biliyor ve doğal öncülük yeteneğiyle kendini denizcilere de kolaylıkla kabul ettirmiş bulunuyordu. Aşağıdakiler hızlı çalışıyordu. İçlerinden bazıları suyun içinde kalmış, boğulmuştu. Bazıları da kurtarmaya gelenler olduğunu sezmiş, son güçlerini harcayarak bağırıyordu. Yelkenliye rampa etmiş olan kayık şimdiden, hâlâ hayat kıvılcımı taşıyan, bitkin vücutlarla dolmuştu. Kıyının yakınlarında ise yüzden fazla ceset, bir balık ağının mantarları gibi, şiş karınlarıyla yüzüyordu.</p>

  <p>Asteğmen kayıktakilere seslendi: «Onları gemiye götürüp çabuk dönün.»</p>

  <p>Aşağıdan Zuga bağırdı: «Robyn, buraya gel, sana ihtiyaç var.» Robyn bir an kucağındaki ölmek üzere olan zavallıya baktı, başını salladı: «Hayır, bu da gitti.» Yanındaki gemici, o küçücük vücudu kaldırıp küpeşteden aşağı bıraktı. Sonra Robyn aşağıya indi. Yerler insan dışkısıyla iyice kayganlaşmıştı. Güçlükle tutundu, gözlerinin karanlığa alışmasını bekledi.</p>

  <p>Hava öylesine yoğundu ki bir an paniğe kapıldı. Sanki suratına pis kokulu, ıslak bir yastık kapatmışlar, boğmaya çalışıyorlardı. Neredeyse gerisin geriye kaçacak, gün ışığına, yukarıya dönecekti. Kendini zor tuttu, güçlükle yutkundu. Zuga homurdanıyordu. «O son dalgada tahtalar birbirinin üzerine çökmüş, alttakileri ezmiş işte.»</p>

  <p>Korkunç bir görünümdü bu. Cesetlerin insanlıkla ilişkileri kalmamıştı. Robyn fısıldadı: «Aman Tanrım, nereden başlamalı ki?» Bir kız çığlık çığlığa bağırıyordu. Robyn ona doğru ilerledi. Kızın dizlerinden aşağısı ezilmişti. Kalasların arasına sıkısıp kalmıştı. Zuga'ya sordu: «Şunu kıpırdatabilir misin?»</p>

  <p>«Hayır, işi bitmiş. Gel ötekilere bakalım.»</p>

  <p>«Olmaz.» Robyn, binbir güçlükle, çantasına doğru ilerledi. Tutunduğu halkayı bırakır bırakmaz kayıp yüzükoyun düşmüş, canı fena yanmıştı 'ama şimdi bunu düşünecek zaman değildi.</p>

  <p>Ömründe ancak bir kez bacak kesildiğini görmüştü, işe başladığında kız, kendini tutan denizcileri bir yana fırlatıp işkence edilen vahşi bir kedi gibi Robyn'e saldırdı. Yanağını tırmaladı. Ama birinci bacağı dizinden kestiğinde çocuğun sesi çıkmaz, kıpırdamaz olmuştu, ikinci bacağın kemiğine ulaşamadan da öldü. Robyn boğulurcasına ağlıyordu Şimdi. Dirseklerine kadar, yapış yapış kana bulanmış ellerini ovuşturdu. Başarısızlığından ötürü büyük bir suçluluk duyuyordu, kıpırdayacak hali yoktu. Zuga seslendi: «Bir an önce çıkmalıyız buradan. Hadi. Yapabileceğimiz bir şey kalmamış. Gemi her an alabora olabilir. Hadi, gel diyorum.»</p>

  <p>Derken med dalgaları yükselmeye başladı, ambara su doldu, birbiri üzerine yığılmış tahtalar bir çatırtıyla ayrılınca, birbirine sımsıkı bağlanmış cesetler, suyun üzerinde yüzmeye başladı.</p>

  <p>«Robyn! Burada kapana kısılmış gibi kalıp boğulacağız!» Zuga onu yukarıya, gün ışığına sürüklerken Robyn direnmeye çabalıyordu:</p>

  <p>«Onları böyle bırakıp gidemeyiz ama!»</p>

  <p>«Hepsinin de işi bitmiş, görmüyor musun? Birazdan gemi de sulara gömülecek. Hemen uzaklaşmalıyız.»</p>

  <p>Robyn kolunu ağabeyinin elinden kurtardı, sendeledi, sırt üstü düşerken karnında gene o dayanılmaz sancıyı duydu. Şimdi yan dönmüştü. Yarım metre kadar ötesinde bir yüz vardı. Yaşıyordu ve ömründe böylesine gözler görmemişti. Kedi gibi vahşi, şahin gibi parlak bakışlı, kaynayan bal renginde gözler.</p>

  <p>«İşte bu, yeterince güçlü,» diye düşündü ve seslendi: «Zuga! Yardım et!»</p>

  <p>Sürünerek kara çocuğa ulaşırken altındaki tekne tehlikeli biçimde yan yatıyordu. Zuga bağırdı: «Bırak onu!» Birden ambara saldıran bir dalga, kızın başını örttü, Robyn suya daldı, karnındaki sancı dayanılmaz bir hal almıştı. Gene aldırmadı. El yordamıyla kızı buldu, omuzundan yakaladı. Birlikte, öksürerek, zorlukla soluk almaya çabalayarak suyun üzerine çıktılar. Ama kızın ayağındaki zincir onu daha yukarı kaldırmasına engel oluyordu. Robyn çığlığı bastı: «Zuga. yardım et!» Zuga bir anda yanlarındaydı, kızın ayağını bağlayan zincirlere olanca gücüyle yüklendi, kasları gerildi. Bir dalga daha geldi. Robyn bu kez gerçekten boğuluyor gibi oldu. Kızın başını koyuverse su yüzüne çıkıp soluk alabilecekti ama bırakmadı. Bu çocuğu kurtarmaya, koyuvermemeye and içmişti sanki. Çocuğu onun gözlerinde, o dayanılmaz yaşama arzusunu açık seçik okumuştu. Bunu kurtarabilirdi işte. O üç yüzü aşkın zavallının içinden bir tek bunu kurtarabileceğine inanıyordu.</p>

  <p>Sonunda Zuga, zinciri halkasıyla birlikte yerinden kurtarmayı başarmıştı, iki kadını da birden suyun yüzüne çıkardığında zincir de peşlerinden sürükleniyordu.</p>

  <p>Robyn ağabeyinin böylesine güçlü olduğunu hiç tahmin etmezdi. Gene de çocuğu zincirinden kurtarmaya gücü yetmedi. Yukarıya seslendi. Genç asteğmen, ambarın ağzında görüldü, aşağıya indi. Elindeki ağır makasla, zinciri kıstırdı ama makasın ağzı körlenmişti artık. Asteğmen de yeni yetme bir delikanlıydı, Zuga onu bir yana itti. Bileklerdeki zincirleri kesti. Makası bıraktı. Zavallı, küçücük, çıplak vücudu göğsüne bastırıp ambar kapağına yöneldi. Robyn de arkasından gideyim derken karnında bir şeyler yırtılır gibi oldu. Acısından olduğu yerde dondu kaldı. Kıpırdayamıyordu. iki büklümdü. Bir an her şeyi oluruna bırakmak, kendisini dalgalara, karanlığa koyuvermek geldi içinden. Ama sonra, öfkesi, inadı baskın çıktı, sularla, ağrıyla mücadeleye başladı. Zuga onu yukarıya, aydınlığa çektiğinde hâlâ mücadele ediyordu. Birden yelkenli yan yattı. Onları mancınık gibi, yemyeşil suların dondurucu soğuğuna fırlattı. Yelkenli alabora olurken içinden gelen son çığlıklar da sönüp gitmiş, sonra acımasız dalgalar tekneyi paramparça etmişti. Zuga ile Robyn, birbirlerine sımsıkı yapışmış, su yüzüne çıktıklarında kayık tam başlarının üzerindeydi. Genç asteğmen onları kurtarmak için her tehlikeyi göze almıştı.</p>

  <p>Güçlü eller uzanıp onları kayığa çektiğinde, zaten aşırı yüklü kayık, iyice sallandı. Sonra kürekçiler küreklere olanca güçleriyle asıldılar.</p>

  <p>Robyn o kara derili kızın, kayığın dibinde, üstüste yığılı öteki vücutların üzerinde yattığını görünce derin bir soluk aldı. Karnındaki dayanılmaz acıyı, ciğerlerine saplanan ağrıyı unutur gibi oldu. Sürünerek yanına yaklaştı, kızı sırtüstü çevirdi, başını kucağına aldı. Vücudu kurumuş, susuzluktan ufalmış, bitmişti, ötekilerden yaşça büyük olduğu ilk bakışta anlaşılıyordu. Kalça kemikleri iyice gelişmişti. En azından on altısında olmalıydı. Kayıktaki erkeklerin bakışından korumak için kızın üzerine brandanın bir ucunu çekip örttü. Kız o koyu bal rengi gözlerini açıp ciddi ciddi Robyn'e baktı: «Ngi ya bonga» diye fısıldadı. Robyn bu sözlükleri anlayınca şok geçirir gibi oldu. Birdenbire başka bir ülkeye, başka bir kadına gidiverdi sanki annesine, Hellen Ballantyne'e... Ona bu sözcükleri öğretişini anımsadı: «Ngi ya bonga, sana teşekkür ederim!» Robyn bu sözlere bir karşılık bulmaya çabaladı, ama bu dili öyle uzun zamandır konuşmuyordu ki. üstelik koşullar da çok farklıydı. Sözcükleri güçlükle bulabildi: «Velapi wena, kimsin, nereden geliyorsun?»</p>

  <p>Kızın gözleri hayretle açıldı: «Sen, sen halkımın dilini konuşuyorsun!» diye fısıldadı.</p>

  <p>***</p>
</body>
</html>
