<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre1" id="calibre_toc_11">KIZILDERİLİLER KAMPI <a class="calibre2" id="anchor21"></a><a class="calibre2" id="anchor22"></a></h1>

  <p class="calibre">Göl kenarında karaya çekilmiş bir kayık daha duruyor, yanında iki kızılderili bekliyordu.</p>

  <p class="calibre">Nick ile babası kayığın arka tarafına oturduktan sonra kızılderililer kayığı ittiler, içlerinden biri kürek çekmek üzere içine bindi. George amca diğer küçük sandalın arkasında oturuyordu. Genç kızılderili onu da itip George amcayı götürmek üzere içeri atladı.</p>

  <p class="calibre"><span>İki kayık da karanlıkta yola çıktı. Nick biraz ilerilerinde, sisler içinde kürek sesleri duyuyordu. Küreklerin sık sık suya vuruşundan kızılderililerin çabuk çabuk kürek çektikleri anlaşılıyordu. Nick babasının kolunda arkaya</span> <span>yaslanmıştı. Gölde seyahat ederken soğuk daha çok hissediliyordu. Sandallardaki kızılderili de çok acele ediyordu ama sis arasında seyreden öteki kayık hep daha ilerdeydi.</span> &nbsp;</p>

  <p class="calibre">"Nereye gidiyoruz, baba?" diye Nick sordu.</p>

  <p class="calibre">"Kızılderililerin kampına. Kızılderili bir kadıncağız çok hastaymış."</p>

  <p class="calibre">"Ya!"</p>

  <p class="calibre">Karşıya geçtikleri vakit öbür sandalı karaya yanaşmış biı halde, George Amcayı da karanlıkta purosunu içer buldular. Genç kızılderili sandalı adamakıllı karaya çekti. George Amca ikisine de birer puro uzattı.</p>

  <p class="calibre">Fener taşıyan genç kızılderilinin peşi sıra çiğden sırılsıklam olmuş çayırın içinden yürüdüler. Sonra ormana vardılar ve tepelere doğru çıkan, kütüklerin taşındığı yolun başındaki bir patikayı takip ettiler. Yolun iki tarafındaki ağaçlar kesildiği için, kütüklerin taşındığı bu yol daha aydınlıktı. Genç kızılderili durup fenerini söndürdükten sonra hepsi gene yola düzüldüler.</p>

  <p class="calibre">Bir dönemece geldiklerinde karşılarına havlayan bir köpek çıktı. İlerde, ağaç kabuklarını soyan kızılderililerin barındıkları kulübelerin ışıkları seziliyordu. Bir sürü köpek daha peyda oldu. Kızılderililer hayvanların topunu birden gene kulübelere doğru kovaladılar. Yola en yakın kulübenin penceresinde ışık, kapısında da lâmbayı tutan ihtiyar bir kadın bulunuyordu.</p>

  <p class="calibre">İçerdeki tahta ranza üstünde genç bir kızılderili kadın yatmaktaydı. İki gündür doğurmaya çalışıyor, kampın bütün ihtiyar kadınları da ona yardım ediyordu. Erkekler ise kadının feryatlarını işitmemek ve sükûnet içinde sigaralarım tüttürmek için yolun üst tarafına gitmişlerdi. Tam Nick ile iki kızılderili, babası ve George Amcanın arkasından, kulübeye girmek üzere iken kadının çığlıkları gene işitildi. Yorganın altında şişkin karnı belli olan kadın, başını bir tarafa çevirmiş alt ranzada yatıyordu. Yukarı ranzada ise üç gün önce ayağını balta ile adamakıllı kesmiş olan kocası vardı. Adamcağız pipo içiyordu. Odanın kokusu insanın burun direğini sızlatacak kadar ağırdı.</p>

  <p class="calibre">Nick'in babası sıcak su istedi. Su sobanın üstünde ısınırken Nick'le konuşmaya başladı.</p>

  <p class="calibre">"Bu kadının çocuğu olacak, Nick."</p>

  <p class="calibre">"Biliyorum."</p>

  <p class="calibre">Babası, "Bilmiyorsun," diye devam etti. "Beni dinle. Şimdiki vaziyete doğum sancısı çekiyor denir. Çocuk doğmak, kendisi doğurmak, bütün adaleleri de çocuğu doğurtmak istiyor. İşte bağırmasının sebebi bu."</p>

  <p class="calibre">"Anlıyorum."</p>

  <p class="calibre">Tam o sırada kadın gene bağırdı.</p>

  <p class="calibre">"Ah baba, bağırmasına mâni olacak bir şey veremez misin?"</p>

  <p class="calibre">Babası, "Hayır," dedi, "Yanımda hiç uyuşturucu ilâç yok. Zaten bağırması mühim değil. Ben duymuyorum bile, ehemmiyetsiz olduğu için."</p>

  <p class="calibre">Üst ranzada yatan adam duvara doğru döndü.</p>

  <p class="calibre">Mutfaktaki kadın suyun ısındığını işaret edince Nick'in babası mutfağa gitti. Büyük güğümden suyun hemen hemen yarısını bir leğene boşalttı, kalan suya da bir mendilden çıkarttığı şeyleri koydu.</p>

  <p class="calibre">"Bunların kaynaması lâzım." dedikten sonra leğendeki sıcak suyun içinde kamptan getirdiği bir kalıp sabunla ellerini yıkamaya başladı. Nick babasının birbirini ovuşturan köpüklü ellerini seyrediyordu. İyice yıkanırken anlatıyordu da:</p>

  <p class="calibre">"İşte Nick, çocuklar hep baş taraflariyle doğarlar ama aksi de oluyor. Bu vaziyet herkesçe hayli sıkıntı verir. Belki de bu kadını ameliyat etmem icap edecek. Birazdan anlarız."</p>

  <p class="calibre">Elleri tamam olunca içeri girip işe koyuldu.</p>

  <p class="calibre">"Yorganı çekiver, George," dedi, "elimi sürmeyeyim daha iyi."</p>

  <p class="calibre">Daha sonra, ameliyat ederken, George Amca ve üç kızılderili adam kadını tutuyordu. Kadın George Amcanın kolunu ısırıp, George Amca da, "Vay kâfir kadın!" diye haykırınca onu getiren genç gülmekten kendini alamadı. Nick leğeni tutmakla babasına yardım ediyordu. Bütün bunlar epey sürdü.</p>

  <p class="calibre">Nihayet babası çocuğu aldı. Nefes alabilmesi için arkasına vurup ihtiyar kadına uzattı.</p>

  <p class="calibre">"Bak, Nick, oğlan." dedi, "Nasıl sen de doktor olmak ister misin?"</p>

  <p class="calibre">"İsterim." Babasının ne yaptığını görmemek için başını çevirmişti</p>

  <p class="calibre">Babası, "Tamam, işte bu da oldu." dedi ve leğene bir şey koydu.</p>

  <p class="calibre">Nick hiç o taraflı olmadı.</p>

  <p class="calibre">"Şimdi, birkaç dikiş yapmak lâzım. Nick, sen buna bakıp bakmamakta serbestsin. Yardığım yeri dikeceğim, hepsi o kadar." '</p>

  <p class="calibre">Nick bakmadı. Merakı çoktan geçmişti.</p>

  <p class="calibre">Babası işini bitirip doğrulunca, George Amcayla üç adam da rahat bir nefes aldı. Nick leğeni mutfağa götürdü.</p>

  <p class="calibre">George Amca kolunu gözden geçirdi. Genç kızılderili hâlâ gülüyordu.</p>

  <p class="calibre">"Oraya biraz oksijen koyalım, George." dedi doktor.</p>

  <p class="calibre">Hastanın üzerine eğilmişti. Kadın şimdi sakinleşmişti. Gözleri kapalı, yüzü solgundu. Çocuktan, neler olup bittiğinden hiç haberi yoktu.</p>

  <p class="calibre">Doktor ayağa kalkarak: "Ben sabaha dönerim." dedi. "St. Ignace'tan gelecek hastabakıcı öğlene doğru burada olur, beraberinde ihtiyacımız olan her şeyi de getirecek."</p>

  <p class="calibre">Futbolcuların maçtan sonra giyinme odasında oldukları gibi kendini neşeli ve konuşkan hissediyordu.</p>

  <p class="calibre">"Bunu Tıp mecmuasına yazmalı, George." dedi. "Çakıyla sezaryen ameliyatı yapmak, sonra da kedi barsaklariyle dikmek."</p>

  <p class="calibre">George Amca duvara yaslanmış koluna bakıyordu.</p>

  <p class="calibre">"Ah, sen büyük adamsın."</p>

  <p class="calibre">"Bir de mağrur babaya bakalım. Böyle ufak hâdiselerde ekseri en çok onlar heyecanlanırlar. Doğrusu adamcağız hiç sesini çıkarmadan pek güzel dayandı."</p>

  <p class="calibre">Kızılderilinin başından battaniyeyi çekti. Parmakları ıslanmıştı. Elinde lâmbayla alttaki ranzanın kenarına basarak uzandı baktı. Kızılderilinin yüzü duvara dönüktü. Bir kulağından öbür kulağına kadar boğazı yarılmıştı. Vücudunun ranzayı çökerttiği yerde kandan bir havuz meydana gelmişti. Başı sol kolunun üzerinde, açık jilet de dikine battaniyenin üstünde duruyordu.</p>

  <p class="calibre">Doktor: "Nick'i dışarı çıkar, George." dedi.</p>

  <p class="calibre">Halbuki lüzum yoktu artık. Çünkü Nick, mutfak kapısında dururken, babasının bir elinde lâmbayla üst ranzada uzanışını, kızılderilinin başını düzeltişini, her şeyi görmüştü.</p>

  <p class="calibre">Kütüklerin taşındığı yoldan göle doğru yürürlerken ortalık aydınlanmaya başlamıştı.</p>

  <p class="calibre">Babası, bütün neşesi gitmiş. "Seni de sürüklediğime çok üzüldüm, Nick." dedi. "Sana göre dayanılmaz şeyler bunlar."</p>

  <p class="calibre">"Kadınlar doğururken hep bu kadar sıkıntı çekerler mi?"</p>

  <p class="calibre">"Yok, hayır, bu müstesna bir vakaydı."</p>

  <p class="calibre">"Adam niye kendini öldürdü, baba?"</p>

  <p class="calibre">"Bilmem, Nick, dayanamadı herhalde."</p>

  <p class="calibre">"Kendini öldürenler çok mu, baba?"</p>

  <p class="calibre">"Pek o kadar değil, Nick."</p>

  <p class="calibre">"Ya kadınlarda?"</p>

  <p class="calibre">"Hemen hemen hiç."</p>

  <p class="calibre">"Hiç mi?"</p>

  <p class="calibre">"Eh, arada sırada."</p>

  <p class="calibre">"Baba?"</p>

  <p class="calibre">"Efendim."</p>

  <p class="calibre">"George Amca nereye gitti?"</p>

  <p class="calibre">"Gelir merak etme."</p>

  <p class="calibre">"Ölmek zor mu, baba?"</p>

  <p class="calibre">"Yo, çok kolay sanıyorum. Adamına göre."</p>

  <p class="calibre">Sandalda Nick arka tarafta oturmuş, babası kürek çekiyordu. Tepelerin arkasından güneş yükselmekteydi. Bir bank sudan sıçrayıp bir daire çizdi, Nick elini suya daldırmıştı. Sabahın ayazında su ılık gibi geliyordu.</p>

  <p class="calibre">Şafak sökerken, babası kürek başında, kendi de sandalın arkasında oturduğu şu anda, sanki hiç ölmeyecekmiş gibi bir his vardı içinde.</p>

  <p class="calibre">(Çeviren: Türköz TAGA)</p>

  <p class="calibre">&nbsp;</p>
</body>
</html>
