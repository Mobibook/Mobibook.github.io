<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre1" id="calibre_toc_7">YAĞMUR ALTINDAKİ KEDİ <a class="calibre2" id="anchor13"></a><a class="calibre2" id="anchor14"></a></h1>

  <p class="calibre">Otelde yalnız iki Amerikalı vardı. Odalarına gidip gelirken merdivenlerde tesadüf ettikleri insanların hiçbirini tanımıyorlardı. Odaları ikinci katta ve denize nazırdı. Aynı zamanda parkı ve Harp Âbidesini görüyordu. Parkı, büyük palmiyeler ve yeşil kanapeler susluyordu. İyi havalarda burada daima* sehpasının başında çalışan bir ressam bulunurdu. Palmiyelerin ve renkli cepheleri bahçelere ve denize bakan otellerin teşkil ettiği manzarayı sanatkârlar beğenirlerdi. İtalyanlar uzak mesafelerden Harp Âbidesini görmeye gelirlerdi. Abide bronz» dandı ve yağmur altında pırıl pırıl parlardı. Şimdi yine yağmur yağıyordu. Palmiyelerin yapraklarından yağmur damlaları düşüyordu. Çakıl döşeli patikaların üzerinde yer yer gölcükler meydana gelmişti. Deniz, uzun dalgalar halinde gelip sahile çarpıyor, sonra tekrar kuvvet toplamak için geri çekiliyordu. Harp Âbidesinin dikili bulunduğu meydanda hiç otomobil kalmamıştı. Karşıdaki lokantanın kapısında bir garson bomboş meydana bakıyordu.</p>

  <p class="calibre">Amerikalının karısı pencereden dışarıyı seyrediyordu. Tam pencerelerinin önünde, yeşile boyalı masalardan birinin altında bir kedi büzülmüş duruyordu. Üstüne yağmur damlamasın diye de mütemadiyen küçülmeye çalışıyordu. Kadın:</p>

  <p class="calibre">"İnip şu kediyi alacağım." dedi.</p>

  <p class="calibre">Kocası yattığı yerden: "Ben gideyim," teklifinde bulundu.</p>

  <p class="calibre">"Hayır, ben alacağım. Zavallı kedi, ıslanmamak için masanın altına sığınmaya çabalıyor."</p>

  <p class="calibre">Adam, yatağın ayak ucunda, arkasına yerleştirdiği iki yastığa yaslanmış, kitabını okuyordu: "Islanma ama." dedi.</p>

  <p class="calibre">Kadın aşağıya indi. Otel sahibinin yazıhanesi Önünden geçerken, adam ayağa kalkıp kendisini selâmladı. Masası yazıhanenin dipteki köşesindeydi. Adam yaşlı ve çok uzun boyluydu. Amerikalının karısı:</p>

  <p class="calibre">"Il piove," ("Yağmur yağıyor,") dedi. Otel sahibinden hoşlanmıştı.</p>

  <p class="calibre">"Si si, Signora, brutto tempo. ("Evet, evet, sinyora, fena hava.") Çok fena hava."</p>

  <p class="calibre">Adam, boş yazıhanede, masanın arkasında ayakta duruyordu. Amerikalının karısı onu beğenmişti. Herhangi bir isteği büyük bir ciddiyetle dinleyişi, tavırlarındaki vekar hoşuna gitmişti. Kendisine hizmet etmek için gösterdiği arzu ve otel sahibi olarak işini benimseyişi hoşuna gitmişti. Nihayet, onun yaşlı ve olgun yüzünü ve iri ellerini de beğenmişti.</p>

  <p class="calibre">Bunları düşünerek, kapıyı açıp dışarıya baktı. Yağmur daha da şiddetlenmişti. Kauçuk pelerin giymiş bir adam, boş meydanda lokanta istikametinde yürüyordu. Kedi, saçağın altını takiben sağ tarafa kaçmış olmalıydı. Kadın kapıda durduğu esnada, arkasından bir şemsiye açıldı: Odalarına bakan hizmetçiydi. Gülümsedi ve İtalyanca: "Islanmayınız, efendim." dedi. Muhakkak ki onu otel sahibi göndermişti.</p>

  <p class="calibre">Hizmetçinin tuttuğu şemsiyenin altında, çakıl döşeli patikada kendi pencerelerinin altına kadar yürüdü. Masa yerinde duruyordu. Yağmurla yıkanmış ve yeşil boyası temizlenmişti. Fakat kedi görünürde yoktu. Kadın pek müteessir olcu. Hizmetçi:</p>

  <p class="calibre">"Ha perduto qualque cesa, Signora?" ("Bir şey mi kaybettiniz, sinyora?") diye sordu.</p>

  <p class="calibre">"Burada bir kedi vardı."</p>

  <p class="calibre">"Kedi mi?"</p>

  <p class="calibre">"Si, il gatto." ("Evet, kedi.")</p>

  <p class="calibre">Hizmetçi güldü: "Yağmur altında kalmış bir kedi mi?"</p>

  <p class="calibre">"Evet, masanın altındaydı. O kadar istemiştim ki... Bir kedi istemiştim."</p>

  <p class="calibre">Amerikalı kadın İngilizce konuştuğu zaman, kızın yüz hatları geriliyordu.</p>

  <p class="calibre">"Gelin, Signora," dedi. "İçeri girelim. Islanacaksınız."</p>

  <p class="calibre">"Evet, doğru."</p>

  <p class="calibre">Kumluk patikadan geçip otele girdiler. Hizmetçi şemsiyeyi kapamak için dışarda kaldı. Amerikalının karısı yazıhanenin önünden geçerken, otel sahibi tekrar eğildi. Kadının içinde sanki bir şey burkuldu. Adamın karşısında kendini hem çok küçük, hem de çok mühim hissetti. Bir an için, kendisinin fevkalâde ehemmiyetli bir insan olduğu hissine kapıldı. Merdivenlerden çıkıp odaya girdi. George yatağa uzanmış, kitap okuyordu. Gözleri dinlensin diye kitabı bırakıp, sordu:</p>

  <p class="calibre">"Aldın mı kediyi?"</p>

  <p class="calibre">"Hayır, gitmiş."</p>

  <p class="calibre">Kocası: "Hayret," dedi, "nereye gider." Sonra kalkıp oturdu.</p>

  <p class="calibre">"O kadar istiyordum ki, o kediyi. Bilmem neden, şu zavallı kediyi çok istedim. Biçarenin dışarda yağmur altında kalması hiç de hoş değil..."</p>

  <p class="calibre">George tekrar okumaya başlamıştı.</p>

  <p class="calibre">Kadın gidip tuvalet masasındaki aynanın karşısına oturdu. Eline bir ayna alıp kendisini tetkike koyuldu. Önce bir yandan, sonra öbür yandan profilini, daha sonra da, arkadaki saçlarını ve ensesini gözden geçirdi. Tekrar profiline bakarken kocasına sordu:</p>

  <p class="calibre">"Saçlarımı uzatsam daha iyi olmaz mı dersin?"</p>

  <p class="calibre">George karısının ensesine, bir erkek çocuğunki gibi kısa kesilmiş saçlarına baktı:</p>

  <p class="calibre">"Böyle beğeniyorum," dedi.</p>

  <p class="calibre">"Ben bıktım artık. Erkeğe benzemekten usandım."</p>

  <p class="calibre">Kocası yataktaki vaziyetini değiştirdi. Deminden beri karısına bakıyordu: "Çok güzelsin." dedi.</p>

  <p class="calibre">Kadın, elindeki aynayı tuvalet masasına bıraktı ve pencereye gidip dışarıya baktı. Hava kararıyordu.</p>

  <p class="calibre">"Uzun ve düz saçlarım olsun, istiyorum. Şöyle, büyük bir topuz yapayım.. Yahut da bir kedim olsaydı. Kucağımda okşardım, o da bana mırıldanırdı."</p>

  <p class="calibre">Kocası, yattığı yerden: "Öyle mi?" dedi.</p>

  <p class="calibre">"Sofrada kendi gümüş takımlarımla yemek istiyorum.., Masayı da mumlarla süsleyeyim. Sonra, bahar olsun istiyorum, uzun saçlarımı aynanın önünde tarayayım. Bir kedi istiyorum... Yeni elbiselerim de olsun istiyorum."</p>

  <p class="calibre">"Eee, kes sesini de al bir şey oku," dedi George ve tekrar kitabına daldı.</p>

  <p class="calibre">Karısı, pencereden dışarıya bakıyordu. Hava iyice kararmıştı, palmiyelerin üzerine hâJâ yağmur yağıyordu.</p>

  <p class="calibre">"Hayır, bir kedi istiyorum.. Kedi istiyorum.. Hem de şimdi... Uzun saçlarım yahut diğer arzularım olmasa bile, bir kedim olabilir ya.."</p>

  <p class="calibre">Kocası onu dinlemiyor, kitabını okuyordu. Kadının gözleri dışarda, artık ışıkları yanmış olan meydandaydı.</p>

  <p class="calibre">Kapı vuruldu. George seslendi: "Avanti!" ("Giriniz.").</p>

  <p class="calibre">Başını kaldırıp baktı, Kapıdaki hizmetçiydi. Elinde, göğsüne sımsıkı bastırdığı kocaman kurşunî bir kedi vardı.</p>

  <p class="calibre">"Affedersiniz." dedi. "Otel sahibi bunu Signora'ya vermemi söyledi."</p>

  <p class="calibre">(Çeviren: Mustafa YURDAKUL)</p>

  <p class="calibre">&nbsp;</p>
</body>
</html>
