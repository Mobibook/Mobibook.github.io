<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre1" id="calibre_toc_14">YİNE UZANMIŞ YATIYORUM <a class="calibre2" id="anchor27"></a><a class="calibre2" id="anchor28"></a></h1>

  <p class="calibre">O gece yerde yattık ve ben ipek böceklerinin seslerini dinledim. Böcekler bütün gece dut yapraklarını çıtır çıtır yediler durdular. Uyumaya zaten niyetim yoktu. Nice zamandır, şayet karanlıkta gözlerimi kapayıp dalarsam ruhum bedenimden uçup gidecekmiş gibi oluyordu. Bir gece ansızın bombardımana uğramıştık, öbür dünyaya gittim geldim sandım. İşte o geceden beri böyleyim. Düşünmek dahi istemiyorum ama tam uyuyacağım sırada zihnim takılıveriyor. Ancak büyük gayretler sarfederek kurtulabiliyorum. Şu anda bu histen yakamı sıyıramayacağımı, tâ o zamanlar, o yazdan beri gayretlerimde neden isteksizlik gösterdiğimi anlıyorum.</p>

  <p class="calibre">Uykusuz geçen gecelerimde kendimi meşgul etmek için muhtelif usuller bulmuştum: Daha pek küçükken bir alabalık sürüsünü yakalayışımı bir bir hatırlardım. Dikkatle kütüklerin altlarını gözden geçirir, sahili iyice tarar, derin çukurları, berrak sığ yerleri hiç kaçırmazdım. Yakaladığım da olurdu, eli boş döndüğüm de. Öğle üzeri oltayı bırakır yemek yerdim; kâh ırmaktaki bir kütüğün üzerine oturur, kâh sahilde bir ağacın altına çökerdim. Bir yandan yemeğini yavaş yavaş yer, bir yandan da ırmağın sularını seyrederdim. Çoğu zaman yemim kalmazdı, çıkarken on tane kurttan fazla almazdım da ondan. Onları da yedirince yem aramak lâzım gelirdi. Sedir ağaçları kıyıları gölgelediğinden oraları rutubetlenir, kurt bulmak zorlaşırdı. Bazen hiç bulunmazdı Maamafih yem olarak bir şeyler uydururdum. Bir keresindi bataklıkta, hiçbir şey bulamayınca yakaladığım balıklarda) birini kesip yem diye kullanmaya mecbur oldum.</p>

  <p class="calibre">Bazen bataklı çayırlarda, eğreltiotlarının altında sinekler de bulur, kullanırdım. Çürümüş ağaçların üstünde kıldan ince bacaklı böcekler yakalardım. Bu yumuk başlı böcekler de iğnede durmazdı. Kütüklerin altında bulduklarım ise ağacı kaldırır kaldırmaz kayıp giderlerdi. Bir gün de bir kertenkeleyi yem olarak kullanmıştım. Bu kertenkelecik narin, küçücük, renkli bir şeydi. Minnacık ayaklariyle zokanın üzerinde durmaya çabalamıştı. Ondan sonra çok kertenkele gördüm ama yakalamaya tövbe ettim. Bir de çekirgelere dokunmazdım, zokadan ürken bir halleri vardı.</p>

  <p class="calibre">Irmak bazen çayırın içinden akardı. Kuru otların arasında böcekleri yakalar, onları yem diye kullanmasam bile suya atar, cereyana kapılarak dolana dolana yüzüşlerini, balıklardan birinin yaklaşmasiyle beraber kayboluşlarını seyrederdim. Zaman olur bir gecede dört beş sürüye rastlardım. Balıkların menbaına iyice yaklaşmaya çalışır, onları aksi istikametten yakalamaya gayret ederdim. İşim çabuk biter de vakit artarsa ırmağı boydan boya, göle döküldüğü yerden yukarı doğru tekrar tarar, kaçırdıklarımı da avlamaya uğraşırdım. Bazı geceler de sürüleri kendim yaratırdım. Öyle heyecanlı olurdu ki. Rüya misali... Bu sürülerden bazılarını hâlâ unutamam, hepsini avlamışım gibi gelir bana.. Sahicileriyle karıştırırdım. Onlara ad bile taktığım olurdu; trenle kovaladığım, yakalamak için millerce yürüdüğüm vakiydi..</p>

  <p class="calibre">Ama bazı geceler bir tek balık tutamazdım. Kaskatı oturur, tanıdığım cümle âlem için tekrar tekrar dua ederdim. Duarım uzun sürerdi: O zamana kadar tanıdığınız herkesi, başınızdan geçen her bir hâdiseyi hatırlamaya çalışırsanız tabii uzun sürerdi... Dünyaya geldiğim çatı arasından tutun da tavanda asılı duran teneke kutu içindeki annemin ve babamın düğün pastalarına, babamın çocukluğundan kalma alkollü kavanozlarda sakladığı numunelik yılanlar ve alkolün dışında kalan vücutları beyazlaşmış mahlûklara varıncaya kadar her ne varsa, zihninden geçirmeye kalkınca insanın aklına neler neler gelmezdi... Bunların hepsine birer birer dua etsem zaten sabahı bulurdum. Gündüz ışığında da uyumak kabilse, işte ancak ondan sonra oracıkta dalardım.</p>

  <p class="calibre">O geceler, başımdan geçmiş hâdiseleri bir bir hatırlamaya çalışırdım. Harbe gidişimin arifesindeki günlerden başlar geri geri giderek her dakikasını düşünür, büyükbabamın evindeki çatı arasına geldim mi, dururdum.. Bu sefer oradan başlar, harbe kadar olan günleri tekrar hatırlardım.</p>

  <p class="calibre">Hatırlarım, büyükbabam öldüğü vakit o evden çıkarak annemin eliyle çizip yaptırdığı yeni bir eve taşınmıştık. Bu arada lüzumsuz eşyanın bir kısmını arka bahçede yakmıştık. O kavanozların alevler içinde çatır çatır yanmasını ömrüm oldukça unutamam. Hele yılanlarınkini... Yakılanlar sadece öte beri idi, canlı değil. Ama bunları kim ateşe vermişti bilmiyorum... Bütün bunları hatırladıktan sonra sıra tanıdıklara gelir, onlar için dua etmeye başlardım.</p>

  <p class="calibre">Yeni evde annem yuvamız gül gibi olsun diye durmadan dinlenmeden temizlik yapardı. Bir defasında baham ava çıkmıştı, annem de bodrumda esaslı bir temizlik yapıyordu. Ivır zıvır ne bulduysa yaktık. Babam dönüp, atını bağladığı zaman yolda ateş hâlâ yanıyordu. Ben karşılamaya çıkmıştım. Babam bana silâhını uzattı, alevlere bakarak, "Bu da ne?" diye sordu.</p>

  <p class="calibre"><span>Annem cevap verdi: "Bodrumu temizledim de.." Babam ateşe baktı, öfkeyle bir şeyi tekmeledi. Sonra eğilerek külleri eşeledi. Bana da: "Nick, git tırmığı getir." dedi. Bodruma indim tırmığı aldım, getirdim. Babam külleri iyice taradı. Taştan yapılmış balta, deri bıçaklar, ok başı yapmaya yarayan âlet edevatı bir kenara çekti. Hepsi de</span> <span>ateşten bozulmuş, simsiyah olmuştu. Babam büyük bir itina ile bunları ayıklayarak yolun kenarındaki çimenlerin üstüne dizdi. Deri mahfazasiyle silâhı, av takımları bıraktığı yerde duruyordu.</span> &nbsp;</p>

  <p class="calibre">"Silâhla çantaları içeri götür Nick, bana da biraz, kâğıt getir." dedi. Annem içeri girmişti. Silâhı aldım, bir hayli ağırdı, dizime çarptım. Çantaların ikisini de yüklenerek eve girmek üzereyken babam seslendi: "Teker teker götür. Hepsini birden götürmeye kalkma.." Çantaları yere bıraktım, silâhı götürerek babamın yazıhanesinin üstünden bir gazete kaparak geldim. Babam ateşten kurtardıklarını kâğıda sardı. "En iyi ok başları mahvolmuş.." dedi. Paketi eline alarak eve girdi. Ben çimenlerin üstünde çantalarla kaldım. Birkaç dakika sonra onları da içeri taşıdım... İşte bütün bunlar aklıma gelince hayatta dua edeceğim sadece iki kişi olduğunu hatırlıyorum</p>

  <p class="calibre">Bazı geceler dualarımı bile unuturdum. "Allahım sen bize iyilik..." diye başlar, bir türlü sonunu getiremezdim. Dua edemeyeceğime kanaat getirince başka bir şey düşünürdüm: meselâ dünyada ne kadar hayvan varsa isimlerini hatırlamaya çalışırdım; ondan sonra kuşları, sonra balıkları, sonra da memleketleri, şehirleri yemek çeşitlerini ve Şikago'da bildiğim bütün sokak isimlerini... Hiçbir şey aklıma gelmezse, durur sessizliği dinlerdim. Tamamıyla sessiz geçen bir tek gece hatırlamıyorum. Odada ışık yanarsa uyuyabilirdim. Çünkü bilirdim ki ruhum beni ancak karanlıkta terkedecektir. Hep aydınlık bir yer arar, oracıkta, zaten yorgun argın olduğum için uyuyuverirdim. Çok kere kendimden geçerek dalmışımdır. Şöyle kendimi bile bile uyuduğum vâki değil. İşte bu gece de ipek böceklerini dinliyorum. Gecenin sükûneti içinde bu sesleri işitmek o kadar kolay ki... Gözlerim, açık, dinliyorum.</p>

  <p class="calibre">Odada bir kişi daha vardı. O da uyanıktı. Bir kaç saattir onun da uyanık olduğunun farkındaydım. Tecrübesi olmadığı için benim kadar sessiz sedasız yatamıyordu. Samanların üzerine battaniye sermiş yatıyorduk. Kıpırdanınca samanlar ses çıkarıyordu. Fakat ipek böceklerinin umurunda değildi, onlar atıştırıp duruyorlardı. Hatların yedi kilometre ötesinde de sesler geliyordu ama bu sesler karanlık odadaki ufacık tıkırtılardan farklıydı. Adamcağız kıpırdamadan yatmaya gayret ediyordu. Bir ara kımıldadı Uyanık olduğumu bilsin diye ben de kımıldadım Şikago'da on sene oturmuştu bu adam. Bin dokuz yüz on dörtte ailesini ziyarete geldiği zaman askere almışlar, İngilizce bildiği için bana emir eri olarak vermişlerdi. Baktım ki, o da kulaklarım kabartmış battaniyenin içinde şöyle bir döndüm:</p>

  <p class="calibre">"Uyuyamadınız, mı, Sinyor Tenente?" diye sordu.</p>

  <p class="calibre">"Uyuyamadım."</p>

  <p class="calibre">"Ben de öyle.." dedi.</p>

  <p class="calibre">"Bir şey mi var?"</p>

  <p class="calibre">"Bilmiyorum vallahi... Uyuyamıyorum işte.." dedi.</p>

  <p class="calibre">"Hasta filân değilsin ya?"</p>

  <p class="calibre">"Hayır iyiyim.. uyuyamıyorum sadece."</p>

  <p class="calibre">"Biraz konuşalım mı, ister misin?" diye sordum.</p>

  <p class="calibre">"Tabiî isterim... Bu Allahın belâsı yerde de ne konuşulur."</p>

  <p class="calibre">"Fena yer değil burası." dedim.</p>

  <p class="calibre">"Eivet," dedi. "İyidir."</p>

  <p class="calibre">"Bana Şikago'yu anlatsana," dedim.</p>

  <p class="calibre">"Kaç defa anlattım bunları size.."</p>

  <p class="calibre">"Öyleyse nasıl evlendin, onu anlat.."</p>

  <p class="calibre">"Onu da anlattım..."</p>

  <p class="calibre">"Pazartesi günü aldığın mektup.. karından mıydı?"</p>

  <p class="calibre">"Evet... Eksik olmasın daima yazar... Dükkânda iyi para kazanıyor."</p>

  <p class="calibre">"Sen dönünce yer hazır.."</p>

  <p class="calibre">"Evet.. Karım iyi idare ediyor orasını, az para kaza yor."</p>

  <p class="calibre">"Sesimizden uyanırlar mı dersin?" diye sordum.</p>

  <p class="calibre">"Ne münasebet. Duymazlar ki... Baksanıza, domuz yavruları gibi uyuyorlar. Ren öyle uyuyamam doğrusu, dedi. Sinirli bir adamım ben.."</p>

  <p class="calibre">"Yavaş konuş, dedim. Sigara ister misin?"</p>

  <p class="calibre">Karanlıkta ağır ağır tüttürdük.</p>

  <p class="calibre">"Siz çok içmiyorsunuz, Sinyor Tenente."</p>

  <p class="calibre">"Bugünlerde bırakmak istiyorum zaten.."</p>

  <p class="calibre">"İyi edersiniz," dedi. "Ne faydası var sanki. İnsan ona da alışır. Bilmem, duydunuz mı, vaktiyle körün biri varmış, dumanı göremiyorum diye sigara içmezmiş."</p>

  <p class="calibre">"Yok canım, inanmam."</p>

  <p class="calibre">"Bana da uydurma geldi ama," dedi, "bir yerden işitmiştim... Malûm ya insan duyar işte..."</p>

  <p class="calibre">İkimiz de susmuştuk. Ben ipek böceklerini dinliyordum.</p>

  <p class="calibre">"İpek böceklerini duyuyor musunuz?" diye sordu. "Çıtır, çıtır yiyişlerini.."</p>

  <p class="calibre">"Ne tuhaf, değil mi."</p>

  <p class="calibre">"Allah aşkına söyleyin, Sinyor Tenente, uykunuzu kaçıran bir derdiniz mi var? Sizi hiç uyurken görmedim dese: yerindedir. Yanınıza geleli bir gece olsun uyumadınız..'1</p>

  <p class="calibre">"Nedir bilmiyorum, John, dedim. Geçen ilkbaharın başında fena hastalandım. Geceleri beni rahatsız ediyor."</p>

  <p class="calibre">"Tıpkı benim gibi," dedi. "Şu harbe hiç girmemeliydim. Asabımı çok bozdu.."</p>

  <p class="calibre">"İyi olur inşallah.."</p>

  <p class="calibre">"Sinyor Tenente, siz ne diye girdiniz bu harbe Allahaşkına?"</p>

  <p class="calibre">Bilmem ki John. O zamanlar heves etmiştim."</p>

  <p class="calibre">"Heves mi etmiştiniz," dedi. "Öyle ya bu, sebeplerin dik âlâsı."</p>

  <p class="calibre">"Bağıraraktan konuşmayalım," dedim.</p>

  <p class="calibre">"Onlar domuz yavrusu gibi uyuyorlar." dedi. "Zaten İngilizce bilmezler. Ne bilirler ki. Harp bittikten sonra Amerika'ya dönünce ne yapacaksın?"</p>

  <p class="calibre">"Bir gazeteye gireceğim.."</p>

  <p class="calibre">"Şikago'da mı?"</p>

  <p class="calibre">"Belki.."</p>

  <p class="calibre">"Şu Brisbane'in yazılarını okur musunuz? Karım kesip kesip gönderiyor."</p>

  <p class="calibre">"Evet, okurum."</p>

  <p class="calibre">"Kendisiyle hiç görüştünüz mü?"</p>

  <p class="calibre">"Hayır ama şahsen görmüşlüğüm vardır."</p>

  <p class="calibre">"Tanışmak isterdim onunla. İyi bir yazar. Karım İngilizce bilmediği halde ben evdeymişim gibi gazeteyi alır, baş makaleleriyle spor sayfasını keser gönderir."</p>

  <p class="calibre">"Çocukların nasıl?"</p>

  <p class="calibre">"İyidirler. Kızlarımdan biri bu sene dörde geçti. Biliyor musunuz, Sinyor Tenente, çocuklarım olmasaydı sizin emireriniz olacağım yoktu. Hep ileri hatlarda tutacaklardı beni."</p>

  <p class="calibre">"Çocuklarının olduğuna memnun oldum."</p>

  <p class="calibre">"Ben de memnunum. Çok iyi çocuklardır ama bir de oğlum olsa. Üçü de kız, olur mu ya..."</p>

  <p class="calibre">"Haydi, yat da uyumaya çalış."</p>

  <p class="calibre">"Geçti, artık uyuyamam. Uykum kaçtı bir kere. Ben asıl siz uyuyamıyorsunuz diye üzülüyorum."</p>

  <p class="calibre">"Sen bana bakma, John."</p>

  <p class="calibre">"Sizin gibi bir genci uyku tutmasın, ne demek..."</p>

  <p class="calibre">"Tutar, tutar ama biraz böyle gidecek galiba..."</p>

  <p class="calibre">"İyileşmeniz lâzım, Sinyor Tenente. Uykusuz yaşanır mı? Ne var, bir derdiniz mi var?"</p>

  <p class="calibre">"Yoo, zannetmem.."</p>

  <p class="calibre">"Evlenin, Sinyor Tenente. Derdiniz biter..."</p>

  <p class="calibre">"Bilmem ki..."</p>

  <p class="calibre">"Siz evlenmelisiniz. Neden şöyle paralı, kaşı gözü yerinde bir İtalyan kızı almıyorsunuz? Elinizi öpe öpe verirler. Gençsiniz, yakışıklısınız, madalyalarınız var, yaralanmışsınız."</p>

  <p class="calibre">"İtalyancayı iyi bilmem ki.."</p>

  <p class="calibre">"Bilirsiniz, bilirsiniz. Ne yapacaksınız İtalyancayı? Kızlarla konuşacak değil, evleneceksiniz."</p>

  <p class="calibre">"Düşünürüm."</p>

  <p class="calibre">"Tanıdığınız birkaç kız yok mu?"</p>

  <p class="calibre">"Var tabii.."</p>

  <p class="calibre">"İyi ya, en zenginini alın işte. Buralarda kızları iyi yetiştirirler, iyi karı olurlar size.."</p>

  <p class="calibre">"Düşünürüz bakalım.."</p>

  <p class="calibre">"Düşünmeyi bırakın Sinyor Tenente. Elinizi çabuk tutun."</p>

  <p class="calibre">"Peki."</p>

  <p class="calibre">"Erkeğin evlenmesi şart. Pişman olmazsınız.. Evlenmek şart."</p>

  <p class="calibre">"Olur dedik ya.. haydi şimdi biraz uyuyalım."</p>

  <p class="calibre">"Peki Sinyor Tenente. Bir daha deneyelim bakalım. Fakat dediğimi unutmayın."</p>

  <p class="calibre">"Unutmam," dedim. "Haydi uyuyalım John."</p>

  <p class="calibre">"Haydi.. İnşallah uyursunuz Sinyor Tenente," dedi.</p>

  <p class="calibre">Battaniyesinin içinde döndüğünü işittim. Sonra sesi sedası kesildi, nefes alışını dinlemeye başladım. Sonra başladı horlamaya. Uzun uzun dinledim. Birden, kulağıma ipek böceklerinin sesleri geldi. Durmadan yiyorlar, yaprakları delik deşik ediyorlardı. Karanlıkta, gözlerim açık yatarken düşünecek yeni bir şey daha buldum: Tanıdığım ne kadar genç kız varsa gözümün önüne getirdim, nasıl karı olurlar acaba? diye hayaller kurdum. Bu, o kadar cazip bir şeydi ki balık avını da unuttum, dualarımı da. Ama eninde sonunda balıklarıma döndüm. Onlarda her zaman hatırlanacak yeni bir şey bulabiliyordum. Oysa ki kızları, birkaç kere düşündükten sonra hayalimde donuklaşıyorlardı. Nihayet onları tamamiyle gözden kaybediyor, hatırlayamaz oluyordum: İşte o zaman birbirinden farksız oluyorlardı. Ben asıl, dualarımı hiç ihmal etmemeye bakıyordum. Geceleri sık sık, John için dua ederdim. Ekim taarruzundan evvel taburu cephe gerisine alındı. Orada kalmadığına çok sevindim. Kalsaydı, benim için büyük bir endişe kaynağı olacaktı. Bir kaç ay sonra Milano'da hastahaneye beni ziyarete geldiği zaman hâlâ evlenmemiş olduğumu görünce inkisara uğradı. Üzüleceğini tahmin etmiştim. Amerika'ya dönmek üzereydi ve evliliğin her şeyi kat'i surette halledeceğinden emindi.</p>

  <p class="calibre">(Çeviren: Nazmi AKIMAN)</p>

  <p class="calibre">&nbsp;</p>
</body>
</html>
