<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre1" id="calibre_toc_5">İSVİÇRE'YE ÖVGÜ III: TERRİTET'TE BİR CEMİYET ÂZASININ OĞLU <a class="calibre2" id="anchor9"></a><a class="calibre2" id="anchor10"></a></h1>

  <p class="calibre">Territet'teki istasyon lokantası biraz fazlaca sıcak ve aydınlıktı. Masalar pırıl pırıl cilâlanmıştı. Masaların üzerinde, parlak kâğıtlara sarılı bisküvi kutuları ve ıslak bira bardakları masaları kirletmesin diye kartondan bardak altlıkları vardı. Oyma koltuklar eski fakat pek rahattı. Duvarda bir saat ve dipteki köşede bar bulunuyordu. Pencereden, dışarıda yağan kar görünüyordu. Saatin altındaki masada, ihtiyar bir adam oturmuş kahve içiyor, akşam gazetesi okuyordu. O esnada bir hamal gelip, Simplon-Orient ekspresinin Saint Maurice'de bir saat tehir yaptığını haber verdi. Garson kız Mr. Harris'in oturduğu masaya yaklaştı. Mr. Harris, yemeğini henüz bitirmişti.</p>

  <p class="calibre">"Ekspres bir saat tehirliymiş, efendim. Size bir kahve getireyim mi?"</p>

  <p class="calibre">"İstiyorsanız."</p>

  <p class="calibre">"Efendim?"</p>

  <p class="calibre">"Pekâlâ, getirin." dedi Mr. Harris."</p>

  <p class="calibre">"Hay hay efendim."</p>

  <p class="calibre">Kız, kahveyi getirdi. Mr. Harris içine şeker koyup kaşığı ile ezmeye başladı. Bir yandan da dışarda, istasyonun ışıklı plâtformuna yağan karı seyrediyordu. Kıza sordu:</p>

  <p class="calibre">"İngilizceden başka dil bilir misiniz?"</p>

  <p class="calibre">"Evet efendim. Almanca, Fransızca ve lehçelerini konuşurum."</p>

  <p class="calibre">"En çok hangisini seversiniz?"</p>

  <p class="calibre">"Hepsi de ayni, efendim. Birini diğerinden çok seviyorum diyemem."</p>

  <p class="calibre">"Kahve veya başka bir şey içer misiniz?" "Hayır, efendim. Lokantada müşterilerle içmemize izin yoktur."</p>

  <p class="calibre">"Bir sigara almaz mısınız?" "Teşekkür ederim efendim, içmem."</p>

  <p class="calibre">"Ben de," dedi Harris, "David Belasco (Birinci Cihan Harbi sonrasında, Broadway'de, eksantrik mizacıyla tanınmış sahne vazn.) ile aynı fikirde değilim."</p>

  <p class="calibre">"Efendim?"</p>

  <p class="calibre">"Belasco. David Belasco. Meşhurdur. Taktığı ters yakalarla onu hemen tanıyabilirsiniz. Ama ben onunla hemfikir değilim. Zaten öleli de çok oldu."</p>

  <p class="calibre">"Beni mazur görür müsünüz, efendim?"</p>

  <p class="calibre">"Elbette," cevabını verdi, Harris. Oturduğu koltukta öne eğilerek, pencereden dışarıyı seyre koyuldu. Karşıda oturan ihtiyar adam gazetesini katlamıştı. Önce Mr. Harris'e bir baktı, sonra kahve fincanı ile tabağını eline alıp, onun masasına doğru yürüdü. İngilizce: "Rahatsız ettiğim için özür dilerim ama," dedi, "öyle talimin ettim ki, siz National Geographic Derneği üyesisiniz."</p>

  <p class="calibre">"Buyurun oturun," dedi Harris. Kibar zat oturdu.</p>

  <p class="calibre">"Bir kahve daha, yahut başka bir içki?"</p>

  <p class="calibre">"Teşekkür ederim."</p>

  <p class="calibre">"Benimle bir kadeh Kirsch içmez misiniz?"</p>

  <p class="calibre">"Evet, fakat benden olmak şartıyla."</p>

  <p class="calibre">"Hayır, ben ısrar ediyorum," dedi Harris. Garson kıza seslendi. Kibar zat, ceketinin iç cebinden bir deri cüzdan çıkardı. Üzerine sarılmış olan lâstiği çözdükten sonra içinden birkaç kâğıt çekti ve bir tanesini seçip Harris'e uzattı:</p>

  <p class="calibre">"İşte benim üyelik belgem," dedi. "Amerika'da Frederick J. Roussel'i tanır mısınız?"</p>

  <p class="calibre">"Tanımıyorum, maalesef."</p>

  <p class="calibre">"Çok meşhurdur kendisi.."</p>

  <p class="calibre">"Nereli acaba? Amerika'nın neresinden olduğunu biliyor musunuz?"</p>

  <p class="calibre">"Washington'lu şüphesiz. Derneğin merkezi orada değil mi?"</p>

  <p class="calibre">"Orada zannederim."</p>

  <p class="calibre">"Zan mı ediyorsunuz, emin değil misiniz?"</p>

  <p class="calibre">"Uzun zamandır memleketten ayrıyım da..."</p>

  <p class="calibre">"Üye değilsiniz o halde?"</p>

  <p class="calibre">"Ben değilim.. Babam uzun zamandır üye idi."</p>

  <p class="calibre">"Öyleyse Frederick J. Roussel'i tanır. Derneğin idarecilerindendir. Belgemde, üyeliğe Mr. Roussel tarafından namzet gösterildiğim yazılıdır." "Çok memnun oldum."</p>

  <p class="calibre">"Sizin de üye olmayışınıza üzüldüm. Fakat babanız vasıtasıyla namzetlik temin edebilirsiniz, değil mi?"</p>

  <p class="calibre">"Zannederim," dedi Harris. "Gidince bu işi yapmam lâzım."</p>

  <p class="calibre">"Tavsiye ederim. Derneğin mecmuasını biliyorsunuz, tabii."</p>

  <p class="calibre">"Elbette."</p>

  <p class="calibre">"İçinde renkli resimler bulunan kuzey Amerika'da yaşa yan hayvanlara ait sayıyı gördünüz müydü?" "Evet, Paris'te gördüm."</p>

  <p class="calibre">"Ya Alaska'daki yanardağları gösteren sayıyı?" "O bir harikaydı."</p>

  <p class="calibre">"George Shiras'ın torununun vahşî hayvanlara ait fotoğraflarını da çok beğenmiştim." "Çok zorluydular."</p>

  <p class="calibre">"Çok güzeldiler. Yamandır şu bizim Shiras..." "Bizim Shiras mı dediniz?" "Eski arkadaşımdır da..."</p>

  <p class="calibre">"Anladım. George Shiras'ın torununu tanıyorsunuz demek. Çok enteresan adam olsa gerek?"</p>

  <p class="calibre">"Evet. Hemen hemen tanıdığım en enteresan adam." "Peki, Georges Shiras'ın oğlunu tanır mısınız? O da şayanı dikkat bir adam." "Hayır, o pek değil." "Bana kalırsa çok şayanı dikkat."</p>

  <p class="calibre">"Size garip bir şey söyleyeyim mi; nedense o pek şayanı dikkat değil."</p>

  <p class="calibre">"Halbuki ben," dedi kibar zat, "o ailede herkesin enteresan olduğunu sanıyordum."</p>

  <p class="calibre">Harris sordu: "Büyük Sahra'nın resimlerini hatırlıyor musunuz?"</p>

  <p class="calibre">"Büyük Sahra'nın mı? Aşağı yukarı on beş yıl önceydi o." "Evet. Babamın en çok beğendiği sayılardan biriydi." "Yeni sayılarını beğenmiyor mu?"</p>

  <p class="calibre">"Beğeniyor herhalde, fakat Büyük Sahra'nın manzarasını pek beğenmişti."</p>

  <p class="calibre">"Fevkalâdeydi. Fakat bence sanat değeri ilmî değerinden çok daha üstündü."</p>

  <p class="calibre">Harris: "Orasını bilmem," dedi. "Çölde, fırtınanın savurduğu kumun altında Arap, yüzü Mekke'ye dönük olduğu halde devesiyle birlikte diz çökmüş vaziyetteydi, değil mi?"</p>

  <p class="calibre">"Hatırladığıma göre Arap ayaktaydı ve devesinin ipini tutuyordu."</p>

  <p class="calibre">"Haklısınız. Albay Lawrence'in kitabına gitti aklım."</p>

  <p class="calibre">"Lawrence'in kitabı Arabistan'dan bahseder, zannederim."</p>

  <p class="calibre">"Tabiî. Arap lâfı bana onu hatırlattı."</p>

  <p class="calibre">"Lawrence enteresan bir adam olsa gerek?"</p>

  <p class="calibre">"Muhakkak."</p>

  <p class="calibre">"Şimdi ne iş yaptığını biliyor musunuz?"</p>

  <p class="calibre">"Kraliyet Hava Kuvvetlerinde."</p>

  <p class="calibre">"Peki niçin orada çalışıyor?"</p>

  <p class="calibre">"Hoşlanıyor, her halde."</p>

  <p class="calibre">"National Geographic Derneğine mensup mu acaba?"</p>

  <p class="calibre">"Kim bilir?"</p>

  <p class="calibre">"İyi bir üye olurdu. Tam istedikleri gibi bir adam. Kendisini memnuniyetle namzet gösterirdim. Dernek de kabul eder, değil mi?"</p>

  <p class="calibre">"Eder zannedersem."</p>

  <p class="calibre">"Vevey'den bir ilim adamı ile Lauzanne'dan bir meslektaşını namzet göstermiştim. İkisini de kabul etmişlerdi. Albay Lawrence'i de göstersem, eminim ki çok memnun olurlar."</p>

  <p class="calibre">"Mükemmel fikir," dedi Harris. "Bu lokantaya sık sık gelir misiniz?"</p>

  <p class="calibre">"Akşam yemeklerinden sonra kahve içmeye gelirim."</p>

  <p class="calibre">"Üniversitede misiniz?"</p>

  <p class="calibre">"Mütekaidim."</p>

  <p class="calibre">"Ben treni bekliyorum," dedi Harris. "Paris'e gideceğim. Sonra da Havre'dan Amerika'ya gitmek üzere vapura bineceğim."</p>

  <p class="calibre">"Ben Amerika'ya hiç gitmedim, fakat gitmeyi çok arzu ediyorum. Belki de günün birinde derneğin bir içtimaına iştirak ederim. Babanızla tanışmak beni ziyadesiyle memnun edecektir."</p>

  <p class="calibre">"Muhakkak kendisi de sizinle tanışmaktan zevk duyardı, lâkin geçen yıl öldü. Oldukça garip bir şekilde intihar etti."</p>

  <p class="calibre">"Cidden müteessir oldum. Şüphesiz ki ölümü, ailesi için olduğu kadar ilim için de büyük bir kayıp olmuştur."</p>

  <p class="calibre">"İlim gayet tabii karşıladı," dedi Harris ve ilâve etti: "İşte kartım. Babamın adı E. D. yerine E. J. ile başlardı. Sağ olsaydı, eminim ki sizinle tanışmayı çok isterdi."</p>

  <p class="calibre"><span>Kibar zat: "Benim için büyük zevk olurdu," dedi. Cüzdanından bir kartvizit çıkarıp Harris'e uzattı. Kartın</span> <span>üzerinde şunlar yazılıydı:</span> &nbsp;</p>

  <p class="calibre">Felsefe Doktoru</p>

  <p class="calibre">SIGISMUND WYER</p>

  <p class="calibre">National Geographic Derneği,</p>

  <p class="calibre">Washington, D. C., U.S.A.</p>

  <p class="calibre">Üyesi</p>

  <p class="calibre">Harris: "Bunu büyük bir itina ile saklayacağım," cevabını verdi.</p>

  <p class="calibre">(Çeviren: Mustafa YURDAKUL)</p>

  <p class="calibre">&nbsp;</p>
</body>
</html>
