<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre1" id="calibre_toc_8">ON KIZILDERİLİ <a class="calibre2" id="anchor15"></a><a class="calibre2" id="anchor16"></a></h1>

  <p class="calibre">"Dört Temmuz" bayramında Nick, Joe Garner ailesiyle birlikte geç vakit şehirden dönerken, yol boyunca dokuz sarhoş kızılderiliye rastlamışlardı. Dokuz olduklarını iyi hatırlıyordu, çünkü karanlıkta arabayı süren Joe Garner atları durdurmuş ve sonuncu kızılderiliyi inip tekerleğin altından çıkarmıştı. Kızılderili yüzüstü kumun üzerine uzanmış, uyuyordu. Joe onu çalılıkların arasına sürükleyip tekrar arabaya döndü:</p>

  <p class="calibre">"Bununla dokuz oluyor," dedi. "Şehrin kenarından buraya kadar."</p>

  <p class="calibre">"Ah! Şu kızılderililer!" dedi, Mr. Garner.</p>

  <p class="calibre">Nick, Garner'lerin iki oğluyla arabanın arkasında oturuyordu. Oturduğu yerden, Joe'nun yolun kıyısına çektiği kızılderiliyi görmeye çalıştı.</p>

  <p class="calibre">Carl: "Billy Tabeshaw muydu?" diye sordu.</p>

  <p class="calibre">"Hayır."</p>

  <p class="calibre">"Pantolonu tıpkı onunkine benziyordu."</p>

  <p class="calibre">"Bütün kızılderililer ayni cinsten pantolon giyer."</p>

  <p class="calibre">Frank: "Onu göremedim," dedi. "Bakıncaya kadar babam arabadan inmiş de çıkmıştı bile. Ben de yılan ezdi sandım."</p>

  <p class="calibre">Joe Garner: "Bu gece birçok kızılderili yılan ezecek, galiba." dedi.</p>

  <p class="calibre">"Ah! Şu kızılderililer!"</p>

  <p class="calibre">Araba ilerliyordu. Yol ana caddeden ayrılıp, sırta doğru yükseliyordu. Atlar arabayı zorlukla çekiyordu. Oğlanlar inip kumluk yolda yürümeye başladılar. Nick, okul binasının yanındaki tepede, dönüp geldikleri istikamete baktı. Petoskey'in ve Little Transverse körfezinin karşı sahilindeki Harbour Springs'in ışıkları görünüyordu. Tekrar arabaya bindiler.</p>

  <p class="calibre">Joe Garner: "Şu yola biraz çakıl döşeseler, bari." dedi.</p>

  <p class="calibre">Araba, ormanın ortasından geçen yol boyunca ilerledi. Joe Garner önde karısiyle yan yana oturuyordu. Nick, Carl ve Frank'ın arasındaydı. O esnada bir düzlüğe geldiler.</p>

  <p class="calibre">"Babam kokarcayı burada ezmişti."</p>

  <p class="calibre">"Hayır, daha ötede."</p>

  <p class="calibre">Joe başını çevirmeden: "Yerin hiç ehemmiyeti yok." dedi. "Kokarca nerede ezilirse ezilsin farketmez."</p>

  <p class="calibre">Nick: "Dün akşam iki kokarca gördüm." dedi.</p>

  <p class="calibre">"Nerede?"</p>

  <p class="calibre">"Aşağıda, gölün kenarında. Sahilde ölmüş balık alıyorlardı."</p>

  <p class="calibre">Carl: "Onlar kokarca değildi, herhalde." dedi.</p>

  <p class="calibre">"Kokarcaydı. Kokarcaları bilirim."</p>

  <p class="calibre">"Bilmen lâzım, kızılderili sevgilin var."</p>

  <p class="calibre">Mrs. Garner: "Öyle konuşmasana Carl." dedi.</p>

  <p class="calibre">Joe Garner güldü.</p>

  <p class="calibre">"Gülme Joe! Carl'ın böyle konuşmasını istemem."</p>

  <p class="calibre">Joe: "Kızılderili sevgilin var mı, Nickie?" diye sordu.</p>

  <p class="calibre">"Hayır."</p>

  <p class="calibre">"Onun da sevgilisi var, baba." dedi Frank. "Onunkisi Pnıdence Mitchell."</p>

  <p class="calibre">"Hayır, değil."</p>

  <p class="calibre">"Her gün buluşuyor."</p>

  <p class="calibre">Karanlıkta ikisinin ortasında oturan Nick, kendisiyle Prudence Mitchell yüzünden alay edilmesine içerledi:</p>

  <p class="calibre">"Buluşmuyorum," dedi. "O benim sevgilim değil."</p>

  <p class="calibre">"Bak şuna, her gün beraber görüyorum onları."</p>

  <p class="calibre">Mrs. Garner, Nick'e: "Carl'ın hiç sevgilisi yok ya." dedi. "Bir kızılderili bile olsa."</p>

  <p class="calibre">Carl sesini çıkarmadı.</p>

  <p class="calibre">Frank söze karıştı: "Carl'ın kızlarla arası hiç hoş değil."</p>

  <p class="calibre">"Sen kapa çeneni!"</p>

  <p class="calibre">Joe Garner: "En iyisi sensin Carl!" dedi. "Her erkeğin sevgilisi olması şart değil. Bak, babandan ibret al."</p>

  <p class="calibre">Arabanın sarsıntısiyle kocasına sokulan Mrs. Garner: "Evet," dedi, "sen öyle söylersin. Gençliğinde bir sürü sevgilin vardı."</p>

  <p class="calibre">"Babamın hiç kızılderili sevgilisi olmamıştır, her halde."</p>

  <p class="calibre">Joe: "Öyle mi zannediyorsun, Nickie?" dedi. "Sen Prudie'ne göz kulak olsan iyi edersin."</p>

  <p class="calibre">Karısı, kulağına bir şeyler fısıldadı. Joe güldü.</p>

  <p class="calibre">Frank sordu: "Neye gülüyorsun, baba?"</p>

  <p class="calibre">"Söyleme Garner!" diye karısı ikaz edince, Joe tekrar güldü:</p>

  <p class="calibre">"Prudence Nickie'nin olsun. Benim âlâ sevgilim var."</p>

  <p class="calibre">"Ha şöyle konuş." dedi Mrs. Garner.</p>

  <p class="calibre">Atlar arabayı kumun üzerinde güçlükle çekiyordu. Joe karanlıkta onları rastgele kamçıladı.</p>

  <p class="calibre">"Haydi oğlum, dayan! Yarın sabah daha süratli gitmeniz icabedecek."</p>

  <p class="calibre">Araba iki yana sallanarak, yokuş aşağı indi.</p>

  <p class="calibre">Evin önüne gelince hepsi arabadan atladı. Mrs. Garner kapıyı açıp eve girdi. Az sonra elinde bir lâmba ile çıktı. Nick'le Carl arabanın arkasından öteberiyi indirdiler. Frank ambara doğru sürdü. Nick merdivenlerden çıkıp, Mrs. Garner'in sobayı yakmakla meşgul olduğu mutfağa girdi.</p>

  <p class="calibre">"Allahaısmarladık, Mrs. Garner. Beni de şehre götürdüğünüze teşekkürler."</p>

  <p class="calibre">Odunların üzerine gaz dökmekte olan Mrs. Garner, döndü:</p>

  <p class="calibre">"Bir şey değil, Nick." dedi.</p>

  <p class="calibre">"Çok güzel vakit geçirdim."</p>

  <p class="calibre">"Beraber oluşundan biz de hoşlanıyoruz, Nick. Akşam yemeğine kalmayacak mısın?"</p>

  <p class="calibre">"Gideyim. Babam bekler herhalde."</p>

  <p class="calibre">"Peki öyleyse. Giderken Carl'a söyle buraya gelsin olmaz mı?"</p>

  <p class="calibre">"Pekâlâ. Allahaısmarladık Mrs. Garner."</p>

  <p class="calibre">"Güle güle Nick."</p>

  <p class="calibre">Nick evden çıktı. Ambara doğru yürüdü. Frank'la babası süt sağıyorlardı. Onlara seslendi:</p>

  <p class="calibre">"Allahaısmarladık.. Çok hoş vakit geçirdim."</p>

  <p class="calibre">Joe Garner: "Güle güle Nick." dedi. "Yemeğe kalmıyor musun?"</p>

  <p class="calibre">"Hayır, kalamam. Carl'a söyler misiniz, annesi çağırıyor."</p>

  <p class="calibre">"Pekâlâ Nick, güle güle."</p>

  <p class="calibre">Nick, ambarın yanındaki çayırlığın ortasından geçen patikadan yalınayak yürüdü. Patika dümdüzdü. Çıplak ayaklarında çığın serinliğini hissediyordu. Çayırın kenarındaki çitin üzerinden atladı. Bir hendeğin içinden ayakları çamura bulanarak geçti. Sonra, gürgen ağaçlarının arasından bayır yukarı tırmandı. Küçük evin ışıkları görünmüştü. Bahçenin çitini atlayıp evin ön kapısına doğru yürüdü.</p>

  <p class="calibre"><span>Pencereden babasını gördü: masada oturmuş, büyük lâmbanın ışığı altında kitap okuyordu. Kapıyı açıp içeri girdi. Babası sordu: "Nasıl Nick, iyi eğlendin mi?" "İyi eğlendim, baba. Güzel bir "Dört Temmuz" bayramı</span> <span>oldu."</span> &nbsp;</p>

  <p class="calibre">"Karnın aç mı?" "Hem ne nasıl." "Pabuçlarını ne yaptın?" "Garner'lerin arabasında kaldı." "Hadi gel, mutfağa gidelim."</p>

  <p class="calibre">Elinde lâmba ile önden yürüdü. Buz dolabının kapağım açtı. Nick de arkasından mutfağa girdi. Babası, tabak içinde bir parça söğüş tavuk ve bir sürahi süt çıkarıp Nick'in önüne koydu. Lâmbayı masaya yerleştirdi:</p>

  <p class="calibre">"Biraz da börek var," dedi, "doyar mısın?" "Fazlasiyle."</p>

  <p class="calibre">Babası, muşamba örtülü masanın yanına bir sandalye çekip oturdu. Arkasındaki duvara gölgesi büyük bir şekilde aksediyordu.</p>

  <p class="calibre">"Top oyununu kim kazandı?" "Petoskey. Beş-üç."</p>

  <p class="calibre">Oğlunun yemek yiyişini seyrediyordu. Bardağına sürahiden süt koydu. Nick içti ve peçete ile ağzım sildi. Babası uzanıp raftan böreği aldı. İçinde böğürtlen bulunan börekten, büyükçe bir parça kesip oğluna uzattı. "Bugün ne yaptın, baba?" "Öğleden evvel balığa gittim." "Ne tuttun?" "Yalnız sazan."</p>

  <p class="calibre">Oturduğu yerden oğlunun böreği yiyişini seyrediyordu. Nick: "Öğleden sonra ne yaptın?" diye sordu. "Kızılderili kampına kadar yürüdüm." "Kimseyi gördün mü?"</p>

  <p class="calibre">"Bütün kızılderililer şehre kafa çekmeye gitmişler." "Hiç kimseyi görmedin mi?" "Arkadaşım gördüm. Prudie'yi."</p>

  <p class="calibre">"Neredeydi?"</p>

  <p class="calibre">"Ormanda, Frank Washburn'la beraberdi. Üzerlerine vardım. İyi eğleniyorlardı."</p>

  <p class="calibre">Babası Nick'in yüzüne bakıyordu. Nick sordu:</p>

  <p class="calibre">"Ne yapıyorlardı?"</p>

  <p class="calibre">"Bilmem. Sadece bir takım sesler duydum."</p>

  <p class="calibre">"Onlar olduğunu nereden bildin?"</p>

  <p class="calibre">"Gördüm."</p>

  <p class="calibre">"Görmedim dedindi galiba?"</p>

  <p class="calibre">"Hayır hayır, gördüm."</p>

  <p class="calibre">"Yanındaki kimdi?"</p>

  <p class="calibre">"Frank Washburn."</p>

  <p class="calibre">"İkisi de..."</p>

  <p class="calibre">"İkisi de ne?"</p>

  <p class="calibre">"Her ikisi de memnun mu görünüyordu?"</p>

  <p class="calibre">"Zannedersem öyle."</p>

  <p class="calibre">Babası kalkıp mutfaktan çıktı. Tekrar döndüğü zaman Nick'in gözleri önündeki tabaktaydı. Gözleri yaşarmıştı. Babası, bir parça börek daha kesmek için bıçağa uzandı:</p>

  <p class="calibre">"Biraz daha yer misin?"</p>

  <p class="calibre">"Hayır."</p>

  <p class="calibre">"Bir parça daha yesaydin."</p>

  <p class="calibre">"Hayır, istemiyorum."</p>

  <p class="calibre">Babası masanın üzerindekileri kaldırmaya başladı.</p>

  <p class="calibre">"Ormanın neresindeydiler?"</p>

  <p class="calibre">"Kampın arkasında." Nick önüne bakıyordu. Babası: "Haydi artık yat!" dedi.</p>

  <p class="calibre">"Peki."</p>

  <p class="calibre"><span>Nick odasına gitti. Soyunup yatağa girdi. Oturma odasında babasının gerindiğini duyuyordu. Yüzünü yastığa</span> <span>gömdü: "Kalbim kırıldı," diye düşünüyordu. "Evet, kalbim kırıldı."</span> &nbsp;</p>

  <p class="calibre">Biraz sonra babasının lâmbayı söndürüp kendi odasına gittiğini duydu. Dışarda ağaçların arasından esip gelen serin rüzgârın kapının tel kafesinden içeri girdiğini hissetti. Uzun zaman yüzü yastığa gömülü, yattı. Bir müddet sonra Prudence hakkındaki mevzu kafasından silindi ve uyudu. Gece yarısı uyandığı zaman, dışarda, baldıran otları üzerinde esen rüzgârın ve gölün sahile çarpan dalgalarının sesi yeni kulağına geldi. Fakat az sonra tekrar uykuya daldı.</p>

  <p class="calibre">Sabahleyin, rüzgâr şiddetle esiyor ve dalgalar gittikçe büyüyordu. Nick, kalbinin kırılmış olduğunu uyandıktan epey sonra hatırladı.</p>

  <p class="calibre">(Çeviren: Mustafa YURDAKUL)</p>

  <p class="calibre">&nbsp;</p>
</body>
</html>
