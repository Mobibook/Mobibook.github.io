<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre1" id="calibre_toc_4">İSVİÇRE'YE ÖVGÜ II: MR. JOHNSON AYNI OYUNU VEVEY'DE OYNUYOR <a class="calibre2" id="anchor7"></a><a class="calibre2" id="anchor8"></a></h1>

  <p class="calibre">İstasyon lokantası sıcak ve aydınlıktı; masalar silinmiş, parlatılmıştı. Birkaçının kırmızı-beyaz, diğer birkaçının ise mavi-beyaz çizgili kumaştan örtüleri vardı ve bütün bisküvi kutuları parlak kâğıda sarılıydı. Oyma koltuklar eskiydi ama rahattı. Duvarda bir saat ve dipteki köşede tezgâh çinko kaplı bar vardı. Dışarıda kar yağıyordu. İki hammal saatin altındaki masaya oturmuş, taze şarap içiyorlardı.</p>

  <p class="calibre">Diğer bir hamal içeriye girip Simplon-Orient ekspresinin Saint-Maurice'te bir saat tehir yaptığını haber verdi. Garson kız Mr. Johnson'un masasına yaklaştı:</p>

  <p class="calibre">"Ekspres bir saat tehirliymiş efendim. Size bir kahve getireyim mi?"</p>

  <p class="calibre">Zahmet olmazsa eğer." "Efendim?" "Bir kahve içeyim." "Peki efendim."</p>

  <p class="calibre">Garson kız kahveyi getirdi. Mr. Johnson pencereden dışarıya, istasyonun ışıklı plâtformuna yağan kara bakıyordu: "İngilizceden başka dil bilir misin?"</p>

  <p class="calibre">"Evet efendim, Almanca, Fransızca, her türlü lehçelerini."</p>

  <p class="calibre">"Bir şey içer misiniz?"</p>

  <p class="calibre">"Hayır efendim, lokantada müşterilerle içmemize izin yok."</p>

  <p class="calibre">"Sigara?"</p>

  <p class="calibre">"Teşekkür ederim, içmem efendim." "Ben de içmem," dedi Johnson. "Kötü bir alışkanlık." Kız uzaklaştı. Johnson bir sigara yakıp kahvesini içmeye başladı. Duvardaki saate baktı: ona çeyrek vardı. Kendi saati biraz ileriydi. Trenin on buçukta gelmesi icabediyordu. Bir saat tehirli olduğuna göre, demek on bir buçukta gelecekti. Tekrar kıza seslendi: "Signorina!" "Buyurun efendim?"</p>

  <p class="calibre">"Benimle ahbaplık etmek istemez misiniz?" Garson kız kızardı: "Hayır efendim." "Fena bir niyetim yok, yani, şöyle bir gezip Vevey'in gece hayatını görsek. İsterseniz bir kız arkadaşınızı da getirebilirsiniz."</p>

  <p class="calibre">"Çalışmam lâzım. Burada vazifem var." "Biliyorum, fakat yerinize birini bırakamaz mısınız? Dahili Harpte böyle yaparlardı."</p>

  <p class="calibre">"Hayır, efendim, burada şahsen bulunmam lâzım." "Ingilizceyi nerede öğrendiniz?" "Berlitz okulunda efendim."</p>

  <p class="calibre">"Şu okuldan biraz bahsedin bana. Meselâ, talebe arkadaşlarınız çapkın mıydı? Sevişir miydiniz? Çapkınları çok muydu? Scoot Fitzgerald'ın yazılarını okudunuz mu?"</p>

  <p class="calibre">"Neler söylüyorsunuz efendim?"</p>

  <p class="calibre">"Demek istediğim şu: okulda geçen vaktiniz hayatınızın en güzel günleri miydi? Geçen sene Berlitz'in futbol takımı nasıldı?"</p>

  <p class="calibre">"Lâtife ediyorsunuz efendim."</p>

  <p class="calibre">"Biraz öyle," dedi Johnson. "Çok hoş bir kızsınız. Demek benimle ahbaplık etmek istemiyorsunuz?"</p>

  <p class="calibre">"Evet efendim," dedi kız. "Size bir şey getirecek miyim?"</p>

  <p class="calibre">"Evet. İçki listesini lütfen."</p>

  <p class="calibre">"Peki."</p>

  <p class="calibre">Johnson listeyi alıp, üç hamalın oturduğu masaya doğru yürüdü. Hamallar başlarını kaldırıp ona baktılar. Üçü de yaşlıca adamlardı. Johnson sordu:</p>

  <p class="calibre">"Wollen Sie trinken?" ("İçmek arzu eder misiniz?")</p>

  <p class="calibre">"Oui monsieur."</p>

  <p class="calibre">"Fransızca bilir misiniz?"</p>

  <p class="calibre">"Oui monsieur."</p>

  <p class="calibre">"Ne içelim? Connaissez vous des champagnes?" ("Şampanyadan anlar mısınız?")</p>

  <p class="calibre">"Non monsieur."</p>

  <p class="calibre">Johnson: "Faut les connaître," ("Anlamanız lâzım.") dedi ve garson kıza seslendi: "Fraeulein! Şampanya istiyoruz."</p>

  <p class="calibre">"Ne cins şampanya içersiniz, efendim?"</p>

  <p class="calibre">"En iyisini," dedi Johnson. Hamallara Fransızca sordu: "En iyisi hangisidir?"</p>

  <p class="calibre">İlk konuşan hamal: "En iyisi mi?" dedi.</p>

  <p class="calibre">"Evet, en iyisi."</p>

  <p class="calibre">Hamal ceketinin cebinden altın çerçeveli bir gözlük çıkarıp listeyi tetkik etti. Parmağını, dört sütun halinde daktilo ile yazılı isim ve fiyatlar üzerinde gezdirdi ve: "Sportsman," dedi. "En iyisi Sportsman."</p>

  <p class="calibre">Johnson diğer hamallara sordu: "Siz de aynı fikirde misiniz, baylar?"</p>

  <p class="calibre">Hamalların biri başıyla tasdik etti. Diğeri Fransızca "Şahsen bilmem ama," dedi. "Sportsman'i çok duydum, iyidir."</p>

  <p class="calibre">Johnson kıza: "Bir şişe Sportsman getirin," dedi. Listedeki fiyatına baktı: on bir İsviçre frangıydı. "İki şişe olsun!" Sportsman'i tavsiye eden hamala: "Sizlerle beraber oturabilir miyim?" diye sordu.</p>

  <p class="calibre">Hamal gülerek: "Oturun," dedi, "keyfinize bakın." Gözlüğünü katlayıp mahfazasına koyarken ilâve etti: "Bugün doğum gününüz mü, efendim?"</p>

  <p class="calibre">"Hayır. Bu bir kutlama değil. Karım benden boşanmaya karar verdi de."</p>

  <p class="calibre">"Sahi mi?" dedi hamal! "Zannetmem." Diğer hamal inanmamış gibi başını salladı. Üçüncüsü, söyleneni duymamışa benziyordu.</p>

  <p class="calibre">Johnson: "Bu, şüphesiz ki olağan işlerden ama," dedi, "ilki defa dişçiye giden bir kimse, veya ilk âdetini gören bir kız gibi üzüldüm."</p>

  <p class="calibre">Hamalların en yaşlısı: "Öyledir," dedi, "sizi anlıyorum."</p>

  <p class="calibre">Johnson: "İçinizde hiç boşanmış olan yok mu?" diye sordu. Fransızcası şimdi açılmıştı ve oldukça iyi konuşuyordu. Sportsman'i tavsiye eden hamal: "Hayır" cevabını verdi: "Burada pek boşanmazlar. Boşanan beyler vardır, ama, sayısı pek azdır."</p>

  <p class="calibre">"Bizde farklı" dedi Johnson. "Hemen hemen herkes boşanır."</p>

  <p class="calibre">Hamal tasdik etti: "Doğru, gazetelerde okudum."</p>

  <p class="calibre">Johnson: "Ben nasılsa geç kaldım," diye devam etti. "Otuz beş yaşındayım, ilk defa boşanıyorum."</p>

  <p class="calibre">Hamal: "Mais vous êtes encore jeune," ("Fakat henüz gençsiniz.") dedi ve diğer ikisine izah etti: "Monsieur n'a que trente cinq ans." ("Bay ancak otuz beşinde."). Ötekiler başlarıyla tasdik ettiler. Sonra biri ilâve etti: "Beyefendi çok genç."</p>

  <p class="calibre">"Sahiden ilk defa mı boşamyorsunuz?"</p>

  <p class="calibre">"Sahiden," dedi Johnson. "Lütfen şarabı açar mısınız matmazel?"</p>

  <p class="calibre">"Boşanmak masraflı mıdır?"</p>

  <p class="calibre">"On bin frank."</p>

  <p class="calibre">"İsviçre frangı mı?"</p>

  <p class="calibre">"Hayır, Fransız."</p>

  <p class="calibre">"İki bin İsviçre frangı eder. Yine de ucuz değil."</p>

  <p class="calibre">"Evet."</p>

  <p class="calibre">"Peki niye boşanırlar öyleyse?"</p>

  <p class="calibre">"Karı veya koca teklif eder."</p>

  <p class="calibre">"Niçin teklif etsin?"</p>

  <p class="calibre">"Bir başkasıyla evlenmek için."</p>

  <p class="calibre">"Fakat budalaca bir iş bu."</p>

  <p class="calibre">"Fikrinize iştirak ediyorum." dedi Johnson. Garson kız kadehleri doldurdu, hepsi kaldırdılar. Johnson: "Prosit," ("Şerefe!") dedi. Hamal: "A votre santé, monsieur." ("Sıhhatinize.") cevabını verdi. Diğer ikisi: "Salut!" ("Selâm.") diyerek içtiler. Şampanyanın taze şıraya benzer bir lezzeti vardı.</p>

  <p class="calibre">Johnson sordu: "İsviçre'de, çeşitli dillerde kadeh kaldırmak âdet midir?"</p>

  <p class="calibre">"Hayır. Fransızcada çok kullanılır. Üstelik burası Fransız İsviçresi."</p>

  <p class="calibre">"Fakat siz Almanca konuşuyorsunuz?"</p>

  <p class="calibre">"Evet, benim doğduğum yerde almanca konuşurlar."</p>

  <p class="calibre">"Evet... Çok masraflı olurdu. Esasen hiç evlenmedin ki..."</p>

  <p class="calibre">"Anladım," dedi Johnson. "Demek hiç boşanmadm?"</p>

  <p class="calibre">"Öyle mi. Ya bu baylar?"</p>

  <p class="calibre">"Onlar evli."</p>

  <p class="calibre">Johnson, hamallardan birine sordu: "Evlilik hoşunuza gidiyor mu?"</p>

  <p class="calibre">"Efendim?"</p>

  <p class="calibre">"Evliliği beğeniyor musunuz?"</p>

  <p class="calibre">"Oui. C'est normale." ("Evet, tabii bir şey.")</p>

  <p class="calibre">"Doğru, ya siz bayım?"</p>

  <p class="calibre">Diğer hamal: "Ça va," ("Hava hoş.") cevabını verdi.</p>

  <p class="calibre">"Bana sorarsanız," dedi Johnson, "ça ne va pas." ("Hiç de hoş değil.").</p>

  <p class="calibre">Birinci hamal: "Mösyö boşanacakmış," izahatını verdi. İkinci hamal: "Ya?" dedi. "Öyle mi?" dedi üçüncüsü. Johnson, birinci hamala: "Galiba," dedi, "bu mevzu sıktı. Benim derdim sizi alâkadar etmiyor." "Ediyor, tabii."</p>

  <p class="calibre">"Neyse, başka bir mevzuu konuşalım." "Nasıl isterseniz." "Neden bahsedelim acaba?" "Spor yapar mısınız, efendim?" "Hayır," dedi Johnson, "ama karım yapar." "Siz nasıl vakit geçirirsiniz?" "Yazarım."</p>

  <p class="calibre">"Çok para getirir mi bu iş?" "Hayır, fakat tanındıktan sonra getirir." "Çok enteresan."</p>

  <p class="calibre">"Hayır," dedi Johnson, "enteresan değildir. Baylar! Müteessirim fakat sizlerden ayrılmak zorundayım. Siz öbür şişeyi için lütfen."</p>

  <p class="calibre">"Daha trenin gelmesine kırk beş dakika var." Johnson: "Biliyorum," cevabını verdi. Garson kıza, yemeğin ve şarabın parasını ödedi. Kız sordu: "Gidiyor musunuz efendim?"</p>

  <p class="calibre">"Evet. Küçük bir gezintiye çıkıyorum. Bavullarım burada kalsın."</p>

  <p class="calibre">Boynuna atkısını sardı, paltosunu ve şapkasını giyip çıktı. Pencereden içeriye baktı: hamallar masada oturuyorlardı. Garson kız, ilk şişeden artan şarabı kadehlerine tevzi ettikten sonra, açılmamış şişeyi alıp bara götürdü. Johnson: "Her birine üç küsur frank düşer," diye düşündü. Döndü ve istasyonun plâtformunda gezinmeye başladı. Lokantada oturup o mevzuda konuşmakla ferahlayacağını zannetmiş, fakat yanılmıştı. Ancak huzursuzluğu artmıştı.</p>

  <p class="calibre">&nbsp;</p>
</body>
</html>
