<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre1" id="calibre_toc_3">İSVİÇRE'YE ÖVGÜ I : MONTREUX'DE MR. WHEELER'İN PORTRESİ <a class="calibre2" id="anchor5"></a><a class="calibre2" id="anchor6"></a></h1>

  <p class="calibre">İstasyon lokantası sıcak ve aydınlıktı. Masalar silinip parlatılmıştı. Raflarda parlak kâğıda sarılı bisküvi kutuları vardı. Oyma koltukların döşemeleri eski, fakat rahattı. Duvarda asılı yine oyma bir saat ve dipteki köşede bar bulunuyordu. Pencereden, dışarıda yağan kar görünüyordu.</p>

  <p class="calibre">Saatin altındaki masada iki hamal oturmuş taze şarap içiyorlardı. O esnada diğer bir hamal gelip Simplon-Orient ekspresinin Saint Maurice'de bir saat tehir yaptığını haber verdi.</p>

  <p class="calibre">Garson kız Mr. Wheeler'in masasına gelerek:</p>

  <p class="calibre">"Efendim," dedi. "Ekspres bir saat tehirliymiş. Arzu ederseniz bir kahve getireyim."</p>

  <p class="calibre">"Uykumu kaçırmazsa..."</p>

  <p class="calibre">"Efendim?"</p>

  <p class="calibre">"Peki getirin," dedi. Mr. Wheeler.</p>

  <p class="calibre">"Hay hay efendim."</p>

  <p class="calibre">Kız kahveyi getirdi. Mr. Wheeler, pencereden istasyonun önüne yağan kan seyrediyordu. Kıza sordu:</p>

  <p class="calibre">"İngilizceden başka dil bilir misiniz?"</p>

  <p class="calibre">"Evet efendim. Almanca, Fransızca ve türlü lehçelerini..."</p>

  <p class="calibre">"Bir şey içer misiniz?"</p>

  <p class="calibre">"Hayır efendim. Lokantada müşterilerle içmek yasaktır."</p>

  <p class="calibre">"Bir sigara almaz mısırız?"</p>

  <p class="calibre">"Teşekkür ederim, içmem."</p>

  <p class="calibre">"Pekâlâ," dedi Mr. Wheeler. Tekrar dışarıyı seyre koyuldu. Kahvesini bitirip, bir sigara yaktıktan sonra:</p>

  <p class="calibre">"Fraulein," diye seslendi. Garson kız geldi.</p>

  <p class="calibre">"Ne arzu ettiniz efendim?"</p>

  <p class="calibre">"Sizi."</p>

  <p class="calibre">"Lâtife etmeyiniz efendim."</p>

  <p class="calibre">"Lâtife etmiyorum."</p>

  <p class="calibre">"O halde böyle şeyler söylemeyin."</p>

  <p class="calibre">"Münakaşa edecek vaktim yok," dedi Mr. Wheeler. "Kırk dakika sonra tren geliyor. Benimle üst kata çıkarsanız size yüz frank veririm."</p>

  <p class="calibre">"Böyle şeyler söylemeniz doğru değil, efendim. Şuradaki hamala söyleyeyim, size biraz arkadaşlık etsin."</p>

  <p class="calibre">"Hamal filân istemiyorum," dedi Mr. Wheeler. "Ne bir polis memuru, ne de sigara satan şu delikanlılardan birini... Sizi istiyorum."</p>

  <p class="calibre">"Böyle konuşacaksanız, dışarı çıkınız efendim. Burada bu sözleri söyleyemezsiniz."</p>

  <p class="calibre">"Siz niçin uzaklaşmıyorsunuz öyleyse? Gidersiniz, olur biter."</p>

  <p class="calibre">Kız uzaklaştı. Mr. Wheeler, hamala bir şey söyleyecek mi diye arkasından baktı. Söylemedi.</p>

  <p class="calibre">"Mademoiselle!"</p>

  <p class="calibre">Kız geldi.</p>

  <p class="calibre">"Bana bir şişe Sion şarabı getirir misiniz?"</p>

  <p class="calibre">"Peki efendim."</p>

  <p class="calibre">Mr. Wheeler, kızın çıkışını ve şarap şişesini masaya getirişini seyretti. Duvardaki saate bakıp:</p>

  <p class="calibre">"Size iki yüz frank veririm," dedi.</p>

  <p class="calibre">"Böyle şeyler söylemeyin lütfen."</p>

  <p class="calibre">"İki yüz frank hayli paradır."</p>

  <p class="calibre">Kız: "Susun, lütfen," dedi İngilizceyi konuşmakta zorluk çekmeye başlamıştı. Mr. Wheeler, ona iştiha ile bakıyordu:</p>

  <p class="calibre">"İki yüz frank?"</p>

  <p class="calibre">"Çok kabasınız."</p>

  <p class="calibre">"Peki, gidin öyleyse. Karşımda durmazsanız, ben de sizinle konuşmam."</p>

  <p class="calibre">Kız masadan ayrılıp bara doğru yürüdü. Mr. Wheeer, şarabını içiyor; bir yandan da kendi kendine gülüyordu:</p>

  <p class="calibre">"Mademoiselle!" diye seslendi. Kız duymamış gibi davrandı. Tekrar bağırdı:</p>

  <p class="calibre">"Mademoiselle!"</p>

  <p class="calibre">Garson kız geldi: "Bir şey mi arzu ettiniz?"</p>

  <p class="calibre">"Evet, pek çok... Üç yüz frank vereceğim."</p>

  <p class="calibre">"Çok kabasınız."</p>

  <p class="calibre">"Üç yüz İsviçre frangı."</p>

  <p class="calibre">Kız uzaklaştı. Mr. Wheeler arkasından bakıyordu. O sırada kapı açıldı, içeriye bir hamal girdi. Mr. Wheeler'in bavullarını taşıyan hamaldı. Fransızca: "Tren geliyor efendim," dedi.</p>

  <p class="calibre">Mr. Wheeler kalkarken: "Mademoiselle," diye tekrar seslendi. Kız masaya yaklaştı. "Şarap kaç para?"</p>

  <p class="calibre">"Yedi frank."</p>

  <p class="calibre">Mr. Wheeler, sekiz frank sayıp masanın üzerine bıraktı. Paltosunu giyip hamalın arkasından yürüdü. Dışarda hâlâ kar yağıyordu. Çıkarken:</p>

  <p class="calibre">"Au revoir, Mademoiselle," dedi. Garson kız arkasından bakıyordu. Çirkin ve kaba bir adam, diye düşündü. Olmayacak bir iş için üç yüz frank. Halbuki kim bilir kaç kere bu işi bedava yaptım. Üstelik buralarda gidecek yer de yok. Akıllı bir adam olsa bunu düşünürdü. Ne yer müsait ne de zaman... Bu kadarcık şey için üç yüz frank ha! Ne garip insanlar şu Amerikalılar!</p>

  <p class="calibre">İstasyonun beton plâtformunda bavullarının yanında duran Mr. Wheeler, yağan karın altında yaklaşan trenin lambalarına bakıyor, bir yandan da lokantada çok ucuza eğlendiğini düşünüyordu. Yemek masrafından gayri, bir şişe şarap için sadece yedi frank sarfetmişti. Bir frank da bahşiş. Maamafih yetmiş beş sent bahşiş verseydi daha iyi olurdu. O takdirde şimdi kendini daha müsterih hissedecekti. Bir İsviçre frangı beş Fransız frangıydı ve Mr. Wheeler Paris'e gidiyordu. Paraya ne kadar düşkünse kadınlara karşı da o kadar lakayttı. Bu istasyona evvelce gelmişti. Üst katta gidilecek bir yer olmadığını biliyordu. Mr. Wheeler hesabını bilen bir adamdı.</p>

  <p class="calibre">&nbsp;</p>
</body>
</html>
