<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre1" id="calibre_toc_17">BEYAZ FİLLERE BENZEYEN TEPELER <a class="calibre2" id="anchor33"></a><a class="calibre2" id="anchor34"></a></h1>

  <p class="calibre">Ebro vadisinin öte yanında uzun ve beyaz tepeler vardı. Vadinin bu yanında ne bir gölge, ne ağaç görülürdü, iki demiryolu hattı arasında güneş altında istasyon bulunuyordu. İstasyonun hemen dibine binanın sıcak gölgesi düşüyordu; sinekler içeri girmesin diye büfenin açık kapısına karşıdan karşıya boncuklu kamışları dizerek yaptıkları bir perde asmışlardı. Amerikalı ile kız, binanın dışında gölgedeki masaya oturdular. Hava sıcak mı sıcaktı ve Barcelona'dan çıkan ekspresin gelmesine kırk dakika vardı. Tren bu kavşakta iki dakika kaldıktan sonra Madrid'e doğru yoluna devam ederdi.</p>

  <p class="calibre">Kız, "Ne içeceğiz?" diye sordu. Şapkasını çıkarıp masanın üzerine koymuştu.</p>

  <p class="calibre">Erkek, "Çok sıcak," dedi.</p>

  <p class="calibre">"Bira içelim."</p>

  <p class="calibre">Erkek perdeye doğru, "Dos cervezas" diye seslendi.</p>

  <p class="calibre">Bir kadın eşikten sordu:</p>

  <p class="calibre">"Büyüklerden mi?"</p>

  <p class="calibre">"Evet. İki büyük."</p>

  <p class="calibre">Kadın iki bardak bira ile keçe yastıcıklarını getirdi. Yastıcıklarla bira bardaklarını masanın üzerine koyup erkekle kıza bir göz attı. Kız ötelere, bir çizgi halinde uzanan tepelere bakıyordu. Tepeler güneş altında beyaz görünüyorlardı ve toprak baştanbaşa esmer, kuruydu.</p>

  <p class="calibre">"Beyaz filleri andırıyorlar," dedi kız.</p>

  <p class="calibre">Erkek birasını içiyordu: "Ben hiç fil görmedim," dedi.</p>

  <p class="calibre">"Göremezdin."</p>

  <p class="calibre">Erkek, "Görebilirdim," dedi. "Sırf senin göremezdin demen bir şey ifade etmez."</p>

  <p class="calibre">Kız boncuklu perdeye baktı, "Üzerine boyayla bir şey yazmışlar," dedi. "Ne yazıyor?"</p>

  <p class="calibre">"Anis del Toro; bir içkidir."</p>

  <p class="calibre">"Tadına baksaydık?"</p>

  <p class="calibre">Erkek perdeye, "Buraya bakın" diye seslendi. Kadın büfeden çıktı.</p>

  <p class="calibre">"Dört real," (İspanya'da kullanılan ufak gümüş para.) dedi.</p>

  <p class="calibre">"İki Anis del Toro istiyoruz."</p>

  <p class="calibre">"Suyla mı?"</p>

  <p class="calibre">"Suyla mı istersin?"</p>

  <p class="calibre">"Bilmem," dedi kız. "Suyla mı iyi olur?"</p>

  <p class="calibre">"Fena olmaz."</p>

  <p class="calibre">"Suyla mı istiyorsunuz?" diye sordu kadın.</p>

  <p class="calibre">"Evet, suyla."</p>

  <p class="calibre">Kız, "Meyan köküne benziyor tadı," deyip bardağı bıraktı.</p>

  <p class="calibre">"Her şey öyledir."</p>

  <p class="calibre">"Evet," dedi kız. "Hepsi meyan kökü tadını veriyor. Bilhassa uzun zamandır hasretini çektiklerinin hepsi, absent'e (Pelin otu ile anasondan bir içki.) benziyor."</p>

  <p class="calibre">"Oo, onu bırak."</p>

  <p class="calibre">Kız, "Sen başladın," dedi. "Ben eğleniyordum. Güzel vakit geçiriyordum."</p>

  <p class="calibre">"Peki, peki, gayret edelim, güzel vakit geçirelim."</p>

  <p class="calibre">"İyi. Ben gayret ediyorum. Dağların beyaz fillere benzediğini söyledim. Muhteşem değil miydi?</p>

  <p class="calibre">"Muhteşemdi."</p>

  <p class="calibre">"Bu yeni içkinin tadına bakmak isterdim. Bütün yaptığımız bu değil mi: etraftaki şeylere bakmak, yeni içkiler denemek?"</p>

  <p class="calibre">"Öyle sanıyorum."</p>

  <p class="calibre">Kız tepelere daldı.</p>

  <p class="calibre">"Sevimli tepeler," dedi. "Beyaz fillere pek de benzemiyorlar. Ben sadece ağaçlar arasından görünen satıhlarının rengini söylemek istemiştim."</p>

  <p class="calibre">"Birer daha içelim mi?" "Hay hay."</p>

  <p class="calibre">Sıcak bir rüzgâr perdeyi masadan karşıya doğru uçurdu.</p>

  <p class="calibre">Erkek: "Bira güzel, soğuk." dedi.</p>

  <p class="calibre">"Çok, hoş," dedi kız.</p>

  <p class="calibre">Erkek: "Son derece basit bir ameliyat, inan, Jig" dedi. "Hattâ ameliyat bile sayılmaz."</p>

  <p class="calibre">Kız masa ayaklarının dayandığı toprağa gözlerini dikti.</p>

  <p class="calibre">"Önem bile vermeyeceksin eminim, Jig. Hakikaten işten değil. Sadece, hava girmesine müsaade etmek için, o kadar."</p>

  <p class="calibre">Kız bir şey söylemedi.</p>

  <p class="calibre">"Ben seninle beraber gideceğim ve hep yanında kalacağım. Sadece havanın içeri girmesine müsaade edecekler, ondan sonra her şey en mükemmel şekilde, tabii olacak."</p>

  <p class="calibre">"Peki, ondan sonra ne yapacağız?"</p>

  <p class="calibre">"Ondan sonra hiçbir derdimiz olmayacak. Tıpkı bundan önceki gibi."</p>

  <p class="calibre">"Seni böyle düşündüren ne?"</p>

  <p class="calibre">"İkimizin canını, sıkan bir tek şey varsa, o da bu. Bizi yalnız bu bedbaht ediyor."</p>

  <p class="calibre">Kız perdeye baktı. Elini uzatıp iki dizini tuttu.</p>

  <p class="calibre">"Ondan sonra da hiçbir derdimiz olmayacak, mesut olacağız mı diyorsun?"</p>

  <p class="calibre">"Olacağız, eminim. Korkmana hiç sebep yok. Bunu yapmış olan o kadar çok kişi gördüm ki."</p>

  <p class="calibre">"Ben de," dedi kız. Sonra hepsi de o kadar mesut oldular ki."</p>

  <p class="calibre">"Yapmak istemiyorsan mecbur değilsin tabii," dedi erkek. İstemiyorsan zorlamam. Fakat son derece basit olduğunu biliyorum."</p>

  <p class="calibre">"Sen hakikaten istiyor musun?"</p>

  <p class="calibre">"Yapılacak en iyi şey bence bu. Ama içinden gelerek yapmayacaksan istemem."</p>

  <p class="calibre">Peki, bunu yaparsam mesut olacak mısın, her şey eskisi gibi olacak ve beni sevecek misin?"</p>

  <p class="calibre">"Seni zaten seviyorum. Seni sevdiğimi biliyorsun."</p>

  <p class="calibre">"Biliyorum. Ama onu yaparsam, tepelerin beyaz filleri andırdığını söylesem yine cazip olacak mı, senin hoşuna gidecek mi bu söz?"</p>

  <p class="calibre">"Hoşuma gidecek. Şimdi de gidiyor ya, kafamı veremiyorum sadece. Endişeli olunca nasıl olduğumu bilirsin."</p>

  <p class="calibre">"Bunu yaparsam hiç endişen olmayacak mı?"</p>

  <p class="calibre">"Onun için endişelenemezdim, çünkü çok basit."</p>

  <p class="calibre">"Öyleyse yapacağım. Çünkü kendimi düşündüğüm yok."</p>

  <p class="calibre">"Ne demek istiyorsun?"</p>

  <p class="calibre">"Kendimi düşünmüyorum diyorum."</p>

  <p class="calibre">"Ama ben düşünüyorum seni."</p>

  <p class="calibre">"Aa, evet, ama ben düşünmüyorum kendimi. Onu. yapacağım, o zaman her şey düzelecek."</p>

  <p class="calibre">"Sana böyle geliyorsa yapmanı istemem."</p>

  <p class="calibre">Kız kalkıp istasyonun ucuna doğru yürüdü. Karşıda, öbür yakada Ebro'nun kıyıları boyunca ekin tarlaları ve ağaçlar uzanıyordu. Dağlar nehrin ötesinde, uzaklardaydı. Bir bulutun gölgesi tarladan geçiyordu. Kız ağaçların arasından nehri gördü.</p>

  <p class="calibre">"Bütün bunlara sahip olabilirdik." dedi kız. "Bizim her şeyimiz olabilirdi, her gün onu biraz daha imkânsızlaştırıyoruz."</p>

  <p class="calibre">"Ne dedin?"</p>

  <p class="calibre">"Her şeyimiz olabilirdi", dedim.</p>

  <p class="calibre">"Her şeyimiz olabilir."</p>

  <p class="calibre">"Hayır, olamaz."</p>

  <p class="calibre">"Bütün dünya bizim olabilir."</p>

  <p class="calibre">"Hayır, olamaz."</p>

  <p class="calibre">"Her yere gidebiliriz."</p>

  <p class="calibre">"Hayır, gidemeyiz. Artık bizim değil."</p>

  <p class="calibre">"Bizim."</p>

  <p class="calibre">"Hayır, değil. Onu bir kere aldılar, hiçbir zaman geri alamazsın."</p>

  <p class="calibre">"Ama almadılar ki."</p>

  <p class="calibre">"Bekle görürsün."</p>

  <p class="calibre">"Haydi gölgeye gel" dedi erkek. "Böyle düşünmemelisin."</p>

  <p class="calibre">Kız, "Düşündüğüm filân yok," dedi. "Sadece bildiklerim var."</p>

  <p class="calibre">"Ne yapmayı arzu etmediğin bir şeyi yapmanı isterim, ne de..."</p>

  <p class="calibre">"Ben de benim için iyi olmayacak şeyleri," dedi kız. Bir bira daha içebilir miydik?"</p>

  <p class="calibre">"Elbette. Ama şunu kabul etmen lâzım ki..."</p>

  <p class="calibre">"Kabul ediyorum," dedi kız. "Şu konuşmayı bırakamaz mıyız dersin?"</p>

  <p class="calibre">Masaya oturdular. Kız vadinin kuru tarafındaki tepelere, adam masaya ve kıza bakıyordu.</p>

  <p class="calibre">"Anlaman lâzım ki," dedi adam, "eğer sen arzu etmiyorsan, onu yapmanı istemiyorum. Sana bir şey ifade ediyorsa, bu, işi bitirmeye son derece istekliyim."</p>

  <p class="calibre">"Sana bir şey ifade ediyor mu? Uyuşabilirdik."</p>

  <p class="calibre">"Elbette ediyor. Ama seni istiyorum, başkasını değil. Başka hiç kimseyi istemiyorum. Ve bunun son derece basit olduğunu biliyorum."</p>

  <p class="calibre">"Evet, son derece basit olduğunu biliyorsun."</p>

  <p class="calibre">"Sen öyle söyle bakalım, kat'i olarak biliyorum."</p>

  <p class="calibre">"Bir şey istesem yapar miydin şimdi?"</p>

  <p class="calibre">"Senin için her şeyi yaparım."</p>

  <p class="calibre">"Lütfen, lütfen, lütfen, lütfen, lütfen, lütfen lütfen şu konuşmayı keser misin?"</p>

  <p class="calibre">Erkek sesini çıkarmadı ama istasyon duvarına dayalı bavullara gözlerini dikti. Bavulların üzeri geceleri kaldıkları bütün otellerde yapıştırılan etiketlerle doluydu.</p>

  <p class="calibre">"Fakat onu yapmanı istemiyorum," dedi erkek. "Ona ait hiçbir şey vazifem değil."</p>

  <p class="calibre">Kız: "Bağıracağım," dedi.</p>

  <p class="calibre">Kadın perdenin arasından iki bira bardağıyla çıktı, bardakları ıslak keçe yastıcıkları üzerine koydu. "Tren beş dakika sonra gelir," dedi.</p>

  <p class="calibre">Kız, "Ne dedi?" diye sordu.</p>

  <p class="calibre">"Tren beş dakikaya kadar geliyormuş."</p>

  <p class="calibre">Kız kadına teşekkür için ışıl ışıl bir tebessümle baktı.</p>

  <p class="calibre">Erkek, "Bavulları istasyonun öbür tarafına götürsem iyi ederim," dedi. Kız ona gülümsedi.</p>

  <p class="calibre">"Peki. Sonra gel biramızı bitirelim."</p>

  <p class="calibre">İki ağır bavulu kaldırıp istasyonun etrafından öteki yola götürdü. Yolun yukarısına baktı ama treni göremedi. Dönüp tren bekleyenlerin içki içtikleri büfeye girdi. Orada bir Anis içti, içeridekilere bir göz attı. Hepsi de uslu uslu treni bekliyorlardı. Boncuklu perdeden dışarı çıktı. Kız masada oturuyordu, erkeğe gülümsedi.</p>

  <p class="calibre">Erkek, "Daha iyisin ya?" diye sordu.</p>

  <p class="calibre">"İyiyim," dedi kız. "Hiçbir şeyim yok. Çok, çok iyiyim."</p>

  <p class="calibre">(Çeviren: M. Zeki GÜLSOY)</p>

  <p class="calibre">&nbsp;</p>

  <p class="calibre">SON</p>

  <p class="calibre">&nbsp;</p>
</body>
</html>
