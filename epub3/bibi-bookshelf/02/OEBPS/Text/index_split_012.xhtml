<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre1" id="calibre_toc_13">KÖPRÜ BAŞINDAKİ İHTİYAR <a class="calibre2" id="anchor25"></a><a class="calibre2" id="anchor26"></a></h1>

  <p class="calibre">Köprüye giden yolun kenarında, üstü başı toz-toprak içinde, gözlükleri maden çerçeveli bir ihtiyar oturmuştu. Tombazlardan yapılmış köprü bu sahili karşı sahile bağlıyordu. Üzerinden, durmadan, kamyonlar, yük arabaları, adamlar, kadınlar, çocuklar geçiyordu. Katır koşulu arabalar karşıki sarp sahili, arkalarından iten askerlerin yardımıyla tırmanmaya çalışıyordu. Bu yokuşu, kamyonlar da, mihaniki bir homurtu içinde çıkıyor, çıkar çıkmaz da alabildiğine, savuşup gidiyordu. Diz boyunu bulan tozun içinde köylüler güçlükle ilerleyebiliyorlardı. İhtiyar, oturduğu yerde, kımıldamıyordu bile. Adım atacak hali yoktu.</p>

  <p class="calibre">Vazifem icabı, köprüyü geçip kıyının durumunu incelemem, düşmanın nereye kadar ilerlediğini öğrenmem lazımdı. Gittim; öğrenip döndüm. Artık görünürde araba filân kalmamıştı. Ama ihtiyar hep olduğu yerdeydi.</p>

  <p class="calibre">"Nereden geliyorsunuz", diye sordum. Gülümseyerek:</p>

  <p class="calibre">"San Carlos'dan", dedi.</p>

  <p class="calibre">Doğup büyüdüğü yerdi. Adını söylerken, hazdan, gözlerinin içi gülüyordu.</p>

  <p class="calibre">"Hayvanlarla uğraşırdım."</p>

  <p class="calibre">Pek de iyi anlamadan:</p>

  <p class="calibre">"Ya!" dedim.</p>

  <p class="calibre">Söze yine o devam etti:</p>

  <p class="calibre">"Evet," dedi. "Anlıyorsunuz, değil mi? Hayvanlara bakıyordum. San Carlos'dan son ayrılan ben oldum."</p>

  <p class="calibre">Ne çobana benziyordu, ne sığırtmaca. Tozlu, siyah esvaplarım, ağarmış saçlarını, çelik çerçeveli gözlüklerini süzerek dedim ki:</p>

  <p class="calibre">"Ne gibi hayvan?"</p>

  <p class="calibre">"Çeşit çeşit." dedi.</p>

  <p class="calibre">Sonra dertli dertli başını sallayarak:</p>

  <p class="calibre">"Hepsini bırakmak zorunda kaldım," diye ilâve etti.</p>

  <p class="calibre"><span>Gözüm köprüde ve Ebro ırmağının bir Afrika nehrini andıran deltasında, kulaklarım ilk çatışmaların o hiçbir</span> <span>zaman kestirilemeyen ilk gürültülerinde, düşmanın ne zaman ortaya çıkacağını düşünmekle meşguldüm. İhtiyar hep aynı yerde oturuyordu.</span> &nbsp;</p>

  <p class="calibre">"Ne çeşit hayvan?" diye sordum.</p>

  <p class="calibre">"Üç çeşit." Sonra izah etti:</p>

  <p class="calibre">"İki keçi, bir tane kedi, üç çift de güvercin."</p>

  <p class="calibre">"Hepsini bırakmak zorunda kaldınız, öyle mi?"</p>

  <p class="calibre">"Evet. Sebep de topçular. Yüzbaşı dedi ki, şehri terketmek lazımmış... Topçuların yüzünden.."</p>

  <p class="calibre">Köprünün öte yanında, gecikmiş bir kaç arabanın telâşla yamacı aşmaya çalıştıklarına bakarak, sordum:</p>

  <p class="calibre">"Kimseniz yok mu?" O cevap verdi:</p>

  <p class="calibre">"Hayır. Yalnız bu hayvanlar işte. Kediden korkmam; o, nasıl olsa canını kurtarır. Kedi kısmı daima işin kolayını bulur; ama ötekiler? Ne olacaklar? Kötü kötü şeyler geliyor aklıma."</p>

  <p class="calibre">"Siyasî kanaatleriniz nedir?"</p>

  <p class="calibre">"Benim siyasî kanaatim filân yok. Yaşım yetmiş. On iki kilometrelik yolu da yayan yürüdüm. Adım atacak takatim kalmadı."</p>

  <p class="calibre">"İyi ama, burası pek o kadar emin bir yer değil. Kalkıp şu dört yol ağzına kadar gidebilseniz... orada kamyon da bulursunuz. Şu Tortosa yolunun ayrıldığı yerde."</p>

  <p class="calibre">"Bir dakika daha dinleneyim, ondan sonra giderim. Nereye gidiyor o kamyonlar?"</p>

  <p class="calibre">"Barselona'ya."</p>

  <p class="calibre">"Orada da kimsecikleri tanımam. Ama neyse, eksik olmayın. Tekrar tekrar teşekkür ederim."</p>

  <p class="calibre">Şaşkın, bitkin bir halde yüzüme baktı; sonra, derdini bir başkasiyle paylaşmak istiyormuş gibi:</p>

  <p class="calibre">"Kedi nasıl olsa canını kurtarır. Ama ya ötekiler? Efendim? Siz ne düşünüyorsunuz ötekiler için?"</p>

  <p class="calibre">"Bilmem ki!.. Her halde onlar da kurtulurlar."</p>

  <p class="calibre">"Acaba?.."</p>

  <p class="calibre">"Öyle ya, niçin kurtulmasınlar?"</p>

  <p class="calibre">Bir yandan da hep karşı sahili gözetliyordum. Artık araba namına hiçbir şey kalmamıştı.</p>

  <p class="calibre">"Ama madem ki beni oradan topçular geliyor diye uzaklaştırdılar, topçular gelince onlar ne yapar?"</p>

  <p class="calibre">"Güvercinlerin kafesini açık bırakmamış mıydınız?"</p>

  <p class="calibre">"Evet."</p>

  <p class="calibre">"Öyleyse, uçarlar."</p>

  <p class="calibre">"Evet, uçarlar, orası muhakkak. Ama, ya ötekiler? En iyisi onları hiç düşünmemek."</p>

  <p class="calibre">"Siz yerinizden memnunsunuz, galiba; ben gidiyorum. Haydi, bir gayret edin bakalım. Ha gayret!"</p>

  <p class="calibre">"Teşekkür ederim."</p>

  <p class="calibre">Kalktı, sağına soluna baktı, sonra tekrar tozların içine oturuverdi. Alçak bir sesle ve kendi kendine:</p>

  <p class="calibre">"Hayvanlara bakardım, diye mırıldandı. Yalnız onlara bakardım."</p>

  <p class="calibre">Artık yapacak hiçbir şey yoktu. Paskalyaya rastlayan bir pazarda ve faşistler Ebro ırmağı istikametinde ilerliyorlardı. Karanlık, kapalı bir gündü. Hava o kadar tatsız ki, uçaklar bile çıkmamıştı. Bir bu, bir de kedilerin canlarını kendi başlarına kurtarabilmeleri... İşte ihtiyarın, hayatında, bundan başka da ümidi olacak değildi.</p>

  <p class="calibre">(Çeviren: Orhan VELİ)</p>

  <p class="calibre">&nbsp;</p>
</body>
</html>
