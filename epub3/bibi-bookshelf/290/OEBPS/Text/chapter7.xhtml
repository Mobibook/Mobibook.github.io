<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aile Çay Bahçesi</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="head html5_header">
      <h1>7</h1>

      <h2>Telefon acı acı çaldı!</h2>
    </div>

    <p>Ceptelefonu yokken geceleri gelirdi can sıkan haberler.</p>

    <p>Şimdi her an. Her yerde.</p>

    <p>En korunmasız anlarda küstahça çalıyor telefonlar.</p>

    <p>Özlem, boşanma kararı aldığını söylediğinde otobüs durağındaydım. Kızmıştım bu haberi telefonda verdiği için. Ağlıyordu. Boşanmasına değil de ağlamasına üzülmüştüm. Binmemiştim gelen otobüse. Yürümüştüm.</p>

    <p>Tülay Abla’nın oğlunu Eskişehir’de gözaltına aldıklarında ağdadaydım. Öylece kalakalmıştım. Çırılçıplak. Ender’in doğduğu günü düşünmüştüm. Suni sancı vermişlerdi Tülay Abla’ya. O an, telefonda haberi verirken sancıların en gerçeğini yaşıyordu, evlatları işkenceye yatırılmış bütün anaların derdiyle ağlıyordu.</p>

    <p>Derginin kapatılacağı haberi kantinde, kahve kuyruğunda geldi. “Hemen yukarı fırla,” dedi Cumhur. Bilgisayardakileri kurtarmak için yarım saatimiz vardı. Bir ara Cumhur, gözlüğünü çıkarıp elinin tersiyle gözlerini ovuşturdu. Çekmecesindeki yarım şişe votkayı yırtılmış kâğıtlarla dolu çöpe döktü. “Bu sayının da kutlaması böyle olacakmış,” dedi.</p>

    <p>Ve o gün...</p>

    <p>... o gün ben marketteyken...</p>

    <p>... hazır çorbalara hayranlıkla bakarken...</p>

    <p>... Hayriye Hanım aradı.</p>

    <p>Ağlıyordu.</p>

    <p>“Baban,” dedi, “baban ölüyor.”</p>
  </div>
</body>
</html>
