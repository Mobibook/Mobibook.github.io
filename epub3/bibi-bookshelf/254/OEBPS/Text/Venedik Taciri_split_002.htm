<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <h2 class="calibre8" id="calibre_pb_1">İkinci Sahne</h2>

    <p class="MsoNormal7"><i class="calibre5"><span class="calibre1">(Belmont. Portia'nın evinde bir oda. Portia ve yardımcısı Nerissa girer.)</span></i></p>

    <p class="MsoNormal5"><span class="calibre1">PORTIA —<span>&nbsp;&nbsp;&nbsp;</span> Vallahi Nerissa, şu minik bedenim bu koca dünyadan artık bıktı.</span></p>

    <p class="MsoNormal5"><span class="calibre1">NERISSA —<span>&nbsp;</span> Sevgili bayan, eğer derdiniz kısmetinizle aynı ağırlıkta olsaydı, o zaman gerçekten bıkardınız. Görebildiğim kadarıyla, bolluk içinde yüzüp tıkananlar da, darlık çekip aç kalanlar kadar hasta olabiliyor. O halde, ara yerde olabilmek az mutluluk sayılmaz. Aşırılık saçları vaktinden önce ağartır, ama kararı kaçırmayanın ömrü uzun olur.</span></p>

    <p class="MsoBodyTextIndent">PORTIA —<span>&nbsp;</span> Güzel sözler; iyi de söylendi.</p>

    <p class="MsoNormal5"><span class="calibre1">NERISSA — Bir de dinlenseydi, daha güzel olurdu.</span></p>

    <p class="MsoNormal5"><span class="calibre1">PORTIA —<span>&nbsp;</span> Eğer iyi olanı yapmak, bilmek kadar kolay olsaydı, köy kilisesi katedrale, yoksulun kulübesi de kral sarayına dönerdi. Ben papaz diye, kendi öğüdünü dinleyene derim. Yirmi kişiye birden kolayca davranış dersi verirdim, ama o dersi alacak yirmi kişiden biri olmaya gelince iş değişir, insanın beyni, kanını (14) dizginleyecek yasalar koyabilir; ama kızışmış tutkular soğuk kuralların üstünden atlayıp geçecektir. Gençlik çılgınlığı da böyle bir tavşandır işte: Topal nasihatın ağının (15) üstünden atlayıverir. Herneyse, bu tür akıl yürütmenin koca seçmeme yardımı olacağını sanmıyorum. Ah, şu "seçme" işi yok mu! İstediğimi seçmek elimde olmadığı gibi, istemediğimi itmek de elimde değil. İşte, yaşayan bir kızın isteği, ölmüş bir babanın iradesiyle böyle köstekleniyor. Ne zor değil mi Nerissa: Ne seçmek elimde birini, ne reddetmek.</span></p>

    <p class="MsoNormal5"><span class="calibre1">NERISSA —<span>&nbsp;</span> Babanız erdemli bir insandı; böyle kutsal kişilerin çoğu zaman bir bildikleri vardır. Bu nedenle, babanızın sizin talipleriniz için tasarladığı çekiliş işinde de - hani biri altın, biri gümüş, biri de kurşundan yapılma üç sandıktan doğru seçimi yapan sizi kazanacak ya - hiç kuşku yok, sizin seveceğiniz kişi doğru cevabı bulacak. Ama söylesenize, size talip olan prensler arasında hangisine kanınız kaynıyor?</span></p>

    <p class="MsoNormal5"><span class="calibre1">PORTIA —<span>&nbsp;</span> Hadi sen adlarını sırayla sayıver; ben onları nasıl gördüğümü anlatırım, sen de ordan duygularımı çıkarırsın.</span></p>

    <p class="MsoBodyTextIndent">NERISSA —<span>&nbsp;</span> İlk sırada Napoli Prensi var.</p>

    <p class="MsoNormal5"><span class="calibre1">PORTIA —<span>&nbsp;&nbsp;</span> Al sana şaşkın bir tay işte: Atından başka bildiği konu yok. Marifetmiş gibi de atını kendinin nalladığını anlatıyor. Korkarım anası bir nalbantla işi pişirmiş.</span></p>

    <p class="MsoNormal5"><span class="calibre1">NERISSA —<span>&nbsp;</span> Sonra Palatine Kontu geliyor.</span></p>

    <p class="MsoBodyTextIndent">PORTIA —<span>&nbsp;&nbsp;&nbsp;</span> Adamda hep bir surat bir surat; "İster al beni, ister alma," der gibi sanki. Hiçbir fıkraya gülmüyor: Genç yaşta takındığı bu yabani tavıra ve acıklı ifadeye bakılırsa, yaşlanınca herhalde ağlayan filozofa (16) dönecek. Bunlardan biriyle evleneceğime, kemiği ağzında bir kurukafaya varırım daha iyi. İkisinden de Tanrı beni korusun!</p>

    <p class="MsoNormal5"><span class="calibre1">NERISSA —<span>&nbsp;</span> Şu Fransız beyefendisine ne diyorsunuz, Monsieur le Bon'a?</span></p>

    <p class="MsoNormal5"><span class="calibre1">PORTIA —<span>&nbsp;&nbsp;</span> Adamı Tanrı yarattığına göre, erkekliğine söz olamaz tabii. Alay etmek günah, biliyorum, ama yani o da! Napoli Pren si'ninkinden daha iyi bir atı, Palatine Kontu'nunkinden daha iyi bir surat asma huyu var. Adam hem herkes, hem hiç kimse. Ardıç kuşu ötse, başlıyor oynamaya. (17) Kendi gölgesiyle kılıç tokuşturur bu. Onunla evlenirsem yirmi kocayla birden evlenmiş gibi olurum. Bana kızarsa onu bağışlayabilirim; ama bana çılgınca tutulursa, aşkına asla karşılık veremem.</span></p>

    <p class="MsoNormal5"><span class="calibre1">NERISSA —<span>&nbsp;</span> Peki Falconbridge denen şu genç İngiliz Baronu'na ne diyorsunuz?</span></p>

    <p class="MsoNormal5"><span class="calibre1">PORTIA —<span>&nbsp;&nbsp;&nbsp;</span> Aslında ona hiçbir şey demiyorum, çünkü söylediğimi anlamıyor; ne de ben onu anlıyorum. Ne Latince, ne Fransızca ne de İtalyanca biliyor. Benim üç kuruşluk İngilizceme ise sen varken herhalde başka tanık istemez. Adamın görünüşüne diyecek yok; ama dilsiz bir kuklayla kim konuşabilir? Üstelik öyle de acayip giyiniyor ki! Bence cepkenini İtalya'dan, boru pantolonunu Fransa'dan, şapkasını Almanya'dan, davranışlarını da her yerden almış.</span></p>

    <p class="MsoNormal5"><span class="calibre1">NERISSA —<span>&nbsp;</span> Komşusu İskoç Lordu hakkında ne düşünüyorsunuz?</span></p>

    <p class="MsoNormal5"><span class="calibre1">PORTIA —<span>&nbsp;&nbsp;&nbsp;</span> Al sana iyiliksever bir komşu işte: İngiliz'den bir tokat ödünç almış ve elinden gelen en kısa zamanda ödeyeceğine yemin etmiş. Sanırım Fransız da ona kefil olmuş ve böylece bir şaplak daha garantilenmiş. (18)</span></p>

    <p class="MsoNormal5"><span class="calibre1">NERISSA —<span>&nbsp;</span> Saxonya Dükü'nün yeğeni genç Alman'ı nasıl buluyorsunuz?</span></p>

    <p class="MsoNormal5"><span class="calibre1">PORTIA —<span>&nbsp;&nbsp;&nbsp;</span> Sabahları ayık olduğu zaman çekilmez, akşamüstü sarhoş olduğu zamansa hiç çekilmez buluyorum. En iyi haliyle, insandan biraz kötü; en kötü haliyle ise hayvandan biraz iyice. Aman bu adam başıma kalmasın da ne olursa olsun.</span></p>

    <p class="MsoNormal5"><span class="calibre1">NERISSA —<span>&nbsp;</span> Eğer çekilişe katılır ve doğru sandığı seçerse, siz de onunla evlenmeyi reddederseniz babanızın vasiyetini yerine getirmemiş olursunuz.</span></p>

    <p class="MsoNormal5"><span class="calibre1">PORTIA —<span>&nbsp;</span> Bu nedenle, ne olur ne olmaz, yanlış sandığın üstüne koca bir bardak dolusu Ren şarabı koyuver kuzum. Çünkü o zaman, sandığın içinde şeytan olduğunu bilse yine dayanamaz onu seçer. Bir süngerle evlenmektense her şeyi yaparım Nerissa.</span></p>

    <p class="MsoNormal5"><span class="calibre1">NERISSA — Bu lordların hiçbiriyle evlenirim diye korkmayın hanımefendi. Bana niyetlerini açtılar: Babanızın zoruyla uygulanacak olan şu sandık sınavı dışında bir yolla sizi kazanamazlarsa evlerine dönüp sizi bir daha rahatsız etmeyecekler.</span></p>

    <p class="MsoNormal5"><span class="calibre1">PORTIA —<span>&nbsp;&nbsp;</span> Sibylla (19) kadar uzun da yaşayacak olsam, ya babamın vasiyetinde belirttiği yolla evlenirim, ya da Diana (20) gibi bakire ölürüm. Bu talipler tayfasının böyle makul olmaları hoşuma gitti. Çünkü yokluğuna tapmadığım bir kişi bile yok aralarında. Dilerim Tanrı yollarını açık eder.</span></p>

    <p class="MsoNormal5"><span class="calibre1">NERISSA —<span>&nbsp;&nbsp;</span> Hatırlıyor musunuz hanımım, hani babanızın sağlığında, Montferrat Markisi'nin yanında buraya bir Venedikli gelmişti, hem okumuş hem asker?</span></p>

    <p class="MsoNormal5"><span class="calibre1">PORTIA —<span>&nbsp;&nbsp;&nbsp;</span> Evet evet, Bassanio; adı buydu yanılmıyorsam.</span></p>

    <p class="MsoNormal5"><span class="calibre1">NERISSA —<span>&nbsp;</span> Bildiniz efendim; şu budala gözlerimin gördüğü erkekler arasında güzel bir bayana en layık olanı oydu.</span></p>

    <p class="MsoNormal5"><span class="calibre1">PORTIA —<span>&nbsp;&nbsp;&nbsp;</span> Onu iyi hatırlıyorum; senin övgüne layık biri olduğunu da hatırlıyorum. <i class="calibre5">(Bir Hizmetkâr girer.)</i> Ne var, ne oldu?</span></p>

    <p class="MsoNormal5"><span class="calibre1">HİZMETKAR — Dört yabancı sizi arıyor bayan, ayrılmadan önce izninizi isteyeceklermiş. Beşincisinden, yani Fas Prensi'nden de haberci geldi: Efendisi Prens bu gece burda olacakmış.</span></p>

    <p class="MsoNormal5"><span class="calibre1">PORTIA —<span>&nbsp;</span> Bu gelen beşinciye, şu giden dördüne hoşça kal dediğim kadar gönülden hoş geldin diyebilseydim, gelişine çok sevinecektim. Eğer yüreğinde evliya yatıyor, ama dış görünüşü şeytana benziyorsa; beni eş diye alıvereceğine, günahlarımı dinleyip salıversin daha iyi. Gel Nerissa. (Hizmetkâra) Hadi ahbap, düş öne sen de. Daha taliplerden birinin arkasından kapıyı kapamadan öteki dikiliyor eşiğe.</span></p>

    <p class="MsoPlainText2">(Çıkarlar.)</p>
  </div>
</body>
</html>
