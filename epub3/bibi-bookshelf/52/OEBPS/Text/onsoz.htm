<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2>ÖNSÖZ</h2>

  <p>Size sunacağımız metinler, 1906 yılının Kasım ve Aralık aylarında Bostan’da Lowell Enstitüsü’nde ve 1907 yılının Ocak ayında New York’ta Kolombiya Üniversitesi’nde verilen konferanslardan derlenmiştir. Metinler herhangi bir ekleme ya da çıkarma olmaksızın olduğu gibi sunulmuştur. Faydacılık hareketi, ki bunu her ne kadar doğru bir tanımlama olarak görmesem de artık iyice yerleşmiştir, kendisini yoktan var etmiştir. Bu yolla felsefede her zaman için mevcut olmuş birçok eğilim bir arada anlam bulmuş ve yeni misyonlar yüklenmiştir. Bu gelişme çok değişik coğrafyalarda, çok değişik bakış açılarıyla gerçekleşmiştir. Ben karşımdaki tabloyu kendime neyi ifade ettiği üzerinden değerlendirmeyi seçerek, konu üzerideki ince çelişkilere saplanıp kalmadım. İnancım odur ki eleştirmenler de bizim mesajımızı tam olarak verebilmemiz için yeterli süreyi tanırlarsa, daha büyük çelişkilerin bile çözümlenmesinin önünde hiçbir engel kalmayacaktır.</p>

  <p>Genel olarak işleyeceğimiz konulara ilgi duyan okuyucularımızın konuya daha derinlemesine inebilmesi için referanslar da vereceğim.</p>

  <p>Bu noktada, John Dewey’in Mantık Teorisi üzerine çalışmaları, <i>Philosophical Review, Mind</i> ve <i>Journal of Philosophy</i> yayınlarında yer alan makaleleri büyük önem taşımaktadır.</p>

  <p>F.C.S. Schiller’in “Hümanizm Üzerine Çalışmalar”ı ile başlamak doğru olacaktır. Kendisinin önceki çalışmaları ve konu üzerindeki genel polemik neredeyse tamamıyla dipnotlarında gizlidir.</p>

  <p>J. Milhaud, Le Roy, Brondel ve de Sailfy’nin çalışmalarına göz atmakta da fayda vardır.</p>

  <p>Kimi yanlış anlaşılmaların önüne geçmek için, benim anladığım anlamdaki faydacılık ile radikal deneycilik arasında hiçbir mantıksal bağın bulunmadığını en başından itibaren ortaya koymak zorundayım. Radikal deneycilik kendi ayakları üzerine dikilmektedir. Oysa bir insan faydacılığa karşı çıksa bile aslında özünde bir faydacı olabilir.</p>
</body>
</html>
