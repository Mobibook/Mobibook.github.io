<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 title="HİNT KAPLANLARI">HİNT KAPLANLARI (1)</h2>

  <p>Varlıkların bilgisine iki yolla ulaşabiliriz. Varlıkların bilgisine doğrudan doğruya ya da sezgi yoluyla da ulaşabiliriz; kavramsal olarak ya da temsili şekilde de ulaşabiliriz. Gözümüzün önünde duran boş bir sayfayı ya da buna benzer doğrudan doğruya görebildiğimiz nesneleri sezgi yoluyla bilebilmemiz mümkündür. Ancak bildiğimiz şeylerin büyük çoğunluğunu yalnızca temsili olarak ya da sembolik olarak bilebiliriz. Örneğin, Hindistan’daki kaplanları ya da skolastik felsefe sistemini sezgi yoluyla bilebilmemiz mümkün değildir.</p>

  <p>Fikirlerimize uygun olması bakımından ilk olarak kavramsal bilgi konusunu ele alalım. Şu anda oturduğumuz yerden Hindistan’daki kaplanlar hakkında bilgimizin olduğunu varsayalım. Kaplanlar hakkında bilgimizin olduğunu söylemek gerçekte ne anlama gelecektir? Shadworth Hodgson’ın incelikten yoksun ancak kullanışlı ifadelerini kullanacak olursak, kendimizden emin olarak ifade ettiğimiz bilgiler ne ölçüde kesinlik taşıyacaktır ve kaplanların <i>herkes tarafından böyle bilindiğini</i> ifade etmek ne gibi bir değer taşıyacaktır?</p>

  <p>Kaplanlar hakkında bilgimizin olmasının, onları bedenen olmasa bile, bir şekilde zihnimizde canlandırabildiğimiz anlamına gelecektir. Onları bildiğimizi söylemek onlar hakkında fikre sahip olduğumuz anlamına gelecektir. Varlıkların kendilerinin yokluğuna karşın zihinlerimizde canlandırılabilmesinden çok derin anlamlar çıkarılabilmektedir. Sadece sağduyunun temsilciliğine soyunmuş olan skolastik felsefe zihnimizde canlandırdığımız kaplanları varoluşun özgün bir türü olarak açıklar ve bunu da <i>bir</i> <i>amaca</i> <i>yönelik yokluk</i> olarak adlandırır. Son olarak kaplanlar hakkında bilgiye sahip olmamızın onları oturduğumuz yerden zihinsel olarak işaret ettiğimiz anlamına geldiği de düşünülebilir.</p>

  <p>Peki bilineni işaret etmek ne anlama gelecektir?</p>

  <p>Bu soruya çok sıradan bir yanıt vereceğim. Bu yalnızca sağduyu ve skolastik düşüncenin değil aynı zamanda okumuş olduğum neredeyse tüm epistemoloji yazarların da aklını çelebilecek bir yanıt olacak. Kısaca yanıtım şu: Fikirlerimizin kaplanları işaret etmesi, en basit ve yalın haliyle fikirlerimizden kaynaklanan zihinsel çağrışım ve motor sonuçlar olarak bilinmektedir. Bunları izlediğimiz zaman kaplanlara ilişkin kimi tahminsel ya da gerçek bağlamlara ulaşırız. Bir jaguar bizlere bir kaplan olarak tanıtılırsa, kaplanları bildiğimiz için jaguarın bir kaplan olmadığını söyleyebiliriz. Gerçek kaplanların hakkında doğru kabul ettiğimiz diğer önermelerle çelişmediği sürece her türden önermeyi ortaya koyabiliriz. Kaplanlar hakkında ciddi bir çalışma yapacak olursak, örneğin kaplan avlamak için Hindistan’da safari düzenlersek ve avladığımız kaplanların derilerini ve dişlerini yanımızda getirirsek, doğrudan doğruya kaplanların gözlenmesine dayanan kimi hareketler sergileyebiliriz. Ancak, tüm bunları yaparken kaplanların zihinlerimizde canlandırdığımız imgelerinin kendisini aşan bir anlama bürünmediğini söylemeliyiz. Onlar ayrı bir olgusal gerçektir; kaplanların kendileri ayrı bir olgusal gerçektir. Fikirlerimizin kaplanlara işaret etmesi ise deney-içi ilişkiler alanıdır. Özetleyecek olursak fikirler ve kaplanlar kendi içlerinde, Hume’un ifadesiyle herhangi iki nesnenin olabileceği kadar birbirinden ayrıdır. Birinin diğerine işaret etmesi, doğanın ürünü olan bu türden diğer tüm etkiler kadar dışsal ve tesadüfidir.(2)</p>

  <p>Temsili bilgide herhangi bir içsel gizemin bulunmadığı konusunda sizi aydınlatabilmiş olduğumu umuyorum. Temsili bilgide fikir ile varlık arasındaki bağlantıyı kuran fiziksel ya da zihinsel köprüler bulunmaktadır. Bir objenin bilgisine ulaşmak onu dünyanın sunduğu bağlamda ele alabilmektir. Bu konuda ulaştığım netliği geçen yılbaşında New York’ta görmüş olduğum D.S. Miller dostuma borçlu olduğumu söylemeden geçemeyeceğim. Tüm bu tespitler, benim zaman zaman dalgalanmakta olduğunu düşündüğüm fikirlerimi doğru bir noktaya taşıyabilmiştir.</p>

  <p>Şimdi ise bir objenin bilgisine doğrudan doğruya ya da sezgisel olarak ulaşabileceğimiz bir duruma geçelim. Örneğin gözlerimizin önündeki boş sayfayı ele alalım. Bu durumda düşüncenin malzemesi ile varlığın malzemesi doğaları açısından birbirinden ayrılamayacak şekilde aynıdır. Fikir ile varlığı ayıran bir şey olmadığına göre onları birbiriyle ilişkilendiren herhangi bir bağlamdan da söz edebilmek mümkün olmayacaktır. “Yokluğa karşın varlık” ya da “işaret etmek” gibi nitelemeler anlamlarını kaybedecektir. Gözlerimizin önündeki boş sayfa fikirlerimizce kucaklanacaktır. Bu durumda varlığın bilgisine sahip olmak Hint kaplanlarının bilgisine sahip olmaktan farklı bir şekilde açıklanmak zorundadır. Deneyimlerimizin tüm noktaları örneğimizdekine benzer doğrudan bilgiye ulaşma durumlarıdır. Ancak kimi noktalarda inançlarımız bu sayfanın beyazlığı, düzlüğü ya da kareliği gibi temel veriler üzerinden şekillenmez. Bu niteliklerin gerçekten de varlığın vazgeçilmez yönleri mi olduğu, yoksa yalnızca daha kesin bilgiye ulaşana kadar benimsemiş olduğumuz koşulsal önermeler mi olduğu sorusu şu anki tartışma konumuzun oldukça dışına çıkmaktadır. Sonuç olarak obje gözlerimizin önündedir. Peki onu “bilmek” ne anlama gelmektedir? Kaplanın yaşadığı mekâna gittiğimizde zihnimizdeki ona ilişkin kavramsal fikrin de dönüşeceği durum olacaktır.</p>

  <p>Sözü döndürüp dolaştırmadan yanıtımı birkaç cümleyle vermek daha uygun olacaktır. İlk olarak deneyimimizin temel verisi olan beyaz sayfa bir başkasının deneyimine de aynı şekilde konu olabildiği sürece onu oradaki haliyle bildiğimizi söyleyebiliriz. Daha sonraki deneyimlerimiz sırasında tesadüfen onun aslında bazı molekülleri gizlemek üzere hazırlanmış bir araç olduğu ortaya çıkarsa; bilinen şey üzerinde tıpkı Hint kaplanları durumunda olduğu gibi eksik deneyime sahip olduğumuz sonucuna ulaşacağız. Bilmek dünyanın sunmuş olduğu aracı niteliğindeki bağlamlar doğrultusunda objelere pürüzsüz bir biçimde ulaşmak demektir. Ancak sahip olduğumuz sayfa vizyonu diğer her türlü olaydan soyutlanarak ele alındığında; yani evreni teşkil eden varlıkmış gibi ele alındığında (ki bu son derece kullanışlı bir yöntemdir) gördüğümüz sayfa ve onu görmemiz aynı olayın iki farklı boyutunu teşkil edecektir. Böylelikle veri, fenomen ya da deneyim olarak adlandırılabilecektir. Zihnimizdeki sayfa imgesi ve sayfanın yanıbaşındaki zihnimiz sonrasında aynı deneyime verilen iki değişik isim olacaktır. İkisinden birini telaffuz etmek yalnızca ilişkinin farklı doğrultuda kurulması anlamına gelecektir.(4) O halde doğrudan doğruya bilmek ya da sezgisel olarak bilmek demek zihinsel içeriğin ve objenin özdeş olması demektir. Bu da daha önce yapmış olduğumuz temsili bilgi tanımlamasından çok daha farklı bir tanımladır. Fakat her iki tanımlamanın da kavramların gizemli bir biçimde kendini aşmasını ve yokluk içinde varlık nitelemesini barındırmadığını unutmamakta fayda vardır.(5)</p>
</body>
</html>
