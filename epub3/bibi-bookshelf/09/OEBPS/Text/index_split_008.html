<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="��" name="author" />
  <meta content="2011-08-18T01:18:27+00:00" name="date" />
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre3" id="calibre_pb_7"><b class="calibre4">4</b></h2>

  <p class="calibre1"></p>

  <p class="calibre1">Huzurlu bir uykunun ardında uyanmak kadar insana enerji veren başka bir şey olamazdı herhalde. Kendini dinç ve dışarının vahşi yaşamına hazır hissedersin. Ekrem tamda bu duygularla kalktı yataktan. Vücudu dinlenmiş, uykusunu almıştı. Doğruldu ve gerinmenin tadını çıkardı.</p>

  <p class="calibre1">İpek, kocasından önce çıkıyordu evden ama beraber kalkıyorlardı. Bazı sabahlar ya Ekrem’in işe geç gideceğinden ya da kıyamadığından kaldırmıyordu kocasını. Bu sabahta sırf keyiflerini bozmamak için, iki erkeği de uyandırmadan çıkmıştı evden.</p>

  <p class="calibre1">Ekrem kalktı, saatine baktığında servisi kaçırdığını anladı. Bugün işe arabayla gidecekti mecburen, yine de acele etmesi gerekiyordu. Büyük şehir insanlarının yaşantısı buydu. Evde kahvaltı yapılmıyor, herkes iş yerinde tost, poğaça ile karnını doyuruyordu.</p>

  <p class="calibre1">Ekrem’de banyodaki işlerini bitirir bitirmez, oğlunu uyandırdı. Dün akşamdan kalan küçük bir hesapları varmış gibi yatakta bir beş dakika oyalandıktan sonra, Başar’ı da giydirdi. Oğlu otomatiğe bağlamıştı her şeyi, her sabah babasında arabanın anahtarını alır, araca kadar taşır ve kapıları kendi açardı.</p>

  <p class="calibre1">Bugün yine aynı şeyler oldu. Arkadaki bebek koltuğuna oturunca da müziği açmasını emretti babasına. Öyle yavaş müzik falanda sevmezdi, illaki hareketli olacak, babaannesine kadar elleriyle müziğe eşlik edecekti.</p>

  <p class="calibre1">Babaanne, oğlu ve torununu karşıladı, yine oğluna kahvaltı etmesi için ısrar etti ve yine bu ısrarları sökmedi. Ne de olsa şirkete gidince karnını doyuracakmış beyefendi, eğer kahvaltı yaparsa, geç kaldığı için işten atılacakmış. Biraz daha erken kalksana be oğlum. Ama kim anneleri dinliyor ki?</p>

  <p class="calibre1">Ekrem, oğlunu güvenli bir şekilde annesine teslim ettikten sonra, sıfır arabasına bindi. Geç kaldığı işine yetişmek için, gaza bastı.</p>

  <p class="calibre1">Otuz dört yaşındaydı, ailesi sayesinde şanslı bir çocukluk geçirmişti. Çok paraları olmamıştı hiçbir zaman ama istediği her şeye sahip olduğunu hatırlıyordu. Babası emekli olduğunda, sırf oğlu istiyor diye zamanın iyi arabalarından birini almıştı. Emekli ikramiyesini o kırmızı Tempra’ya bağlamış ve oğlunun altına vermişti. Hiçbir baba bundan daha iyisini yapmazdı. Bu yüzden şanslıydı ve hep oğluna, babasının kendine yaptığı büyüklüğü yapmanın peşindeydi. Belki Başar kendisinden de şanslı olacaktı. Allah izin verirse bunun gerçekleşmesi için elinden geleni yapacaktı.</p>

  <p class="calibre1">Saatine baktığında biraz daha süratlenmesi gerektiğini düşündü ama zaten yüz yirminin üzerine çıkmıştı. Ömründe birçok arabaya sahip olmuştu oysa sıfırına ilk kez biniyordu. Bu makineler gerçek anlamda hızı göstermiyordu. Bastıkça araba daha bir yere oturuyor, ön cam sürati yutuyordu. Otobana çıktığı için, hız kontrolünden korkmuyordu. Bu yüzden arabanın gaz pedalına daha fazla yüklendi. İbre yüz kırkı gösterdiğinde, damarlarındaki kanında hızı artmıştı.</p>

  <p class="calibre1"></p>

  <p class="calibre1">Eğer biraz daha gecikirse, işyerinde huzursuz olacaktı. Kimseden azar işitmeyecekti belki ama son zamanlarda ruhunu saran rahatsız olma huyu, onu bütün gün baskı altında tutacaktı. Bunu istemiyordu. Hız göstergesine bir kez daha baktığında yüz altmışı bulduğunu fark etti. Aklında oğlunun ve karısının görüntüsü belirdi. Ayağını gazdan hafifçe çekti ama yeni bir görüntü belirince tekrar yüklendi.</p>

  <p class="calibre1">Yeni görüntü, daha doğrusu yeni düşünce, canını fena halde sıktı. Bugün bir boşluk bulursa, doktora görünmeye karar verdi. Doktorluk bir görüntüydü bu. Aklı neden ona oyunlar oynayıp öfkesini bu kadar ateşliyordu ki? Neden beyninin içinde böyle tuhaf oyunlar oynanıyordu?</p>

  <p class="calibre1">İkinci düşünce yine belirdi. Üç veya dört tane alaca kedi, huzur içinde uyuyan oğlunun ayaklarını yalıyorlardı.</p>

  <p class="calibre1">İsyan etti.</p>

  <p class="calibre1">Direksiyonun simidini iki eliyle sıktı. Başı hafifçe önüne düşmüş, yola kaşlarının altından bakar olmuştu. Öfke, onun vücudunda kendiliğinden oluşan ve hayatını kontrol eden bir duygu olmaya başlamıştı. Kesinlikle bir yardım almalıydı. Hiç kimse durduk yere böyle şeyler düşünmezdi.</p>

  <p class="calibre1">Oğlunun ayaklarını yalayan kedilerden biri, sanki hayalindeki kendisine dönüp baktığında, Ekrem alt dudağını ısırmaya başladı.</p>

  <p class="calibre1">Bu Allah’ın afetleri ne istiyorlardı acaba?</p>

  <p class="calibre1">Arabasını kurban kesmediği için yalamışlardı, peki oğlunu?</p>

  <p class="calibre1">Ekrem durmak için gazdan ayağını çekti. Sürati yüz sekseni bulmuştu. İkinci köprü yoluna giden otobanda seyrettiği için, yolda çok fazla kamyon vardı. Kamyonlar sağdan devam ettiği için, sol şerit işe geç kalanlar için boştu.</p>

  <p class="calibre1">Ekrem, daha önce oğlu için kurban kesmediğini düşünmüştü ve bunun doğru olup olmayacağı hakkında bilgi toplamaya çalışmıştı. Ama sonuçta bunu bir şekilde, tıpkı arabası için kurban kesmediği gibi, atlamıştı. İyide kedilere mi düşmüştü, bunu hatırlatmak.</p>

  <p class="calibre1">Konu oğlu olunca ve zaten son zamanlarda zayıfladığı savunma mekanizması yüzünden, güvenliği olunca, Ekrem kontrolü kaybetti.</p>

  <p class="calibre1">Demek kan istiyorsunuz!</p>

  <p class="calibre1">Eğer yavaşlayıp durmazsa, ömrünün en büyük hatasını yapacaktı. Yolun sağına yanaşacak, durup dörtlüleri yakacak, arabadan inip temiz hava alacaktı. Daha sonra cep telefonunu çıkartıp babasını arayacaktı. Babasına, değil hafta sonu, hemen yarın, hatta bu akşam kurban kesmelerini istediğini söyleyecekti, bunun için yalvaracaktı.</p>

  <p class="calibre1">Daha fazla dayanamıyordu. Oyuna oğlu da dâhil olmuştu, aklının durması bu yüzdendi. Aklı durduysa, her şeyin durması an meselesiydi.</p>

  <p class="calibre1">Oğlunu özlemişti. Hemen durmalıydı. Babasını aradıktan sonra, oğlunun da sesini duymalıydı. Telefonu kapattıktan sonra, bir taksi bulup işe öyle gidecekti. Otobanda taksi bulamazdı ama şirkete yakın olduğu için, oradan isteye bilirdi. Sıfır arabam bozuldu da, bana araba yollar mısınız? Okmeydanı kavşağındayım.</p>

  <p class="calibre1"></p>

  <p class="calibre1">Sıfır, gümüş gri, Toyota marka araba saatte yüz yetmiş kilometreyle şerit değiştirip en sağa yanaşmaya başladı. Sürücüsünün aklı, arabanın önünde ilerliyordu. Kimse onun aklını toplamak için durmaya çalıştığını düşünemezdi, aksine aklını yitirdiğini düşünürdü.</p>

  <p class="calibre1">En sağ şeritte, kurbanlık hayvan taşıyan bir kamyon vardı ve şoförü, üzerine doğru gelen bir aracı, son anda fark etti. Üzerine gelen araba az sonra ya yön değiştirecek, ya da sürdüğü kamyona çarpacaktı. Her şey birkaç saniyede gerçekleştiği için, karar vermesi ani oldu. O da bir insandı ve verdiği kararın doğruluğunu bu kadar çabuk anlayamazdı.</p>

  <p class="calibre1">Direksiyonu kırdı ve hata yaptığını anladı.</p>

  <p class="calibre1">Toyota, kurbanlık koyun yüklü kamyona arka tekerlekten çarptı. Korkunç bir gürültü işitildi.</p>

  <p class="calibre1"></p>

  <p class="calibre1"></p>

  <p class="calibre1">Ekrem aklındaki görüntüde, kedilerin oğlunun ayağını yalamaktan vazgeçerek, korkuyla kaçıştıklarını gördü. Son gördüğü şey, Başar’ın babasına minnet dolu gülümseyişiydi.</p>

  <p class="calibre1"></p>

  <p class="calibre1">Kamyon, küçük aracın çarptığı tarafa doğru devrildi. Üzerindeki hayvanlar araçtan dökülmeye başladığında, gümüş gri araba takla atarak, adeta kamyonun kasasının içine saplandı ve içerdeki birçok koyunu parçaladı.</p>

  <p class="calibre1"></p>

  <p class="calibre1">Sıfır gümüş gri araç, artık kan rengindeydi.</p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1"></p>
</body>
</html>
