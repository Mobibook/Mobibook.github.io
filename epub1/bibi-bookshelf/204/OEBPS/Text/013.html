<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>On Birinci Bölüm</title>
</head>

<body>
  <h2 class="h21"><a id="a22"></a>On Birinci Bölüm</h2>

  <p class="p4">Onunla ne demeye bu kadar ilgileniyordu? Niye hep bu kızı düşünüyordu? Korkusu neydi? Laide'nin yaşamından çıkıp gitmesi mi? Gülünç! Bir telefon açmak, onu bir taksiye koşturmaya yeterliydi. Ve işte karşısındaydı... Emrinde!.. Kusursuz, güzelim iç çamaşırları... Mis gibi kokan tertemiz vücudu... Canı neresinden istiyorsa, orasından öpebilirdi... Isırabilir...</p>

  <p class="p4">Hayır. Anlamsız bir tartışmaydı bu. Yeterli değil ki!.. Evet, koşarak gelirdi. Tamam... Sinyora Ermelina'nın bir telefonuna bağlıydı her şey... Ve onunla yatardı yatmasına ama... Yarım saate, hadi bilemedin en çok bir saate sığan bir beraberlik... Nedir ki? Kız için kısa bir iş paydosu...</p>

  <p class="p4">Hem sana bir şey söyleyeyim mi, Antonio?.. Ne? Sen onu hiç heyecanlandırmıyorsun. Onu ateşli ateşli öptüğünde ne oluyor? Laide gözlerini yumuyor... Dudakları hafifçe aralık, ama gerçek bir ateşlenme yok... Ne bir inleme, ne bir çığlık... Var mı? Amaaan! Böylesi daha iyi be! Bazı kaşarlanmış orospuların oynadığı iğrenç komediler daha mı iyi sanki? Sevişirken sahte seks gösterileriyle erkeği pohpohladığını sanmak, yattığı tüm erkekleri aptal yerine koyup bu pis numaralarla kandırdığına inanmak, daha dürüstçe bir davranış mı yani?</p>

  <p class="p4">Her neyse... Haftada iki kez, yarım ya da en çok bir saat kendini sana ayırmak... Peki, geri kalan zamanda ne yapıyor dersin ha?.. Günün ve gecenin öteki saatlerinde? Nereye gidiyor? Kimlerle buluşuyor? Yok canım, onun gerçek yaşamı, istekleri, beğenileri, mutlulukları, üzüntüleri, aşkları, hepsi başka bir yerde... Bunları senle geçirdiği birkaç dakikaya mı sığdıracağını sandın, Antonio budalası?.. Evet, çat burada, çat orada...</p>

  <p class="p4">Onun buradaki benliğini biliyorsun, asıl oradaki benliğini öğrenmelisin... Çünkü onun dünyası orası... Esrarlı, çekici, belki kötü ve sefil de olabilir... Ama onun dünyası işte... Sana yasak bir dünya!.. Bak, sana tuhaf bir şey daha söyleyeyim... Nedir? Diyelim ki, onunla yatıp kalktıktan sonra, kendisini arabanla eve götürmeyi önersen ve hayır dese... Üzerinde bir elbise denemek için Sinyora Ermelina'da biraz daha kalması gerektiğini söylese... Sen de elbise numarasının saçma bir mazeret olduğunu çok iyi bilsen... Aslında başka bir müşteriyi beklemek için kaldığını çaksan... Ne kızardın, değil mi? Ya da diyelim ki, Ermelina'nın evinde akşamüstü buluştunuz... Kız senden önce gitmeye kalktı... Kendisini tiyatroda beklediklerini veya eve erken gitmek zorunda olduğunu ya da bir kız arkadaşının onu aşağıda, arabada beklediğini söyledi... Nasıl şapşallaşırdın, değil mi?</p>

  <p class="p4">Üstelik Laide'nin bir on beş binlik karşılığında her zaman onun emrinde olduğu palavrası da doğru değildi. Sözgelimi, bugün iki buçukta buluşacaklardı. Ermelina telefonda kendisine Laide'nin tam iki buçukta geleceğini söylemişti. Antonio da iki buçukta gitmiş ve oturma odasında Wanna kaltağından başka kimseyi görmemişti. Wanna da ona Laide'nin az önce telefon açtığını ve Modena'ya gitmek zorunda olduğundan gelemeyeceğini bildirdiğini söylemişti. Antonio, neye uğradığını anlamaksızın orada bir yere çöküvermişti. Wanna bir süre acır gibi ona baktıktan sonra şöyle demişti:</p>

  <p class="p4">&ldquo;Fena çarpıldık, değil mi?&rdquo;</p>

  <p class="p4">Hiçbir şey söylememiş, sadece bir sigara yakmıştı boş odada. Wanna kalkıp yanına gelmiş ve onun şurasını, burasını ellemeye başlamıştı. Antonio da bir süre ne yapacağını bilmeden oturmuş, sonra kızla birlikte yan odaya geçmiş... Burada Wanna soyunmuş ve hemen o sapıkça küçük oyanlarını oynamaya koyulmuştu. Çok sevdiği bu oyunlar, nedense bugün hiç hoşuna gitmemişti.</p>

  <p class="p4">Zevk faslı ise aceleci bir hayvanın çiftleşmesi gibi birkaç saniyede bitivermişti. Antonio rüyadaymışçasına giyinirken, Wanna yattığı yerden onu dudaklarında anlayışlı bir gülümsemeyle izlemişti:</p>

  <p class="p4">&ldquo;Zıpkını fena yedin, ha?&rdquo;</p>

  <p class="p4">&ldquo;Ne demek itiyorsun?&rdquo;</p>

  <p class="p4">&ldquo;Laide hınzırı, değil mi?&rdquo;</p>

  <p class="p4">Omuz silkmiş, Wanna ise üstelemişti:</p>

  <p class="p4">&ldquo;Çok mu iyi iş tutuyor?&rdquo;</p>

  <p class="p4">&ldquo;Lafa bak! Ondan hoşlanıyorum.&rdquo;</p>

  <p class="p4">&ldquo;Hadi, doğru söyle. Benim kadar iyi mi?&rdquo;</p>

  <p class="p4">&ldquo;Bunun onunla ne ilişkisi var?&rdquo;</p>

  <p class="p4">&ldquo;Çok tuhaf ama, çoğu zaman Laide ile bir kez yatan…&rdquo;</p>

  <p class="p4">&ldquo;Evet, ne oluyor bir kez yatana?&rdquo;</p>

  <p class="p4">&ldquo;Hiiiç!.. İkincisi olmuyor sadece. Onu istemiyorlar. Tadına baktıklarını söyleyip bir başkasını istiyorlar.&rdquo;</p>

  <p class="p4">&ldquo;Öyle mi?&rdquo;</p>

  <p class="p4">'İlki sensin... Yani onunla bir kez yattıktan sonra yaka silkip bir başkasını istemeyen... Kuralı ilk sen bozdun. Yooo, kıyak kız doğrusu. Bak, bunu inkâr edemem. Omuzlarına dökülen o simsiyah saçları falan... Kıyak kız, değil mi?&rdquo;</p>

  <p class="p4">Adam ona nefretinden yiyecekmiş gibi bakmıştı. Bu kaltak Laide hakkında sanki kendi düşük ayarında biriymiş gibi söz ediyordu. Sanki onun gibi önüne ilk çıkana kendisini satmaya hazırdı. Ne küstah bir karıydı bu böyle!.. Ama yine de haklıydı. Laide gibi körpe, genç bir kızın çekirdekten yetişme kaşar orospularla bir tutulması kendisine ters gelebilirdi. Hele onu bu yolun yolcusu saymak korkunç görünebilirdi. Ama işin aslı neydi?</p>

  <p class="p4">Wanna onu sinirlendirme oyununu sürdürmüştü:</p>

  <p class="p4">&ldquo;Kıyak kız, değil mi?&rdquo;</p>

  <p class="p4">Sonunda Antonio patlamış,</p>

  <p class="p4">&ldquo;Kes be!&rdquo; diye bağırmıştı.</p>

  <p class="p4">Wanna da kahkaha makaralarını koyvermişti:</p>

  <p class="p4">&ldquo;Herife bak! Âşık olduğu karı hakkında pis sözler söylenmesini istemiyor. Aman! Küçük bakireye laf yok! Ulan, senin Laide karısının bugüne kadar yediğiyle bir alay asker tıka basa doyar. Bana bak! Söylemedi deme. Ben çok kız tanıdım, ama onun gibi dayanıklısına hiç rastlamadım. Havaalanı mübarek! Ama ondan bu kadar hoşlanıyorsan, karışmam.&rdquo;</p>

  <p class="p4">&ldquo;Evet, ondan hoşlanıyorum ve çok güzel buluyorum.&rdquo;</p>

  <p class="p4">&ldquo;Kıyak, ha?&rdquo; Wanna'nın sesi iğneleyici bir tona bürünmüştü. &ldquo;Peki, onun özelliğini biliyor musun?&rdquo;</p>

  <p class="p4">&ldquo;Ne özelliği? Ne demek istiyorsun?&rdquo;</p>

  <p class="p4">&ldquo;Sevişme sırasında yani. Daha çıkaramadın mı?&rdquo;</p>

  <p class="p4">&ldquo;Neyi çıkaracağım?&rdquo;</p>

  <p class="p4">&ldquo;Çıkaramadın demek, ha? Bilmesen daha iyi öyleyse. Tamam! Seninle işi iyice pişirmemiş anlaşılan.&rdquo;</p>

  <p class="p4">&ldquo;Bu özellik nedir?&rdquo;</p>

  <p class="p4">&ldquo;Bilmesen daha iyi. Öğrenecek olursan, eminim ki, ondan tiksinirsin. Ya da ona daha çok tutulursun. Ah, siz erkekler!&rdquo;</p>

  <p class="p4">&ldquo;Yahu, neymiş bu özellik?&rdquo;</p>

  <p class="p4">&ldquo;Hiç.&rdquo;</p>

  <p class="p4">&ldquo;Şunu söyleyecek misin, söylemeyecek misin? Nedir bu özellik?&rdquo;</p>

  <p class="p4">&ldquo;Bilme daha iyi. Aslında sır falan değil bu. Kimse sormadan önce kendi söyler. O evlerde iki yılını nasıl geçirdiğini bana hep övünerek anlatır. Şımarık şıllık! Hava atmaya pek bayılır. Orospulukta üstüne yokmuş gibi! Kendini bu işin kraliçesi sayar, ama aslında hiç de öyle değil. Fos!.. Hayır, bu özelliğini sana söylemem doğru olmaz. Çünkü şu küçük oyunları gerçekten seninle oynamadıysa&mdash;&rdquo;</p>

  <p class="p4">&ldquo;Hangi küçük oyunları?&rdquo;</p>

  <p class="p4">&ldquo;Küçük oyunlar, canım. Hazırlamalar, pis numaralar, muzırlıklar falan filan... Ne dersen de!.. Ama bunu seninle yapmadığına göre&mdash;&rdquo;</p>

  <p class="p4">&ldquo;Neyi? Gerçekten bu kadar iğrenç bir şey mi?&rdquo;</p>

  <p class="p4">'İğrenç mi? Harika!.. İyi yapılırsa, zevkine doyum olmaz.&rdquo;</p>

  <p class="p4">&ldquo;Artık sıkıldım! Şunu bana söyleyecek misin, söylemeyecek misin?&rdquo;</p>

  <p class="p4">&ldquo;Hayır, söylemeyeceğim. Senin için daha iyi olur. Neme lazım. Kaş yapayım derken, göz çıkarabilirim... Ama zıpkını nasıl tam kalbinden yedin? Gebertti seni, değil mi?&rdquo;</p>

  <p class="p4">Kızın sesindeki nefret belirtisini sezmişti. İki on binliği katlayarak masanın üzerinde duran boş cam vazonun altına sokuşturmuş ve kapıya doğru yürümüştü:</p>

  <p class="p4">&ldquo;Ben gidiyorum.&rdquo;</p>

  <p class="p4">Wanna durumu düzeltmeye çalışmıştı:</p>

  <p class="p4">&ldquo;Dur! Bu kadar alınma, canım. Şaka yaptığımı anlamadın mı? Hepsi şakaydı sadece.&rdquo;</p>

  <p class="p4">&ldquo;Şu sözünü ettiğin özellik de şaka mıydı?&rdquo;</p>

  <p class="p4">&ldquo;Şu senin Laide'yi tanımam bile. Onu birkaç kez burada gördüm. Merhaba, eyvallah, o kadar! Onun hakkında ne bilebilirim?&rdquo;</p>

  <p class="p4">&ldquo;Yani bunların hepsini sen mi uydurdun?&rdquo;</p>

  <p class="p4">&ldquo;Evet.&rdquo;</p>

  <p class="p4">&ldquo;Ne orospusun ya!&rdquo;</p>

  <p class="p4">Kahkahalar atarak gülerken, yastığı başıyla dövmüştü:</p>

  <p class="p4">&ldquo;Sadece seni kızdırmak için... Kızmış halini seyretmek çok hoşuma gidiyor.&rdquo;</p>

  <p class="p4">İyice sinirlenmiş olarak oradan ayrılmıştı.</p>

  <p class="p4">Şimdi düşünüyordu da olanları kafasından silmeyi en uygun çare olarak görüyordu. Laide'nin ne gibi uygunsuz işlere karıştığını çözmek olanaksızdı. Ayrıca, umurunda bile değildi. Çevrede Laide'den binlerce kat daha güzel bir dolu kız varken onu umursamanın anlamı neydi?</p>

  <p class="p4">Daha önce de buna benzer bir tutkusu olmuştu... Evet, şimdi anımsıyordu. Savaş sırasında Taranto'da... Oradaki evlerden birinde çalışan Triesteli çok güzel esmer bir kız... Adı Luana idi galiba ve kendisine çok düşkündü. Eh, kız kendi kafasına da iyice takılmıştı. Hemen her gün onu görmeye giderdi. Gemisi Mesina'ya gidince, ona posta kartları bile göndermişti... Eline geçmiş miydi acaba? Neyse... Gemisi Taranto'dan ayrılırken ne kadar üzüntü duymuş olduğunu anımsadı. Askeri gizlilik yüzünden kıza gideceğini bile söyleyememişti.</p>

  <p class="p4">Bir yaz sabahıydı. Belli belirsiz mavi bir pus perdelemekteydi kıyı boyunu ince bir tül gibi. Daha ötede uyuyan kent taze gün ışığı altında bembeyaz parıldamaktaydı. Güverteden giderek uzaklaşan sıra sıra beyaz evler görünüyordu. Yüreğinde uzaklaştıkça artan garip bir üzüntüyle gözlerini kerhanenin bulunduğu semte çivilemişti... Yorgun kız hâlâ uyuyor olmalıydı. Herhalde rüyasında kendisini ziyaret eden yüzlerce erkekten biri olan Antonio'yu görüyor değildi. Ama oldukça bağımsız bir sevecenlikle sınırlansa da bu kızdan çok hoşlanmıştı. Onun için bir şeyler yapmak isterdi doğrusu. Bir daha görecek olursa, ona bir yüzük ya da bilezik vermeyi bile düşünmüştü. Şu veya bu biçimde onun yaşamının bir parçası olmayı istiyordu.</p>

  <p class="p4">Ne var ki, birkaç gün sonra onu hiç düşünmez olmuştu. Savaşın gerilimi bu gülünç küçük tutkuyu kafasından silip atmıştı. Onu bir daha hiç görmedi.</p>

  <p class="p4">Sinyora Ermelina'daki gerçekleşmeyen buluşmadan sonra Antonio, Laide ile olan sağlıksız ilişkisini kesmeye karar verdi. Ertesi gün kayak yapmaya gitti. Bir hafta kent dışında kaldı. Tatil ona iyi geldi. Yeniden eski sakin havasına kavuştu. Geri döndüğünde dinlenmiş bir kafayla işinin başına geçti.</p>

  <p class="p4"><a id="a23"></a><span class="t12">&nbsp;</span></p>
</body>
</html>
