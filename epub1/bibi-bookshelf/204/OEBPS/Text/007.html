<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Beşinci Bölüm</title>
</head>

<body>
  <h2 class="h21"><a id="a10"></a>Beşinci Bölüm</h2>

  <p class="p4">Ne var ki, Sinyorina Ermelina'nın oturma odasında kız ona bakıp gülümseyince Corso Garibaldi'deki kız bundan daha güzeldi. Yine de ikisi arasında tuhaf bir benzerlik vardı. Ama bu ötekinin esrarlı havasından yoksundu. Ya da iki değişik durum mu onları değişik kızlar gibi göstermekteydi? Yani aslında ikisi aynı kız mıydı?</p>

  <p class="p4">Bu arada, giydiği elbiseyi çıkaran Laide, yine kombinezonla kalmıştı. Kanepeden etekliğini alan kıza Sinyorina Ermelina gülerek seslendi:</p>

  <p class="p4">&ldquo;Yeniden giyinecek değilsin herhalde... Çocuklar! İçerki odada her şey hazır.&rdquo;</p>

  <p class="p4">Laide'nin ardından Antonio yatak odasına doğru yürüdü. Kız içeri girdi. Eşikte onu durduran Ermeli'na, kulağına fısıldadı:</p>

  <p class="p4">&ldquo;Bak, bizim küçük kızın garip bazı huyları vardır. Ne demek istediğimi anlıyorsun ya? Şey sever...&rdquo; Eliyle bir işaret yaptı. &ldquo;Ne yapman gerektiğini bilmen için söylüyorum.&rdquo;</p>

  <p class="p4">Bir şey anlamadığı halde,</p>

  <p class="p4">&ldquo;Evet, evet. Elbette,&rdquo; dedi.</p>

  <p class="p4">Yatak hazırlanmıştı. Üzerinde kreton bir örtü vardı. Odaysa hiç de sıcak değildi. Antonio örtüyü açtı. Soyunup yatağın içine girdi. Kız banyoya gitmiş yıkanıyordu.</p>

  <p class="p4">Kız kendini hazırlarken, yatakta beklemeyle geçirilen şu beş dakika belki de işin en keyifli süresiydi. Düş gücü bu sırada en heyecanlı ahlak dışı senaryoları bir çırpıda canlandırabilirdi. Ancak, bu senaryonun yüzde sekseni de gerçekleşmeyebilirdi.</p>

  <p class="p4">Üstünde hâlâ kombinezonuyla odaya giren kız,</p>

  <p class="p4">&ldquo;Selam!&rdquo; dedi. &ldquo;Hemen yorganın altına girdin ha?&rdquo;</p>

  <p class="p4">&ldquo;Ne yapayım? Burası hiç sıcak değil.&rdquo;</p>

  <p class="p4">&ldquo;Evet, haklısın.&rdquo;</p>

  <p class="p4">Erkeğin meraklı bakışları altında, hiç çekinmeden, kombinezonunu çıkardı. Sonra da çoraplarını. Kombinezonun altına menekşe rengi, ince bir külot giymişti. Bunun içinden bir deniz kabuğundan çıkarcasına sıyrıldı ve çırılçıplak kaldı.</p>

  <p class="p4">Klasik bir balerin bedeniydi bu: İnce, dar kalçalar; uzun, zayıf butlar ve olgunlaşmamış, küçük göğüsler. Degas'nın resimlerindeki kızları andırıyordu.</p>

  <p class="p4">&ldquo;Haklısın, çok soğuk,&rdquo; diyerek yatağın içine süzüldü ve kollarının arasına giriverdi.</p>

  <p class="p4">Adam onu dudaklarından öptü. Erkeğin dilini dudakları arasına alarak buna karşılık verdi. Antonio uzun, siyah saçların çerçevelediği bu çocuksu yüze baktı:</p>

  <p class="p4">&ldquo;Dansçı olduğun doğru mu?&rdquo;</p>

  <p class="p4">&ldquo;Evet.&rdquo;</p>

  <p class="p4">Sanki Ermelina'dan duymamışçasına sordu:</p>

  <p class="p4">&ldquo;Nerede çalışıyorsun?&rdquo;</p>

  <p class="p4">&ldquo;Hiç kuşkusuz, senin de gittiğin bir tiyatroda.&rdquo;</p>

  <p class="p4">Bu ne demekti? Kendisini tanıyor muydu? Sahne düzenleyicisi olduğunu biliyor muydu? Ya da Scala'ya sadece belirli bir sınıfın gittiğini mi söylemek istiyordu.</p>

  <p class="p4">&ldquo;Benim de gittiğim ne demek?&rdquo;</p>

  <p class="p4">&ldquo;Senin de gittiğin bir tiyatro işte.&rdquo;</p>

  <p class="p4">&ldquo;Scala'da bir balerinsin, öyle değil mi?&rdquo;</p>

  <p class="p4">Soruya başıyla evet dedi. Karmaşadan zevkleniyor gibiydi.</p>

  <p class="p4">&ldquo;Kutlarım,&rdquo; dedi adam. &ldquo;Bir gün seni alkışlamaya gelmeliyim.&rdquo;</p>

  <p class="p4">&ldquo;Sağ ol.&rdquo;</p>

  <p class="p4">&ldquo;Ancak... Sorduğum için özür dilerim. Nasıl oluyor da kolluk altlarını tıraş etmiyorsun?&rdquo;</p>

  <p class="p4">&ldquo;Aman kimse duymasın! Sonra bir güzellik salonuna gitmem gerekebilir.&rdquo;</p>

  <p class="p4">&ldquo;Fakat Scala'da dans ederken ne yapıyorsun?&rdquo;</p>

  <p class="p4">&ldquo;Ha, şu mesele! Kolluk altlarına yerleştirilen bir tür koruyucu var. Bunu taktın mı, kılları kimse görmez.&rdquo;</p>

  <p class="p4">&ldquo;Bir şey daha öğrenmek isliyorum,&rdquo; dedi adam. &ldquo;Senin gerçek adın ne? Laide mi? Ayrıca merakımı gidermeme yardımcı olur musun? Corso Garibaldi'de mi oturuyorsun?&rdquo;</p>

  <p class="p4">&ldquo;Ben mi?&rdquo; Şaşırmış görünüyordu. &ldquo;Bu da nereden çıktı? Niçin sordun?&rdquo;</p>

  <p class="p4">&ldquo;Önemli değil. Seni bir kez Corso Garibaldi'de gördüm de!&rdquo;</p>

  <p class="p4">&ldquo;Ben Corso Garibaldi'de ha?&rdquo; Sesi yumuşaklığını yitirmişti. &ldquo;Ne zaman?&rdquo;</p>

  <p class="p4">&ldquo;Tam olarak aklımda değil. Üç, dört ay önce. Bir akşamüstü. Eylül ya da ekimde falan.&rdquo;</p>

  <p class="p4">&ldquo;Sen hayal gölmüşsün. Corso Garibaldi'ye en son iki yıl önce gitmiştim.&rdquo;</p>

  <p class="p4">&ldquo;İçerde bir çıkmaz meydana açılan bir sokak arasına girdin. Storta denen yere.&rdquo;</p>

  <p class="p4">&ldquo;Ben Storta'da öyle mi?&rdquo; Storta'yı tam bir Milanolu ağzıyla &ldquo;r&rdquo; harfini vurgulayarak söylemişti. &ldquo;Ne güzel yerlere gönderiyorsun beni! Tanrı'ya şükürler olsun, bugüne kadar Storta'ya hiç gitmedim daha.&rdquo;</p>

  <p class="p4">&ldquo;Neden? Storta'nın nesi var ki?&rdquo;</p>

  <p class="p4">&ldquo;Nesi mi var? Storta denen yerde üçkağıtçılar, orospular ve puşt, pezevenk takımından başka kimse bulunmaz da ondan. Tanrım! Şu başıma gelene bak!&rdquo;</p>

  <p class="p4">&ldquo;Peki, sen bunları nereden biliyorsun?&rdquo;</p>

  <p class="p4">&ldquo;Bunları herkes bilir be! Sen ne demek istiyorsun yani? &ldquo;</p>

  <p class="p4">&ldquo;Hiiiç! Ben bilmiyordum mesela.&rdquo;</p>

  <p class="p4">&ldquo;Tamam. Ama böyle yerlere adım atmadığımı aklından çıkarma, tamam mı?&rdquo; Oldukça öfkelenmişti.</p>

  <p class="p4">&ldquo;Canım, ne bileyim işte! Sadece seni orada gördüğümü sandım. Hepsi bu.&rdquo;</p>

  <p class="p4">&ldquo;Bana benzeyen bir kızdı herhalde. Ne giyiyordu?&rdquo;</p>

  <p class="p4">&ldquo;Bilmem, unuttum.&rdquo;</p>

  <p class="p4">Oysa Antonio kızın giysisini bugünkü gibi anımsıyordu.</p>

  <p class="p4">&ldquo;Ne yapıyordum orada sence? Kaldırım yosmalığı mı?&rdquo;</p>

  <p class="p4">&ldquo;Bu kadar kızacak ne var? Seni aşağılayacak bir şey mi söyledim?&rdquo;</p>

  <p class="p4">&ldquo;Boş geç. Yalnız unutma! Benle konuşurken dikkatli olmalısın. Her lafı kaldırmam ben. Tamam mı? Kes artık! Şimdi...&rdquo;</p>

  <p class="p4">Erkeği hırsla kendine çekti. Ağzını onun dudaklarına yapıştırarak emmeğe başladı.</p>

  <p class="p4"><a id="a11"></a><span class="t12">&nbsp;</span></p>
</body>
</html>
