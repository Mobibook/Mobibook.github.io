<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>On Altıncı Bölüm</title>
</head>

<body>
  <h2 class="h21"><a id="a29"></a>On Altıncı Bölüm</h2>

  <p class="p4">Laide o gün her zamankinden daha mutlu ve neşeli görünüyordu. Bunun anlamı neydi? Sonunda kendisine daha bir yakınlık duyup senli benli mi olmaya başlıyordu acaba? Önünde sonunda kaçınılmaz olan insan ilişkileri onları da mı birbirine yaklaştırmıştı?</p>

  <p class="p4">Gün ışığının geniş bir kanadı pencereden yatak odasının gizliliğini aşarak girdiği köşede yeşil yer halısını aydınlatıyordu. Geriye kalan ışınları odayı sarımsı bir renge boyamıştı.</p>

  <p class="p4">İkisi de yatağa uzanmışlardı. Kız henüz külotunu çıkarmamıştı. Dorigo için bu aşk öncesi saniyeler tam bir dinlenme ve barış süresiydi. Telefonla bir daha kendisini aramayacağı, ansızın ortalıktan kaybolacağı ve dönmemek üzere Milano'dan ayrılacağı kuşkusundan uzak dakikalar.</p>

  <p class="p4">İnanılmaz şey bir kez daha gerçekleşmişti. Laide yanındaydı. Onunla konuşuyor, soyunuyor, okşamasına izin veriyor, öpüşüyor ve vücuduna sahip olmasına ses çıkarmıyordu. Bir buçuk saat onunla birlikte olacaktı. Kendilerinin sayılan bu şirin evin dört duvarı arasında onlara kimsecikler karışamazdı. Her şey ne kadar basitleşip kolaylaşmıştı. Karamsarlık saplantısı şimdi kendisine bile anlamsız geliyordu. Hem Laide onu neden istemesindi ki? Kibar, temiz pak, terbiyeli bir erkekti. Laide'ye karşı tutumu, onu her zaman el üstünde tutması, prensesleri bile imrendirecek nitelikte bir davranış biçimiydi. Sonra Laide gibi bir kızın iki on binlik banknotu elinin tersiyle iteceğini düşünmek bile çılgınlıktı. Durum o kadar açık ve seçikti ki, bundan böyle kendisine işkence yapma olasılığını kafasından silip atabilirdi.</p>

  <p class="p4">Dorigo ansızın kendine güvenen güçlü biri oluverdi. İyileşmiş olduğunu hissetmesi, onu sağlığına kavuşturmuştu. Oysa bu mucize hiç beklemediği bir şeydi. Bu kadar acı çekmesini, geçici bir süre aklını kaçırmış olmasına yordu. Bundan daha aptalca bir şey olamazdı. Hem sonra, tek istediği Laide'yi arada bir görmekti. Geriye kalan zamanlarda kız dilediğini yapabilirdi. Onun tüm geçimini üstlenmek gibi bir düşüncesi yoktu. Zaten olamazdı, çünkü bu parayı nereden bulacaktı?</p>

  <p class="p4">Bir keresinde arabayla Corsini'nin oraya doğru giderlerken kıza sormuştu:</p>

  <p class="p4">&ldquo;Geçinmek için ayda kaç paraya ihtiyacın var?&rdquo;</p>

  <p class="p4">&ldquo;Dur bakayım,&rdquo; demişti kız. &ldquo;Scala'dan elli bin alıyorum. Bir elli bin daha elime geçse bana yeter.&rdquo;</p>

  <p class="p4">Bunun kuyruklu bir yalan olduğunu hemen anlamıştı. Yoksa orospuluk yapmasına ne gerek vardı?</p>

  <p class="p4">Kendine güveni öylesine artmıştı ki, biraz dalga geçmek gereksinimini bile duydu. Bir saat öncesine kadar tehlike kokan bir soruyu niye ona yöneltmesindi ki? Şimdi yitirecek neyi vardı? Artık onu asla kaybetmeyeceğinden emindi. Şu anın tadını çıkarma hakkını kendinde görebilecek güçteydi.</p>

  <p class="p4">Ya da bu itiraf onun dikkatini çekmek için son bir girişim mi? Ben ötekiler gibi değilim... Ben seni sadece bir yatak arkadaşı olarak görmüyorum... Tam tersine, kızım!</p>

  <p class="p4">Senden gerçekten istediğim şey, bu yatak seanslarının yanında solda sıfır kalır. Ah, bir bilsen!.. Bakışlarımdan da mı anlamıyorsun?</p>

  <p class="p4">Elini kızın çıplak bacağında yavaş yavaş gezdirirken,</p>

  <p class="p4">&ldquo;Bak,&rdquo; dedi. &ldquo;Bana büyük bir iyilik yapabilirsin.&rdquo;</p>

  <p class="p4">Kız ona anlamayan gözlerle baktı:</p>

  <p class="p4">&ldquo;Nasıl bir iyilik?&rdquo;</p>

  <p class="p4">&ldquo;Yani bana arka çıkabilirsin.&rdquo;</p>

  <p class="p4">&ldquo;Arka çıkmak mı? Ne demek istiyorsun?&rdquo;</p>

  <p class="p4">&ldquo;Diyeceğim, bana yardım edebilirsin. Elinde bu senin.&rdquo;</p>

  <p class="p4">&ldquo;Yardım etmek mi? Nasıl?&rdquo;</p>

  <p class="p4">Konuştukça, bunun sadece ortaokul çocuklarına yakışır pis bir numara olduğunu anlıyordu. Stratejisi çok basit ve soğuktu. Ama ne yapsın ki, daha iyisini bulamamıştı. Oysa kendini yetenekli bir kişi, harika fantezilerin yaratıcısı sanırdı. Şuna bak! Daha iyi bir şey bulamamıştı. Ama o da basit bir kızdı zaten. Tanıdığı erkeklerse düş gücünden yoksun kişilerdi. Öyleyse bu küçük numara hedefine ulaşabilirdi... Hatta onun hoşuna bile gidebilirdi. Demek ki, devam:</p>

  <p class="p4">&ldquo;Of, of! Pis bir iş aslında.&rdquo;</p>

  <p class="p4">&ldquo;Pis olan ne?&rdquo;</p>

  <p class="p4">&ldquo;Çok fena tutuldum. Evet, bu kıza fena halde tutkunum.&rdquo;</p>

  <p class="p4">&ldquo;Ben bu kızı tanıyor muyum?&rdquo;</p>

  <p class="p4">&ldquo;Evet. Sana zahmet olmazsa, benim için iyi bir şeyler söyleyebilirsin ona.&rdquo;</p>

  <p class="p4">&ldquo;Böyle bir iyiliği yapacak olanın ille de ben olması mı gerekiyor?&rdquo;</p>

  <p class="p4">&ldquo;Şey... Seni yakın bir dost olarak görüyorum da!&rdquo;</p>

  <p class="p4">&ldquo;Evet, dost olmasına dostum... Ama benden böyle bir şey istemeni sana yakıştıramadım doğrusu.&rdquo;</p>

  <p class="p4">&ldquo;Boş ver. Eğer istemiyorsan, kalsın.&rdquo;</p>

  <p class="p4">&ldquo;Hayır. Anlat bakayım.&rdquo;</p>

  <p class="p4">&ldquo;Unut gitsin.&rdquo;</p>

  <p class="p4">&ldquo;Anlat, lütfen. Kız çok mu güzel?&rdquo;</p>

  <p class="p4">&ldquo;Bence öyle.&rdquo;</p>

  <p class="p4">&ldquo;Yani ben tanıyor muyum?&rdquo;</p>

  <p class="p4">Merakı iyice kabarmış olarak ve anlamsızca sırıtarak yatağın içinde doğruldu. Göğüsleri artık eskisi gibi dimdik ve sert değildi. Biraz sarkıyorlardı. Ama küçük oldukları için güzelliklerinden pek bir şey yitirmiş sayılmazlardı. Uçları açılmış kalem gibi yine sipsivriydi. Ama onun bunlara aldırdığı yoktu:</p>

  <p class="p4">&ldquo;Onu tanıdığımı söyledin, değil mi?&rdquo;</p>

  <p class="p4">&ldquo;Evet.&rdquo;</p>

  <p class="p4">&ldquo;İyi mi tanıyorum?&rdquo;</p>

  <p class="p4">&ldquo;Evet.&rdquo;</p>

  <p class="p4">&ldquo;Adı ne?&rdquo;</p>

  <p class="p4">&ldquo;Şey... Söyleyemem.&rdquo;</p>

  <p class="p4">Sonra kendini yüzükoyun yatağın üstüne atarak yüzünü utangaç bir çocuk gibi yastığa gömdü. Laide anlamış mıydı acaba? Konuşmaya başlar başlamaz numarasını çakmış mıydı? Ya da birkaç gün önce mi anlamıştı? Hani onu istasyona götürdüğünde? Veya ilk gününde... Sinyora Ermelina&rsquo;da soyunup giyinirken ona bakışından... Kadınların sezgileri çok güçlüdür... En aptalı bile erkeğin kendisi hakkında ne düşündüğünü hemen anlayabilir... Benliklerinde erkeğin ruhunu aydınlatıp gözleri önüne seren esrarlı bir meşale vardır sanki... Belki şimdi de aynı şey oluyordu. Kendi bir erkek olarak hiçbir şeyin farkında değilken, kız meşalesini yakmış, sergilemekte olduğu küçük oyunu tüm açıklığıyla görüyor ve için için onunla dalga geçiyordu.</p>

  <p class="p4">Kız üsteledi:</p>

  <p class="p4">&ldquo;Kim bu? Adı nedir?&rdquo;</p>

  <p class="p4">Kızın üstüne abanarak kulağına fısıldadı:</p>

  <p class="p4">&ldquo;Adı 'L&rsquo; ile başlıyor.&rdquo;</p>

  <p class="p4">Sırtüstü uzanarak makaraları koyverdi. Kahkahalarla gülüyordu. Adam sormaktan kendini alamadı:</p>

  <p class="p4">&ldquo;Şimdi çıkardın mı kızın adını?&rdquo;</p>

  <p class="p4">Gülmesine ara vermeden başıyla evetledi.</p>

  <p class="p4">&ldquo;Artık ona benim için iyi birkaç söz söyleyecek misin?&rdquo;</p>

  <p class="p4">&ldquo;Gereği var mı bunun?&rdquo;</p>

  <p class="p4">Antonio kızın hemen oyuna katılmasına pek şaştı.</p>

  <p class="p4">&ldquo;Elbette gerekli. Aşk korkunç bir hastalıktır.&rdquo;</p>

  <p class="p4">&ldquo;Hayır, hiç de öyle değil,&rdquo; dedi Laide. &ldquo;Tam tersine. Öylesine şahane bir duygu ki!&rdquo;</p>

  <p class="p4">&ldquo;Karşılık görürsen, evet. Ama benim durumum&mdash;&rdquo;</p>

  <p class="p4">&ldquo;Hayır, kesinlikle hayır! Aşk güzel şeydir. Hem de çok güzel bir şey.&rdquo;</p>

  <p class="p4">&ldquo;Sen hiç denedin mi?&rdquo;</p>

  <p class="p4">&ldquo;Tabii.&rdquo;</p>

  <p class="p4">&ldquo;Kimle?&rdquo;</p>

  <p class="p4">&ldquo;Öldü zavallı. Evlenmeye karar vermiştik.&rdquo;</p>

  <p class="p4">&ldquo;Seni çok mu seviyordu?&rdquo;</p>

  <p class="p4">&ldquo;Elbette! Evlenecektik dedim ya!&rdquo;</p>

  <p class="p4">&ldquo;Ama bu çok değişik bir durum.&rdquo;</p>

  <p class="p4">&ldquo;Neden?&rdquo;</p>

  <p class="p4">&ldquo;Çünkü ben seni çok sevdiğim halde sen beni biraz olsun sevmiyorsun.&rdquo;</p>

  <p class="p4">&ldquo;Zaman ister. Seni tanımıyorum bile.&rdquo;</p>

  <p class="p4">Antonio düş kırıklığına uğradı. Ne biçim kızdı bu? İtirafı karşısında en küçük bir şaşkınlık ya da sevinç belirtisi göstermemişti. Sanki böyle sözlere alışıktı... Sanki ona aşkını açıklayan sayısız erkekten sadece bir tanesiydi... Sanki tüm erkeklerin ona âşık olmaları kendisinin doğal hakkıydı... Sanki Antonio içi geçmiş, sıradan bir sersem moruğun tekiydi. Onu incitmek gerekliliğini duydu:</p>

  <p class="p4">&ldquo;Her neyse!.. Bana hiç güvenmiyorsun.&rdquo;</p>

  <p class="p4">&ldquo;Kim demiş!&rdquo;</p>

  <p class="p4">&ldquo;Bana sürekli yalan söyledin.&rdquo;</p>

  <p class="p4">&ldquo;Hiç de değil! Sana her zaman doğruyu söyledim.&rdquo;</p>

  <p class="p4">&ldquo;Soyadın da mı doğru?&rdquo;</p>

  <p class="p4">&ldquo;Ne demek istiyorsun?&rdquo;</p>

  <p class="p4">Yerinde dimdik doğruldu. Ürkek, dikkatli gözlerle adama baktı.</p>

  <p class="p4">&ldquo;Soyadın Mazza değil, Anfossi bir kere.&rdquo;</p>

  <p class="p4">&ldquo;Bunu kim söyledi sana?&rdquo;</p>

  <p class="p4">&ldquo;Ne fark eder ki? Soyadın Anfossi mi, değil mi?&rdquo;</p>

  <p class="p4">&ldquo;Anfossi ise ne olmuş yani? Tiyatroda hemen herkes başka bir adla anılır.&rdquo;</p>

  <p class="p4">&ldquo;Peki, Scala'da sen hangi adı kullanıyorsun?&rdquo;</p>

  <p class="p4">&ldquo;Rosanna Mazza. Programda görebilirsin.&rdquo;</p>

  <p class="p4">&ldquo;Adını değiştirme gereğini neden duydun?&rdquo;</p>

  <p class="p4">&ldquo;Bunu geç bir kalem şimdi. Sana kim söyledi? Bunu açıkla... İddiaya girerim ki, Sinyora Ermelina'dır.&rdquo;</p>

  <p class="p4">&ldquo;O ya da bu, ne fark eder?&rdquo;</p>

  <p class="p4">&ldquo;Dedikoducu cadı! İyi ki ayrıldım oradan.&rdquo;</p>

  <p class="p4">&ldquo;Kavga mı ettiniz?&rdquo;</p>

  <p class="p4">&ldquo;Sana ne? Yalnız sana korkunç bir karı olduğunu söyleyebilirim.&rdquo;</p>

  <p class="p4">&ldquo;Yine de mutlaka bir nedeni vardır.&rdquo;</p>

  <p class="p4">&ldquo;Bir değil, birçok nedeni var! Ve ne olduklarını ancak ben bilirim. Ama her önüme gelene içimi dökmek zorunda değilim, tamam mı?&rdquo;</p>

  <p class="p4">&ldquo;Neyin var bugün senin? Ters yanından mı kalktın nedir?&rdquo;</p>

  <p class="p4">Fazla ileri gittiğini anlayan kız, onun gönlünü almaya çalıştı. Cilveli bir tavırla dudaklarını sarkıttı. Gözlerini kaldırıp adama çapkınca baktı ve çocuksu bir yosmalıkla göz kapaklarını kırpıştırdı:</p>

  <p class="p4">&ldquo;Antonio, buraya gel! Çok üşüyorum.&rdquo;</p>

  <p class="p4">Onu kucaklamak ve çıplak vücudunu kucaklamak için kızın üstüne eğilir eğilmez bir şeyin farkına vardı: Biraz önceki kendine güven duygusu kaybolmuştu. Bir telefon çağrısıyla Laide'nin her zaman için buyruğunda olacağı düşüncesi de kesinlikle doğru değildi... Üstelik bu kızda ne buluyordu, bilinmez!.. Şuraya bak! Kendisinin ateşli kucaklamasına nasıl karşılık veriyordu... Tam bir edilgenlikle... Kolunu hafifçe omzuna atmıştı... Kadınların dansa kalktıkları zaman yaptıkları soğuk, resmi bir jest gibi... Hem de bir yabancıyla... Onları ilk kez dansa kaldıran birine uyguladıkları donuk, çekingen davranış... İşte, aralarında bu kahredici ayrılık vardı. Oysa az önce aşk konusunda şakalaşırlarken, kız ona çok daha yakındı... Şimdi vücutları birbirine tam bir uyum içinde kenetlenmişti ya, demin çok daha iyi anlaşıyorlardı.</p>

  <p class="p4">İşte bu kadar! Birazdan her şey sona erecek... Kız banyoya gidecek, sen yatakta ölü gibi yatacaksın... Bomboş ve keyifsiz! Sonra giysilerini ve eşyasını toparlamak için geri dönecek... Küçük altın bileziği, kol saati falan filan... &ldquo;Aman, Tanrım! Ne kadar da geç olmuş,&rdquo; diyecek. &ldquo;Lütfen, kalk artık! Bak, yeşil halının üstünden güneş çekilip gitmiş. Hava bulutlanıyor.&ldquo; Sonra sinirli bir hareketle ekleyecek: &ldquo;Yarın kim bilir ne berbat bir gün olacak. Nasıl dayanacağımı hiç bilemiyorum.&rdquo;</p>

  <p class="p4">&ldquo;Yarın ne var ki?&rdquo; diye sordu adam.</p>

  <p class="p4">&ldquo;Sana söyledim ya, Modena'ya gitmek zorundayım.&rdquo;</p>

  <p class="p4">&ldquo;Hayır! Bana hiç böyle bir şey söylemedin.&rdquo;</p>

  <p class="p4">&ldquo;Ne söylesem, unutuyorsun zaten.&rdquo;</p>

  <p class="p4">&ldquo;Ne yapacaksın Modena'da?&rdquo;</p>

  <p class="p4">&ldquo;Fotoğraf işi. Belki yüz kez söyledim sana.&rdquo;</p>

  <p class="p4">&ldquo;Parası iyi mi hiç değilse?&rdquo;</p>

  <p class="p4">&ldquo;İyi de laf mı? Ama bir kez gitmedin mi, sepetlenirsin.&rdquo;</p>

  <p class="p4">&ldquo;Kaç para?&rdquo;</p>

  <p class="p4">&ldquo;Beş, yedi, hatta bazen bir onluk.&rdquo;</p>

  <p class="p4">&ldquo;Her bir resim için mi?&rdquo;</p>

  <p class="p4">&ldquo;Güldürme insanı.&rdquo;</p>

  <p class="p4">&ldquo;Peki, yol masrafların? Otel parası?&rdquo;</p>

  <p class="p4">&ldquo;Onlar ödüyorlar.&rdquo;</p>

  <p class="p4">&ldquo;Ne kadar kalacaksın orada?&rdquo;</p>

  <p class="p4">&ldquo;Sanının iki gün.&rdquo;</p>

  <p class="p4">&ldquo;Sanırım ne demek?&rdquo;</p>

  <p class="p4">&ldquo;Bu gibi işlerde hiç belli olmaz.&rdquo;</p>

  <p class="p4">&ldquo;Peki, geceleri ne yapıyorsun?&rdquo;</p>

  <p class="p4">&ldquo;Ne yaptığımı sanıyorsun? Modena gibi bir yerde. Sorduğuna bak!&rdquo;</p>

  <p class="p4">&ldquo;Şimdi aklıma geldi! Modena'da senin bir kuzenin yok muydu?&rdquo;</p>

  <p class="p4">&ldquo;Var, ama öyle sıkıcı bir çocuk ki!&rdquo;</p>

  <p class="p4">&ldquo;Sana âşık mı?&rdquo;</p>

  <p class="p4">&ldquo;Çıldırdın mı sen!&rdquo;</p>

  <p class="p4">&ldquo;Onunla yatıyor musun?&rdquo;</p>

  <p class="p4">&ldquo;Bir de bu eksikti! Bilmiyorum ama, sana bakılırsa kimse bundan başka bir şey düşünmüyor. Hep aklın orada! Kuzenim çok iyi çocuktur ve bana büyük saygı besler.&rdquo;</p>

  <p class="p4">&ldquo;Hadi, hadi! Bir kez bile öpmedi mi yani?&rdquo;</p>

  <p class="p4">&ldquo;Bana parmağını değdirmeye bile korkar.&rdquo;</p>

  <p class="p4">&ldquo;Seni bakire mi sanıyor?&rdquo;</p>

  <p class="p4">&ldquo;Aslında evet! Beni kız kardeşi gibi görüyor.&rdquo;</p>

  <p class="p4">&ldquo;Ne yapıyor?&rdquo;</p>

  <p class="p4">&ldquo;Makinist. Bir petrol şirketinde.&rdquo;</p>

  <p class="p4">&ldquo;Ve hiç kuşku yok ki, seninle evlenmek istiyordur.&rdquo;</p>

  <p class="p4">&ldquo;Evet, istiyor. Ama ben bunu düşünmek bile istemiyorum.&rdquo;</p>

  <p class="p4">&ldquo;Birlikte çıkıyor musunuz?&rdquo;</p>

  <p class="p4">&ldquo;Bazen.&rdquo;</p>

  <p class="p4">&ldquo;Nereye? Sinemaya mı?&rdquo;</p>

  <p class="p4">&ldquo;Genellikle.&rdquo;</p>

  <p class="p4">&ldquo;Yakışıklı mı?&rdquo;</p>

  <p class="p4">&ldquo;Yüzüne bakılır.&rdquo;</p>

  <p class="p4">&ldquo;Ondan hoşlanıyor musun?&rdquo;</p>

  <p class="p4">&ldquo;Ne laf anlamaz adamsın! Onu erkek gibi görmüyorum, dedim ya! Kuzenim olduğu için seviyorum, o kadar!&rdquo;</p>

  <p class="p4">&ldquo;Ne kızıyorsun? Onunla yatmış olsan bile, bunda ne kötülük var anlamıyorum.&rdquo;</p>

  <p class="p4">&ldquo;Sen hiçbir şey anlamıyorsun! Onunla yatmak istemiyorum. Hem de Modena gibi bir yerde... Allah göstermesin! Herkesin diline düşerim sonra.&rdquo;</p>

  <p class="p4">&ldquo;Ama o horoz gibi böbürlenir.&rdquo;</p>

  <p class="p4">&ldquo;O mu? Ah, sen onu bir tanısan... Öyle utangaç bir çocuktur ki! Ailesi onu bir okul çocuğu gibi gözetir. Düşün ki, Milano'ya geldiğinde babası evin anahtarını ona haftada bir kez verir.&rdquo;</p>

  <p class="p4">&ldquo;Kaç yaşında?&rdquo;</p>

  <p class="p4">&ldquo;Yirmi beş ya da yirmi altı galiba.&rdquo;</p>

  <p class="p4">&ldquo;Adı ne?&rdquo;</p>

  <p class="p4">&ldquo;Marcello. Başka öğrenmek istediğin bir şey var mı?&rdquo;</p>

  <p class="p4">&ldquo;Lütfen! Davranışlarında özgürsün. İstediğini yapabilirsin, güzelim.&rdquo;</p>

  <p class="p4">&ldquo;Tamam, öyleyse! Savcı gibi beni sorguya çekmenden sıkıldım. Yetti be! Anladın mı?&rdquo;</p>

  <p class="p4">Öfkeli bir sessizliğe gömüldü. Yüzüne bir-iki tokat atmayı ne çok isterdi!.. Ah, bunu bir yapabilseydi.</p>

  <p class="p4">Uyanık kız, elinin kolunun bağlı kaldığını anlamıştı:</p>

  <p class="p4">&ldquo;Gereksiz yere hemen tepen atıveriyor. Ne tuhaf adamsın sen be! Tam da senden bir iyilik yapmanı isteyecekken...&rdquo;</p>

  <p class="p4">&ldquo;Ne iyiliği?&rdquo;</p>

  <p class="p4">&ldquo;Suratının ne halde olduğunu bir bilsen!.. Aman, vazgeçtim. Söylemeyeyim daha iyi.&rdquo;</p>

  <p class="p4">&ldquo;Nasıl istersen.&rdquo;</p>

  <p class="p4">&ldquo;Madem ısrar ediyorsun... Şey... yarınla ilgili bir sorun. Sabah yedide gitmem gerekiyor. Bir taksi nereden bulurum bilmem.&rdquo;</p>

  <p class="p4">&ldquo;Aç telefonu, bir tane çağır.&rdquo;</p>

  <p class="p4">&ldquo;Sabahın o saatinde bir tane bile bulamazsın.&rdquo;</p>

  <p class="p4">&ldquo;Yani yedide koca şehirde bir tek taksi bile yok mu?&rdquo;</p>

  <p class="p4">&ldquo;Üstelik çağırmam da olanaksız. Çünkü telefon ablamın odasında.&rdquo;</p>

  <p class="p4">&ldquo;Onu uyandıramaz mısın?&rdquo;</p>

  <p class="p4">&ldquo;Sen ablamı tanısaydın!&rdquo;</p>

  <p class="p4">&ldquo;Yani seni istasyona ben mi götüreyim demek istiyorsun?&rdquo;</p>

  <p class="p4">&ldquo;O saatte mi? Sen o saatte uyanabilir misin?&rdquo;</p>

  <p class="p4">&ldquo;Uyanırım, uyanırım. Hiç merak etme.&rdquo;</p>

  <p class="p4">&ldquo;Evdekilere ne diyeceksin?&rdquo;</p>

  <p class="p4">Güldü:</p>

  <p class="p4">&ldquo;Erken kalkmak bir suç değil ki!&rdquo;</p>

  <p class="p4">&ldquo;Gerçekten beni istasyona götürecek misin?&rdquo;</p>

  <p class="p4">&ldquo;O kadar olağanüstü bir şey değil bu. Kaçta?&rdquo;</p>

  <p class="p4">&ldquo;Trenim yedi kırkta kalkıyor. Eğer sen yedi onda orada olursan, rahat rahat yetişiriz.&rdquo;</p>

  <p class="p4">&ldquo;Nerede olacağım?&rdquo;</p>

  <p class="p4">&ldquo;Bizim evin önünde.&rdquo;</p>

  <p class="p4">&ldquo;Adresini bilmediğimi biliyorsun.&rdquo;</p>

  <p class="p4">&ldquo;Çok kolay. Squarcia Sokağı, 7.&rdquo;</p>

  <p class="p4">&ldquo;Nerede bu?&rdquo;</p>

  <p class="p4">&ldquo;Vigorelli'nin yerini biliyorsun, değil mi? Onun hemen yanında. Turist rehberine bakabilirsin.&rdquo;</p>

  <p class="p4">&ldquo;Yedi on yeterince erken mi?&rdquo;</p>

  <p class="p4">&ldquo;İnşallah, senin el arabasıyla bile yarım saatte istasyona varabiliriz. O saatlerde trafik yoğun değildir.&rdquo;</p>

  <p class="p4">Sabahın köründe kalkmak Antonio için ölüm demekti. Bir taksiciye bin liret vermek kendisi için hiç de büyük bir özveri olmazdı. Sabah yedide evinin önünde her zaman taksiler bulunurdu. Ama sesini çıkarmadı. Laide'yi kısa bir süre için de olsa yeniden görmek, onun yanında bulunduğunu hissetmek, özel yaşamına birazcık olsun girebilmek ne hoş bir şeydi. Kendisine gereksinim duymasının tadına doyum olmaz sarhoşluğu içindeydi. Özellikle bu akşamın getirdiği kesin güvenceyi düşündü. En azından kuşku ve kuruntunun işkencesinden kurtulacaktı. Bu akşam eski güzel günlerde olduğu gibi arkadaşlarıyla şakalaşacak ve gülüşecekti. Bir tatil... Bir ateşkes anlaşması... Bir mutluluk kıvılcımı...</p>

  <p class="p4">&ldquo;Bu gece ne yapıyorsun?&rdquo;</p>

  <p class="p4">&ldquo;Tiyatroda bir prova var.&rdquo;</p>

  <p class="p4">&ldquo;Sonra da Due'ye mi gideceksin?&rdquo;</p>

  <p class="p4">&ldquo;Karga kahvaltısını yapmadan kalkacağım günün gecesinde mi? Çıldırdın mı sen?&rdquo;</p>

  <p class="p4">Anlattığı öykülerde birçok şeyin birbiriyle çelişkiye düştüğünü belli belirsiz fark etti. Sözgelimi, Scala, fotoğraflar, dans salonu, ailesi, kuzeni, Sinyora Ermelina gibi... Birbirine uymayan öyle çok şey vardı ki! Ama kız konuştuğu zaman tüm kuşku bulutları dağılıyordu. Hayır, o bir yalancı olamazdı. Onu her zaman dikkatle gözlüyordu. Dediklerini ince eleyip sık dokuyor ve onun kişiliğini onaya çıkarmaya çalışıyordu. Kendi zekâsına tam bir güveni vardı. Laide ise basit, çocuk ruhlu bir kızdı. Antonio gibi feleğin çemberinden geçmiş birine en küçük bir kıtır bile yutturamazdı.</p>

  <p class="p4"><span class="t12">&nbsp;</span></p>
</body>
</html>
