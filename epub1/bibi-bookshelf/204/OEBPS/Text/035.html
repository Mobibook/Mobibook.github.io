<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Otuz Üçüncü Bölüm</title>
</head>

<body>
  <h2 class="h21"><a id="a53"></a>Otuz Üçüncü Bölüm</h2>

  <p class="p4">Derken her şey öylesine çabuk ve sessizce oluverdi ki, kim olsa şaşardı. Ertesi gün dedektif İmbriani ofisinde Antonio'yu telefonla aradı. Evet, böyle bir huzurevi vardı. Laide'nin teyzesi de orada kalıyordu. Gerçi kadın hastaydı, ama başhemşire geceleri hasta akrabalarının refakatçi olarak orada kalmalarını yasaklamış bulunuyordu. Yani geceleri aileden hiç kimse huzurevine alınmıyordu. Verilen tanıma uyan bir kız öğleden sonra ziyaret saatleri sırasında kendinden yaşça büyük bir kadınla iki kez gelmişti. Hepsi bu kadardı.</p>

  <p class="p4">&ldquo;Soruşturmayı sürdüreyim mi?&rdquo;</p>

  <p class="p4">&ldquo;Hayır, sağ olun. Bilmek istediğim kadarını öğrenmiş bulunuyorum.&rdquo;</p>

  <p class="p4">Çöküş gerçekleşmedi. Tam tersine, hırslı bir gerginlik Antonio&rsquo;yu ayakta tuttu. Kendini uzun süren bir kölelikten kurtulmuş gibi hissediyordu. Savaş günlerini anımsadı. Ateş açılmış ve beklemenin doğurduğu korku artık müthiş bir üstün gelme enerjisine dönüşmüştü.</p>

  <p class="p4">On birde Laide onu telefonla aradı. Refakatçi olarak teyzesinin başucunda bir gece daha geçirmişmiş. Bu nedenle çok yorgunmuş. İki saat kadar dinlenmeye çalıştıktan sonra ablasıyla öğle yemeğine çıkacakmış.</p>

  <p class="p4">&ldquo;Yani bugün de buluşamayacağız, öyle mi?&rdquo;</p>

  <p class="p4">&ldquo;Valla, pek bilemiyorum. Squarcia Caddesi'nde beni bekleyebilir misin?&rdquo;</p>

  <p class="p4">&ldquo;Kaçta?&rdquo;</p>

  <p class="p4">&ldquo;İki buçukta.&rdquo;</p>

  <p class="p4">&ldquo;Ama her zaman olduğu gibi lütfen beni oralarda bekletme.&rdquo;</p>

  <p class="p4">O Allah'ın belası Squarcia Caddesi'nin kaldırımlarını hafakanlar basmış olarak beş aşağı, beş yukarı arşınladığı günü yaşamının sonuna kadar unutamayacaktı.</p>

  <p class="p4">Buluşma saatini sabırsızlıkla beklemeye başladı. Bildiklerini kızın yüzüne çarparak sonunda maskesini düşürecekti. Ondan nefret ediyor, ölüsünü görmek istiyordu. Başparmaklarını o pürüzsüz, bembeyaz boynuna bastırarak onu kıvançla boğabilirdi. Bir gıdım soluk almak için olabildiğince açılmış küçücük ağzında birer inci gibi sıralanan o güzelim dişlerini görmek ne hoş olacaktı!</p>

  <p class="p4">Fakat bir saat sonra Laide yeniden telefon açtı. Ne yazık ki, iki buçukta buluşamayacaklardı. Hastaneye koşturması gerekiyordu. Teyzesi birden kötüleşmişti. Antonio sabırlı olmak zorundaydı. Hem sonra gece gündüz hastanede perişan olan kendisiydi ve aslında kabak onun başında patlıyordu.</p>

  <p class="p4">&ldquo;Peki, öyle olsun. Ama bence artık çok ileri gittin.&rdquo;</p>

  <p class="p4">&ldquo;Çok ileri gittin ne demek? Hastane köşelerinde bir başına köpek gibi koştur da göreyim bakalım.&rdquo;</p>

  <p class="p4">&ldquo;Hastaneden söz etmiyorum ben. Çok ileri gittin demekle---&rdquo;</p>

  <p class="p4">&ldquo;Antonio! Benimle bu şekilde konuşma! Yorgunluktan ölüyorum. Başımsa çatlayacak gibi ağrıyor. Bir de sen kafa ütülemeye kalkarsan...&rdquo;</p>

  <p class="p4">&ldquo;Ben gerçeği dile getiriyorum. Gerçek de şu ki, bugün de buluşamayacağız.&rdquo;</p>

  <p class="p4">&ldquo;Bırak onu şimdi. Bana bir iyilik yapmanı isteyeceğim senden. Üç buçukta evime gelebilir misin? Hadi, kırma şu zavallı kızı... Piçi yavrum dünden beri hiçbir şey yemedi. Açlıktan ölecek. Buzdolabında bir paket kıyma var. Beni orada bekle sen. Saat dörtte ya gelirim ya da telefon açanın.&rdquo;</p>

  <p class="p4">&ldquo;Bilirim, çok gelirsin!&rdquo;</p>

  <p class="p4">&ldquo;Canım mümkünse elbette gelirim. Söz!.. Kadıncağızın bana ne kadar bağımlı olduğunu anlayamazsın.&rdquo;</p>

  <p class="p4">Antonio üç buçukta Laide'nin evindeydi. Köpek yemeğini yiyordu. Güzel günlerden biriydi. Milano'da bahar diye bir şey olmadığından buna bahar güzelliği denemezdi. Yine de kış sona ermişti.</p>

  <p class="p4">Can sıkıntısından dairenin içinde dolaşmaya başladı. Gardırobu açtı. Kızın sarılı turunculu elbisesinin eteğini kaldırdı. Okşadı, kokladı ve öptü. Nasılsa onu kimse görmüyordu. Bu kesin olarak son kezdi. Başka türlü olmasına olanak yoktu.</p>

  <p class="p4">Sonra dolabın alt sol yanında Laide'nin sakladığı resimlere ve mektuplara rastladı. Bunları gözden geçirmek doğru olur muydu acaba? Bu durumda böyle bir şey düşünmek aptallığın son basamağı olurdu herhalde.</p>

  <p class="p4">Karton kutuyu dolaptan çıkardı. Yatağın bir ucuna ilişerek resimlere bakmaya ve mektupları okumaya başladı.</p>

  <p class="p4">Kızın Stefano Doglia adında birine yazmış olduğu, tarihsiz ve yarım kalmış bir mektup eline geçti. Eski bir ilişkiyi yeniden kurmaya yönelik bir girişimi dile getirir gibiydi: &ldquo;<span class="t13">Evet, beni ak</span><span class="t13">ş</span><span class="t13">amlar</span><span class="t13">ı</span> <span class="t13">yeme</span><span class="t13">ğ</span><span class="t13">e ç</span><span class="t13">ı</span><span class="t13">kar</span><span class="t13">ı</span><span class="t13">yor, gezdiriyor,</span> <span class="t13">ş</span><span class="t13">uraya buraya götürüyordun. Ama her zaman ayn</span><span class="t13">ı</span> <span class="t13">ş</span><span class="t13">eyler oluyordu. Ya sadece i</span><span class="t13">ş</span><span class="t13">inden söz ediyor ya da hep arkada</span><span class="t13">ş</span><span class="t13">lar</span><span class="t13">ı</span><span class="t13">nla konu</span><span class="t13">ş</span><span class="t13">uyordun. Benimle tek kelime etmiyordun. Ancak, ben ba</span><span class="t13">ş</span><span class="t13">ka biriyle konu</span><span class="t13">ş</span><span class="t13">maya kalksam, ba</span><span class="t13">ş</span><span class="t13">ı</span><span class="t13">m</span><span class="t13">ı</span><span class="t13">n etini yiyordun. Sana â</span><span class="t13">ş</span><span class="t13">ı</span><span class="t13">k oldu</span><span class="t13">ğ</span><span class="t13">umu bildi</span><span class="t13">ğ</span><span class="t13">in halde, senin bu sürekli ve gülünç k</span><span class="t13">ı</span><span class="t13">skançl</span><span class="t13">ığı</span><span class="t13">n bana çok ac</span><span class="t13">ı</span> <span class="t13">çektiriyordu. Oysa birbirini seven iki ki</span><span class="t13">ş</span><span class="t13">i aras</span><span class="t13">ı</span><span class="t13">nda ortak güven duygusu a</span><span class="t13">ş</span><span class="t13">k</span><span class="t13">ı</span><span class="t13">n temelini olu</span><span class="t13">ş</span><span class="t13">turur. Ama sen hep bana bir fahi</span><span class="t13">ş</span><span class="t13">eymi</span><span class="t13">ş</span><span class="t13">im gibi davrand</span><span class="t13">ı</span><span class="t13">n. Hiç ku</span><span class="t13">ş</span><span class="t13">kusuz, sence ben sadece bir...</span>&rdquo; Mektup burada sona eriyordu.</p>

  <p class="p4">Tani adında birinin imzasını taşıyan bir başka mektubu açtı. Laide'nin hastanede yattığı dönemden kalmaydı. Laide'nin yazmış olduğu bir mektubun yanıtı içerikliydi: &ldquo;<span class="t13">Sevgilim, mektubun beni sözlerin ötesinde bir co</span><span class="t13">ş</span><span class="t13">kuyla heyecanland</span><span class="t13">ı</span><span class="t13">rd</span><span class="t13">ı</span><span class="t13">. Beni bu kadar çok sevdi</span><span class="t13">ğ</span><span class="t13">ini ke</span><span class="t13">ş</span><span class="t13">ke daha önce bilseydim! Dünya güzeli Laide, i</span><span class="t13">ş</span><span class="t13">im elverir vermez, bunun yak</span><span class="t13">ı</span><span class="t13">nda olaca</span><span class="t13">ğı</span><span class="t13">m umuyorum, seninle bir arada olmak için hemen Milano&rsquo;ya uçaca</span><span class="t13">ğı</span><span class="t13">m. Bu arada, tüm öpücüklerim, be</span><span class="t13">ğ</span><span class="t13">endi</span><span class="t13">ğ</span><span class="t13">in erkek güzeli vücudum ve tüm a</span><span class="t13">ş</span><span class="t13">k</span><span class="t13">ı</span><span class="t13">m senin olsun.</span>&rdquo;</p>

  <p class="p4">Sonra Marcello'nun mektuplarım buldu. Bir düzine kadar vardı. Antonio için bir tanesi yeterliydi. Marcello, Fonterena otelinde iki yataklı bir oda tuttuğunu bildirmek için Modena'dan yazmıştı: &ldquo;<span class="t13">Bugünlerde i</span><span class="t13">ş</span><span class="t13">yerinde sürekli olarak dönü</span><span class="t13">ş</span><span class="t13">ümlü çal</span><span class="t13">ı</span><span class="t13">ş</span><span class="t13">mak zorunda oldu</span><span class="t13">ğ</span><span class="t13">umuzu sana bildirmem gerekiyor. Bu yüzden her geceyi seninle geçirmem...</span>&rdquo; Sonra Marcello romantik sözcükler paralama faslına geçiyordu: &ldquo;<span class="t13">Küçük y</span><span class="t13">ı</span><span class="t13">ld</span><span class="t13">ı</span><span class="t13">z</span><span class="t13">ı</span><span class="t13">m, senin s</span><span class="t13">ı</span><span class="t13">cak ok</span><span class="t13">ş</span><span class="t13">amalar</span><span class="t13">ı</span><span class="t13">na ne kadar gereksinim duydu</span><span class="t13">ğ</span><span class="t13">umu anlatamam. Mis kokulu simsiyah saçlar</span><span class="t13">ı</span><span class="t13">n burnumda buram buram tütüyor. O güzelim minik memelerine ba</span><span class="t13">ş</span><span class="t13">ı</span><span class="t13">m</span><span class="t13">ı</span> <span class="t13">yaslay</span><span class="t13">ı</span><span class="t13">p kalbinin çarpmas</span><span class="t13">ı</span><span class="t13">n</span><span class="t13">ı</span> <span class="t13">dinlemenin özlemini çekiyorum. Sonsuz öpücüklerinin, insan</span><span class="t13">ı</span> <span class="t13">soluksuz b</span><span class="t13">ı</span><span class="t13">rakan s</span><span class="t13">ı</span><span class="t13">ms</span><span class="t13">ı</span><span class="t13">k</span><span class="t13">ı</span> <span class="t13">kucaklamalar</span><span class="t13">ı</span><span class="t13">n</span><span class="t13">ı</span><span class="t13">n ate</span><span class="t13">ş</span><span class="t13">iyle kavruluyorum...</span>&rdquo;</p>

  <p class="p4">Telefon çaldı ve Laide'nin sesi:</p>

  <p class="p4">&ldquo;Selam! Ne zamandır evdesin?&rdquo;</p>

  <p class="p4">&ldquo;Yarım saat kadar oldu.&rdquo;</p>

  <p class="p4">&ldquo;Piçi&rsquo;ye mamasını verdin mi?&rdquo;</p>

  <p class="p4">&ldquo;Evet. Sen neredesin?&rdquo;</p>

  <p class="p4">&ldquo;Hastane yakınındaki aynı kafeteryada.&rdquo;</p>

  <p class="p4">&ldquo;Gelmeye niyetin yok galiba.&rdquo;</p>

  <p class="p4">&ldquo;Bugün imkânsız. Teyzem şiddetli bir kriz geçirdi.&rdquo;</p>

  <p class="p4">&ldquo;Peki. Şimdi beni dinle. O kafeteryada beni bekle. Yarım saatte oradayım.&rdquo;</p>

  <p class="p4">&ldquo;Kusura bakma, ama bekleyemem. Hemen hastaneye dönmeliyim.&rdquo;</p>

  <p class="p4">&ldquo;Peki, bir çeyrek olsun. On beş dakika sadece.&rdquo;</p>

  <p class="p4">&ldquo;Söyledim ya, imkânsız. Gitmek zorundayım.&rdquo;</p>

  <p class="p4">&ldquo;Öyleyse benim için küçük bir zahmete katlan. Yorucu bir iş değil. Beni aradığın yerin telefon numarasını ver.&rdquo;</p>

  <p class="p4">&ldquo;Şey... Bir genel telefon bu!&rdquo;</p>

  <p class="p4">&ldquo;Olsun. Önemi yok. Bir numarası var, değil mi? Kadranın üzerinden okuyuver bana. Bak, ne kolay!&rdquo;</p>

  <p class="p4">&ldquo;Gereksiz bir şey bu! Hayır, olmaz. Üstelik anlamı ne?&rdquo;</p>

  <p class="p4">&ldquo;Anlamı şu ki, sen olduğunu söylediğin yerde değilsin. Anlamı şu ki, senin yalanlarından bıktım artık. Anlamı şu ki, burnuna halka geçirilmiş çingene ayısı gibi peşinden sürüklenmekten gına geldi.&rdquo;</p>

  <p class="p4">&ldquo;Eğer bıktınsa, bu senin sorunun. Beni hiç ırgalamaz!&rdquo;</p>

  <p class="p4">Ve Laide telefonu onun yüzüne kapadı. Antonio savaşın öfkesini, atılganlığını, nefretini ve heyecanını aynı anda hep birden duydu. Sanki kendisini nereye sürüklediğini bilmediği şiddetli bir rüzgârın egemenliği altına girmişti. Bu kadar kısa sürede bunca uzun zaman yaşadığını anımsamıyordu. Yenilmiş, yere serilmiş, aldatılmış, ihanete uğramış, aptal yerine konmuş, acınacak duruma düşmüş ye korkakça davranmıştı ama yine de sağ kalmayı başarmıştı. Şimdi son çarpışmaya hazırlanıyordu. Kendisini iyice bilemeliydi. Çünkü ilk kez böylesine canla ve başla savaşacaktı.</p>

  <p class="p4">Laide'nin apartmanından çıkıp stüdyosuna gitti. Akşama kadar işinden başını kaldırmadan çalıştı. Sonra arkadaşlarıyla birlikte yemeğe gitti. Uzun süredir hiç bu kadar coşup eğlenmemişti. Üstelik içtikçe de kendine güveni artıyordu. On bir buçukta arkadaşlarından ayrılarak Laide'nin apartmanına geri döndü. Kız ne oradaydı ne de oraya gelmiş olduğuna ilişkin bir iz vardı.</p>

  <p class="p4">Gitmeden önce Marcello'nun mektubuyla ötekini çıkarıp ikisini birden yatağın üzerine koydu. Kendi yazdığı bir notu da oraya bıraktı: &ldquo;Top sende, güzelim. Eğer uykuya dalmaz, gündüz ya da gecenin herhangi bir saatinde canım istediği zaman gelmeme izin verir ve geceleri bensiz sokağa çıkmazsan, arkadaşlığımız yine eskisi gibi sürebilir.&rdquo;</p>

  <p class="p4">O gece güzel bir uyku çekti. Belki de içkinin ölçüsünü epeyi kaçırdığı için sızıp kaldı, ama her neyse rahat bir uyku çekti. Sabahleyin başında ve omuzlarında garip bir ağırlıkla uyandı. Ama hiç umursamadı. Kadınlara karşı nasıl davranılması gerektiğini sonunda anladığını o orospuya ispatlayacaktı. İnsanlıktan zerrece nasibini almamış o utanmaz karıya dünyanın kaç bucak olduğunu öğretecekti. Onu yağmur altında kaldırımlarda sürünürken görmek istiyordu. Yorgun, çirkin ve hasta bir durumda kaldırımları saatler boyu beş aşağı, beş yukarı dolaşsın da eski yaşamının özlemiyle başını taştan taşa vursun. Sarhoş heriflerin pis pis laf atmaları kulaklarının zarını delsin. Bir beş bin liret için don indirmeye can atsın.</p>

  <p class="p4">Çabucak Laide'nin dairesine gitti. Küçük bir iz bulmak için dikkatle arandı. Ama hiçbir iz yoktu. Kız eve kesin olarak hiç uğramamıştı. Yatağın üzerinde bıraktığı iki mektuba dokunulmamıştı.</p>

  <p class="p4">Kendi notunu yırtarak bir başkasını yazdı: &ldquo;Artık aramızda her şey bitti. Bir açıklama yapmama bilmem gerek var mı? Anahtarları kapıcıya bırakıyorum. Bol şans. Elveda.&rdquo;</p>

  <p class="p4">Yatak odasında kendi bıraktığı iki mektubu gördü. Nedenini bilmeksizin bir utanç duydu. Onları katladı ve dolabı açıp gerisin geri eski yerlerine koydu. Gözüne fotoğraf dolu plastik bir zarf ilişti... Laide! Neye benziyordu acaba? Nerede yaşıyordu? Ailesi kimlerdi?</p>

  <p class="p4">Posta kartı büyüklüğünde bir resim geçti eline. Bu yedi sekiz yaşlarında, küçük bir kızın resmiydi. Üstünde iğreti duran yün bir giysi vardı. Laide miydi bu acaba?</p>

  <p class="p4">Resim yakından çekilmişti ve küçük kız gülümseyerek fotoğraf makinesine doğru bakmaktaydı. Evet, tatlı tatlı gülümsüyordu küçük kız. Bugünü bilme olanağı olsaydı yine gülümseyebilir miydi acaba? Şimdi o çocuk gitmiş, yerine genç kız gibi görünen ama aşk konusunda çok şey bildiği için aslında genç kız olmayan birisi gelmişti. Bir av hayvanı gibi ürkek gözlerle çevresine bakınan ve yok olma pahasına inatla bu yolda koşan yabansı görünüşlü bir kadın.</p>

  <p class="p4">Şimdi Antonio öfkesini sonuna kadar harcamış durumda yine kendi evindeydi. Gece çoktan gelmiş, insanlar işlerini görüp bitirmiş, evlerin ışıkları birbiri ardı sıra tek tek sönerek kararmıştı. Dünya sanki hiçbir şey olmamışçasına sürüp gidiyordu.</p>

  <p class="p4">Oysa o akşam saat sekizde Laide onun stüdyosuna gelmişti. Daha eve gitmediğini ve henüz notunu görmediğini söylemişti. Fakat açıkça kızın yeni yalanlarından biriydi bu.</p>

  <p class="p4">&ldquo;Yaşamında başka bir erkek var, değil mi? Bütün bunların nedeni bir başka erkeğin varlığı, doğru değil mi?&rdquo;</p>

  <p class="p4">Antonio'nun sorusunu başını sallayarak evetlemişti.</p>

  <p class="p4">Masasının başında oturan adamın karşısındaki koltuğa oturmuş, bacaklarını da üst üste atarak burnuna doğru uzatmıştı:</p>

  <p class="p4">&ldquo;Bundan böyle tek başına sokağa çıkmayacağım. Ne dersen onu yapacağım. Hatta istersen evden dışarı adamımı bile atmam.&rdquo;</p>

  <p class="p4">Şimdi gözleri tavandaki o uğursuz çatlaklara çivilenmiş olarak yatağının üzerine uzanmış bulunan Antonio, kızın solgun, ürkek yüzünü yeniden görüyordu. Laide'ye &ldquo;Hayır,&rdquo; demişti. &ldquo;Bunun bir yararı olmaz artık.&rdquo; Sonra onun harcamalarını iki ay daha karşılayacağını, yarın kendisine bir çek göndereceğini sözlerine eklemiş ve Antonio olarak ona ne kadar acı çektirdiğini bilip bilmediğini sormuştu. Kız yine başıyla evetlemişti.</p>

  <p class="p4">&ldquo;Şimdi beni rahat bırak,&rdquo; demişti son söz olarak. &ldquo;Acele bitirmem gereken bir iş var.&rdquo; Kız hiçbir olay çıkarmaksızın, başı önünde ve ayakların sürükleyerek çıkıp gitmişti. İşin canı cehenneme! Sanki o Allah'ın belası iş, kızdan daha önemliydi. Artık bir daha hiç görüşemeyeceklerdi. Oysa her şey onu anımsatıyordu: Tavandaki çatlaklar, arabasının plakası, koltuk, lavanta çiçeği losyonu şişesi, kitaplığın üzerindeki tahta fil, pencereden görülen karşı binanın biçimi... Her şey, ama her şey onu anımsatıyordu. Onsuz her şey olabildiğince anlamsız ve aptalcaydı. İçinde, ondan kalan yerde, şimdi koca bir boşluk açılmış ve oradan deli bir ırmak gibi gözyaşları akmaya başlamıştı.</p>

  <p class="p4">Evet, dostum!.. Tam anlamıyla gülünç bir öyküydü... Benzeri birçoğu gibi adi, sapık, komik, rezil bir olgu... Oysa bundan başka bir biçimde bitemeyeceğini anlamak ne kadar da kolaydı...</p>

  <p class="p4">Hadi, toparlan!.. Ağlamayı kes, gözyaşlarını sil... Yarına kadar iyi geceler... Bu küçük aşk olayını bir faciaya dönüştürme... Bağrına taş basıp başını dik tutmalısın... Gül!.. Gülebildiğin kadar gül!.. Ağlama gül!.. İyi geceler!.. Gül demek kolay!.. İyi gecelermiş!.. Uyuyabilecek miyim sanıyorsun?.. Yaşamımın dönüm noktası bu!.. Hâlâ cehennemde yaşıyorum ben!.. Eğer hasta olsaydım, eğer para sıkıntım bulunsaydı, eğer hapse atılsaydım... Ne olurdu biliyor musun?.. Tüm akrabalar ve dostlar yardımıma koşarlardı...</p>

  <p class="p4">Ama şimdi?.. Yasak!.. Durumun daha kötü olduğu halde... Yere serilmiş olduğum halde... Çiğnendiğim, tartaklandığını, pislik içinde süründüğüm, tekmelendiğim halde yasak!.. Bana acıyacak kimse yok... Bir dilim merhamet bile yasak!.. Cennetin kapılan kapalı... Ne diyeceklerini çok iyi biliyorum: Yaşını unuttun mu?.. Kendini yaşama meydan okuyan kötü kalpli bir genç kızla başa çıkacak kadar güçlü mü sandın?.. Yabancısı olduğun bir oyunu oynamakta direnmenin cezasını çekmeyeceğini mi sanıyordun?.. Yeniden çocukluğuna dönebileceğini mi sandın yoksa?.. Senin için artık oyun bitti!.. Şimdi sessiz çığlıklarını kimsenin duyamayacağı kapıların ardındasın... Dünya nimetlerinden soyutlandın... Kendi yarattığın zindanın karanlığındasın şimdi... Yoksa başka bir yerde mi olduğunu sanıyordun?..</p>

  <p class="p4">Antonio'nun yürek acısı azgın, kara bir dalgaydı. Onu kaldırıp kaldırıp sonra da hıçkırıkların derinliğine yuvarlıyordu. Kız şu an neredeydi acaba? Geceye soyunmuş sokakta ara sıra gelip geçen arabaların sesini duyuyordu. Kızın sayısız masalını kulağına ileten telefon yatağının yanı başında duruyordu. Cihaz hiçbir zaman bu kadar kapkara, hareketsiz, yararsız, suskun ve ölü olmamıştı.</p>

  <p class="p4"><a id="a54"></a><span class="t12">&nbsp;</span></p>
</body>
</html>
