<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Dokuzuncu Bölüm</title>
</head>

<body>
  <h2 class="h21"><a id="a18"></a>Dokuzuncu Bölüm</h2>

  <p class="p4">Üç gün sonra Sinyora Ermelina'ya telefon açtı:</p>

  <p class="p4">&ldquo;Yarınöğleden sonra Laide'yi benim için ayarlayabilir misin?&rdquo;</p>

  <p class="p4">Aslında kızın onu görmezlikten gelmiş olması hala kafasından silinmemişti. Ondan bir çeşit açıklama almak amacındaydı. Sinyora Ermelina kırgın bir sesle…</p>

  <p class="p4">&ldquo;Zavallı Laide,&rdquo; dedi. &ldquo;Geçen gün... Hani gelemediğin gün var ya, Tonino? Tam zamanında geldi buraya.&rdquo;</p>

  <p class="p4">&ldquo;Dörtte mi?&rdquo;</p>

  <p class="p4">&ldquo;Dakikası dakikasına.&rdquo;</p>

  <p class="p4">Hiç anlayamıyordu. Saat dörtte Scala'da prova başlamıştı. Laide'yi orada sahnede görmüştü. Ya da cinlerin sahneye girdiği saatle mi tiyatroya yetişmeyi başarmıştı? Bu onun dans ederken gösterdiği ilgisizliği açıklamak için yeterliydi.</p>

  <p class="p4">Dorigo bu sorunu elbette Sinyora Ermelina ile tartışacak değildi. Konu kadını ilgilendirmezdi. Ertesi günü saat iki buçuk üzerinde anlaştılar.</p>

  <p class="p4">Ertesi sabah Laide ilk kez onun stüdyosuna telefon açtı. Kızın &ldquo;r&rdquo; harfini vurgulayarak konuşması hoşuna gitti.</p>

  <p class="p4">&ldquo;Bana bir iyilik yapar mısın?&rdquo; dedi kız. 'İki yirmide Roma'ya gitmem gerekiyor.&rdquo;</p>

  <p class="p4">&ldquo;Roma'ya mı? Neden?&rdquo;</p>

  <p class="p4">&ldquo;Bir hafta teyzemle eniştemin yanında kalacağım. Her yıl beni çağırırlar. Bunu kaçırmak istemem.&rdquo;</p>

  <p class="p4">&ldquo;Scala işi ne olacak?&rdquo;</p>

  <p class="p4">&ldquo;Doktor raporu aldım.&rdquo;</p>

  <p class="p4">&ldquo;Demek ki, birbirimizi göremeyeceğiz.&rdquo;</p>

  <p class="p4">&ldquo;Daha erken bir saatte buluşmak ister miydin?&rdquo;</p>

  <p class="p4">&ldquo;Ne kadar erken?&rdquo;</p>

  <p class="p4">&ldquo;Bilmem! Bir, biri çeyrek geçe falan. Sonra da beni istasyona götürürdün.&rdquo;</p>

  <p class="p4">&ldquo;Yani hiç soyunmadan, yolcu işi mi tutalım diyorsun?&rdquo;</p>

  <p class="p4">'İstemiyorsan boş ver.&rdquo;</p>

  <p class="p4">&ldquo;Hayır, dur! Buluşalım. Birde mi?&rdquo;</p>

  <p class="p4">&ldquo;Tamam. Birde Sinyora Ermelina'da. Öpüldün!&rdquo;</p>

  <p class="p4">Laide gerçekten onu görmek istiyor muydu? Yoksa sadece onun on beş bin liretini mi istiyordu? O gün Dorigo'nun yığınla işi vardı. Ama her şeyi serbest kalacak biçimde ayarladı. Öğle yemeği umurunda değildi.</p>

  <p class="p4">Saat tam birde Sinyora Ermelina'nın evindeydi. Kadın ona oturma odasında beklemesini söyledi. Sonra doğru mutfağa geçti. Öğle yemeğini daha bitirmemişti. Başka bir kadın sesi duydu. Bir sigara tellendirdi.</p>

  <p class="p4">Biri beş ya da on geçe Ermelina yeniden kapıda gözüktü:</p>

  <p class="p4">&ldquo;Bu kızların hepsi birbirinin eşi. Kafasızlıkta al birini, vur ötekine. Dün gece seninkini bulmak için nereye gittiğimi biliyor musun? Telefona evinde kimse çıkmadı.&rdquo;</p>

  <p class="p4">&ldquo;Nereye gittin?&rdquo;</p>

  <p class="p4">&ldquo;Due midir, nedir? Dans gösterisi yaptığı o gece kulübüne gitmek zorunda kaldım.&rdquo;</p>

  <p class="p4">&ldquo;Orada her gece mi gösteri yapıyor?&rdquo;</p>

  <p class="p4">&ldquo;Milano&rsquo;dayken öyle.&rdquo;</p>

  <p class="p4">&ldquo;Ne yani? Milano'dan çok sık mı ayrılır?&rdquo;</p>

  <p class="p4">&ldquo;Bugünlerde öyle. Hele son zamanlarda Modena'dan ayrıldığı yok.&rdquo;</p>

  <p class="p4">&ldquo;Modena'da ne yapıyormuş?&rdquo;</p>

  <p class="p4">&ldquo;Oraya çalışmaya gittiğini söylüyor. Moda dergileri için modellik yapıyormuş.</p>

  <p class="p4">&ldquo;Modena'da öyle mi?&rdquo;</p>

  <p class="p4">&ldquo;Ne bileyim, orada büyük bir terzi varmış.&rdquo;</p>

  <p class="p4">&ldquo;Peki, şimdi ne olacak? Biri çeyrek geçiyor. Bana iki yirmi trenine yetişeceğini söyledi.&rdquo;</p>

  <p class="p4">&ldquo;Böyle şeyler yapmamalı.&rdquo;</p>

  <p class="p4">&ldquo;Artık kesinlikle gelmez.&rdquo;</p>

  <p class="p4">Belki yirminci kez saatine baktı. Ne anlamsız bir durumdu. Sevgilisini bekliyor değildi. Alt tarafı sıradan bir telekızdı dört gözle beklediği. Cebinde harcayacak yirmi bin lireti olan herhangi biriyle yatmaya hazır bir kız... Belki de daha az bir paraya! Başka bir evde Laide daha ucuza çalışıyor olabilirdi. Neden olmasın?.. Laide gibi kızlar ne kadar çok kazanırlarsa, o kadar çok harcarlardı. Hiçbir zaman yeterli paraları olmazdı. Fazladan bir beş bin, dön bin, halta üç bin bile onlar için her zaman göz ardı edilmeyecek bir tutardı. Bu düşünce üzerine Dorigo içinde bir şeylerin kaynadığını duydu. Sanki ateş üstüne oturtulmuştu. Buna hiçbir anlam veremedi. Yeniden saatine baktı: Biri on yedi geçiyordu. Sinyora Ermelina,</p>

  <p class="p4">&ldquo;Yok canım, olamaz,&rdquo; dedi. &ldquo;Eğer geleceğim dediyse, mutlaka gelir. Hiç merak etme.&rdquo; Ve şeytanca gülümsedi. &ldquo;Benim evimde kimse müşteriyi atlatmaz.&rdquo;</p>

  <p class="p4">&ldquo;Onu, bunu bilmem. Artık vakit kalmadı. Eğer iki yirmide gidiyorsa, istasyonda olma zamanıdır.&rdquo;</p>

  <p class="p4">Ev sahibi kadın, tek gözünü kısarak başını yukardan aşağı birkaç kez salladı:</p>

  <p class="p4">&ldquo;Gelecek, gelecek, göreceksin. Hiç kuşkun olmasın.&rdquo;</p>

  <p class="p4">Laide'nin on beş bin lireti gözden çıkaramayacağını mı belirtmek istemişti? Ya da Sinyora Ermelina'ya böyle bir şey yapılamayacağını mı anlatmak istiyordu? Ermelina kurallarını çiğnerse, bir daha bu eve ayağını atamazdı. Milano'da onun gibi binlercesi vardı. Hana daha güzel, daha genç, daha körpeleri. Böyleleri için piyangoydu bu ev. Çünkü Ermelina'nın müşterileri Milano'nun en iyi, en saygın, en zengin ve en güvenilir kişileriydi. Öteki madamlar ya ellerindeki kızları sömürürler ya da başlarını olmadık belalara sokarlardı. Bu da iyi aileden bir öğrenci ya da evli ve çocuklu bir kadın için hiç de iyi bir şey değildi.</p>

  <p class="p4">Hangi kadın hiç tanımadığı bir erkekle çıplak durumda yatakta basılmak, sonra polis arabasıyla karakola götürülmek ve en az yirmi dört saat kaşarlanmış pis orospularla gözaltında tutulmak isterdi? İşin içinde ailenin haber alması, rezaletler, kavgalar ve mahkemelik olma gibi birbirinden kötü durumlar da vardı.</p>

  <p class="p4">Ermelina'nın evindeyse kimsenin kaygılanmasına gerek yoktu. Ermelina'nın müşterileri arasında kimsenin yanlarına yaklaşmayı bile düşleyemeyeceği konumlarda ulu kişiler bulunuyordu. Üstelik dürüst, iyi kalpli bir kadındı. Zor anlarında kim bilir kaçının yardımına koşmuştu. Bu kötü yola düşmüş, zavallı kızların anası gibiydi. Yeter ki, ona kazık atmaya kalkışmasınlar. O zaman işleri bitikti. Kimi yaptığının yanında kalacağını sanırdı. Ama yanıldığını çabuk anlardı. Kötü yola düşmüş bir kızı yakmak güç değildir. Ayrıca, Ermelina'nın antenleri iyi çalışır. Hemen her şeyden haberi vardır. Kızların tüm girdi çıktısını bilir. Evlerine bir telefon açmak ya da imzasız bir mektup yeterlidir. Laide sersemi Ermelina'nın yakacağı ilk kız olmayacaktı.</p>

  <p class="p4">Antonio kanepeden kalkmış olduğunu ve bir aşağı, bir yukarı sinirli sinirli dolaştığını ansızın fark elti. Sinyora Ermelina'nın meraklı bakışları altında kendine sahip olamadan gidip geliyordu.</p>

  <p class="p4">Sonunda kadın;</p>

  <p class="p4">&ldquo;Bir kahve ister miydin?&rdquo; diye sordu.</p>

  <p class="p4">&ldquo;Hayır, sağ ol. &ldquo;Daha yemek bile yemedim.&rdquo;</p>

  <p class="p4">Ermelina kahkahalarla gülmeye başladı:</p>

  <p class="p4">&ldquo;Harika! Senin gibi bir adam... Laide için ha?.. Aşk uğruna aç biilaç bir adam!.. Çok şekersin. Küçük bir çocuktan farkın yok.&rdquo;</p>

  <p class="p4">Tam bu sırada kapının zili çaldı. Bir buçuğa bir vardı.</p>

  <p class="p4"><a id="a19"></a><span class="t12">&nbsp;</span></p>
</body>
</html>
