<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Onuncu Bölüm</title>
</head>

<body>
  <h2 class="h21"><a id="a20"></a>Onuncu Bölüm</h2>

  <p class="p4">Kız soluk soluğa ve sapsan bir yüzle içeri girdi. Avcılardan kaçan küçük bir hayvanı andırıyordu. Ermelina onun yanağını okşayarak,</p>

  <p class="p4">&ldquo;Bu ne surat, kız!&rdquo; diye bağırdı. &ldquo;Ne oldu sana böyle?&rdquo;</p>

  <p class="p4">&ldquo;Koşturuyordum,&rdquo; dedi Laide. Antonio'ya bir merhaba bile dememişti. &ldquo;Tiyatroda bir prova vardı. Beni bırakmadılar.&rdquo;</p>

  <p class="p4">Antonio söze karıştı:</p>

  <p class="p4">&ldquo;Bir haftalığına Roma'ya gidiyorsan, provanın ne önemi var?&rdquo;</p>

  <p class="p4">&ldquo;Tiyatro dünyası böyle işte. Saat kaç?&rdquo;</p>

  <p class="p4">&ldquo;Bir buçuğu geçiyor.&rdquo;</p>

  <p class="p4">Sinyora Ermelina gülerek,</p>

  <p class="p4">&ldquo;Haydi, yavrularım, haydi!&rdquo; diye bağırdı. &ldquo;Daha fazla vakit yitirmeyin.&rdquo;</p>

  <p class="p4">Laide'yi düşünen Dorige, bir hamlede soyundu. Laide'nin ise sanki hiç acelesi yoktu.</p>

  <p class="p4">&ldquo;Şimdi geliyorum,&rdquo; diyerek banyoya yöneldi.</p>

  <p class="p4">Adam gözünü saatinden ayırmadı. Uzun süre suyun şarıltısını dinledi. Bir otuz yedide kız yeniden odaya girdi. Onu kolları arasına alır almaz sordu:</p>

  <p class="p4">&ldquo;Şimdi söyle bakalım. Geçen gün tiyatroda niye beni tanımazlıktan geldin?&rdquo;</p>

  <p class="p4">Kız hemen yanıtladı:</p>

  <p class="p4">&ldquo;Özür dilerim. Ben böyle olmasını yeğlerim. Bunların hepsinin ne dedikoducu, ne belalı kişiler olduğunu bilirsin. Sana bir merhaba deseydim, hemen seni nerede, ne zaman, nasıl ve niçin tanıdığımı öğrenmek isterlerdi.&rdquo;</p>

  <p class="p4">&ldquo;Bir mini gülücük bile yeterliydi.&rdquo;</p>

  <p class="p4">&ldquo;Hayır, hayır. Bu gibi konularda çok titizimdir.&rdquo;</p>

  <p class="p4">&ldquo;Ama artık adını biliyorum.&rdquo;</p>

  <p class="p4">&ldquo;Aferin, harika adam! Bunu bilmeyecek ne var? Adım Laide benim.&rdquo;</p>

  <p class="p4">&ldquo;Soyadını.&rdquo;</p>

  <p class="p4">&ldquo;Soyadımı biliyor musun?&rdquo;</p>

  <p class="p4">&ldquo;Evet.&rdquo;</p>

  <p class="p4">Dudaklarım erkeğin ağzından ayırdı.</p>

  <p class="p4">&ldquo;Neymiş, peki?&rdquo;</p>

  <p class="p4">&ldquo;Mazza.&rdquo;</p>

  <p class="p4">Yastığı yumruklamaya başladı.</p>

  <p class="p4">&ldquo;Tüh be! Tüh!.. Başkalarının bilmesini istemediğim bazı şeyler var dedim sana. Nasıl öğrendin?&rdquo;</p>

  <p class="p4">&ldquo;Çok kolay. Oradaki kızlardan biri sana Mazza diye seslendi. Hepsi bu.&rdquo;</p>

  <p class="p4">&ldquo;Hiç hoşuma gitmedi.&rdquo;</p>

  <p class="p4">&ldquo;Neden? Bana güvenmiyor musun?&rdquo;</p>

  <p class="p4">&ldquo;Bununla bir ilgisi yok. Bazı şeylerin sır olarak kalması...&rdquo;</p>

  <p class="p4">Ne de güzel dudakları vardı... Küçük, yumuşacık, canlı... Gerçek bir beyefendi olduğunu ispatlamak için elini çabuk tutmaya çalıştı. İkiye on sekiz kala işi bitirmişti. Gerçi tam istediği gibi bir sevişme olmamıştı, ama yetişilecek bir tren sorunu vardı.</p>

  <p class="p4">&ldquo;Bavulların nerede?&rdquo;</p>

  <p class="p4">&ldquo;Aşağıda, kapıcı odasında.&rdquo;</p>

  <p class="p4">&ldquo;Ben hazırım. Ya sen?&rdquo;</p>

  <p class="p4">&ldquo;Biraz daha dudak boyası... Tamam!&rdquo;</p>

  <p class="p4">Odadan birlikle çıktılar. Sokak kapısı önünde Sinyora Ermelina kızı tepeden tırnağa şöyle bir süzdükten sonra,</p>

  <p class="p4">&ldquo;Aman Tanrım!&rdquo; dedi. &ldquo;Bugün yüzün tam köpeklere şenlik! Nedir bu böyle? Kendine bile benzemiyorsun.&rdquo;</p>

  <p class="p4">&ldquo;Gerçekten o kadar çirkin miyim?&rdquo; diye sordu kız.</p>

  <p class="p4">&ldquo;Elbette değilsin. Yalnız çok yorgun görünüyorsun.&rdquo;</p>

  <p class="p4">&ldquo;Biliyorum. Bundan böyle tiyatroya gitmeyeceğim. Bu işi bırakmaya karar verdim. Eskisi gibi değil artık. Öyle ürkütücü bir havası var ki!&rdquo;</p>

  <p class="p4">Adama dışarda, merdiven sahanlığında beklemesini söylediler. İki kadının kendi aralarında görülecek bir hesap sorunu vardı herhalde. Dışardan seslerini duyuyordu. Az sonra kız kapıda göründü. İki valizi vardı. Siyah ve beyaz iki deri çanta. Siyahı daha büyük olmasına karşın, beyazı çok daha ağırdı.</p>

  <p class="p4">İki elinde çantalar, pek uzakta olmayan arabasına yöneldi. İkiye beş vardı. Güneş Milano'nun üzerinde pırıl pırıl parlıyordu. Kızın az önceki sözlerini yadırgamış olduğu için sordu: '</p>

  <p class="p4">&ldquo;Niye tiyatronun havasını ürkütücü bulduğunu söyledin?&rdquo;</p>

  <p class="p4">Sinirli bir sesle bağırdı:</p>

  <p class="p4">&ldquo;Öyle de ondan! Lütfen bu konuda başka bir şey sorma! Gırtlağıma kadar bu pisliğin içindeyim zaten. Her neyse, kararımı verdim.&rdquo;</p>

  <p class="p4">Antonio'nun arabasına ulaştılar. Bu bir Seicento idi. Çantaları arabanın içine yerleştirdiler. Kız dudak bükerek sordu:</p>

  <p class="p4">&ldquo;Bu fare kapanını bir yenisiyle ne zaman değiştireceksin?&rdquo;</p>

  <p class="p4">&ldquo;Öyle bir niyetim yok. Sıkışık kent trafiği için en uygun araba bu.&rdquo;</p>

  <p class="p4">&ldquo;Sana bir şey söyleyeyim mi? Ben bundan çok daha iyisine alışığım.&rdquo;</p>

  <p class="p4">&ldquo;Hangisine? Jaguar mı? Mercedes mi? Rolls Royce mu? Hangisi?&rdquo;</p>

  <p class="p4">&ldquo;Kızma, canım. Bir şakaydı sadece.&rdquo;</p>

  <p class="p4">Velasca Caddesi'nde Sinyora Ermelina&rsquo;nın oturduğu 25 numaralı evden çıkmışlardı. Dorigo, arabasını park etmiş olduğu Missori Meydanı'na kadar çantaları taşımış ve onları arka koltuğa yerleştirmişti. Babacan bir adam olan park yeri kâhyasına Dorigo bahşiş olarak yüz liret verdi.</p>

  <p class="p4">Laide otururken, eteği yukarı sıyrıldı. Dizleri gözler önüne serildiği sırada daha içerlerdeki siyah gölgeli noktayı aklına getirdi adam. Sinyora Ermelina'nın evindeki yatak odası temiz olmakla birlikte çıplaktı. Yatak genişti. Duvarlarda haçlar ve Madonnalar yoktu. Yalnız yağlıboya taklidi berbat bir deniz görünümü resminin kopyası asılıydı. Kız dedi ki,</p>

  <p class="p4">&ldquo;Nasılsa Larga Caddesi'nden geçmek zorundasın. Bana bir iyilik yap da ayakkabıcımın önünde duruver. Oradan kendime bir çift ayakkabı almak istiyorum.&rdquo;</p>

  <p class="p4">Adam arabayı çalıştırdı. Trafik sinir bozucuydu. Çok yavaş ilerliyorlardı. Kolundaki saate baktı. İki olmuştu bile. Kendisiyle ilk kez arabada bulunan Laide'ye baktı. Profilini görüyordu. Oturduğu yerde, kendisine karşı tam bir aldırmazlık içindeydi. Arada dönüp kendisine bakacağını düşünmüştü. Yakışıklı olduğundan değil, ama kendi gibi saygın bir kişinin korumasında bulunmanın verdiği kıvançtan ötürü. Ne de olsa kendi kadar saygın bir kişiyle tanışmış olması olanaksızdı. Ya da değil miydi?</p>

  <p class="p4">Hiç kuşkusuz, onlarla tanışıp yatmıştı. Onlarla öpüşüp koklaşmış, her tür yatak oyunlarını yapmış olabilirdi. Ama hiçbiri kıza kendi gibi davranmış olamazdı. Hepsi de onu yirmi bin liretlik küçük bir sürtük olarak görmüşlerdi mutlaka. Kendiyse ona bir hanımefendi gibi davranmıştı. Bir prensese bile bundan daha iyi davranılmazdı. Buna karşılık en azından bir gülücüğü, bir tatlı bakışı hak ettiğini düşündü.</p>

  <p class="p4">Oysa kendi sürekli dönüp dönüp ona baktığı halde, kız bir kez olsun yüzüne bakmıyordu. Gözlerini dimdik yola çivilemişti. Yüzünde gergin, endişeli bir anlatım vardı. Artık o küstah, kendinden emin kız değildi. Göze güzel görünmüyor, ürkmüş bir hayvanı andırıyordu. Onun bu durumuna Sinyora Ermelina'nın evinde de tanık olmuştu.</p>

  <p class="p4">&ldquo;İşte orası! Burada durabilir misin?&rdquo;</p>

  <p class="p4">&ldquo;Çabuk ol! Ceza yerim yoksa.&rdquo;</p>

  <p class="p4">Avcıların önünden kaçan ürkek bir hayvan gibi arabadan dışarı fırladı ve bir kapıdan içeri girdi. Adam bir sigara yaktı. İkiyi beş geçmekteydi.</p>

  <p class="p4">Az sonra içinde bir çift ayakkabı bulunan selefon bir poşetle göründü.</p>

  <p class="p4">&ldquo;Yeni mi bunlar?&rdquo;</p>

  <p class="p4">&ldquo;Hayır. Sadece yeni topuklar taktırdım.&rdquo;</p>

  <p class="p4">İstasyona doğru hızla yol alırlarken, sürekli dönüp kıza bakmaktan kendini alıkoyamadı. Kızsa yalnız önünde uzanan yola bakıyordu. Tehlike kokusu almışçasına kısılan burnu, yüzünün en önemli uzvu oluvermişti.</p>

  <p class="p4">Hiç konuşmuyordu. Kendi içine kilitlenmişti. Bu ne sabırsızlık ne de treni kaçırma korkusuydu. Daha başka bir şeydi, ama ne? Sanf\.ı çevresindeki her şey düşmanıydı ve kendini kollamak zorundaydı. Sanki onu bilinmeyen bir zamanda, bilinmeyen bir yerde büyük bir tehlike beklemekteydi. Sanki çıkmak üzere olduğu yolculuk onun için bir eğlence değil de gerçek bir işkence olacaktı.</p>

  <p class="p4">Bakışlarını karşılıksız bırakan kızın yüzünden gözlerini ayıramıyordu. Hiç güzel değildi. Yüzü de iyice solmuştu. Buna karşın, onu daha çok arzuluyordu. Hem de başka erkeklerle yatıp kalkmış olduğunu bile bile... Kim bilir kaç meçhul erkek?.. Onları kafasında canlandırmaya çalışırken nefretini kabartan bir sürü erkek... Uzunu, şişmanı, zengini, bıyıklısı, spor bir arabanın direksiyonunda oturanıyla çeşit çeşit erkekler... Ona kendi mallarıymış gibi davranan ve sadece günlük zevkleri peşinde koşan şehvet düşkünü erkekler... Bir gece kulübünde kafayı bulduktan sonra onu rastgele pis bir odaya atan ve soyunurken bile izlemek zahmetine katlanmayan kaba saba erkekler... Onun göğüslerini çimdikleyen, sonra da kollarıyla bacaklarını ayırıp önlerindeki kalkık et parçasını kasık arasına hoyratça gömen sevgiden yoksun erkekler...</p>

  <p class="p4">Özellikle Ferrarileri içinde tur atan ve yatları Cannes kıyılarında yatan seçkin züppeler için ne bulunmaz bir nimetti bu kız. Ertesi gün Monza önlerinde onu akıllarına bile getirmezlerdi. Öteki birçoğu gibi düşünmeye değmez bir küçük orospu işte! Sıcak bir yaz günü uzun bir yolculuk sırasında rastgele bir birahanede bir koca bardak bira içer gibi... Susuzluk giderildikten sonra, yine atlarsın arabana, sürüp gidersin... Birazdan o birahane de, içtiğin içki de bir daha anımsanmamak üzere unutulur.</p>

  <p class="p4">Sözgelimi, şu küçük arabada yanında oturan Laide adlı kız... Tüm çocukluk anıları, düşleri, kaygıları, okul günlerinin sıkıntıları, oyuncaklar ve güzel giysiler için duyduğu özlemleriyle bir insan yavrusu... Peki, başına neler gelmişti?</p>

  <p class="p4">Tüm bayram günleri sevinç ve umutla başlar, penceresiz, havasız küçük bir odada akşamleyin düş kırıklığıyla sona erer. Gerçeklerin, beklentilerin, eskimiş ayakkabıların, evde dikilmiş iç çamaşırlarının anılarıyla dolu sonsuz dünyada özel bir kişi olmanın, yakışıklı beyefendilerin dikkatlerini çekmenin, onları kendine âşık etmenin düşleri birden ölüverir.</p>

  <p class="p4">Bunun yerine o eşsiz yaratık bir ticari eşya gibi satışa çıkarılır. Mama şöyle der: Tam senin istediğin gibi küçük bir fıstık var elimde. Esmer, ince, dişi ki dişi! Adam da der ki, 'İnşallah geçen seferki gibi olmaz. O neydi öyle be? Öpüşmesini bile bilmiyordu.&rdquo;</p>

  <p class="p4">Sonra Laide içeri alınır. Herif, adını sorma zahmetine bile katlanmadan onu kucağına oturtur. Onu parmaklamaya başlar ve elbisesinin fermuarını açar. Sonra kızı soyup sutyenini çıkarır ve bakireliğini simgeleyen küçücük göğüsleriyle oynar. Kız hiç karşı koymaz. Sonu çok iyi bilinen bir cinsel oyundur bu...</p>

  <p class="p4">Hayır, hayır! Yetti artık!.. Ne gülünç, ne çılgınca düşünceler bunlar!.. Koy ardını gitsin!.. Bu kızın yaptıklarından ona neydi? Kimle, nereye giderse gitsin... Onun gibi yüzlercesi vardı. Bu ne budalalıktı!.. Bu yaşta kendi gibi bir adam böyle bir kıza tutulsun! Olacak şey miydi bu? Bırak, kimle isterse, ne cehenneme giderse gitsin... Kafasında işiyle ilgili çok daha önemli şeyler vardı.</p>

  <p class="p4">Yine de ondan hoşlanıyordu. Yalnız yüzünü ve vücudunu değil, Milanolu ağzıyla konuşmasını da!.. Hele yürüyüşü, tavırları...</p>

  <p class="p4">Arabada yanında oturması çok hoştu. Gerçi bugün güzel değil, çirkin görünüyordu. Ama onun yanında oturmak yine de hoş bir duyguydu. Hem sonra kendisiyle birlikte arabaya binmesi güveninin belirtisiydi. Gülünç olabilir ama aslında bundan gurur duyuyordu. Sanki kendinden üstün birinin iltifatına erişmişti.</p>

  <p class="p4">İşte şimdilik arabada yanında oturuyordu. Bu sırada kendisine değilse bile, başka kimseye de ait değildi. Birazdan, birkaç saat sonra, bu akşam evet... Çırılçıplak olarak kucaklanacak, onu kollan arasına alacak erkeğe teslim olacaktı... Genç, güçlü, kasları iyice gelişmiş bir erkek belki... Ama şimdilik değil... Bu kısa araba yolculuğunun sonuna kadar değil... Bunları hep düşündü ama söze dökmedi.</p>

  <p class="p4">Araba sefası sona ermişti. Milano garının arabalara ayrılan park yerinde durdu. Kız sinirli bir aceleyle arabadan indi. Gözleri bavullarını taşıyacak bir hamal aradı. Sonra birden adama döndü:</p>

  <p class="p4">&ldquo;Bana adresini ver.&rdquo;</p>

  <p class="p4">&ldquo;Neden?&rdquo;</p>

  <p class="p4">&ldquo;Sana bir posta kartı göndereceğim.&rdquo;</p>

  <p class="p4">Taksiler çevresini sarıyor, ardından sıkıştıranlar sürekli korna çalıyorlardı. Kalkmak zorunda kaldı. Kıza arkasından son bir göz attı. Kendinden emin, dansçı yürüyüşüyle bilet gişesine yönelmişti. Ama gerçekten gidiyor muydu?</p>

  <p class="p4"><a id="a21"></a><span class="t12">&nbsp;</span></p>
</body>
</html>
