<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Yedinci Bölüm</title>
</head>

<body>
  <h2 class="h21"><a id="a14"></a>Yedinci Bölüm</h2>

  <p class="p4">Kızı birkaç gün sonra, yine Sinyora Ermelina'nın evinde tekrar gördü. Her zamanki gibi telefon etmiş, ama bu kez özellikle Laide'yi istemişti. Ancak, Ermelina'nın oturma odasında onu ikinci kez gördüğünde biraz düş kırıklığına uğradı. Saçlarını ensesine dökmüştü. Üzerinden sanki şapşallık akıyordu. Yumru uçlu kalkık burnuyla bayağı bir görünüşü vardı. Küstah dudakları, konuştukça kışkırtıcı, kendini beğenmiş bir anlatımla aralanıyordu. Ermelina ve oldukça çirkin bir kızla uygunsuz sayılabilecek bir konuyu tartışmaktaydı. Meslektaşı olan dansçı kızlardan söz ederken tümünün orospu olduğunu söyledi. Ermelina karşı çıktı:</p>

  <p class="p4">&ldquo;Yok canım, aralarında hâlâ bakire olanlar vardır.&rdquo;</p>

  <p class="p4">Laide kurnazca gülerek,</p>

  <p class="p4">&ldquo;Var elbette ya!&rdquo; dedi. &ldquo;Ama bunlar ötekilerden de beter. Bunlardan biri benim arkadaşımdır. Hem de iyi aile kızı. Ne domuzdur o!&rdquo; İşaret parmağını öteki elinin parmaklarıyla yaptığı bir deliğe sokup çıkardı. &ldquo;Kıçı nah! Bir şişti, bir şişti ki, sonunda dansı bırakmak zorunda kaldı. Ne yaptığını anladınız, değil mi? Yine de hâlâ bakire.&rdquo;</p>

  <p class="p4">Bir şey anlamamış olan Dorigo sordu:</p>

  <p class="p4">&ldquo;Kız şişmanlamışsa ne olmuş yani?&rdquo;</p>

  <p class="p4">Laide çokbilmiş bir tavırla,</p>

  <p class="p4">&ldquo;Senin aklın ermez,&rdquo; diye yanıtladı. &ldquo;Daha kötüsü olamaz. İskemleye bile oturamazsın.&rdquo;</p>

  <p class="p4">Yatağa girip seviştiklerinde bile ilki gibi olmadı. Canım cicimler, öpücükler profesyonel zorunluluklar gibi geldi adama. Onun hakkında bazı şeyler öğrenmeye çalıştıysa da Laide içini dökmeye meraklı tiplerden değildi. Sadece evli ablasıyla birlikte oturduğunu öğrenebildi. Abla ondan on iki yaş büyüktü. Annesi birkaç ay, babası da on beş yıl önce ölmüştü. Ablası hastalıklı bir kadındı. Eniştesi küçük bir işadamıydı. Scala&rsquo;da dans etmesi kendisine büyük bir hareket serbestliği sağlıyordu. Böylece gece geç vakit eve gelme hakkına sahipti.</p>

  <p class="p4">Laide özellikle Scala konusunda tam bir sır küpüydü. Antonio onu etkilemek ve aralarında bir tür meslek bağı kurmak amacına yöneldi. Lachenard'ın L Etoile du Soir (Akşam Yıldızı) balesinin sahne düzenini ve kostümlerini hazırladığını söyledi. Acaba o da bunda rol almak ister miydi? Kız baleyi sevmediği halde buna katılabileceğini bildirdi.</p>

  <p class="p4">&ldquo;Dün provalara gittin mi?&rdquo; diye sordu adam.</p>

  <p class="p4">&ldquo;Hayır, dün provalarda yoktum. Biraz ateşim vardı da!&rdquo;</p>

  <p class="p4">Soyadını söylememekte direndi:</p>

  <p class="p4">&ldquo;Ne önemi var bunun?&rdquo; dedi kız. &ldquo;Soyadımı bilmesen de birbirimizle görüşebiliriz, değil mi?&rdquo;</p>

  <p class="p4">&ldquo;Bir şeyden mi korkuyorsun?&rdquo;</p>

  <p class="p4">&ldquo;Yooo! Ben böyleyim işte! Kendinden ne kadar az söz edersen, o kadar özgür olursun.&rdquo;</p>

  <p class="p4">&ldquo;Anlaşılan, bana güvenmiyorsun.&rdquo;</p>

  <p class="p4">&ldquo;Her önüme gelene soyadımı vermem.&rdquo;</p>

  <p class="p4">&ldquo;Öyleyse telefon numaranı ver.&rdquo;</p>

  <p class="p4">&ldquo;Sana bir şey söyleyeyim mi? Telefon numaramı dünyada kimse bilmez. Bir de bu eksikti! Her aklına esen eve telefon açıp beni istesin, ablam da deliye dönsün. Yok öyle şey!&rdquo;</p>

  <p class="p4">&ldquo;Peki, Ermelina seni telefonla nasıl çağırıyor?&rdquo;</p>

  <p class="p4">&ldquo;Ben ona telefon açıyorum. Belirli aralıklarla onu değişik yerlerden ararım.&rdquo;</p>

  <p class="p4">&ldquo;Müşteri var mı, yok mu sormak için mi?&rdquo;</p>

  <p class="p4">&ldquo;Ya da gece yansından sonra o beni Due'den arar.&rdquo;</p>

  <p class="p4">&ldquo;Şu dans salonu mu hani?&rdquo;</p>

  <p class="p4">&ldquo;Evet.&rdquo;</p>

  <p class="p4">&ldquo;Oraya her gece gider misin?&rdquo;</p>

  <p class="p4">&ldquo;Her gece değil, canım. Her gece gitmem oraya. Gidince de orada bir gösteri yapanın.&rdquo;</p>

  <p class="p4">&ldquo;Nasıl bir gösteri?&rdquo;</p>

  <p class="p4">&ldquo;Biz ağır dans deriz buna.&rdquo;</p>

  <p class="p4">&ldquo;Ne giyersin?&rdquo;</p>

  <p class="p4">&ldquo;Merak etme, çıplak çıkmam ortaya. Külotlu çorap ya da streç giyerim.&rdquo;</p>

  <p class="p4">Dorigo arkadaşlarıyla birlikte Due denen yere birkaç kez gitmişti. Milano'da &ldquo;El do&rdquo; diye bilinen ünlü San Vittore cezaevine kinaye olarak burası Due adıyla anılırdı. Kapısında 2 (due) numarasının bulunması da bunun başlıca nedeniydi. Kentin merkezinde, varoluşçular denen kişilerin gittiği dans salonlarından biriydi. Salon öğrenci beğenisine uygun nitelikte ölümcül ya da soyut resimlerle süslenmişti. Genç çocuklar kızlar burada akrobatik boogie-woogieler, rock'n rollar yaparak kurtlarını dökerlerdi. Tümüyle günahtan çok spora elverişli bir yerdi. Konsomatrisler yoklu, ama dans gösterisi sergileyen genç kızlar manastırdan çıkmış değillerdi. Kendileriyle dans eden erkeklerin vücutlarının her parçasını ellemelerine ses çıkarmazlardı. Antonio &ldquo;ağır dans&rdquo; denen maskaralığı da izlemişti. Modernleştirilmiş bir tür apaş dansıydı. Sık sık yere savrulan kız, saçlarından sürüklenir ve kabaca tartaklanırdı. Herhalde Laide de bu tür danslardan birini yapıyordu.</p>

  <p class="p4">&ldquo;Scala'daki görevini nasıl ayarlıyorsun?&rdquo;</p>

  <p class="p4">&ldquo;Scala'daki temsil gece yarısı, hadi bilemedin en geç yarımda sona erer.&rdquo;</p>

  <p class="p4">&ldquo;Ablan Due'de dans ettiğini biliyor mu?&rdquo;</p>

  <p class="p4">&ldquo;Tanrı korusun! İnan ki, kıyameti koparır.&rdquo;</p>

  <p class="p4">&ldquo;Kaçla eve dönüyorsun? Üçte, dörtte!..&rdquo;</p>

  <p class="p4">&ldquo;Bak, bir de, en geç bir buçukta evde olurum. Yoksa ablam... Bunu düşünmek bile istemem.&rdquo;</p>

  <p class="p4">Anlattığı şeylerde Antonio&rsquo;ya maval gibi gelen pek çok nokta vardı. Sözgelimi, Ermelina'nın telefon numarasını bilmemesi; sürdüğü yaşamdan ablasının habersiz olması; kız kardeşinin Due'de gösteriye çıktığını duymuş olmaması; Scala'nın balerinlerinden birinin böyle bir yerde dans etmesine göz yumması gibi... Ama öyle kesin ve gerçekçi bir tonda konuşuyordu ki, ona inanmamak elde değildi. Yoksa kızın tam bir canavar olduğunu düşünmek gerekirdi.</p>

  <p class="p4">Hem ona neydi canım? Kızla en çok iki kez daha yatacaktı. Kaymağını yiyip zevkini aldıktan sonra da nasılsa bıkacaktı. Laide bir erkeği uzun süre dişiliğine bağlamasını bilen zeki orospulardan biri değildi. Ona kendi hakkında soru yöneltiyorsa, bu sadece kızın bilinmeyen dünyasına ilgi duyduğu içindi.</p>

  <p class="p4">Bu kızların dünyasını öğrenmek en büyük merakıydı. Nasıl yaşıyorlardı? Beklentileri neydi? Bu yaşamın sert koşullarına nasıl dayanıyorlardı? Gerçek sevgilileri kimlerdi? Sıradan namuslu ailelerden olmakla birlikte yeraltı dünyasıyla da ilişkileri vardı. En zengin ailelerin oğullarını tanıyorlardı. Onların yazlık lüks villalarına giderler, Ferrarilerine, yatlarına binerlerdi. Kendilerini sanki bu sınıflanmış gibi kandırmaktan çekinmezlerdi. Ama gerçekte sadece bir eğlence ve zevk aracı olarak görüldüklerinden, sonuçta horlanırlardı. Çağrılı konuklar olarak milyonerlerin garsoniyerlerine gidebilirlerdi. Ancak, bir sorun yaratacak olsalar veya en aşağılık isteklere karşı çıksalar ya da fazladan bir on bin liret daha isteseler, tekme, sille, tokat kapı dışarı atılabilirlerdi. Pahalı terzileri ve uluslararası büyük otelleri tanımakla övünürlerdi. En seçkin gece kulüplerinde geçirdikleri geceleri anlatarak hava basarlardı. Mağazalarda öyle bir şımarırlardı ki, onları memnun etmek olanaksızlaşırdı. Sokakta herkesi küçümseyen yüce bir prenses çalımıyla yürürlerdi. Öte yandan, istasyonun yanındaki köhne bir otele hiç nazlanmadan soluk soluğa koştururlar, beş bin liret karşılığında ellilik şişman bir karaborsacının şehvetini söndürürlerdi.</p>

  <p class="p4">Odadan çıktığında Ermelina'nın kendisini holde beklediğini gördü. Oturma odasının kapısı kapalıydı. İçerden gülüşmelerle kesilen abuk sabuk konuşmalar geliyordu. Bir erkek sesi duydu. Bir başka müşteri herhalde. Belki Laide ile yatacaktı. Ermelina'ya yirmi bin liret verdi:</p>

  <p class="p4">&ldquo;Laide'ye benim adıma selam söyle, olur mu?&rdquo;</p>

  <p class="p4">&ldquo;Şimdi gelir.&rdquo;</p>

  <p class="p4">Ermelina banyo kapısını araladı:</p>

  <p class="p4">&ldquo;Hazır mısın, kız? Sinyor Tonino seninle vedalaşmak istiyor.&rdquo;</p>

  <p class="p4">Laide banyodan kombinezonla çıktı. Gülümseyerek el salladı:</p>

  <p class="p4">&ldquo;Güle güle, tatlım.&rdquo;</p>

  <p class="p4">Bu &ldquo;tatlım&rdquo; sözcüğü sinirine dokundu. Çok profesyonelce söylenmişti. Evden ayrılırken, kızdan kurtulduğuna inanıyordu. Onu yeniden görmek, içinde tuhaf bir tedirginlik uyandırmıştı. Belki bunun nedeni Corso Garibaldi'deki kızın anısıydı. Laide'de ruhunun derinliklerine işleyen bir şey vardı. Sanki ötekilerden çok başkaydı. Sanki onunla kendi arasında çok daha başka şeyler olacaktı. Sanki kendi aralarındaki bu ilişkiden değişmiş olarak çıkacaktı. Sanki Laide yasak serüven dünyasının kusursuz tek yaratığıydı. Sanki bu ilişki kaderin bir kaçınılmazlığıydı. Tıpkı ortada hiçbir belirti yokken insanın nedenini bilmeksizin hastalanacağını hissetmesi gibi. Tıpkı oturduğunuz apartmanın merdivenlerinde ayak sesleri duyduğunuz zaman bu gelenin sizin kapınızı çalacağı içinize doğduğu gibi.</p>

  <p class="p4">Bu nedenle onunla üçüncü buluşma olasılığından korktuğu kadar buna karşı aynı zamanda güçlü bir istek duyuyordu. İşler karışabilirdi. Fena halde tutulabilir, ona şimdikinden daha çok bağlanabilirdi. Ama tersi de olabilirdi. Ne de olsa Laide para karşılığında aşk satan sıradan kadınlardan biriydi. Evet, yüzlerce ucuz orospudan sadece bir tanesi. Gerçi hoş, kıvrak ve canlı ama ruhsuz... Boş teneke! Ayrıca, aralarında hiçbir duygusal bağ da yoktu.</p>

  <p class="p4">Ertesi gün Soranza ve onun bir kız arkadaşıyla birlikte kayak yapmaya gitti. Seistre'de bir hafta kaldı. Dede oradaydı. İyi bir aileden gelen bu kızı bir yıl önce Conina'da tanımıştı. Her gün birlikte kayak yapmaya gittiler. Laide denen biri yaşamına hiç girmemişti sanki.</p>

  <p class="p4"><a id="a15"></a><span class="t12">&nbsp;</span></p>
</body>
</html>
