<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>On Üçüncü Bölüm</title>
</head>

<body>
  <h2 class="h21"><a id="a25"></a>On Üçüncü Bölüm</h2>

  <p class="p4">Artık Sinyora Ermelina'nın evinde buluşmuyorlardı. Kadınla kavga ettiklerini söyleyen Laide, onu bir kız arkadaşının evine götürmüştü. Daha sonra Antonio da zamanının çoğunu Milano dışında geçiren arkadaşı Corsini'nin apartman dairesini kullanmaya başlamıştı. Vincenzo Monti Caddesi'nin bitiminde sevimli bir apartmandı. Panayır yerine bakan dairenin geniş bir oturma odası ve iç merdivenle çıkılan bir yatak odası vardı. Bu şirin daireyi Laide çok sevmişti. Odalarda dolanır, şurayı burayı karıştırır, gizli bir armağanı arayan sevimli, küçük bir kız çocuğu gibi davranırdı.</p>

  <p class="p4">Bugünlerde yatakta da eskisine oranla daha mutlu ve daha canlıydı. Çıplakken çok daha çocuksu bir görünümü vardı. Küçük göğüsleri, dar kalçaları onun için ayrı bir gurur kaynağıydı. Yatak kavgasında üstünlüğün kendinde olduğunu bildiği halde bunu anlamazdan gelirdi. Bu altlı üstlü mücadele sırasında topuzu çözülür, kapkara saçları kınları bir hokkadan dökülmüş mürekkep gibi vücudunun her yanına saçılırdı. Sevişme geriliminin yerini alan gevşeme sırasında da çocuksu bazı itiraflarda bulunmanın tadını çıkarırdı.</p>

  <p class="p4">&ldquo;Bende ne var, biliyor musun?&rdquo; demişti bir keresinde... &ldquo;Hâlâ bir çocuğum ben, ama aynı zamanda son derece de dişiyim.&rdquo; Bir başka zaman da şöyle demişti: &ldquo;Genç bir çocuk bana dedi ki... O zamanlar çok daha küçüktüm... On ikisinde falan ancak... Bana dedi ki, &lsquo;Laide, sen erkekleri çıldırtmak için doğmuşsun.&rsquo; &rdquo;</p>

  <p class="p4">Ya da mutlu bir anının ani heyecanıyla durup dururken şöyle bir çığlık atar ve sonunu getirirdi:</p>

  <p class="p4">&ldquo;Ben neyim, biliyor musun?.. Bir bulutum ben!.. Çakan bir şimşek... Gökkuşağı... Harika bir küçük kızım ben!&rdquo;</p>

  <p class="p4">Ve çırılçıplak, yatağa diz çökmüş durumda, vücudunun erkeğin gözlerinden saklı bir yanı olmaksızın, küstahça bakışlarla onu süzerdi. Sonra çocuksu bir kışkırtma ve meydan okuma duygusuyla, minicik ince dudaklarını adama uzatırdı. Bu arada, Antonio kızı hayranlıkla izlerdi. Kafatasına sığdırdığı tüm o saçma sapan bilgi kırıntılarının gerçek yaşamda işe yaramazlığını bir kez daha anlardı.</p>

  <p class="p4">&nbsp;</p>
</body>
</html>
