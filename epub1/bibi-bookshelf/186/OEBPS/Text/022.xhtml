<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h3>22</h3>

  <p>Sabahleyin kahvaltımızı yaptıktan sonra, Kaptan, Louis'i yanına çağırdı.</p>

  <p>"Macedonia'dan bir haber var mı?" diye sordu.</p>

  <p>"Hayır efendim. Bu sabah hiç görünmedi."</p>

  <p>Dışardan bir ses, arka ufkumuzda bir duman göründüğünü haber verdi. Kaptan sevinerek dışarı fırladı, bana da gelmemi işaret etti. Smoke'a havanın nasıl olduğunu soran Kaptan, açık olduğunu, Kuzey-Batı'da sis bulutları olduğunu öğrenince avcıların yanına gitti, onlara bir şeyler anlatmaya başladı. Avcılar sevinçlerinden çığlık atmaya koyuldular.</p>

  <p>Konuşmaları bitince avcılar sandallarının başına koştular.</p>

  <p>Bayan Brewster'e Macedonia gemisinin Kaptanın kardeşi Ölüm Larsen'e ait olduğunu, aralarındaki çekişmeyi anlattım. Bayan Brewster:</p>

  <p>"Şimdi kaptan, kardeşine karşı mı koyacak yani?" diye sordu. Buna bir türlü inanamıyordu.</p>

  <p>"Herhalde öyle." dedim. "Avcılara bakın hele bir. Yanlarına bir sürü silah ve cephane alıyorlar. Tüfekler ayıbalığı avında bir işe yaramazlar. Onları vaktinden önce öldürüp, denizin dibine çökmelerine sebep olurlar."</p>

  <p>Böyle dedikten sonra kamarada yatmakta olan aşçıya bakmaya gittim. Beni görünce zayıf bir sesle:</p>

  <p>"Siz mi geldiniz Bay Van Weyden?" diye sordu. "Ben de sandım ki..."</p>

  <p>"Ne sandın?"</p>

  <p>"Kaptan geldi sandım. Göreceksiniz o benden önce eşek cennetini boylayacak. Böyle bir insanın yaşaması bile hata. O günü görmeden ölmeyeceğim, göreceksiniz."</p>

  <p>Onun bu yaşama gücüne hayret ederek, kamaradan çıktım.</p>

  <p>Sandallar denize indirilmişti. Kaptan Larsen beni görünce kendisine yardım etmemi istedi:</p>

  <p>"Yelken donanımının hepsini elden geçirin. Hızımızın artması için ne gerekiyorsa yapın." dedi.</p>

  <p>O, dümene geçti, ben de direğe tırmandım ve yelken boşluklarını ayarlamaya başladım.</p>

  <p>Kaptanın kardeşinin gemisi Macedonia iyice yaklaşmış, denize sandallarını indirmeye başlamıştı. Yine ayıbalıklarıyla aramıza girmişlerdi, ama Kaptan bu kez hazırlığını önceden yapmıştı. Dürbünle kayıkları inceledi, rüzgarı kontrol etti, tek eliyle dümeni tutarken bana seslendi:</p>

  <p>"Bay Van Weyden! Haydi bakalım, hareket etme zamanı geldi. Rüzgar sakinken kayıkların önüne geçmeye çalışalım. Adamlarım da öyle yapacaklar. Kimin daha akıllı olduğu birazdan belli olacak."</p>

  <p>Bu konuşmasından kaptanın, kardeşinin adamlarının yolunu keseceğini, yakaladıklarını gemiye alacağını, gelmek istemeyenleri de acımadan vuracağını anladım.</p>

  <p>Hemen harekete geçerek Macedonia'nın kayıklarını geçtik. Kayıklardan en öndekine yaklaştığımız zaman kaptan aşağıya sarkarak:</p>

  <p>"Heey! Hadi gelin de gemide viski içelim!" diye bağırdı.</p>

  <p>Kayıkta bulunanlar kaptanın asıl niyetini anlayamadıkları için bu teklife sevindiler. Gemiyle bordo bordaya gelince içlerinden iki metre boyundaki bir gemici hemen güverteye atladı. İskandinav tipindeki bir avcı onu izledi. Kaptan onların ellerini sıkıp aşağıya kamaraya çağırdı. Kayıkta ancak birkaç gemici kalmıştı.</p>

  <p>Bir süre sonra aşağıdan gürültüler duyuldu.</p>

  <p>"Dövüşüyor olmalılar." dedim.</p>

  <p>Bayan Brewster hayretle yüzüme baktı:</p>

  <p>"O dev gibi adamlarla öyle mi?" diye sordu.</p>

  <p>"Tabii." dedim. "Kurt Larsen ikisiyle de başa çıkabilir."</p>

  <p>Biraz sonra Kurt Larsen tek başına geri geldi. Üstünde hiçbir kavga, dövüş izi yoktu. Kayıktakilere:</p>

  <p>"Hey aşağıdakiler!" diye bağırdığı duyuldu. "Avcılarınız artık bundan sonra burada çalışmaya karar verdiler. İsterseniz siz de katılın aramıza. Ben, Ölüm Larsen gibi adamlarımı ölesiye çalıştırmam."</p>

  <p>Kayıktakiler birbirlerine baktılar. Beş dakika sonra da kayıktakiler, kayıklarıyla birlikte güverteye gelmişlerdi.</p>

  <p>Kurt Larsen bana hareket işareti verdi. Yelkenleri düzeltirken de:</p>

  <p>"Bayan Brewster aşağıya insin. Burası birazdan hareketlenebilir." dedi.</p>

  <p>Bayan Brewster itiraz etti:</p>

  <p>"Ama aşağıda..."</p>

  <p>Kaptan onun sözünü kesti:</p>

  <p>"Hiç merak etmeyin Bayan... Aşağıdakiler sucuk gibi bağlandılar. Size dokunacak durumda değiller."</p>

  <p>Tam o sırada bir mermi kulağımın dibinden vınlayarak geçti ve dümenin yanına saplandı. Kaptan gülümsedi:</p>

  <p>"Ben size demiştim. Burası bir kadına göre değil. Derhal aşağıya inmeli."</p>

  <p>Bayan Brewster:</p>

  <p>"Hayır!" diye direndi. "Korkmuyorum ben. Burada kalmak istiyorum."</p>

  <p>Kaptan hayranlıkla gülümsedi: "Cesaretinize hayranım Bayan." dedi. "Tam iyi bir gemici eşi olacak kadınsınız doğrusu. Neyse, işimize bakalım biz."</p>

  <p>İkinci kayığa da yaklaştık. Kısa bir silahlı çarpışmadan sonra, kendi istekleriyle bize katılmak isteyenler gemiye alındılar. Geçmek istemeyenler ise kurşunlarla etkisizleştirildiler. Yapılan iş korsanlıktan başka bir şey değildi. İçi boşaltılan kayıklar gemiye alınmıştı ki, bir gemici:</p>

  <p>"Dikkat! Macedonia, son hızla üstümüze doğru geliyor!" diye bizi uyardı.</p>

  <p>Kaptan Larsen bana döndü:</p>

  <p>"Bay Van Weyden!" diye seslendi. "Derhal hareket ediyoruz. Yönümüz sis bulutları olacak. Hadi bakalım, herkes iş başına! Ölüm kalım savaşıdır bu!"</p>

  <p>Son hızla yola koyulduk. Sis bulutlarına yaklaşmıştık. Kaptan:</p>

  <p>"Budala kardeşim benim..." diye söylendi. "Adamlarını yitirdin. Şimdi de gemini elden çıkaracaksın. O eski teknenin kazanları bu kadar zorlanır mı?"</p>

  <p>Macedonia'dan top atmaya başladılar.</p>

  <p>Sisin içine girerek gözden kaybolduk. Kaptan Larsen bana:</p>

  <p>"Biraz ilerden geri döneceğiz. Hadi çabuk ol." dedi. Sisin içinden çıktık. Macedonia ortalarda yoktu.</p>

  <p>Kaptan:</p>

  <p>"Dikkatli ol!" dedi. "Kardeşim böyle bir iki numarayla hemen pes etmez. Yeniden sise girmeliyiz." Kaptan memnun memnun gülümsedi. "Biz kazandık!" dedi.</p>

  <p>Bir süre daha gittikten sonra, Kaptan bana sevinçle:</p>

  <p>"İki kasa viski getirin Bay Van Weyden." dedi. "Yeni adamlarımızın şereflerine içelim. Yarın hepsi bizim için avlanacaklar. Daha sonra kamaraya giderek yaralılarla ilgilenin.</p>
</body>
</html>
