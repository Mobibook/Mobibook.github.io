<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h3>27</h3>

  <p>Bizi ölümden kurtaran adaya "Gayret Adası" adını vermiştik. Adaya çıkınca kibrit getirmediğim için hayıflandım. Bu unutkanlığım yüzünden gene kuru yiyeceklerle doyuracaktık karnımızı. Bir sığınak yoktu. Çadır yapmayı da beceremediğim için gece yağmurdan pek kurtulamadık.</p>

  <p>Sabahleyin kahvaltımızı ettikten sonra Maud'a:</p>

  <p>"Sen burada kalıp dinlenmene bak. Ben adanın çevresini dolaşayım." dedim.</p>

  <p>Benimle birlikte gelmek için üsteledi.</p>

  <p>"Hayır, belki tehlikeli bir durumla karşılaşabiliriz." dedim.</p>

  <p>"Olsun. Zaten sen olmadıktan sonra ben tek başıma yaşayamam burada!"</p>

  <p>"Olmaz. Burada kalmalısın!"</p>

  <p>"Lütfen!"</p>

  <p>Böyle diyerek yalvarırcasına gözlerimin içine baktı. Dayanamadım.</p>

  <p>"Peki... " diye mırıldandım. "Sandalı hazırlayayım öyleyse."</p>

  <p>Sandaldaki eşyaları karıştırırken birden aklıma bir fikir geldi.</p>

  <p>"Ne kadar da budalaymışım!"</p>

  <p>"Ne var, ne oldu gene?"</p>

  <p>"Hiç! Elimizde olanak varken dün sıcak kahveden yoksun kaldık."</p>

  <p>"İyi ama kibrit almadığını söylememiş miydin?"</p>

  <p>"Evet ama, ateş sadece kibritle mi yanar?"</p>

  <p>"Nasıl yanar? İki tahtayı birbirine sürterek mi?"</p>

  <p>"Hayır... Yerlilerin yapabileceği şey bu. Ben daha kolay bir yol biliyorum, şimdi göreceksin."</p>

  <p>Böyle dedikten sonra, kuru çalı çırpı hazırladım. Küçük bir kağıt parçasının üstüne barut döktüm. Taşları hızla birbirine vurdum.</p>

  <p>Taştan çıkan kıvılcım barutu, barut da ateşi tutuşturdu. Kağıdı besleyip çalı çırpıyı da tutuşturdum. On dakika kadar sonra kahveyi hazırlamış, nice günlerden sonra sıcak bir şey içebilmeyi başarmıştım.</p>

  <p>Kendime güveniyor, buradan kurtulacağımıza yürekten inanıyordum artık!</p>
</body>
</html>
