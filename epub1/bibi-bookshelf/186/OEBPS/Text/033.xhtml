<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h3>33</h3>

  <p>Sabahleyin erkenden Hayalet'e çıkıp çalışmaya koyulduk. Güvertede yarım gün hazırlık yapıp ilkel bir makas kurdum, bucurgatın halatını da denizde bulunan direğe geçirdim. Uzun çalışmalardan sonra direk küpeşteye kadar yükseldi. Binbir güçlükle güverteye aldık. Akşam olmaya başlamıştı. Yorulmuştuk.</p>

  <p>Gece olunca kulübemize döndük. Çabucak bir yemek yedik. Maud'u yatırıp nöbet beklemeye başladım. Direkleri güverteye aldıktan sonra Hayalet'i açığa götürmeyi, böylece nöbet tutma zorunluluğundan kurtulmayı düşünüyordum.</p>

  <p>Sabahleyin kahvaltıda Maud, büyümüş gözleriyle kötü durumu haber verdi. Baktığı yöne gözlerimi çevirince makasın yerinde yeller estiğini gördüm. Halatlar kesilmiş, bucurgat işe yaramaz hale getirilmiş, makaslar kırılmıştı.</p>

  <p>Maud hırsından ağladı. Ben de gözyaşlarımı zor tuttum.</p>

  <p>"Ölümü haketti." diye söylendim.</p>

  <p>Ama olmaz. Kör ve kendisini savunmaktan aciz birini öldüremem. Zaten o da bunu bildiği için yaptı bunları. Maud bana moral vermeye çalıştı.</p>

  <p>"Üzülme... Gene yaparız. Yalnız Kaptan'ın bir daha böyle bir hainlik yapmasını engellemek gerek."</p>

  <p>Kurt Larsen yanımıza doğru geliyordu. Onu sevindirmemek için hiçbir şey olmamış gibi çalışmamı sürdürdüm. Sonra sandalımıza binerek direkleri aramaya başladık. Rüzgar direkleri çok uzaklara götürmüştü.</p>

  <p>Direkleri üç günlük bir aramadan sonra bulabildik. Tam en büyük direği kayığımıza yüklediğimizde rüzgar bizi açığa attı. Akşam oluyordu. Kürek çektim, ama yükümüz de ağır olduğundan rüzgar bizi engelledi. Direği denize atmak istedim. ama Maud heyecanla:</p>

  <p>"Ne yapıyorsun? Kendine gel! Lütfen yapma!" diye beni uyardı.</p>

  <p>"Ama bu kadar yükle adaya dönemeyiz." dedim.</p>

  <p>"Ama bu direkler olmazsa Hayalet'i yüzdüremeyiz. Adadan başka türlü kurtulabileceğimiz yok. Lütfen Humprey... Sandalda geceleyelim. Yarın bakarsın rüzgar dönüverir."</p>

  <p>"Ama battaniyesiz nasıl duracaksın? Adaya uğrayanlar olur. Sandalı görmedin mi?"</p>

  <p>"Gördüm tabii. Görmez olur muyum? Ama o kayığın içindekiler adada ölmüşler. Eğer ölmemiş olsalardı, gemiye tekrar dönüp ayıbalıklarını sağ bırakmazlardı geride. Ne dersin, haksız mıyım?"</p>

  <p>Bir şey diyemedim. Hayran hayran yüzüne baktım. "Peki kabul. Geceyi burada geçirelim bakalım." dedim en sonunda.</p>

  <p>Sabaha kadar titredik. Maud bayılıp kalmasın diye sık sık kürek çektirdim kendisine. Güneş doğdu, işkenceden kurtulduk. Rüzgar da döndüğü için adamıza varabildik. Kalan son gücümle sandalı kumsala çekip kulübeme zor zahmet ulaştım. Nasıl yatabildim, ne zaman uyudum, bilemiyorum.</p>
</body>
</html>
