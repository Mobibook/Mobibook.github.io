<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h3>3</h3>

  <p>Ben bir cenaze yapılacağını beklerken, kaptan, cesedi bir çuvala koyup denize atmalarını emretti. Dibe batması için ayağına ağır bir şey bağlanacaktı. Gemicilerinden birisi:</p>

  <p>"Kim dua edecek?" dedi.</p>

  <p>Kaptan beni işaret ederek:</p>

  <p>"Belki bu dostumuz papazlık görevi yapabilir." dedi.</p>

  <p>"Özür dilerim. Ben, rahip değilim." dedim.</p>

  <p>"Peki ne iş yaparsın sen?"</p>

  <p>"Şey... Çalışıyorum işte..."</p>

  <p>"Hangi işte çalışıyorsun, sana kim bakıyor?"</p>

  <p>"Gelirim var."</p>

  <p>"Nereden geliyor bu gelir, babandan mı? Ver şu ellerini bakayım!" Böyle diyerek ellerimi inceledi, yüzünü buruşturarak: "Pöh! Bu eller, kadın eli gibi. Ancak bulaşık yıkayabilirler." dedi.</p>

  <p>"Karaya çıkmak istiyorum ben. Bırakın beni!" diye bağırdım. "İstediğiniz parayı vereceğim. Geri gitmeliyiz."</p>

  <p>Alayla yüzüme baktı. Sonra ciddiyetle:</p>

  <p>"Benim teklifim seninkinden daha güzel." dedi. "Hem senin için çok iyi olacak. İkinci kaptanın öldüğünü gördün. En güvendiğim tayfa ikinci kaptan olacak. Kamarotu tayfa yapacağım. Kamarotum da sen ol. Ayda yirmi dolar veririm. Böylece kendi kazancınla yaşamayı öğrenirsin belki."</p>

  <p>O anda bir yelkenli geminin bize doğru yaklaşmakta olduğunu gördüm.</p>

  <p>"Şu gemi biraz sonra yanımızda olacak. San Francisco'ya gidiyor galiba." dedim.</p>

  <p>Kaptan hiç konuşmadan önüne bakarak düşündü, sonra kararlı bir sesle:</p>

  <p>"Aşçıbaşı!" diye bağırdı. "Çabuk yanıma gel!"</p>

  <p>Aşçıbaşı hemen koşup geldi:</p>

  <p>"Buyrun efendim." dedi.</p>

  <p>"Kamarotu çağır bana."</p>

  <p>"Başüstüne efendim!"</p>

  <p>Aşçıbaşı biraz sonra, yanında on sekiz, on dokuz yaşlarında bir delikanlı olduğu halde geldi. Kaptan delikanlıya dikkatle bakarak:</p>

  <p>"Adın neydi bakayım senin?" diye sordu.</p>

  <p>"George Leach efendim."</p>

  <p>"Yaşın kaç?"</p>

  <p>"On altı."</p>

  <p>"On altı yaşından büyük gösteriyorsun. Yalan söyleme! Neyse... Seni tayfa yaptım. Artık güvertede çalışacaksın."</p>

  <p>Delikanlı bir şey diyecek oldu. Kaptan aldırmadı, öteki denizciye:</p>

  <p>"Johansen!" diye bağırdı.</p>

  <p>"Buyurun efendim."</p>

  <p>"Seni ikinci kaptan yaptım. Denizcilikten anlıyor musun bakalım?"</p>

  <p>"Pek anlamam efendim."</p>

  <p>"Önemli değil. Anlar gidersin. Bundan sonra ikinci kaptansın."</p>

  <p>Johansen sevinerek:</p>

  <p>"Peki efendim." dedi.</p>

  <p>Kamarotun orda öyle dikildiğini gören kaptan öfkeyle:</p>

  <p>"Ne bekliyorsun?" diye sordu.</p>

  <p>"Şey efendim... Ben tayfa olarak değil, kamarot olarak yazıldım. Öyle kalsam daha iyi olacak."</p>

  <p>"Hadi topla eşyalarını bakalım ve hemen görevine başla."</p>

  <p>Kaptanın bu kesin konuşması karşısında başkası olsa emrini hemen yerine getirirdi. Ama delikanlı yerinden kıpırdamadı. Kurt Larsen yumruklarını sıktı ve kamarotun midesine öyle bir vurdu ki, genç neye uğradığını şaşırdı, havada uçarak yere yığıldı. Kaptan Larsen hiddetle:</p>

  <p>"Eee? Şimdi kararını verdin herhalde." dedi.</p>

  <p>Demin gördüğüm yelkenli iyice yaklaşmıştı. Gemiyi göstererek:</p>

  <p>"Ne gemisi bu?" diye sordum.</p>

  <p>"Kılavuz gemisi. Adı Lady Mine. Dört beş saate kadar San Francisco limanına varır..."</p>

  <p>"Lütfen gemiye işaret verir misiniz? San Francisco'ya döneceğim."</p>

  <p>Kaptan hiç sesini çıkarmadı.</p>

  <p>Cesaretle geminin küpeştesine gittim. Ellerimi ağzıma siper yaparak:"</p>

  <p>Heey, Lady Mine... Geminize beni de alın!" diye bağırdım.</p>

  <p>Dümende oturan gemici, eline bir megafon alarak bize doğru çevirdi:</p>

  <p>"Ne oldu, ne var?" diye bağırdı.</p>

  <p>"Evet... San Francisco'ya gitmeliyim. Çok önemlidir! Beni geminize alırsanız, size bin dolar öderim."</p>

  <p>Kaptan hemen arkamdan gür bir sesle:</p>

  <p>"Siz onun söylediklerine bakmayın." dedi. "İçkiyi biraz fazla kaçırdı. Deniz yılanı falan görmeye başladı. Nasıl olsa ayılır birazdan."</p>

  <p>"Peki öyleyse... Yolunuz açık olsun!"</p>

  <p>Kaptanla gemici birbirlerine dostça el salladılar. Tekne hızla uzaklaşıp gitti. Umduğum dağlara kar yağmıştı. Kaptanın gözlerinin içine bakarak:</p>

  <p>"O bin doları size veririm." diye mırıldandım.</p>

  <p>"Kapa çeneni! Kamarotluk yapacaksın. İşte o kadar! Kabul etmezsen ben sana ettirmesini bilirim."</p>

  <p>Kamarotun düştüğü duruma düşmemek için:</p>

  <p>"Peki..." dedim.</p>

  <p>"Efendim diyeceksin."</p>

  <p>"Peki efendim."</p>

  <p>"Adın ne?"</p>

  <p>"Van Weyden efendim. Humphrey Van Weyden."</p>

  <p>"Yaşın kaç?"</p>

  <p>"Otuzbeş."</p>

  <p>"Johansen, herkesi buraya topla da, şu cenaze işini bitirelim artık."</p>

  <p>"Başüstüne efendim!"</p>

  <p>Çok geçmeden gemide çalışan herkes güverteye toplandı. Tam yirmiiki kişi vardı. Çoğu İngiliz ya da İskandinav'a benzemiyordu. Kurt Larsen:</p>

  <p>"Uzun boylu konuşmayalım. Cesedi suya atacağız!" dedi.</p>

  <p>Tayfalar hayretle birbirlerine baktılar. Hepsi de birkaç güzel söz, bir iki dua bekliyordu çünkü.</p>

  <p>"Haydi! Ne bekliyorsunuz? Bütün günümüzü burada mı geçireceğiz?"</p>

  <p>Kaptanın bu bağırışı üzerine ceset denize atıldı. Tören bitmişti. Kaptan memnuniyetle ellerini arkasına bağladı:</p>

  <p>"Johansen!" diye bağırdı.</p>

  <p>"Buyurun efendim!"</p>

  <p>"Rüzgar doğudan esmeye başladı. Gerekeni yapın. Hadi iş başına!"</p>

  <p>"Başüstüne efendim!"</p>

  <p>Johansen hemen sağa sola emirler yağdırmaya başladı. Ben de sisler arkasında kalan, belki de hiç göremeyeceğim California'ya baktım.</p>

  <p>...Ve artık, eski bir tekneyle, dediğim dedik inatçı bir kaptanla, bilinmeyen bir yöne doğru gidiyordum.</p>
</body>
</html>
