<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h3>36</h3>

  <p>O sabah, Kurt Larsen benden istediği kağıdın üzerine; "Sol tarafım da uyuşmaya başladı. Artık zamanım kalmadı..." diye yazdı. Acı çekip çekmediğini sorunca önce anlamadı. Ama bir daha tekrar edince "Artık o kadar değil" diye yazdı. Maud da yanıma gelmiş, Kaptan'ın acı verici durumunu izliyordu. Kalemini yere düşürdü. Tekrar verdik. Bu kez şunları yazdı:</p>

  <p>"Acı çekmeyince mutlu oluyorum... Yaşamanın bu kadar güzel olduğu hiç aklıma gelmemişti. Ölmeyi de düşünüyorum..."</p>

  <p>"Ya ölümsüzlüğe ne dersin?" diye bağırdım.</p>

  <p>"Kalemle okunaksız harflerle bir şeyler karaladı. Bir tek şu sözcüğü okuyabildim. "S..a..ç..m..a..."</p>

  <p>Bunları yazdıktan sonra parmakları açıldı, kalem yere düştü. Bir daha kıpırdamadı. Felç her yanını kaplamış olmalıydı.</p>

  <p>Ama hala ölmemişti, nefes alıp veriyordu. Onun bu durumu Maud'a dokundu, ağlamaya başladı.</p>

  <p>"Bu acı ne zaman sona erecek? Ne zaman!" diye inledi.</p>
</body>
</html>
