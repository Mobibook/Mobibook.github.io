<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h3>30</h3>

  <p>Şaşkınlıktan kurtulduktan sonra Hayalet'in yanına yaklaştım. Tekne kuma oturmuş, hafif yana yatmıştı. Dalgalarla hafif hafif sallanıyordu. İçinde bir hayat belirtisi yoktu. Tabancamı kulübemden alıp, belime kadar suya girdim ve gemiye doğru yürüdüm.</p>

  <p>Her tarafımdan sular damlayarak güverteye çıktım. Ön kamara pislik içindeydi. İçinde kimseler yoktu. Daha sonra mutfağı, diğer kamaraları dolaştım. Oralarda da gemicileri bulamadım.</p>

  <p>Tam gemiyi onarıp yola çıkabilmeyi, Maud'la içinde yaşamayı hayal ediyordum ki, pupanın yanında Kaptan Larsen'i görüverdim. Midem bulandı, düşmemek için bir yere tutundum. Gözlerimizi birbirimize dikmiştik. Hiç konuşmuyorduk.</p>

  <p>Sonra tabancamı çekip üstüne doğrulttum. Bir harekette bulunsa, korkup kaçmaya çalışsa tabancamı ateşleyip hemen onu vuracaktım. ama öylece durdu. Yanına biraz daha yaklaştım. Aramızda bir metre kalmıştı. Gene kıpırdamadı. Yorgun görünüyordu.</p>

  <p>"Haydi ne duruyorsun? Beklediğin ne? Ateş et çabuk..." dedi.</p>

  <p>Tetiği çekmek istedim. Olmadı. Beceremedim. Gülümsedi.</p>

  <p>"Tetiği çekmek elinden gelmez." dedi. "Korktuğundan değil, aldığın terbiye öyle de ondan. Silahsız bir insanı vuramazsın. Ama ben olsaydım, seni hemen vururdum."</p>

  <p>Tabancamı indirdim.</p>

  <p>"Bir zamanlar beni kendi ölçülerinle değerlendirmeye çalıştığını anımsadın mı?" diye konuştu. Beni yılan, köpek balığı gibi görmüştün. Ben de seni şu anda bir kukla gibi görüyorum."</p>

  <p>Merdivenleri çıkarak yanıma geldi:</p>

  <p>"Neredeyiz? Bayan Brewster, pardon belki de Bayan Van Weyden olmuştur... Her neyse, nerede o?"</p>

  <p>Yapacağı herhangi bir kötülüğü karşılayabilmek için geriye çekildim. Tabancamı ateşlemeye hazır tutarak sırtımı duvara verdim.</p>

  <p>"Burası Gayret Adası." dedim.</p>

  <p>"Gayret Adası mı dedin? Hiç duymamıştım."</p>

  <p>"Bu adı biz verdik."</p>

  <p>"Siz mi?"</p>

  <p>"Evet, ben ve Bayan Brewster..."</p>

  <p>Ona adamlarının nerede olduğunu sordum.</p>

  <p>"Kardeşim geldi ve beni iki gün kamarama hapsetti." diye söz başladı. "Çok para teklif edince hepsi de onun tarafına geçtiler."</p>

  <p>Direkleri göstererek:</p>

  <p>"Peki bu direkler nasıl kırıldı?" diye sordum.</p>

  <p>"Kendin git de bak!"</p>

  <p>Gözlerimi üstünden ayırmadan direkleri yokladım.</p>

  <p>"Ama bunlar bıçakla kesilmiş." dedim.</p>

  <p>"Evet." dedi. "Üstelik yarısına kadar kesilip bırakılmış. İpler de öyle. İlk fırtınada dayanamayıp kopuversinler diye..."</p>

  <p>"Kim yaptı bunu?"</p>

  <p>"Kim olacak? Aşçıbaşının işi bu."</p>

  <p>"Aferin! Becerikliymiş doğrusu!" diye gülümsedim.</p>

  <p>"Evet!" dedi. "Ben de öyle düşündüm doğrusu. Neyse, ben güvertede yatıp güneşlenmek istiyorum. Sen ne istersen onu yap."</p>

  <p>Sözlerinden çok sinirli olduğu anlaşılıyordu.</p>

  <p>"Baş ağrınız nasıl?" diye sordum.</p>

  <p>"Kötü..." diye yüzünü buruşturdu. "Şu anda ağrıdan başım çatlayacak gibi."</p>

  <p>Gitti, hafif yan yattı, dirseğine dayandı ve hiç kıpırdamadı.</p>

  <p>Bir süre ona baktıktan sonra ambar kapağını kaldırıp indim ve kahve, tava ve birkaç eşya, yiyecek aldım. Döndüğümde aynı biçimde yatıyordu gene.</p>

  <p>Denize indim, yürüyerek karaya çıktım.</p>

  <p>Maud'un uyumakta olduğunu görüp ateş yaktım, kahvaltıyı hazırladım. Kahve pişirirken Maud uyandı ve önüme dikildi:</p>

  <p>"Kahvaltıyı ben hazırlayacaktım ama." dedi.</p>

  <p>"Bundan sonra sen hazırla." dedim.</p>

  <p>"Arkası dönük olduğu için Hayalet'i göremiyordu. Ben de bir şey söylemedim. Sofrayı toplamak için dönünce gözlerine inanamadı. Sapsarı kesilerek:</p>

  <p>"Ama bu... Bu o değil mi?" dedi.</p>

  <p>"Evet." dedim. "Ne yazık ki o bu. Hayalet!"</p>
</body>
</html>
