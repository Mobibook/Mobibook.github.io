<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h3>5</h3>

  <p>Gece hiç uyuyamadım. Dizim çok acıyordu. O bakımdan sabah erken kalkamadım. Aşçıbaşı beni tekmeyle kaldırmak istedi. Ama gürültü ettiği için bir avcı çok kızdı ve postalını adamın kafasına fırlatıverdi. Thomas özür dileyerek dışarı fırladı. Yediği darbeyle kulağı şişmişti.</p>

  <p>Giyinirken cüzdanımın içinin bomboş olduğunu gördüm. Tam yüzseksenbeş dolarım vardı. Oysa şimdi tek bir gümüş lira kalmıştı geride. Öfkeyle aşçıbaşının yanına koştum:</p>

  <p>"Cüzdanımdaki paralar nerede?" diye sordum.</p>

  <p>Aşçıbaşı soğukkanlılıkla:</p>

  <p>"Buraya bak hımbıl!" diye tısladı. "Sana yaptığım iyilikleri unuttun galiba. Hadi bakayım, doğru işine git ve bir daha böyle yersiz sorular sorma!"</p>

  <p>Yumruklarını sıkıp üstüme yürüdüğünü görünce sesimi çıkaramadım. Burada her şey kaba kuvvetle çözümleniyordu. İnsanlık, ahlak gibi erdemler bir kenara atılmıştı.</p>

  <p>Kahvaltıyı hazırlayıp yerine ulaştırdıktan sonra, aşçıbaşı elime bir kova ocak külü verip, denize dökmemi istedi. Hava rüzgarlıydı. Kovayı dökecekken Johansen bir işaret yaptı. Bana selam veriyor sandım. Meğer külleri öteki tarafa dökmemi istemiş. Külleri denize dökeyim derken, rüzgarın etkisiyle küller üstüme uçuştu. Kül banyosunu yalnız ben yapsam neyse, kaptanla dümenci de küllere bulandı. Kaptandan öyle bir tekme yedim ki, yere kapaklanıverdim. Mutfağa ancak sürüklenerek dönebildim. Kaptan'ın arkamdan gelip beni döveceğinden korktum. Ama gelmedi. Öğleden sonra Kaptan'ın kamarasını temizlerken başucundaki küçük bir kitaplıkta edebiyat, sanat, bilim kitaplarına rastladım ve çok şaşırdım. Kamaradan çıkarken kaptan hakkındaki düşüncelerim de ne kadar yanıldığımı anladım ve ona paramın çalındığını söylemeye karar verdim.</p>

  <p>Kaptan küpeşteye dayanmış, dalgın dalgın bir şeyler düşünüyordu, ağzında sigarası vardı. Yanına yaklaştım ve soyulduğumu anlattım. Aşçıbaşından kuşkulandığımı belirttim.</p>

  <p>"Bu sana bir ders olsun." diye mırıldandı. "Bundan sonra paranı nasıl saklayacağını öğrenirsin, gerekli önlemleri alırsın artık. Parayı sen kazanmadığın için, değerini bilmiyordun. Bu iş, bu yüzden geldi başına..."</p>

  <p>Bunları dedikten sonra sustu, sigarasından birkaç nefes çekerek uzaklara baktı. Sakin bir sesle:</p>

  <p>"Seni burada tutmamın nedenini biliyor musun?" diye sordu.</p>

  <p>"Çünkü benden daha güçlüsün." dedim öfkeyle.</p>

  <p>"Bunu yalnız kaba kuvvete mi bağlıyorsun? Sakın yanılmış olmayasın? Belki başka nedenler de olabilir... Bir de bunları düşünsene. Neyse, yaşayan görür!"</p>

  <p>Böyle dedikten sonra gitmeye hazırlandı. Durdu:</p>

  <p>"Çalınan paran ne kadardı?" diye sordu.</p>

  <p>"Yüzseksenbeş dolar... Efendim!" dedim.</p>

  <p>Kafasını sallaya sallaya yürüdü.</p>

  <p>Tayfalara sövüp saydığını duydum.</p>
</body>
</html>
