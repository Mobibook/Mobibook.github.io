<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h3>37</h3>

  <p>Hava bozulmuştu. Kışı burada geçirmeye gelmezdi. Hazırlıklarımızı bir daha kontrol ederek adadan ayrılmayı kararlaştırdık.</p>

  <p>Kurt Larsen yaşayan ölüden farksızdı. Maud:</p>

  <p>"Bir düşünsene Humphrey..." diye gülerek konuştu. "Kalem tutan ellerin, gemi direkleri onarmaya da yaradı. Bir mucizedir bu..."</p>

  <p>"Yalnız benim ellerim mi?" dedim. "Bana yardım eden minicik elleri saymayı unuttun."</p>

  <p>Utanarak yer yer çatlayan, kanayan ellerine baktı:</p>

  <p>"Böyle olmaları daha güzel." diye avutucu bir sesle konuştu. Hiç olmazsa bir işe yaradılar. Bizi kurtardılar. Biraz düşündükten sonra:</p>

  <p>"Yarın demir almamız güç olabilir." dedim. "Ama tehlike olacağını sanmıyorum doğrusu."</p>

  <p>Ertesi günü kazasız belasız demir alarak Hayalet'i açık denize doğru yönelttim. Maud son kez adamıza baktı:</p>

  <p>"Hoşçakal sevgili adamız..." dedi. "Seni hiç unutmayacağım Gayret Adası."</p>

  <p>"Ben de unutmayacağım." dedim. "Hele orada geçirdiğim günler! .. "</p>

  <p>Açık denize çıktığımızda kamarasına koşup Kurt Larsen'e baktım. Daha ölmemişti. Batı ufkundaki kara bulutlar fırtına çıkacağını gösteriyordu.</p>

  <p>Gemide iki kişi olduğumuz için üst yelkenleri kullanamıyor, altta bulunanlarla yetinmek zorunda kalıyorduk. Bunun için fazla hızlı gidemiyorduk.</p>

  <p>Akşam, rüzgar gittikçe hızlanmaya, sertleşmeye başladı. Maud'u yatırdım.</p>

  <p>Gece boyunca dümen tuttum. Hava kötü olduğu için ters bir hareketle geminin alabora olmasından korkuyordum.</p>

  <p>Hava ertesi gün de değişmedi. Uykusuzluktan başka bir sorunumuz yoktu.</p>

  <p>Uykusuzluğa daha fazla dayanamayarak yelkenleri indirdim, kamarama çekilip yattım. Bir iki saat uyur kalkarım diyordum. Ama uyandığımda bir de baktım ki, yirmi iki saat uyumuşum. Gene uyudum.</p>

  <p>Ertesi sabah kalkıp güverteye çıktım. Hava düzelmişti. Maud'u aradım. Kurt Larsen'in yattığı yerde, onun başucunda buldum. Ağlıyordu. Kaptan'ın artık yaşamadığını anladım. Hıçkırarak:</p>

  <p>"Biz fırtınayla meşgulken ölmüş." dedi.</p>

  <p>"Zaten son zamanlarda yaşıyor sayılmazdı ki." diye mırıldandım.</p>

  <p>Kahvaltımızı yaptıktan sonra küçük bir cenaze töreni düzenleyerek Kurt Larsen'i denize attık. Elimde olmadan üzüntüyle şöyle fısıldadım.</p>

  <p>"Hoşça kal Kurt Larsen... Senin yaşamaya bağlılığını, kendine özgü dünya görüşünü, her zaman anacağım. Tüm kötülüklerine karşın seni seviyordum."</p>

  <p>Yelkenleri düzeltmek için başüstüne giderken ufukta kara bir duman gözüme çarptı. Duman gittikçe büyüyordu. Buharlı bir gemiydi bu. Deli gibi koşup, dolaptan bir bayrak çıkarmaya gittim. Ama acı acı gülerek geri döndüm. Bayrak direğim yoktu ki...</p>

  <p>"Şimdi ne olacak?"</p>

  <p>"Hiç... İşte bizi gördüler zaten. Bak, buraya doğru geliyorlar.</p>

  <p>Biraz sonra her şey bitecek, o kokuşmuş, yoz ortamıma dönecektim. Kurt Larsen, Hayalet ve Maud... Hepsinden ayrılmak zorundaydım. Bu beni çok üzdü.</p>

  <p>Maud'a baktım. Bakışlarımız birleşti. Gözlerinde hiç görmediğim parıltılar vardı. O anda onun da benim gibi düşündüğünü anlayıp mutlu oldum.</p>

  <p>Amerikan gemisinden bizi almak için sandal indirilirken bundan sonra hiç ayrılmamaya ve birbirimiz için yaşamaya çoktan karar vermiştik...</p>
</body>
</html>
