<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h3>32</h3>

  <p>Kurtuluş yolu düşünüyordum günlerdir. Ben düşünürken Maud da beni izliyordu. Kendi kendime konuşurcasına:</p>

  <p>"Geminin direkleri kırılmamış olsaydı, işimize yarardı." dedim. "Ah şu direkleri Hayalet'e tekrar takabilseydik!"</p>

  <p>"Tabi ya!" diye sevinçle bağırdı. "İnanıyorum ki, bu işi yapabilirsin sen."</p>

  <p>Gururla gülümsedim.</p>

  <p>"Ama Kaptan Larsen orda..." diye mırıldandı.</p>

  <p>"Olsun. O artık kör ve yardıma muhtaç. Sen orasını bana bırak!"</p>

  <p>O koca direkleri yerine takabilmek için kaldıracak ve gemicilerin makas dedikleri aleti kullanmalıydım. Ama onu kullanmak için çok sayıda gemici olmalıydı. Yine de umudumu kesmedim. Maud'la birlikte Hayalet'e çıktık.</p>

  <p>Ortalığı temizlemeye başladık. Gürültümüzü duyan Kaptan:</p>

  <p>"Hey, ne yapıyorsunuz orada?" diye bağırdı. "Gemiyi batıracak mısınız yoksa?"</p>

  <p>"Hayır, tam tersini yapacağız, yüzdüreceğiz." dedim.</p>

  <p>"Bu gemi benim gemim." diye bağırdı. "Buna izin vermiyorum."</p>

  <p>"İzin vermek zorundasınız. Yaşamak için başka yolumuz yok. Unutma, kişi yaşamak için başkalarının hakkına el uzatabilir. Sen böyle düşünüyordun."</p>

  <p>"Ya engel olmaya kalkarsam?"</p>

  <p>"Böyle yaparsan seni vuracağıma emin ol!"</p>

  <p>Bir süre düşündükten sonra:</p>

  <p>"Sizinle çoktandır konuşamamıştık Bayan Brewster." dedi.</p>

  <p>Maud çok şaşırdı:</p>

  <p>"Teşekkür ederim, diye kekeledi. Benim burada olduğumu nasıl anladınız?"</p>

  <p>"Hissettim. Gemime dokunmayın. Bırakıp gidin. Sizi uyarıyorum."</p>

  <p>"Sen kurtulmak, bizimle gelmek istemiyor musun yani?"</p>

  <p>"Hayır... Gemimde ölmek istiyorum."</p>

  <p>"Ama biz ölmek istemiyoruz!"</p>

  <p>Böyle deyip yaptığım işi sürdürdüm.</p>
</body>
</html>
