<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h3>12</h3>

  <p>Louis'in dedikleri, çok geçmeden gerçekleşti. Birkaç gün sonraydı. Geç saatlere kadar güvertede kaldıktan sonra, kamarama gelmiştim. Ama içerisi çok sıcak olduğu için, battaniyemi ve yastığımı alarak güverteye döndüm. Orada yatmayı düşünüyordum. Dümende Harrison vardı. Dalgındı. Battaniyemi yere serip yatmaya hazırlanırken arkamda derin bir ses duydum. Bir de baktım ki, denizden gemiye biri çıkıyordu. Korkuyla irkildim. Uzanıp bakınca bunun Kaptan Larsen olduğunu gördüm. Elimi uzatarak çıkmasına yardım ettim. Başında derin bir yara izi vardı. Biri başına vurup denize atmış olacaktı.</p>

  <p>Kaptan üzerindeki suları güverteye akıtıp susmamı söyledi. Kendisiyle birlikte gelmemi işaret etti. Dümendeki Harrison'un yanına gittik. Kaptan ona ikinci kaptanı görüp, görmediğini sordu. Harrison kendisine çekidüzen verdikten sonra:</p>

  <p>"Hayır efendim. Öğleden beri hiç görmedim." dedi. Kaptanla birlikte geminin başüstüne gittik. "İkinci kaptanı aşağıda arayayım mı efendim?" diye sordum.</p>

  <p>"Hayır. Ben onun nerede olduğunu tahmin ediyorum." dedi.</p>

  <p>Gemicilerin topluca yattıkları kamaraya girdi. Ben de onu izledim. Kaptan gemicilerin nabızlarını sayarak uyuyup uyumadıklarını birer birer kontrol etti. Üçüncü yatakta yatan Johnson'du. Kaptan onun nabzını saymaya başladı. Ranzanın üstünde de kamarot George Leach yatıyordu.</p>

  <p>Birden Leach yerinden doğruldu. Elimdeki feneri biri hızla çekti aldı.</p>

  <p>Her taraf karanlık olunca üst ranzalardan kaptanın üzerine atılanlar oldu. Kaptan karşı koyuyordu, ama onlarla başetmesi olanaksızdı. Gemiciler:</p>

  <p>"Vur kafasına! Dağıt beynini!" diye bağırıyorlardı.</p>

  <p>Bir gemici:</p>

  <p>"İkinci kaptan da burada. Yakaladım onu!" diye bağırdı. Gözlerim karanlığa alışınca, kaptanın üzerinde yedi sekiz kişinin bulunduğunu gördüm. Dövüş bir süre daha sürdü. Birden Leach'ın:</p>

  <p>"Buraya gelin, yakaladım onu!" diye bağırdığını duydum. "Bir bıçak bulun bana. Bir bıçak istiyorum. Bıçak yok mu?"</p>

  <p>Saldırganlar, karanlıkta birbirlerine girmişlerdi. Kaptan fırsattan yararlanarak merdivenlere yaklaştı. O sırada yukardan birinin:</p>

  <p>"Hey, ne oluyor orda?" diye bağırdığı duyuldu.</p>

  <p>"Sen kimsin?"</p>

  <p>"Latimer! Nöbetim bitti. Nöbet değişimi için geldim."</p>

  <p>"Hey oradaki, duyuyor musun beni?" diye sordu.</p>

  <p>"Evet, sen kimsin?"</p>

  <p>"Kaptan Larsen! Elini ver de çıkayım buradan."</p>

  <p>Delikten içeriye uzanan eli, kaptan hemen yakaladı. Aşağıdan bırakmak istemediler. Tekme atarak kurtulmaya çalıştı. Birkaç kişi bağırarak yere düştü. O sırada yakılan fenerin ışığında Leach'ın kaptanı yakalayayım diye hamle yaptığını, ama yediği tekmeyle paldır küldür yere yuvarlandığını gördüm.</p>

  <p>Daha sonra Kaptan Larsen ve fener gözden kayboldu. Kamara zifiri karanlığa büründü.</p>
</body>
</html>
