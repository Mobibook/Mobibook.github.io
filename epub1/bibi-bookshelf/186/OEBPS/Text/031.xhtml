<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h3>31</h3>

  <p>Hayalet'ten ayrılırken bütün silahları toplayıp getirdiğim için, içim rahattı. Bize karşı koyamazdı, ama Kaptan'ın her an yanımıza gelip bizimle konuşmaya çalışacağını düşünüyorduk.</p>

  <p>Günlerce beklediğimiz halde gelmedi. Hazırlıklı olmak için geceleri nöbetleşe uyuyorduk. Huzursuz olmuştuk. Günlük işlerimizi bile unutmuştuk.</p>

  <p>Kaptan'ın ne durumda olduğunu anlamak için gemiye bir daha gitmeye karar verdim. Maud bu kararımı hayretle karşıladı, tedirgin oldu:</p>

  <p>"Tekrar oraya gitmen tehlikeli olmaz mı?" diye bağırdı.</p>

  <p>"Hiç sanmıyorum... Üstelik bende silah olduğu halde Kaptan'da yok. Hem çok yorgundu. Çoktandır görünmüyor. Belki de ölmüştür."</p>

  <p>"Peki, git o halde." dedi. "Belki ölmüştür ya da ölüyordur."</p>

  <p>"Kaygılanma Maud. Bir bakıp geleceğim. Çabucak dönerim."</p>

  <p>Gemiye doğru koşarken arkamdan:</p>

  <p>"Kendine dikkat et ha!" diye bağırdı.</p>

  <p>Bu ilgisi beni çok sevindirdi.</p>

  <p>Gemiye çıkınca Kurt Larsen'i aradım. Kamarasındaydı. Yüzü çok soluktu. Oturup konuştuk. Kulübeme niye gelmediğini sordum. O da Hayalet'e niçin gelmez olduğumu sorarak karşılık verdi. Giderken:</p>

  <p>"Başınız ağrıyor mu?" diye sordum.</p>

  <p>"İyi... Bugün fazla ağrımıyor."</p>

  <p>Hayalet'ten ayrılıp Maud'un yanına geldim. Olup bitenleri anlattım. İçi rahat etti. Gene de nöbet tutmayı ihmal etmedik. Günlerimiz beklemekle geçti!</p>

  <p>Kurt Larsen arada sırada güvertede dolaşıyor, yemek saatlerinde mutfağa gidip kendine yemek pişiriyordu. Bunu çıkan dumanlardan anlıyorduk.</p>

  <p>Bir hafta sonra mutfaktan duman tütmez oldu. Meraklandık. Sonunda daha fazla dayanamadım. Reçelimizin bittiğini bahane etme düşüncesiyle gemiye gittim.</p>

  <p>Güvertede ayakkabılarımı çıkarıp yavaş yavaş yürüdüm. Sessizce depoya indim, bulabildiğim giysileri toparlayıp güverteye taşıdım. Kaptan'ın kamarasından gelen seslere kulak verdim. Kapı açıldı, eşikte Kurt Larsen göründü. Yumruklarını sıkarak alnını ovuşturuyordu. Bir taraftan da:</p>

  <p>"Tanrım, ah Tanrım!" diye inleyerek bağırıyordu.</p>

  <p>Çok acı çektiği belliydi. Gizlendiğim yerden durumunun hiç de iyi olmadığını gördüm. Mutfağa doğru yürürken birden durakladı. Deponun kapısını açık bıraktığım için kendime kızdım. Kaptan gene ağır ağır yürüdü. Ayağı, açık olan deponun deliğine girince hemen geriye sıçradı, böylece içine düşmekten kurtuldu. Tam doğrulurken bu kez de topladığım giysilere takıldı. Ne yapacağını şaşırıp düşünmeye başladı. O anda gözlerinin görmediğini anladım.</p>

  <p>Sürüklenircesine kamarasına gidip, ağır bir bavul getirdi, depo kapağını kapatıp bavulu üstüne koydu. Beni içeride sandığı ve dışarı çıkmama izin vermemek istediği belliydi.</p>

  <p>Hiç sesimi çıkarmadan sessizce oradan ayrıldım.</p>

  <p>Kaptan mutfağa gidip yemek pişirirken eşyaları, giysilerimi aldığım gibi Hayalet'ten uzaklaştım.</p>
</body>
</html>
