<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h3>35</h3>

  <p>Bütün eşyalarımızı Hayalet'e taşıdık. Böylece daha rahat çalışabilecektik. Nasıl olsa Kaptan da, eli kolu bağlı olduğu için bizi rahatsız edemeyecekti. Gidip durumuna bir baktım. Nasıl olduğunu sordum. Sesini çıkarmadı. Aynı soruyu öbür kulağının yanında sorunca iyi olduğunu söyledi.</p>

  <p>"Sağ kulağın duymuyor galiba?" dedim.</p>

  <p>"Sağ tarafım da hiç tutmuyor." dedi. "Sağdaki kolum, bacağım uyuştu. Felç olmuş gibiyim!"</p>

  <p>Yüzüme bakınca doğru söylediğini anladım. Acı bir gülüşle:</p>

  <p>"Ne yazık ki... benden önce seni öldürmek istiyordum, ama bu gidişle önce ben öleceğim." dedi.</p>

  <p>"Yavaş yavaş ölüyorsun!"</p>

  <p>"Ne yazık ki dediğin doğru... Bana yakışan bir ölüm değil bu. Böyle ölmek istemezdim gerçekten..."</p>

  <p>Akşama kadar çalışıp yorulduktan sonra bir daha yanına gittim. Maud da yanımdaydı. Yüzünü çarpıtan bir gülüşle:</p>

  <p>"Şu kelepçeleri çıkarsanız iyi olur artık." dedi. "Felçliyim. Kalkamam."</p>

  <p>Maud onu bu durumda görünce bir çığlık attı.</p>

  <p>Kelepçelerini çıkarıverdim. İçindeki yaşama arzusu ölmemişti. Ölüme karşı tüm gücüyle direniyordu.</p>

  <p>Üç gün daha çalıştım. Direkleri yeni yaptığım bucurgatın yardımıyla güverteye aldım. Ama onları yontup yerlerine yerleştirmek gerekiyordu. Yontma işini ancak iki günde bitirebildim. Bu konuda epey acemilik çekiyordum.</p>

  <p>Kaptan güçlükle konuşmaya başlamıştı. Akşama doğru hiç konuşamaz oldu. Söylemek istediklerini bir kağıda yazmaya çalışıyordu.</p>

  <p>Ben direkleri yontarken Maud da, yelkenleri elden geçiriyordu.</p>

  <p>Bir cuma sabahı her şeyi hazırlamış, direkleri yerlerine yerleştirmeye başlamıştık. Çok zorlanmış, kan ter içinde kalmıştık. Akşam olmuştu. Bir köşeye oturdum. Hem dinleniyor, hem de yaptıklarımızı gözden geçiriyordum. Birden burnuma bir yanık kokusu geldi.</p>

  <p>Hemen çabucak Kaptan'ın kamarasına koştum. İçerisi duman içinde kalmıştı. Demek ki yattığı yerden yangın çıkarmaya kalkmıştı. Güçbela Kaptan'ın yatağının yanına gelebildim. Başucunda bulunan gemici fenerini yatağına tutmuş, ama yatak nemli olduğu için bol duman çıkmıştı.</p>

  <p>Geri döndüğüm zaman benden kağıt kalem istedi ve titrek harflerle "Hayalet'te olduğum için çok mutluyum..." diye yazdı. Yangın çıkarmayla ilgili tek söz etmedi. Ben de sesimi çıkarmadım.</p>

  <p>"Bundan sonra her gün bir duyumu daha yitirerek yaşayacağım. Ta ki .. "</p>

  <p>Gerisini getiremedi. "Ölüm" sözcüğünü kullanmaya bir türlü eli varmıyordu.</p>

  <p>Onun böyle göz göre göre, yavaş yavaş eriyip gitmesi yüreğimi burktu.</p>
</body>
</html>
