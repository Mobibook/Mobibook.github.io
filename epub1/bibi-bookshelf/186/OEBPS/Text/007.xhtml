<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h3>7</h3>

  <p>Öğle yemeğinden sonra, kaptan, kamarasında aşçıyla iskambil oynamaya başladı. Ben içki ve yiyecek taşırken, onlar çoktan masaya oturmuşlardı bile. Aşçıbaşı hiç durmadan içiyor, içtikçe de gevezeleşiyordu. Söylediğine göre, İngiltere'de iyi bir ailenin çocuğuymuş. Kara talihi onu buraya atmış.</p>

  <p>"Ben iyi bir insanım, param da boldur." deyip duruyordu.</p>

  <p>Çok geçmeden Thomas kumarda kaybetmeye, kaybettikçe içmeye, içtikçe de daha çok kaybetmeye başladı. Kaptan da içiyor, ama içki ona pek dokunmuyordu. En sonunda aşçı bütün parasını kaybetti ve hıçkıra hıçkıra ağlamaya başladı. Kaptan bir şey olmamış gibi onu seyrediyordu. Bana dönerek:</p>

  <p>"Aşçıbaşını dışarı çıkar da biraz hava alsın. Durumu kötü." dedi.</p>

  <p>Aşçının koluna girip dışarı çıkardım. Olayı öğrenip kahkahayla gülen birkaç avcı onu elimden aldılar. Geri döndüğümde kaptan, kazandığı paraları sayıyordu.</p>

  <p>"Tam yüzseksenbeş dolar..." diye mırıldandı. Öyleyse gemiye geldiğinde cebinde beş para yokmuş.</p>

  <p>"Benim paralarımı çalmıştı. Onlar benim paralarım."</p>

  <p>"Hayır." dedi. "Sanırım bir dilbilgisi hatası yaptın. Benimdi diyecektin."</p>

  <p>"Dilbilgisi değil, ahlak sorunu bu." dedim.</p>

  <p>Rahat bir soluk alıp arkasına yaslandıktan sonra:</p>

  <p>"Biliyor musun Hımbıl... İnsan ancak kendi kendine haksızlık eder. Benim sana parayı vermem, kendime karşı bir haksızlık değil mi?" dedi.</p>

  <p>Öfkeyle bağırdım:</p>

  <p>"Sizin ahlakla uzak yakın hiçbir ilginiz yok!"</p>

  <p>"Evet, öyle." dedi hiç kızmadan. "Benim namım Kurt'tur, unutma!"</p>

  <p>O akşam sofrada Kaptan ve avcılarla birlikteydim. Yemek servisini, Kaptan'ın emriyle aşçıbaşı yapıyordu.</p>

  <p>Gece boyunca Kaptan'la ahlak, erdem gibi konulardan söz ettik.</p>
</body>
</html>
