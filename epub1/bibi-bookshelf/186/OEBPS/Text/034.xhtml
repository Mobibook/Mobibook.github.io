<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h3>34</h3>

  <p>Sabah uyanınca Maud'un kahvaltı hazırladığını görüp mutlu oldum. Onu böyle sağlıklı ve çalışır görmek beni mutlu etmişti. Kahvaltımızı çabucak ederek Hayalet'e gittik. Tekrar çalışmaya koyulduk. Kaptan Larsen kamarasından çıkıp sesleri dinlemeye başladı.</p>

  <p>Maud Kaptan'ı görünce korkuyla irkildi. Ben sakin olmaya çalıştım. Akşam olurken direklerden birini güverteye çıkarmayı başardım. O sırada küt diye bir ses duyuldu.</p>

  <p>"Kaptan galiba." dedim. "Herhalde gene krizi tuttu. Beyni hasta onun. Gözlerinin görmemesi, sık sık başının ağrıması hep bu yüzden."</p>

  <p>Maud, Kaptan'a yardım etmemi ister gibi yüzüme baktı. İçinde insancıl duygular, insanlık sevgisi vardı. Kamarasına doğru gidince Kaptan'ın yerde yatmakta olduğunu gördüm. Nabzını saydım. Çok normaldi. Bu bana çok garip geldi.</p>

  <p>Kurt Larsen birden boğazıma sarılıverdi. Sıkıyor, sıkıyor soluk alıp vermemi güçleştiriyordu. Çırpındım. Yumrukladım, ama boğazımı sıkan ellerden bir türlü kurtulamadım.</p>

  <p>"Tok" diye bir ses duyuldu. Başına inen kalın sopa Kaptan'ın ellerinin gevşemesini sağlamıştı. Yoksa beni öldürecekti bu Kurt Larsen. Güçlükle:</p>

  <p>"Teşekkür ederim..." diyebildim. Maud boynuma sarılarak hüngür hüngür ağlamaya koyuldu. Kaptan'ı kamarasına götürüp ellerini, ayaklarını kelepçeledik ve yatırdık. Sanki üstümden ağır bir yük kalkmış, rahatlamıştım. Derin bir oh çektim.</p>
</body>
</html>
