<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>6.html</title>
  <link href="../Styles/template.css" rel="stylesheet" type="text/css"/>
</head>

<body>
<div id="x6.html" xml:lang="tr-TR">
<div class="Basic-Text-Frame">
<p class="B-l-m-Ba-l---" id="toc_marker-8">EKLER</p>

      <p class="Basic-Paragraph para-style-override-9" xml:lang="en-GB"></p>

      <p class="Konu-Ba-l---">Vico*<br/>
      Karl Löwith</p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Tarih bilincinin gelişim tarihinde Voltaire ile Bossuet arasındaki dönemde ortaya çıkan büyük bunalım, en anlamlı ifadesini, özel yaşamında ne kadar yoksul ve alçakgönüllü ise yazar olarak o kadar zengin ve gururlu olan İtalyan Giambattista Vico’nun (1668-1744)</span> <span class="char-style-override-11" xml:lang="tr-TR">Yeni Bilim</span><span class="char-style-override-9" xml:lang="tr-TR">’inde** (</span><span class="char-style-override-11" xml:lang="tr-TR">La Scienza Nuova</span><span class="char-style-override-9" xml:lang="tr-TR">) bulur. Onun yapıtı, parçalardan oluşmuş bir sistem; her parçanın sistemin bütünü için konulmuş olan ilkelerle her defasında ilişkiye sokulduğu, genel ve evrensel tarih üstüne büyük bir denemedir. Bu nedenle yapıt tekrarlar ve karanlık noktalarla doludur; ama dâhi bir araştırmacının tutkulu arayışını yansıtır.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-11" xml:lang="tr-TR">Scienza Nuova</span><span class="char-style-override-9" xml:lang="tr-TR">’nın ilk baskısı 1725’te, tam baskısı 1730’da ve yeniden gözden geçirilmiş baskısı ise 1744’te yayımlanmıştır.</span><span class="char-style-override-12" xml:lang="tr-TR">1</span> <span class="char-style-override-9" xml:lang="tr-TR">Bu demektir ki yapıt, Montesquieu’nün</span> <span class="char-style-override-11" xml:lang="tr-TR">Kanunların Ruhu</span><span class="char-style-override-9" xml:lang="tr-TR">’ndan dört, Voltaire’in Denemeler’inden on, Schelling’in Mitoloji ve Açımlama Felsefesi’nden yüz yıl önce yayımlanmış ve tarih felsefesine ilişkin ilk örnek sayılması yoluyla yeniden keşfi ise yayımından ancak iki yüz yıl sonra olmuştur. Yapıt, insanlık tarihinin derinliklerine yaşam boyu süren bir yönelişin meyvesidir. O sadece Herder ve Hegel’in, Dilthey ve Spengler’in temel düşüncelerinin ipuçlarını içermekle kalmaz; hatta aynı zamanda Niebuhr ve Mommsen’in Roma tarihi konusundaki özel keşiflerinin, Wolf’un Homeros hakkındaki kuramının, Bachofen’in mitoloji yorumunun, Grimm’in antik yaşamı etimolojik yoldan kavrama yönteminin, Savigny’nin hukukun tarihsel yorumunun, Fustel de Coulange’ın Antik Site adlı yapıtında geliştirdiği kuramın ve Marx</span><span class="char-style-override-12" xml:lang="tr-TR">2</span> <span class="char-style-override-9" xml:lang="tr-TR">ile Sorel’in sınıf savaşı öğretilerinin ipuçlarını da içerir.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Kuşkusuz, Vico yaşadığı dönemde de tanınıyordu. Ama çağını doğrudan etkilemeyecek kadar çağını aşmış bir kişiydi. O zamanlar yapıt hakkında bir sansürcünün vermiş olduğu şu zekice yargı ilgi çekicidir: Sansürcü,</span> <span class="char-style-override-11" xml:lang="tr-TR">Yeni Bilim</span><span class="char-style-override-9" xml:lang="tr-TR">’i “Avrupa tarihinin içinde bulunduğu mutsuz bunalımı en yüksek derecede gösteren bir yapıt” olarak değerlendirmişti.</span><span class="char-style-override-12" xml:lang="tr-TR">3</span> <span class="char-style-override-9" xml:lang="tr-TR">Aslında Vico,</span> <span class="char-style-override-11" xml:lang="tr-TR">Yeni Bilim</span><span class="char-style-override-9" xml:lang="tr-TR">’in devrimci karakterine rağmen imanlı bir Katolikti. Onun imanın yerini ne bilimin ne de bilgeliğin alabileceği hakkındaki iddiası, modern Vico yorumcularının ummak istedikleri gibi hiç de Kilise’ye karşı verilmiş bir ödün değil; tersine, doğruluğuna tamamen inandığı bir iddiaydı. Yapıtın, yayımlandığı zaman hiç de bir</span> <span class="char-style-override-11" xml:lang="tr-TR">bestseller</span> <span class="char-style-override-9" xml:lang="tr-TR">olmadığını bir dostuna yazdığı şu mektuptan anlıyoruz: “Yapıtımın bu kentte bir çöle bırakılmış gibi olduğunu anlıyorum; onu armağan etmiş olduğum bir kimseyle karşılaşmamak için meydanlardan uçarcasına geçiyorum; bir karşılaşmayı önleyemediğim durumlarda, hiç kimseden, yapıtımı alıp okuduğu konusunda en ufak bir işaret bile alamıyorum; işte bu yüzden kitabımın bir çöl ortasında kaldığı inancım giderek güçleniyor.”</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Ama Vico kalıcı ve yeni şeyler ortaya koyduğunun tam bilincindeydi. Onun yapıtı, insanlık tarihi üzerine –din, toplum, egemenlik biçimleri, hukuk kurumları ve diller tarihi– ilk empirik temelli kuramdı ve bu kuram, ne</span> <span class="char-style-override-11" xml:lang="tr-TR">ilerlemeci-tarihsel</span> <span class="char-style-override-9" xml:lang="tr-TR">ne de</span> <span class="char-style-override-11" xml:lang="tr-TR">döngüsel-kozmolojik</span> <span class="char-style-override-9" xml:lang="tr-TR">açıdan kavranabilecek bir felsefi ilkeden hareket ediyordu. Bu ilke, insanlık tarihinin, tanrısal kayra (</span><span class="char-style-override-11" xml:lang="tr-TR">Vorsehung</span><span class="char-style-override-9" xml:lang="tr-TR">,</span> <span class="char-style-override-11" xml:lang="tr-TR">Providanz</span><span class="char-style-override-9" xml:lang="tr-TR">, inayet) ile aynı şey olan sonsuz bir gelişim yasasına göre yönlendiği şeklindedir.</span></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"></p>

      <p class="Konu-Ba-l---">Yeni Bilimin İlke ve Yöntemleri</p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Kitabının sonlarına doğru Vico,</span><span class="char-style-override-12" xml:lang="tr-TR">4</span> <span class="char-style-override-9" xml:lang="tr-TR">yapıtının iddialı başlığının umdurduğu gibi bir “yeni bilim”e aslında içerik olarak ulaşamadığını belirtir; “çünkü yapıt, ‘ulusların toplumsal doğası’ gibi böylesine evrensel bir konuyu eksiksiz içerdiğini ileri sürmüş olsaydı, bu haksızca ileri sürülmüş bir iddia olurdu.” Gerçekten de kitabın niteliğini başlığından çok, “Yeni Bir Bilimin İlkeleri” adlı altbaşlığı ifade eder. Öyleyse, bu ilkeler nelerdir ve bu bilimin yeni yöntemleri nerede ortaya çıkar?</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Yapıtının “temel görüş noktaları”nı</span><span class="char-style-override-12" xml:lang="tr-TR">5</span> <span class="char-style-override-9" xml:lang="tr-TR">belirtirken, Vico aşağıdaki tanımlamaları yapar: 1.</span> <span class="char-style-override-11" xml:lang="tr-TR">Yeni Bilim</span><span class="char-style-override-9" xml:lang="tr-TR">, tanrısal kayrayı akılcı-sivil yoldan kavramak isteyen akılcı-sivil bir teolojidir; yani tanrısal kayranın toplumsal tarih içinde akılsal yoldan kavranabilir olan işaretlerini, örneğin evlilik, defin usulleri, yasa koyma, yönetim biçimleri, sınıf savaşları gibi “sivil” olguları ele alacaktır. 2.</span> <span class="char-style-override-11" xml:lang="tr-TR">Yeni Bilim</span><span class="char-style-override-9" xml:lang="tr-TR">, bir “egemenlik felsefesi”, özellikle de özel mülkiyetin kökenlerine yönelik bir felsefedir; çünkü insan toplumunun ilk kurucuları, aynı zamanda özel mülkiyetin de kurucuları ve buna bağlı olarak da yasaların ve göreneklerin temellendiricileri (</span><span class="char-style-override-11" xml:lang="tr-TR">auctores</span><span class="char-style-override-9" xml:lang="tr-TR">) olmuşlardır. 3.</span> <span class="char-style-override-11" xml:lang="tr-TR">Yeni Bilim</span><span class="char-style-override-9" xml:lang="tr-TR">, “insani idelerin bir tarihi”dir ve özellikle de en eski kozmolojik-dinsel tasarımların tarihidir. 4.</span> <span class="char-style-override-11" xml:lang="tr-TR">Yeni Bilim</span><span class="char-style-override-9" xml:lang="tr-TR">, en eski dinsel geleneklerin, özellikle de</span> <span class="char-style-override-11" xml:lang="tr-TR">teogonia</span><span class="char-style-override-9" xml:lang="tr-TR">’ların bir “felsefi eleştiri”sidir. 5.</span> <span class="char-style-override-11" xml:lang="tr-TR">Yeni Bilim</span><span class="char-style-override-9" xml:lang="tr-TR">’in konusu, “tüm ulusların tarihlerinin onun içinde ve zamansal olarak akıp gittiği ideal sonsuz tarih”tir. Buna göre Yeni Bilim, sivil süreçlerde her zaman tekrar eden tipsel şemayı bulup ortaya çıkaracaktır. 6.</span> <span class="char-style-override-11" xml:lang="tr-TR">Yeni Bilim</span><span class="char-style-override-9" xml:lang="tr-TR">, “ulusların doğal hukuklarının bir sistemi”dir; çünkü (sivil) haklar, ulusların ilksel ihtiyaç ve yararlarına göre, yani doğallık gözetilerek düzenlenmiş haklar olarak, kaynağını insan doğasında bulur. 7.</span> <span class="char-style-override-11" xml:lang="tr-TR">Yeni Bilim</span><span class="char-style-override-9" xml:lang="tr-TR">, pagan dünyanın profan tarihinin dayandığı “ilkeler”i, bu dünyanın en eski ve en karanlık başlangıç dönemlerini, bu dünyanın mitoslara dayalı tarihine egemen olan döngüsel doğruluk anlayışını yorumlar. Tüm bu tanımlamalara göre</span> <span class="char-style-override-11" xml:lang="tr-TR">Yeni Bilim</span><span class="char-style-override-9" xml:lang="tr-TR">, tarihsel dünyanın, yani</span> <span class="char-style-override-11" xml:lang="tr-TR">mondo civile</span><span class="char-style-override-9" xml:lang="tr-TR">’nin akılsal yoldan temellendirilmiş teolojisidir. Bu bir teolojidir, çünkü tarihsel dünyanın her köşesinde kahramanca ve şairce etkide bulunan tanrısal tinin sesi duyulur.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Hegel’in objektif tin felsefesiyle ve bunun gibi “tin tarihi”nin ve “kültür felsefesi”nin temellendirilmesi konusundaki yeni denemelerle ilgilenen 20. yüzyıl okuyucusuna, Vico’nun tarihsel dünyayı,</span> <span class="char-style-override-11" xml:lang="tr-TR">mondo civile</span><span class="char-style-override-9" xml:lang="tr-TR">’yi bir özel bilimin konusu olarak keşfetmiş olması, bunun yanı sıra daha birçok özel keşifte bulunmuş olması pek olağan gelebilir. Oysa tek sağın (</span><span class="char-style-override-11" xml:lang="tr-TR">eksakt</span><span class="char-style-override-9" xml:lang="tr-TR">) bilim olarak matematiksel-fiziksel doğa bilimini kabul eden 18. yüzyıl başlarında böyle bir “yeni bilim”i düşünmek bile söz konusu olamazdı. Tarihi, özellikle de toplumsal-sivil tarihi bir bilimin konusu olarak görebilmiş olan bu girişimin değerini ölçebilmek için, Vico’dan yüzyıl sonra bile, Comte’un tarih felsefesini hâlâ bir “toplum fiziği” (fizik sosyal) olarak doğa bilimi ve matematik örneğine göre temellendirmeyi denemiş olduğunu anımsamak yeterlidir. Vico’nun biliminde “yeni” olan şey, ancak yaşadığı çağın egemen bilim anlayışına, yani</span> <span class="char-style-override-11" xml:lang="tr-TR">kartezyen bilim</span><span class="char-style-override-9" xml:lang="tr-TR">e bakılarak kavranabilir. Ne var ki Vico’nun Descartes’ın</span> <span class="char-style-override-11" xml:lang="tr-TR">İlkeler</span><span class="char-style-override-9" xml:lang="tr-TR">’ine ve</span> <span class="char-style-override-11" xml:lang="tr-TR">Yöntem Üzerine Konuşma</span><span class="char-style-override-9" xml:lang="tr-TR">’sına meydan okumayı denediği sıralarda zaten Descartes’ın getirdiği devrimci yeniliğin üzerinden henüz yüzyıl bile geçmemişti.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Hem</span> <span class="char-style-override-11" xml:lang="tr-TR">Yöntem Üzerine Konuşma</span><span class="char-style-override-9" xml:lang="tr-TR">’nın hem de</span> <span class="char-style-override-11" xml:lang="tr-TR">İlk Felsefe Üzerine Düşünceler</span><span class="char-style-override-9" xml:lang="tr-TR">’in ilk bölümlerinde Descartes, tarihe kendi köktenci yargısı ışığında, yani mutlak doğruluğa ulaşmak için gerekli olan bir yöntemli kuşkuyla, tam olarak bilinemeyen her şeyden kuşku etmekle işe başlamak gerektiği iddiası altında eğilir. Ortak duyu (</span><span class="char-style-override-11" xml:lang="tr-TR">common sense</span><span class="char-style-override-9" xml:lang="tr-TR">), hukuk, tip, retorik, filoloji, tarih ve özellikle de antik yazarların ve ahlakçıların yazdıkları tarihler, böylesine mutlak bir doğruluğa, tıpkı açınımcı teoloji ve geleneksel felsefi inançlar gibi, pek az sahiptirler. Çünkü bunların hepsi de sağlam yoldan bilgi elde etmek yerine, sırtlarını geleneksel otoriteye, “örnek” ve “alışkanlık”lara dayarlar. Böylece Descartes, daha sağlam bir düzlem üzerinde işe yeniden başlamak için bu “sözde” bilimleri, tüm parıltılı görünüşleriyle bir yana bırakmaya karar verir. Ona göre, “toplumsal uygulamalar” alanında –bu isterse bir devletin ya da egemen dinin reformasyonu şeklinde olsun– insanlar kendilerini hep otoriteye, alışkanlığa, örneklere ve geleneğe bağımlı kılmaya devam ederler. Bu yüzden Descartes için toplumsal alanda köktenci bir yeniliğin uygulanamazlığı, kuşku götürmeyecek kadar açıktır. Otoritenin, alışkanlığın, örneklerin ve geleneklerin yönlendirdiği pratik dünyadan (praksis alanı) teorik yoldan hiçbir sağlam doğruluk çıkarma olanağı yoktur; tersine, burada ancak olasılı bir doğruluktan söz edilebilir. Bu yüzden Descartes için tarihsel bilimler aslında “bilim” değildir. Eski Roma tarihini anlamayı görev edinen tarihçi, bu konuda Romalı bir aşçının bildiğinden çok daha az şey bilir ve onun anlattığı şeyler, Cicero’nun hizmetçisinin bildiklerinden pek fazla değildir. Tarih hakkındaki bilgimiz anlamlandırma ve haber almaya dayanır ki, bu haliyle bir kenara bırakılmak zorundadır; bizi çoğu kez yanıltan geleneklerde ve anlamlarda hiçbir mutlak açıklık yoktur. Biricik, küçücük de olsa başka hiçbir şeyle ölçülemeyecek derecede önemli olan kesinlik,</span> <span class="char-style-override-11" xml:lang="tr-TR">cogito ergo sum</span><span class="char-style-override-9" xml:lang="tr-TR">, doğuştan idelerle birlikte verilmiştir. İşte buradan hareketle fiziksel dünya, “doğanın doğru dili” olarak matematiğin ve matematiksel idelerin yardımıyla bilimsel olarak yeniden kurulabilir. Descartes’ın tüm çabası, bu modele göre matematiksel bilimi ve ona bağlı kesinlik ölçütlerine göre felsefeyi bir reforma tabi tutmaktadır.</span><span class="char-style-override-12" xml:lang="tr-TR">6</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Hukuktan ve tarihten felsefeye geçmiş olan Vico, işte bu kartezyen doğruluk ölçütünü, yine gerçek bilmenin, nedenleri bilme olduğu hakkındaki kartezyen temel önermeye dayanarak soru konusu yapar. Vico’ya göre biz ancak kendimizin neden olduğu ve yaptığı şeyi doğru ve temelli olarak bilebiliriz. Gerçi doğru, yani</span> <span class="char-style-override-11" xml:lang="tr-TR">verum</span><span class="char-style-override-9" xml:lang="tr-TR">, kuşkusuz olup-bitene, olguya, yani</span> <span class="char-style-override-11" xml:lang="tr-TR">factum</span><span class="char-style-override-9" xml:lang="tr-TR">’a ilişkindir.</span><span class="char-style-override-12" xml:lang="tr-TR">7</span> <span class="char-style-override-9" xml:lang="tr-TR">Ama acaba insan fiziksel kosmozun doğal dünyasını doğrudan ele alabilir mi? Fiziksel dünya hakkında ancak Tanrı yetkin bir bilmeye sahip değil midir? Doğayı yaratmadığımıza, tersine yaratılmış bir şey olduğumuza göre, doğayı doğrudan ve yetkin olarak bilme yolu bize zorunlu olarak kapalıdır. Descartes’ın kesinliği olsa olsa biçimsel bir bilince ait kesinliktir; gerçek nedenleri bilmeye ilişkin bir kesinlik değildir. Gerçek bilme, salt düşünmenin,</span> <span class="char-style-override-11" xml:lang="tr-TR">cogitare</span><span class="char-style-override-9" xml:lang="tr-TR">’nin değil, doğruyu kavramanın,</span> <span class="char-style-override-11" xml:lang="tr-TR">intelligere</span><span class="char-style-override-9" xml:lang="tr-TR">’nin işidir. İnsanlar için yetkin, apaçık bir bilmeye ancak tıpkı Tanrı’nın doğayı yaratmasında olduğu gibi, kendi objelerimizi özgürce kurduğumuz yerde, yani matematiksel yapıntılar alanında erişebiliriz. Ne var ki sayılar ve şekiller, somut doğa bilgisi edinme konusunda bize asla bir zemin sağlayamayacak olan soyutlamalardan ibarettirler. Üstelik sayılar ve şekiller, Vico’nun biliminin ana konusu olan “ulusların (toplumların) doğası” hakkında ne ifade edebilir ki? Acaba bu doğa da fiziksel evren gibi (nedenleri bilmek bakımından) bize kapalı mıdır; yoksa anlama yetimize açık mıdır?</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Bu sorunun yanıtlamasında Vico, gerçi Descartes’ın yöntemli kuşkusundan hareket eder ama Descartes’a tamamen ters bir sonuca varır. Ona göre “kuşkunun muazzam okyanusu” ortasında “biricik ve küçücük bir ada” vardır ki bu ada “toplumsal-sivil dünya”dır; biz ayaklarımızı ancak bu ada üstünde sağlamca yere basabiliriz.</span><span class="char-style-override-12" xml:lang="tr-TR">8</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Böylece</span> <span class="char-style-override-11" xml:lang="tr-TR">Yeni Bilim</span><span class="char-style-override-9" xml:lang="tr-TR">’de doğruluğun bilgisi için tek sağlam kalkış noktası,</span> <span class="char-style-override-11" xml:lang="tr-TR">verum</span> <span class="char-style-override-9" xml:lang="tr-TR">ile</span> <span class="char-style-override-11" xml:lang="tr-TR">factum</span><span class="char-style-override-9" xml:lang="tr-TR">’un,</span> <span class="char-style-override-11" xml:lang="tr-TR">doğru</span> <span class="char-style-override-9" xml:lang="tr-TR">ile</span> <span class="char-style-override-11" xml:lang="tr-TR">olgu</span><span class="char-style-override-9" xml:lang="tr-TR">nun birbirlerine geçtiği “toplumsal-sivil dünya”nın bizzat kendisi olur. Karanlıkta kalmış başlangıç dönemleri de içinde olmak üzere, tarih hakkında yine de kesin ve doğru şeyler bilebiliriz. Çünkü: “Gözlerimizi oldukça uzakta kalmış eski çağlara çevirdiğimizde gözlerimizin önünü örten bulutlarla kaplı bu karanlıkta, hiçbir kuşkuya yer bırakmayacak bir biçimde, şu doğruluğun sonsuz ışığı parıldar:</span> <span class="char-style-override-11" xml:lang="tr-TR">Bu toplumsal-sivil dünya tamamen insanlar tarafından yapılmıştır</span><span class="char-style-override-9" xml:lang="tr-TR">. Bu yüzden biz dünyanın ilkelerini,</span> <span class="char-style-override-11" xml:lang="tr-TR">kendi özgül insani tinimizin</span> <span class="char-style-override-9" xml:lang="tr-TR">yönelimleri içinde bulabiliriz ve bulmak zorundayız.”</span><span class="char-style-override-12" xml:lang="tr-TR">9</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Ne var ki bu ilkeler doğrudan verilmiş şeyler değildir; ancak kurgusal yorumlar aracılığıyla bulunup ortaya çıkartılabilirler. Vico, bu ilkeleri yirmi beş yıl boyunca yorulmadan düşündüğünü belirtir ve bunu, modern entelektüalizmin (Descartesçı bilim anlayışının) önyargılarını kırmak ve modern uygarlığın henüz ilgilenmediği bir şey olarak, Homeros ve Homeros öncesi insanlığı, bu insanlığın kendi yasaları, görenekleri, dilleri ve dinleri içinde, kısacası onların sahip bulunduğu</span> <span class="char-style-override-11" xml:lang="tr-TR">tinin yorumu</span><span class="char-style-override-9" xml:lang="tr-TR">yla yeniden gün ışığına çıkarmak istediğini söyler. Tarihi, yine kendimizden, insan tininin yönelimlerinden yola çıkarak araştırma olanağı üstüne düşünen bir kimse şaşkınlıkla şunu görür ki, filozoflar şimdiye kadar tüm çabalarını hep doğal dünyanın bilimine erişmeye yöneltmişlerdir; oysa Vico için doğal dünyayı Tanrı yarattığından, bu dünya olsa olsa ancak onun tarafından tam olarak bilinebilir; buna karşılık bilim, tanıyabileceğimiz bir dünya olmasına rağmen, “toplumların dünyası”nı hep ihmal edegelmiştir; oysa bu dünyayı doğal dünyadan da iyi tanıyabiliriz; çünkü onu yapan bizleriz.</span><span class="char-style-override-12" xml:lang="tr-TR">10</span> <span class="char-style-override-9" xml:lang="tr-TR">Bu yüzden Yeni Bilim bir felsefedir ve aynı zamanda bir insanlık tarihidir ve bu belirtilenlere göre “mümkün”dür; çünkü insanların ve toplumların doğası, “kendi içinde” insani ve tarihsel bir doğadır; bu doğa tümüyle bir fiziksel ne’lik (mahiyet) taşımaz; tersine, insanın “natura”sı, doğal olduğu kadar, tanrısal kayranın öngördüğü bir gelişimin “tarihsel yasa”sı ile bir</span> <span class="char-style-override-11" xml:lang="tr-TR">nascendo</span><span class="char-style-override-9" xml:lang="tr-TR">’dur.</span><span class="char-style-override-12" xml:lang="tr-TR">11</span> <span class="char-style-override-9" xml:lang="tr-TR">Şöyle der: “Bu yüzden bizim bilimimiz,</span> <span class="char-style-override-11" xml:lang="tr-TR">sonsuz ideal bir tarihi</span><span class="char-style-override-9" xml:lang="tr-TR">, zaman içinde akıp gitmiş olan tüm halkların tarihini, onların yükselme, ilerleme, durgunluk, düşüş ve çöküşleriyle birlikte betimlemeye çalışır. Evet, şunu söylemeliyiz ki, bu sonsuz ideal tarihi anlatan bir bilimi düşünen kimse, bu sonsuz tarihi, zorunlu olarak onu öyle yapan ve yapmış olması gereken bir temel ilkeye göre anlatacaktır. İşte, bizim ilk kuşku götürmez ilkemiz, tarihsel dünyanın tamamen yine biz insanlar tarafından yapılmış olduğu ve böyle olduğu için de bu dünyanın yine bizim kendi tinimizin modifikasyonları içinde oluştuğudur. Bundan daha büyük bir kesinlik de yoktur. Bu bilim de bu yüzden, tıpkı nicelikler dünyasını kendi ilkelerine uygun olarak kuran ve sonra bu dünyayı bu ilkelere göre araştıran, yani kendi dünyasını kendisi yaratan geometri gibi çalışır; ama bizim bilimimiz gerçeğe daha yakındır; çünkü insani yönelimlerin bağlı olduğu yasalar, nokta, çizgi, düzlem ve şekillerden daha fazla gerçeklik taşırlar; ve işte bu, bir kez daha tanrısallığın kanıtını sağlayan bir göstergedir ve sen, ey okuyucu, bu noktada tanrısal birlikteliği tanımak zorundasın; çünkü Tanrı’da bilgi ve eylem aynı şeydir.”</span><span class="char-style-override-12" xml:lang="tr-TR">12</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Vico, tarihin anlaşılmasında doğru (</span><span class="char-style-override-11" xml:lang="tr-TR">verum</span><span class="char-style-override-9" xml:lang="tr-TR">) ile olgunun (</span><span class="char-style-override-11" xml:lang="tr-TR">factum</span><span class="char-style-override-9" xml:lang="tr-TR">) tamamen birbirlerine geçmiş halde</span> <span class="char-style-override-11" xml:lang="tr-TR">birlikte</span> <span class="char-style-override-9" xml:lang="tr-TR">olduklarını söylemekle, kendini Descartes’ın kalkış noktasından kurtarmış olur. Böyle olunca felsefi doğruluğa, ona göre, her zaman dillerin, göreneklerin, yasaların ve kurumların insani dünyasında bize açılmış “filolojik” bir kesinlik olarak ulaşılabilir. Vico geometrik kesinliği örnek alan kartezyen doğruluk idealini tarih düzlemine taşımak istemez; ama öbür yandan Descartes’ın tarih alanında bilimsel doğruluğun ancak olasılıklarla sınırlı kalacağı görüşünü benimsemekten de özellikle kaçınır. Onun özel çabasında “yeni” olan şey de burada ortaya çıkar. O, teorik doğruluk ile insani-pratik alanın bilgisinin olasılığı arasında yapılmış kartezyen ayrımı,</span> <span class="char-style-override-11" xml:lang="tr-TR">doğru</span> <span class="char-style-override-9" xml:lang="tr-TR">ile</span> <span class="char-style-override-11" xml:lang="tr-TR">olgu</span> <span class="char-style-override-9" xml:lang="tr-TR">arasındaki diyalektikle aşmak ister; tıpkı daha sonra Hegel’in de yapacağı gibi. Bu nedenle o, “filoloji”yi, yani Descartes’ın açık bir küçümseyiş içinde ele aldığı bu etkinliği, tarihsel olaylar hakkında diller aracılığıyla haber almamızı sağlayan bu bilimi, bir “felsefi bilim” düzeyine yükseltir.</span><span class="char-style-override-12" xml:lang="tr-TR">13</span> <span class="char-style-override-9" xml:lang="tr-TR">Böylece, Hegel’den bu yana verilmiş olan adla “tin felsefesi”nin modern doğa bilimlerine göre önceliğini vurgulamış olur ve modern doğa biliminin önceliğini savunan kartezyen düşünceyi eleştirir.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Fiziksel doğa, gerçekliğin öbür yarısıdır ve Vico için, hiç kuşku yoktur ki, tinsel doğaya göre ikincildir. Filozoflar şimdiye kadar duruma tersinden bakarak, tanrısal kayrayı da “doğal nesnelerin düzeni” içinde arayıp durmuşlardır. Oysa “doğru felsefe”, tanrısal kayrayı insanın tin dünyasında da görmelidir; onu insani dünyada da gösterebilmelidir. Şöyle der: “Filozoflar şimdiye kadar kayrayı sadece doğa düzeniyle ilişki içinde gözlemekte, onun ancak bir yanını gösterebildiler. .... Onlar kayranın insanın tarihsel özünü doğa dışında anlamlı bir şey olarak oluşturan yanını görmeyi ihmal etmişlerdir.”</span><span class="char-style-override-12" xml:lang="tr-TR">14</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Görüldüğü gibi Vico’da tanrısal kayra, insanın tarihsel özünü de oluşturan şeydir. Bu nedenle, onun yapıtına bütün olarak bakıldığında, doğru-olgu,</span> <span class="char-style-override-11" xml:lang="tr-TR">verum</span><span class="char-style-override-9" xml:lang="tr-TR">-</span><span class="char-style-override-11" xml:lang="tr-TR">factum</span> <span class="char-style-override-9" xml:lang="tr-TR">özdeşliği ilkesi yanlış anlaşılabilir.</span><span class="char-style-override-12" xml:lang="tr-TR">15</span> <span class="char-style-override-9" xml:lang="tr-TR">Çünkü o, insanın tarihsel dünyasının yine kendi yaratıcılığının ürünü olduğunu söylemişti. Oysa Vico,</span> <span class="char-style-override-11" xml:lang="tr-TR">Yeni Bilim</span><span class="char-style-override-9" xml:lang="tr-TR">’in hem ilk hem de ikinci baskısında, tarihe yön veren kök-nedenlerin yine bizim tinimiz aracılığıyla yeniden keşfine ve tümüyle insani geçmişe yönelen kendi çabasının, “insani tinin bir felsefesi” içinde, bu kök-nedenlerin “sonsuz tanrısal kayra” olarak gösterilmesine yönelik olduğunu belirtir.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-11" xml:lang="tr-TR">Yeni Bilim</span><span class="char-style-override-9" xml:lang="tr-TR">’in ilk kitabının son bölümü, buradan hareketle</span> <span class="char-style-override-11" xml:lang="tr-TR">Yeni Bilim</span><span class="char-style-override-9" xml:lang="tr-TR">’in tüm ilkelerinin bütünleyicisi olarak tanrısal kayrayı gösterir. Ama öbür yandan çok açıktır ki tanrısal kayra, tarihe yönünü ve düzenini veren doğaüstü ilke olduğu kadar tarihsel olayların meydana gelme tarzından başka bir şey de değildir. İlke ile ilkenin yönlendirdiği olaylar türdeştir, hatta aynıdır; Hegel’de “aklın kendisini tarihte açması”nda olduğu gibi, Vico’ya göre tanrıtanımazlık üstüne kurulu hiçbir tarihsel dünya yoktur.</span><span class="char-style-override-12" xml:lang="tr-TR">16</span> <span class="char-style-override-9" xml:lang="tr-TR">Tüm uygarlıklar, yasalar ve gelenekler, ritüeller herhangi bir biçimde dinseldirler.</span><span class="char-style-override-12" xml:lang="tr-TR">17</span> <span class="char-style-override-9" xml:lang="tr-TR">Bu din ister doğru, ister yanlış olsun; ister Hıristiyanlık, ister bir pagan dini olsun. Ona göre, “Tüm toplumsal yaşamın herhangi bir tanrısallık kültüyle başladığı düşünülebilir.” Bu yüzden Polybios’un, başlangıçta filozoflar olsaydı dine ihtiyaç kalmayacağı şeklindeki sözleri yanılgı içerir; çünkü bir toplu yaşama biçimi olmaksızın filozof da ortaya çıkamazdı; bir din olmasaydı felsefe de olmazdı. İlkel insan doğanın gücü karşısında kendisini ne kadar aciz hissetmişse, kendisini kurtaracak bir doğaüstü güce o kadar sarılmıştır; insanlara ve doğaya egemen olan bu şey ise Tanrı’dır, insanın Tanrı’yı ilk deneyimlemesi korku yoluyla olmuştur.</span><span class="char-style-override-12" xml:lang="tr-TR">18</span> <span class="char-style-override-9" xml:lang="tr-TR">Tüm tanrıların en önemli özniteliği ise her zaman, önceden görme gücüne sahip olmalarıdır.</span> <span class="char-style-override-11" xml:lang="tr-TR">Divinitas</span> <span class="char-style-override-9" xml:lang="tr-TR">(kutsallık) Vico’ya göre etimolojik olarak</span> <span class="char-style-override-11" xml:lang="tr-TR">divinatio</span><span class="char-style-override-9" xml:lang="tr-TR">’dan, yani önceden görme sanatından, kâhinlikten gelmektedir ve sözcük her zaman, tanrısal gücün insanlar için öngördüğü şeyi dile getirmiştir. Tanrısal iradeden haber alınması sanatı olarak kâhinlik ve benzeri tarzlar, insanların toplumsal ve siyasal eylemleriyle bağlantılı bir biçimde, tüm ilkel dinlerin en eski ve en anlamlı göstergesidir. İnsan kendisini bir tiranın buyruğu altına kendi korkak bencilliğinden dolayı atar; burada sadece kendi yararını (güvencesini) gözetir. İşte, Vico için tüm tarihsel ve toplumsal yaşam, insanların doğaya ve kendilerine egemen bir Tanrı’yı gözeterek yaptıkları düzenlemelerle doludur. Her insan kendi bencilliğinin doyumu peşindedir ve Vico’ya göre tutkulardan, vahşetten, tamah ve kinden bir “toplumsal doğal hukuğa” geçişi sağlayan şey, ilkel insanın önce korku yoluyla tanımış olduğu Tanrı’nın bir yasasıdır, tanrısal kayradır. Tanrısal kayra insanların tutkularını kullanır ve tüm insanlığı kasıp kavuran bu tutkuları bir “sivil mutluluğa” doğru yönlendirir. Çünkü Vico’ya göre, “Bu tutkular kendi doğal akışlarını izleselerdi, toplumda hiçbir şey dengeye gelmez ve toplum devam edemezdi.”</span><span class="char-style-override-12" xml:lang="tr-TR">19</span> <span class="char-style-override-9" xml:lang="tr-TR">Yüzyıl sonra Hegel buna “aklın hilesi” diyecektir.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Doğaüstü çıkışlı olmakla birlikte, tanrısal kayra öylesine “doğal” ve öylesine “yalın” bir tarzdadır ki,</span><span class="char-style-override-12" xml:lang="tr-TR">20</span> <span class="char-style-override-9" xml:lang="tr-TR">Vico’ya göre aslında tarihsel gelişmenin sivil yasalarından başka bir şey değildir. Tanrısal kayra tüm düzenlemelerini insanların doğal alışkanlıklarının yalın yolu üstüne kurar.</span><span class="char-style-override-12" xml:lang="tr-TR">21</span> <span class="char-style-override-9" xml:lang="tr-TR">Öyle ki</span> <span class="char-style-override-11" xml:lang="tr-TR">Yeni Bilim</span><span class="char-style-override-9" xml:lang="tr-TR">, kayranın kanıtının ve işaretinin bizzat</span> <span class="char-style-override-11" xml:lang="tr-TR">tarihsel</span> <span class="char-style-override-9" xml:lang="tr-TR">olgunun kendisinden başka bir şey olmadığını kabul eder. Zaten böyle olmasaydı,</span> <span class="char-style-override-11" xml:lang="tr-TR">Yeni Bilim</span><span class="char-style-override-9" xml:lang="tr-TR">, tanrısal kayrayı ve tarihsel olguyu akılsal yoldan kavrayamazdı.</span><span class="char-style-override-12" xml:lang="tr-TR">22</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Bu saptamalar ışığında Vico’nun kayra kavramını eleştirenler, haklı olarak, Vico’da kayranın son derece doğal, dünyasal ve tarihsel olduğunu, “kayranın sanki ortalıkta hiç görünmediği”ni belirtirler.</span><span class="char-style-override-12" xml:lang="tr-TR">23</span> <span class="char-style-override-9" xml:lang="tr-TR">Vico’da kayra dünyanın üstünde değildir ve hiçbir mucizevi özellik taşımaz. Bu yüzden onun kayra kavramı Augustinus’tan Bossuet’ya kadarki kayra inancına tamamen terstir.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Öyle ki kayra Vico’da bir toplumsal düzen şemasına indirgenir; onun en önemli içeriği, tarih sürecinin evrensel ve kalıcı düzeni olmaktan başka bir şey değildir. Tanrı, tarihin doğal akışına, bu akışın kendisinden başka bir şey olmayan kayrasıyla etkide bulunur. İnsanın toplumsal tarihine yön veren bu tarihsel kayranın doğal dilinden anlayan kimse için tüm tarih, başından son sayfasına kadar, harika bir planın hüküm sürdüğü açık bir kitaptır. Acaba Vico, bu kitapta hangi planı bulmuştu?</span></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"></p>

      <p class="Konu-Ba-l---">Tarihte İleriye ve Geriye Akış</p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Vico, yapıtında üç çağ ayırır:</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">“1.</span> <span class="char-style-override-11" xml:lang="tr-TR">Tanrılar çağı</span><span class="char-style-override-9" xml:lang="tr-TR">: Burada pagan insanlık tanrısal bir egemenlik tasarımı altında yaşar ve tüm girişimlerinde fala ve kehanete başvurur.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">2.</span> <span class="char-style-override-11" xml:lang="tr-TR">Kahramanlar çağı</span><span class="char-style-override-9" xml:lang="tr-TR">: Aristokratik yasaların hüküm sürdüğü çağ.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">3.</span> <span class="char-style-override-11" xml:lang="tr-TR">İnsanlık çağı</span><span class="char-style-override-9" xml:lang="tr-TR">: İnsanların doğadan eşitliğine inanılan özgür cumhuriyetlerin ve monarşilerin çağı.”</span><span class="char-style-override-12" xml:lang="tr-TR">24</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Tanrılar çağı teokratik, kahramanlar çağı mitolojik, insanlık çağı ise rasyoneldir. İlk iki çağ “poetik” çağlardır; bu çağlarda insanların akıllarından çok hayal güçleri egemendir; üçüncüsü ise bir akıl çağıdır. Bu ayrıma uygun olarak Vico üç dil ve yazı türü (kutsal, simgesel ve dünyasal), üç tip doğal hukuk, üç tip siyasal topluluk vb. ayırır. Tüm çağlar tarihin akışı içinde kendi içlerinde dönenirler. İnsanlığın bu kurallı ve tipsel akışı, anarşiden düzene, ilkel ve kahramanca göreneklerden akılcılaştırılmış ve sivilleştirilmiş göreneklere geçildiği sürece,</span> <span class="char-style-override-11" xml:lang="tr-TR">ilerleyen</span> <span class="char-style-override-9" xml:lang="tr-TR">bir süreçtir. Ne var ki sürekli sivilleşme anlamında “sürekli ilerleme” diye bir şey de yoktur. Aslında tarihin gerçek</span> <span class="char-style-override-11" xml:lang="tr-TR">telos</span><span class="char-style-override-9" xml:lang="tr-TR">’u düşüş ve batıştır. İlerleyen bir süreçten,</span> <span class="char-style-override-11" xml:lang="tr-TR">corso</span><span class="char-style-override-9" xml:lang="tr-TR">’dan bir geriye dönüşe,</span> <span class="char-style-override-11" xml:lang="tr-TR">ricorso</span><span class="char-style-override-9" xml:lang="tr-TR">’ya geçilir ve yine bir barbarlık ortaya çıkar; ama bu barbarlık da yeniden bir yükselişe geçer. Böyle bir</span> <span class="char-style-override-11" xml:lang="tr-TR">ricorso</span><span class="char-style-override-9" xml:lang="tr-TR">’ya Roma’nın çöküşü örnektir ve bu</span> <span class="char-style-override-11" xml:lang="tr-TR">ricorso</span><span class="char-style-override-9" xml:lang="tr-TR">’dan, yani ortaçağ başlarının barbar dönemlerinden yeniden bir</span> <span class="char-style-override-11" xml:lang="tr-TR">corso</span><span class="char-style-override-9" xml:lang="tr-TR">’ya geçilmiştir. Vico, kendi çağını böylece bir</span> <span class="char-style-override-11" xml:lang="tr-TR">corso</span> <span class="char-style-override-9" xml:lang="tr-TR">olarak görür. Ama bu</span> <span class="char-style-override-11" xml:lang="tr-TR">corso</span><span class="char-style-override-9" xml:lang="tr-TR">’dan sonunda bir</span> <span class="char-style-override-11" xml:lang="tr-TR">ricorso</span><span class="char-style-override-9" xml:lang="tr-TR">’ya geçilip geçilmeyeceği sorusu Vico’da yanıtsız kalır. Kuşkusuz, onun geçmişte olup biten her şeyin benzer tarzda gelecekte de tekrarlanacağı hakkındaki temel önermesinden hareket edildiğinde, kendi çağının da tarihsel gelişimin “sonsuz şeması” içinde bir</span> <span class="char-style-override-11" xml:lang="tr-TR">ricorso</span><span class="char-style-override-9" xml:lang="tr-TR">’ya doğru gittiği sonucu çıkarılabilir.</span><span class="char-style-override-12" xml:lang="tr-TR">25</span> <span class="char-style-override-9" xml:lang="tr-TR">Croce, Vico’nun (Aydınlanmacı)</span> <span class="char-style-override-11" xml:lang="tr-TR">ilerleme</span> <span class="char-style-override-9" xml:lang="tr-TR">kavramına sahip olmadığını söylerken haklıdır.</span><span class="char-style-override-12" xml:lang="tr-TR">26</span> <span class="char-style-override-9" xml:lang="tr-TR">Bu yüzden, ileriye olduğu gibi geriye de giden ve bu haliyle doğal süreçlerin döngüselliğine sahipmiş gibi görünen böyle bir tarih süreci ise, kuşkusuz, “ilerleyen bir çizgisel gelişme” anlamında hiçbir</span> <span class="char-style-override-11" xml:lang="tr-TR">telos</span> <span class="char-style-override-9" xml:lang="tr-TR">içermez.</span><span class="char-style-override-12" xml:lang="tr-TR">27</span> <span class="char-style-override-9" xml:lang="tr-TR">Vico’nun bu konuda ancak kitabının sonlarına doğru “tarihte bir erek olup olmadığı” konusuna dolaylı olarak geldiğini görüyoruz. O, Avrupa, Rusya ve Asya’nın kendi çağındaki durumuna yönelttiği bir toplu bakış içinde, kendi çağında hümanitenin tüm uluslarda genişliğine yaygınlaştığını belirtir. Hıristiyan monarşilerin bazı barbar ulusları egemenlikleri altına almaları halinde hümanitenin tüm dünya uluslarına yayılabileceğini söyler.</span><span class="char-style-override-12" xml:lang="tr-TR">28</span> <span class="char-style-override-9" xml:lang="tr-TR">Ama Hıristiyan</span> <span class="char-style-override-11" xml:lang="tr-TR">mondo civile</span><span class="char-style-override-9" xml:lang="tr-TR">’nin tüm tarihe egemen olması üzerine ileri sürülmüş olan bu görüşe bakıp da yapıtın ana konusunun böyle bir görüşü temellendirmeye çalışmak olduğu, hiç söylenemez. Tersine, Vico tarihte hiçbir zaman bir bütünlük ve yetkinliğe ulaşılamayacağına inanır; çünkü tarihe geriye dönüşler egemendir. Tarihsel süreç bu bakımdan doğal sürece yakındır. Şöyle der: “İnsanlar önce zorunluluğu tanırlar; daha sonra yararlıyı, hoşu, kendilerine uygun olanı ve giderek de lüksü öğrenirler; en sonunda baştan çıkarlar ve kendi tözlerini tüketip giderler.”</span><span class="char-style-override-12" xml:lang="tr-TR">29</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Bazen tanrısal kayra bir halkın kendi güçleri içinde bir kurtuluş çaresi bulur; örneğin Augustus gibi biri çıkıp çöküşü önleyebilir; ya da bir ulus artık kendi kendisini yönetemez hale gelmişse, bir başka ulusun işgali altında yaşamaya geçer ve çöküşünü geciktirebilir. Ama genelinde çöküş kaçınılmazdır ve tanrısal kayra felaket ânında son kurtuluş çaresi olarak çöküşten başka bir şey değildir.</span><span class="char-style-override-12" xml:lang="tr-TR">30</span> <span class="char-style-override-9" xml:lang="tr-TR">Böylece ilkel barbarlığın masumiyetine ve dinsel korku çağına dönülmüş olur; bir başka</span> <span class="char-style-override-11" xml:lang="tr-TR">corso</span><span class="char-style-override-9" xml:lang="tr-TR">’ya başlamak üzere.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Ama bu geriye dönüş,</span> <span class="char-style-override-11" xml:lang="tr-TR">ricorso</span><span class="char-style-override-9" xml:lang="tr-TR">, doğal-kozmik bir döngü de sayılmaz; tersine, burada tarihin Tanrı’nın takdirine göre kararlaştırılmış yapısını görmek gerekir.</span> <span class="char-style-override-11" xml:lang="tr-TR">Corso</span> <span class="char-style-override-9" xml:lang="tr-TR">da tam bir ilerleme hedefi taşımadığından, o da aynı merci (</span><span class="char-style-override-11" xml:lang="tr-TR">Instanz</span><span class="char-style-override-9" xml:lang="tr-TR">), yani Tanrı taraftından kararlaştırılmıştır.</span><span class="char-style-override-12" xml:lang="tr-TR">31</span></p>

      <p class="Basic-Paragraph para-style-override-9" xml:lang="en-GB"><span class="char-style-override-11" xml:lang="tr-TR">Yeni Bilim</span><span class="char-style-override-9" xml:lang="tr-TR">’in 1112 paragraftan oluşan dev yapısına bakıldığı da buradaki tarih teolojisi ile Augustinusçu teoloji arasında hiçbir tözsel bağıntı bulunamaz. Öyle ki Vico’nun tarihe bakış tarzı Hıristiyanca değildir; antik bir bakış tarzıdır. Vico da Grekler gibi ilk nedenler ve temel yapılarla ilgilenir; ama artık, Grekler gibi doğal dünyada değil de bu kez tarih dünyasında. Onda “gelecekte gerçekleşecek bir umut ve inanç” yoktur. Kısacası, tarih tekerrür eder.</span> <span class="char-style-override-11" xml:lang="tr-TR">Corso</span><span class="char-style-override-9" xml:lang="tr-TR">’dan</span> <span class="char-style-override-11" xml:lang="tr-TR">ricorso</span><span class="char-style-override-9" xml:lang="tr-TR">’ya gidip gelen bu döngüsel akış, ne var ki Augustinus’un onda bulduğu gibi, hiç de “umutsuzluk” ifade etmez. Tersine, bu döngüsel akış, tarihsel gelişmenin doğal ve akılsal biçimidir. Örneğin Polybios’un döngü öğretisiyle karşılaştırıldığında, Vico’nun</span> <span class="char-style-override-11" xml:lang="tr-TR">ricorso</span><span class="char-style-override-9" xml:lang="tr-TR">’su yarı Hıristiyancadır. Hatta çembersel döngü, insanlığın “kurtuluş”u ve “eğitim”i açısından onun tarihsel doğasına ait bir şey olarak görülmelidir.</span><span class="char-style-override-12" xml:lang="tr-TR">32</span> <span class="char-style-override-9" xml:lang="tr-TR">Üstelik bu döngü, insanları “bozulmaktan kurtarır”. Çünkü çöküş daima, aşırı uygarlaşmayla birlikte gelen bir bozulmayı izler. Barbarlığa dönüş, insanları aşırı uygarlaşma aşamasında kendi kendilerini yok etmekten kurtarır.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Böylece Vico’nun temel düşüncesi, ne bir yetkinliğe doğru ilerleyen bir</span> <span class="char-style-override-11" xml:lang="tr-TR">tarihsel ilerleme</span> <span class="char-style-override-9" xml:lang="tr-TR">ne de tam anlamıyla Greklerinkine benzer bir</span> <span class="char-style-override-11" xml:lang="tr-TR">kozmik döngü</span><span class="char-style-override-9" xml:lang="tr-TR">dür. Tersine, tarih</span> <span class="char-style-override-11" xml:lang="tr-TR">corso</span><span class="char-style-override-9" xml:lang="tr-TR">’dan</span> <span class="char-style-override-11" xml:lang="tr-TR">ricorso</span><span class="char-style-override-9" xml:lang="tr-TR">’ya doğru</span> <span class="char-style-override-11" xml:lang="tr-TR">doğal-tarihsel</span> <span class="char-style-override-9" xml:lang="tr-TR">bir akıştır. Yeniden barbarlığa dönüş de kuşkusuz, yeryüzündeki insanların tarihinin ortadan kalkması da değildir. Hatta çöküş, aşırı uygarlaşmanın ortaya çıkardığı “refleksiyon barbarlığı”ndan insanlığı kurtaran bir çaredir de.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Vico’nun bakış açısı hiç kuşkusuz teolojiktir; ama onda “teolojik” olan şey, öbür yandan sadece “doğal-tarihsel” bir şeydir. Böyle olduğu içindir ki, tarihin bir tarihöncesi başlangıcı olsa da bir “son”u yoktur. Vico, tarih felsefesi ile tarih teolojisi arasındaki sınır üstündedir. Bu yüzden tutucu İtalyan Katolikleri</span> <span class="char-style-override-11" xml:lang="tr-TR">Yeni Bilim</span><span class="char-style-override-9" xml:lang="tr-TR">’e saldırırlar; çünkü onlara göre bu yapıtta tanrısal kayra bir doğa yasasına indirgenmiştir. Kiliseye karşı olan İtalyan sosyalistleri ise devrim hazırlıkları içinde</span> <span class="char-style-override-11" xml:lang="tr-TR">Yeni Bilim</span><span class="char-style-override-9" xml:lang="tr-TR">’e sarıldılar ve onda pek çok görüşlerinin dayanaklarını buldular. Aslında Vico da yapıtının</span> <span class="char-style-override-11" xml:lang="tr-TR">İncil</span><span class="char-style-override-9" xml:lang="tr-TR">’deki tarih yorumunun bir eleştirisini içerdiğinin farkındaydı ve onun eleştirisi,</span> <span class="char-style-override-11" xml:lang="tr-TR">İncil</span><span class="char-style-override-9" xml:lang="tr-TR">’e daha sonra yöneltilen modern eleştirilerden hiç de daha az köktenci değildi.</span><span class="char-style-override-12" xml:lang="tr-TR">33</span></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR"><br/>
      <br/>
      <br/>
      <br/>
      <br/></span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">1</span> <span class="char-style-override-14" xml:lang="tr-TR">Alıntılar şu baskıdan yapılmıştır</span> <span class="char-style-override-15" xml:lang="tr-TR">La Scienza nuova seconda</span><span class="char-style-override-14" xml:lang="tr-TR">, Almancaya Çeviren F. Nicolini, Laterza, Bari, 1942. Vico’nun temel düşünceleri üstüne en iyi çalışma olarak bkz. Benedetto Croce,</span> <span class="char-style-override-15" xml:lang="tr-TR">Die Philosophie Giambattista Vico’s</span><span class="char-style-override-14" xml:lang="tr-TR">, Almancaya Çeviren Erich Auerbach-T. Lücke, Mohr, Tübingen, 1927.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">2</span> <span class="char-style-override-14" xml:lang="tr-TR">Marx,</span> <span class="char-style-override-15" xml:lang="tr-TR">Yeni Bilim</span><span class="char-style-override-14" xml:lang="tr-TR">’i biliyor ve bu kitabı Wolf’un Homeros kuramının, Niebuhr’un Roma Tarihi’nin çekirdeği sayıyor ve onda karşılaştırmalı filolojinin temellendirilmesini görüyordu. Bkz. Mikhail Lifshitz, “Über Vico und Marx”,</span> <span class="char-style-override-15" xml:lang="tr-TR">Philosophy and Phenomenological Research</span><span class="char-style-override-14" xml:lang="tr-TR">, Wiley-VCH Verlag, Weinheim, Viyana, Mart 1948.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">3</span> <span class="char-style-override-14" xml:lang="tr-TR">Benedetto Croce,</span> <span class="char-style-override-15" xml:lang="tr-TR">Die Philosophie Giambattista Vico’s,</span> <span class="char-style-override-14" xml:lang="tr-TR">s. 372.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">4</span> <span class="char-style-override-14" xml:lang="tr-TR">Giambattista Vico,</span> <span class="char-style-override-15" xml:lang="tr-TR">Nuova Scienza</span><span class="char-style-override-14" xml:lang="tr-TR">, A 420.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">5</span> <span class="char-style-override-14" xml:lang="tr-TR">a.g.e., A 160.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">6</span> <span class="char-style-override-14" xml:lang="tr-TR">Bkz. Alexandre Koyré,</span> <span class="char-style-override-15" xml:lang="tr-TR">Entretiens sur Descartes</span><span class="char-style-override-14" xml:lang="tr-TR">, Brentano’s, New York, 1944.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">7</span> <span class="char-style-override-14" xml:lang="tr-TR">Vico’nun bilgi kuramı üzerine bu yazı ile birlikte Croce’nin yapıtının 1. ve 2. bölümlerine bakınız.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">8</span> <span class="char-style-override-14" xml:lang="tr-TR">Giambattista Vico, a.g.e., A 40.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">9</span> <span class="char-style-override-14" xml:lang="tr-TR">a.g.e., A 125. Ayrıca bkz. Erich Auerbach, “Sprachliche Beitraege zur Erklaerung der Scienza nuova von Giambattista Vico”,</span> <span class="char-style-override-15" xml:lang="tr-TR">Archivum Romanum</span><span class="char-style-override-14" xml:lang="tr-TR">, XX, Verlag Meyer, Viyana, 1927, s. 173 ve devamı.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">10</span> <span class="char-style-override-14" xml:lang="tr-TR">Giambattista Vico, a.g.e., A 125.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">11</span> <span class="char-style-override-14" xml:lang="tr-TR">a.g.e., A 137 ve A 81. Ayrıca bkz. Erich Auerbach, “Sprachliche Beitraege zur Erklaerung der Scienza nuova von Giambattista Vico”, s. 177 ve devamı.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">12</span> <span class="char-style-override-14" xml:lang="tr-TR">Giambattista Vico, a.g.e., A 138.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">13</span> <span class="char-style-override-14" xml:lang="tr-TR">a.g.e., A 78 ve A 140.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">14</span> <span class="char-style-override-14" xml:lang="tr-TR">a.g.e., A 44.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">15</span> <span class="char-style-override-14" xml:lang="tr-TR">Benedotto Croce, a.g.e., s. 97.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">16</span> <span class="char-style-override-14" xml:lang="tr-TR">Giambattista Vico, a.g.e., A 426.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">17</span> <span class="char-style-override-14" xml:lang="tr-TR">Bu ritüeller arasında defin (ölü gömme) usulen en önemli “insani” uygulamalar arasındadır. Öyle ki Vico’nun etimolojisine göre hümanite,</span> <span class="char-style-override-15" xml:lang="tr-TR">humando</span><span class="char-style-override-14" xml:lang="tr-TR">’dan, yani “defnetmek”ten gelir.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">18</span> <span class="char-style-override-14" xml:lang="tr-TR">Giambattista Vico, a.g.e., A 132, A 158.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">19</span> <span class="char-style-override-14" xml:lang="tr-TR">a.g.e., A 132.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">20</span> <span class="char-style-override-14" xml:lang="tr-TR">a.g.e., A 265.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">21</span> <span class="char-style-override-14" xml:lang="tr-TR">a.g.e., A 135.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">22</span> <span class="char-style-override-14" xml:lang="tr-TR">a.g.e., A 138.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">23</span> <span class="char-style-override-14" xml:lang="tr-TR">Richard Peters,</span> <span class="char-style-override-15" xml:lang="tr-TR">Der Aufbau der Weltgeschichte bei Vico</span><span class="char-style-override-14" xml:lang="tr-TR">, J.G. Cotta’sche Buchhandlung, Berlin, 1929, Bölüm 7.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">24</span> <span class="char-style-override-14" xml:lang="tr-TR">Giambattista Vico, a.g.e., A 64.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">25</span> <span class="char-style-override-14" xml:lang="tr-TR">a.g.e., A 164.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">26</span> <span class="char-style-override-14" xml:lang="tr-TR">a.g.e., s. 131 ve s. 1221</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">27</span> <span class="char-style-override-14" xml:lang="tr-TR">Mikhail Lifshitz’e göre (bkz. 2 numaralı dipnot), Marx’ın sosyalist devrim süreci içinde insanlığın “sosyal organizmanın kendi doğal nabzının atacağı” bir döneme geçeceği düşüncesi Vico’dan alınmadır.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">28</span> <span class="char-style-override-14" xml:lang="tr-TR">Giambattista Vico, a.g.e., A 416.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">29</span> <span class="char-style-override-14" xml:lang="tr-TR">a.g.e., A 101 ve A 102.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">30</span> <span class="char-style-override-14" xml:lang="tr-TR">a.g.e., A 416.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">31</span> <span class="char-style-override-14" xml:lang="tr-TR">a.g.e., A 139.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">32</span> <span class="char-style-override-14" xml:lang="tr-TR">a.g.e., A 41 ve A 8.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">33</span> <span class="char-style-override-14" xml:lang="tr-TR">Baldassare Labanca,</span> <span class="char-style-override-15" xml:lang="tr-TR">Giambattista Vico eritici cattolici</span><span class="char-style-override-14" xml:lang="tr-TR">, Pierro, Napoli, 1898, s. 282.</span></p>

      <p class="Konu-Ba-l---">İnsanlık Tarihi Felsefesi Üstüne<br/>
      Düşünceler*</p>

      <p class="Basic-Paragraph para-style-override-6" xml:lang="en-GB"></p>

      <p class="ALT">Johann Gottfried Herder</p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-6" xml:lang="en-GB"><span class="char-style-override-16" xml:lang="tr-TR">15. Kitap</span></p>

      <p class="Basic-Paragraph para-style-override-6" xml:lang="en-GB"><span class="char-style-override-16" xml:lang="tr-TR">I. Hümanite İnsan Doğasının Amacıdır</span></p>

      <p class="Basic-Paragraph para-style-override-6" xml:lang="en-GB"><span class="char-style-override-16" xml:lang="tr-TR">ve Tanrı Bu Amaçla, Soyumuzun Kaderini</span></p>

      <p class="Basic-Paragraph para-style-override-6" xml:lang="en-GB"><span class="char-style-override-16" xml:lang="tr-TR">Kendi Ellerimize Vermiştir</span></p>

      <p class="Basic-Paragraph para-style-override-6" xml:lang="en-GB"><span class="char-style-override-16" xml:lang="tr-TR"><br/>
      <br/>
      <br/>
      <br/>
      <br/></span></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Edilgin olmayan ve yönlendirilme taşımayan bir şeyin amacı kendi içinde bulunmak zorundadır. Bizler, mıknatıs çubuğunun hep kuzeye yönelmesinde olduğu gibi, bizim dışımızda bulunan ve sınırsız ve boşuna bir çabayla erişmeye gayret etsek de asla ulaşamayacağımız bir tam-belirlenmişlik noktasına doğru yönlendirilmiş olarak yaratılmış olsaydık; kendimizi sadece kör makineler olarak görmekle kalmaz; hatta daha çok, bu durumu soyumuza kötülük etmekten hoşlanan tanrılık-dışı bir varlığa bağlayarak, bizi Tantalos’un kaderine benzer böyle bir kadere mahkûm eden bu varlığa esef edebilirdik. Bu varlığı haklı çıkarmak için, bir hedefe asla ulaşmayan bu boş çabalarla yine de herhangi bir iyiye doğru yönlendirildiğimiz ve işte zaten bu yöneliş içinde doğamızın sonsuz bir hareket içinde bulunmakta olduğunu söylemek isteseydik; bu varlık, yine de daima yetkinlikten uzak, zalim bir varlık olurdu; çünkü kendimizin olmayan bir amaca yönelik harekette hiçbir İyi yoktur; bu yüzden böyle bir zalim varlık olsaydı, bizi böyle karabasan içine atan bu varlığa karşı şaşkın ve öfkeli kalırdık ve bu varlığın bizi hayasızca aldattığını düşünürdük. Ne mutlu ki, nesnelerin doğasından öğrendiğimiz şey böyle bir çılgınlık olmuyor. Örneğin kendi içkin yasalarına göre tanıdığımız insanlığa baktığımızda, görüyoruz ki, insanda, hümanitenin üstüne konulabilecek daha yüksek hiçbir amaç yoktur; çünkü biz melekleri ya da tanrıları düşündüğümüz sırada bile onları ancak idealize edilmiş yüksek insanlar olarak tasarlarız.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Bu bize açılmış olan amaca baktığımızda, doğamızın bu amaca göre organize olduğunu görürüz: Bizim duygu ve yeteneklerimiz, bizim aklımız ve özgürlüğümüz, bizim zayıf veya dayanıklı sağlığımız, bizim sanatımız ve dinimiz bu amaç doğrultusunda bize verilmiştir. Öyle ki tüm (toplumsal) durum ve toplumlarda insan, bir anlam boyutu içinde olmaktan başka hiçbir şeye sahip değildir; onun burada kendisi için istediği ve düşünüp kurabildiği şey, hümaniteden başka bir şey olamaz. Hümaniteyi ise soydaşlarımızın ve atalarımızın doğadakinden farklı düzenlemeleri yapar; örneğin çocukluğumuz uzun sürer ve ancak eğitim yardımıyla bir tür hümanitenin öğretilmesini gerektiren düzenlemelere başvurulur. Bu tür düzenlemeler dünyanın her yanında, insanın tüm yaşama tarzlarına yön verirler, toplumun tüm kesitlerini yönlendirirler. Avcı ya da balıkçı, çoban ya da çiftçi veya kentli olsun; insan her durumda yiyecek maddelerini ayırt etmeyi, kendisi ve yakınları için konutlar yapmayı öğrenir; (kadın ve erkek) her iki cinse uygun giysileri, beğenisini de katarak yapmayı ve evinin içini düzenlemeyi öğrenir. İnsan, çeşitli yasalar ve herkesin amaçlarına sahip çıkmasını istediği yönetim biçimleri bulmuştur; öyle ki böyle bir yönetim biçiminde herkes başkalarının hakkına el atmaya yeltenmeksizin kendi yeteneklerini sınayabilmiş, daha güzel, daha özgür bir yaşama türüne talip olabilmiştir. Tüm bunlar (insanın doğa üstündeki) egemenliğini pekiştirmiş ve iş, zanaat, ticaret yoluyla çok sayıda insan arasındaki ilişkileri kolaylaştırmıştır; düzeni bozanlara karşı cezalar, seçkin insanlar için ödüller türünden, toplumsal ve ailesel yaşamda çeşitli durumlar için binlerce toplumsal gereç bulunmuş; tüm bunlar giderek bir din içinde düzenlenmişlerdir. Yine bunun yanı sıra, son olarak, savaşlar yapılıp antlaşmalar imzalanmış ve buradan bir savaş hukuku ve bir uluslar hukuku tarzı oluşmuş; ayrıca, sayısız dostluk ve ticaret ittifaklarına geçilmiş, böylece de insan kendi anayurdunun sınırları dışına da dikkatini çevirmiş ve başka ulusları da değerlendirebilmiştir. Kısacası, tarihte bir İyi’nin vuku bulduğu ne varsa hümanite adına olmuştur; (buna karşılık) tarihte budalaca, baskıcı, tiksinti verici ne olup bitmişse, hümaniteye karşı olmuştur. Buna göre insan, kendisini, dünya üstünde sahip bulunduğu konumlar toplamında kaynağını bulmayan hiçbir yabancı amaç altında düşünemez. Kendisine Tanrı’nın verdiği zayıf ya da güçlü, düşkün ya da soylu bir doğayla bizzat bu konum içinde yaşar. Bu yüzden biz, bir nesnenin ne olduğunu ve nasıl etkide bulunduğunu nasıl ki ancak o nesnenin genel doğası içinde tanıyorsak; insan soyunun yeryüzündeki amacı da bize ancak bu soyun genel doğasına ve tarihine bakıldığında en açık biçimde verilmiştir.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Şimdiye kadar ele aldığımız konulara yeniden şöyle bir baktığımızda, Çin’den Roma’ya kadar, ulusların tüm yönelişlerinin, yasalardaki çokçeşitliliğin, ancak ve sadece, bunların her birinin savaş ve barışlarla, bu demektir ki yine ancak ve sadece bu ulusların kendi felaket ve hataları içinde bulunup ortaya çıktıklarını görürüz. Bunu görmüş olmamızsa bu konudaki temel doğa yasasını açıkça tanımamızı sağlar:</span> <span class="char-style-override-11" xml:lang="tr-TR">İnsan kendisini yapar; kendi durumunu, kendisi için daha iyi bildiği şeye göre kendisi kurar.</span> <span class="char-style-override-9" xml:lang="tr-TR">Örneğin her ulus, ülkesini güçlü kılmaya çabalamış ve elinden geldiği kadar kendisi için daha iyi bildiği şeye yönelmiştir. Mesleklerden devlete, kölelikten, giysilerden evlere, eğlencelerden şakalara, bilimden sanata kadar yeryüzünün orasında burasında karşılaşılan her (insani) şey, birey ya da toplumca hep daha iyisinin yapılabileceğine inanılan şeyler olmuşlardır. Örneğin, her yerde, insanlığın bir tür humanite kurmak üzere bir hukuka sahip olduğu ve bir hukuka başvurduğunu görüyoruz ki; gerçekten de hümanite ancak böyle bir hukuk oluşturulduktan sonra tanınabilir olan bir şeydir. İnsanlık oluşturduğu şeyler konusunda yanılmışsa, ancak yine kendi yanılgılarının sonuçlarını izler ve kendi hatasının kefaretini üstlenir. Tanrı burada hiçbir zaman onun elinden tutmaz; o, insanlığa ancak, hümaniteyi yapan şeyleri, yani zaman içinde ve yeryüzünde kullanılması gereken güçleri vermekle yetinmiştir. Tanrı, insanlığa hatalarını gidermesi için bir mucize göstererek yardım etmez; tersine, bu hataların etkisini sürdürmesine izin verir; insanlar kendi hatalarını kendileri daha iyi öğrensinler diye.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">İnsan soyunun tüm yapıp ettiklerine bakıldığında bu doğa yasası ne kadar da yalın, ne kadar da tanrısal; bir soyun yapıp ettiklerini anlamak için ne kadar da uygun ve verimlidir! İnsanlık ne ise o olan ve ne olabilecekse o olabilen bir şeyse; kendinden etkide bulunan bir doğa olmak ve hiçbir doğadışı mucizenin müdahale etmediği kendi özgür eyleminin çevresinde kendisini kurmak zorundadır. Tüm cansız maddeler, içgüdünün yönlendirdiği tüm canlı türleri, Yaratılıştan beri, yaratıldıkları gibi davranırlar, oysa Tanrı, insanı sanki yeryüzünün Tanrısı kılmıştır; çünkü o, kendi içinde kendi etkinliğiyle bir ilke koyar ve böyle bir ilkeyi, kendi doğasının iç ve dış ihtiyaçlarını gözeterek daha baştan yürürlüğe sokar. İnsan, aklını kullanırken, yanılgıya ve hataya düşme kapısı, kuşkusuz ki kendisine hep açıktır; ama bizzat bu yanılgı ve hatalarla, aklını daha iyi kullanma yolunu da kendisine açar. Daima taze bir güçle, sonradan gidermek üzere hatasını ne kadar çabuk anlarsa, o kadar ileriye gidebilir, o kadar kendi hümanitesini kurar ve bunu kurmak zorundadır; yoksa yüzyıllar boyu kendi hatalarının ağırlığı altında inleyip durur.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">O halde şunu görmekteyiz ki, doğa bu yasayı koymakla, soyumuzun, yerleştirilmiş bulunduğu konumdan çok daha geniş bir konuma yayılmasını arzulamıştır; bunun için insanı, yeryüzünde insan soyunun kendi kendisini örgütleyebileceği biçimde çokyönlü olarak donatmıştır. Doğa ilkel insanı maymunun yanına yerleştirmiş ve her çağda tüm insan topluluklarını ilkel akıldan yola çıkıp beyinlerini geliştirerek kendi insani düzenlerini oluşturuncaya kadar hep bu büyük hümanite sorununu çözmeye terk etmiştir. Öyle ki, güdü ve (doğal) ihtiyaçların yönlendirdiği zorunlu davranışlar yeryüzündeki hiçbir ulusu, kendi insanlık durumunu oluşturma ve kendi halkına en uygun (toplumsal) iklimi bulma yolundan alıkoymamıştır. Tüm iyi düzenlenmiş ve güzel şeyler nasıl ki ancak iki uç arasındaki orta yerde bulunurlarsa, aklın ve hümanitenin en güzel biçimi de bu ölçülü orta çizgide (aklın ve zorunluluğun orta çizgisinde) yerini bulmak zorundadır. Ve insanlık bu orta çizgiyi, bu genel uygunluğu yapan doğa yasasına dayanarak sık sık bulmuştur. Çünkü örneğin hemen tüm Asyalı ulusların iyi düzenlemeler bakımından çok gerilerde kaldıkları ve onların katılaşmış kendi toplumsal yaşayış biçimlerini değiştirilmez ve kutsal saydıkları için bir durağanlık içine düştükleri gibi bir iddia hiç de kolayca ileri sürülemez; çünkü onların birer bozkırdan ibaret ülkelerinin amansız özellikleri, onları sıradağlarla çevrili bir doğa ortasında yaşamaya iten bahtsızlıkları anımsandığında onları mazur görmek zorunda bile kalırız. Yer ve zaman açısından bakıldığında, insanlık tarihinde hümanitenin kuruluşu bakımından ilk ve övgüye değer hamlenin Akdeniz kıyılarındaki ulusların büyük hareketliliği içinde ortaya çıktığı görülür. Bu hamleler, eski yönetim biçimlerine ve geleneklere sinmiş olan despotik boyunduruğu temelinden sarsmış ve böylece insanlığın kaderine egemen olan şu büyük, iyi yasa, bu uluslarda kanıtını bulmuştur:</span> <span class="char-style-override-11" xml:lang="tr-TR">Bir ulus ya da bir insan topluluğu kendi malı olan bir İyi’yi inanarak ister ve tüm gücüyle, doğanın kendisinden talep ettiği üzere, kendi malı olan bu İyi’yi yaşamına geçirmeye çalışır; onu buna yönelten ne despotlar ne de geleneklerdir; tersine o bu yönelişe, kendisi için en iyi bildiği hümanite biçimini kendisine amaç kılarak geçer.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Bu tanrısal doğa yasasının ilkesi, sadece dünya üzerine yayılmış olan soyumuzun konumuyla olağanüstü güzellikte bağdaşır olmakla kalmaz; bu konumda her zaman meydana gelen değişmelere de uygundur. Buna göre insanlık her zaman, insanların kendilerinin yapabildikleri, kendi istek ve güçleriyle oluşturdukları şey olmuştur. İçinde bulunduğu durumdan hoşnut göründüğü, örneğin zamanın büyük devletinde bu durumu daha da iyileştirmek için eldeki gereçleri geliştirip olgunlaştırmayı denemediği sürece insanlık, yüzyıllar boyu yerinde sayar ve olduğundan başka bir şeye dönüşmeden öylece kalır. Tanrı’nın ona kullansın diye verdiği silahları, yani aklını, gücünü ve harekete geçmek için uygun bir rüzgâr bekleyen tüm öbür olanaklarını kullanmaya geçtiği oranda sanatsal bir yüksekliğe çıkmış, kendisini cesurca yapmaya koyulmuş olur. Bunu denemediği sürece insanlık, kendi mutsuzluğunu bile en az oranda hissedebildiği bir durağanlık içinde bulunuyor demektir; çünkü herhangi bir canlı haksızlık duygusu, ancak akıl ve güç eşliğinde ortaya çıkar ve işte böyle bir duygu, yine akıl eşliğinde, mutsuzluktan kurtarıcı bir güç haline gelmelidir. Çünkü örneğin despotun üstün gücü, istenmese de uzun sürmüş bir boyun eğmişliğe dayanır; boyun eğenlerin safdil, uysal zayıflığı, giderek tevekküle dönüşen bir durağanlığı hazırlar ki, bu durağanlığın kendisi, sonradan boyun eğenlerin biricik ve en büyük sığınağı olup çıkar. Çünkü bir şeyi güç kullanarak daha iyi hale getirmektense, tevekküle sığınmak kuşkusuz daha kolaydır; zaten bu yüzdendir ki, birçok ulus, Tanrı’nın kendilerine armağan olarak verdiği aklın bir ürünü olarak hukuka ihtiyaç duymamıştır.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Ama kuşkusuz ki, yeryüzünde henüz olmamış olan bir şey ileride olabilir; çünkü insanın sahip olduğu yetiler zamanaşımına uğramaz, onun sahip olduğu güçlerin kökü kazınamaz. Örneğin Greklerin ve Romalıların, bu kadar zaman önce bu güçleri kendi (uygarlık) çevrelerinde birkaç yüzyıl boyunca nasıl kullanmış olduklarını hayranlıkla görebiliriz; gerçi her ne kadar onların kendi etkinlikleri için kendilerine koydukları amaç her zaman saf bir amaç olmamışsa da bu yine de onların kendi amaçlarına erişme gücüne sahip olduklarını açıkça gösterir. Hümanitenin örnekleri tarihte hep parıldar ve ona yaklaşmak için gösterilen her çaba, kaderin büyük koruyuculuğu altında daima canlı bir iz bırakır. Böyle bakıldığında, ulusların tüm tarihi, hümanitenin ve insani yetilerin en güzel tacına erişme konusundaki bir yarış okulu olarak görülebilir. Birçok ulu eski ulus, koydukları bir amaca pekâlâ ulaşmıştır; neden bizler de böyle saf, soylu bir amaca ulaşmayalım? Onlar da bizler gibi insanlardı; onların işi, hümaniteye, bizim kendi çağımızın koşullarından, kendi vicdanımızdan, kendimize koyduğumuz ödevlerden bambaşka olan bir konum içinde, kendileri için İyi bildikleri bir amaç olarak erişmek olmuştur. Onların hiçbir mucize olmaksızın yapabildikleri şeyi biz de yapabiliriz ve yapmalıyız; Tanrı bize ancak, bu amaca, kendi etkinliğimiz, kendi aklımız ve kendi güçlerimizle erişebileceğimizi göstermekle yardım eder. O, yeryüzünü ve akıldan yoksun varlıkları belli bir tarzda yaratırken, insana (özel) bir biçim vermiş ve onunla sanki şöyle konuşmuştur:</span> <span class="char-style-override-11" xml:lang="tr-TR">Beni örnek al ve yeryüzünün Tanrısı ol! Egemen ol ve yönet! Ortaya koyacağın şey, kendi doğandan kalkarak soylu ve yetkin olarak yaratabildiğin şey olsun; ben bu konuda mucize göstererek senin yanında olmam; çünkü ben senin kaderini yine senin insan ellerine verdim; ama benim tüm kutsal, sonsuz doğa yasalarım sana hizmet etmeye hazırdır.</span></p>

      <p class="Basic-Paragraph para-style-override-9" xml:lang="en-GB"></p>

      <p class="Konu-Ba-l---">Romantizm ve Eleştirel Tarih Biliminin Başlangıçları, Tarihsel İdeler Kuramı: Niebuhr, Ranke, Humboldt*<br/>
      Ernst Cassirer</p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Romantizmin tarihsel düşünmeyi olağanüstü bir düzeye yükselttiği ve en önemli entelektüel başarılardan birini oluşturduğu yadsınamaz. Ancak, onun süreç içindeki rolü kolaylıkla belirlenemez ve etkisinin asıl anlamı hakkındaki düşünceler hayli farklıdır. Bugün bile bu görüşler ve değer yargıları keskin bir karşıtlık içindedir. Ortaçağ tarihi ve modern tarih üstüne bir yapıttaki iki makale bu konuda tamamen karşıt sonuçlara varırlar. Below’a</span><span class="char-style-override-12" xml:lang="tr-TR">1</span> <span class="char-style-override-9" xml:lang="tr-TR">ait birinci makale, Romantik tarih yazımının tam bir doğrulaması, bir “haklı çıkarılış”ıdır. 19. yüzyılda başarılmış her şey Romantizme yüklenir ve onun tinsel zaferi olarak görülür. Tarihin, bu temel konumundan ayrıldığı her yerde, materyalizm, sosyolojik bakış açısı ya da Comte etkisi altında Fransa’da gelişen pozitivist tarih yorumu gibi bazı yollara saptırılma tehlikesine maruz kaldığı düşünülür. “Romantizme dönüş!” modern tarih yazımının sloganı olmalıdır. Below bu konumu büyük bir kavrayış gücüyle ve açıklıkla, ama aynı zamanda aşırı bir yanlılıkla savundu. Fueter’in</span><span class="char-style-override-12" xml:lang="tr-TR">2</span> <span class="char-style-override-9" xml:lang="tr-TR">yazdığı diğer makale, Romantizmin nesnel tarihsel bilgi için bir yeterlilik taşıdığını toptan yadsıyan, tümüyle farklı bir betim sunar. Fueter, Romantizmin tarih dünyasına belirli, önyargılı idelerle yaklaştığını ve bundan dolayı da olayları anlamakta yansız kalmayı hiçbir zaman başaramayacağını ileri sürer. “Ulusal tin” Romantizmi ve organik gelişim kuramları, bilineni hayli aşan bir bilinmeyene duyulan hayranlık. İşte, bu görüşü savunanların hepsi tarihsel dünyanın önemli görünümleri konusunda başlangıçta kördüler. Tarihi belirleyen etkenlerin çeşitliliği ve çokyönlülüğü onlar için hiçbir zaman açık olmadı. Romantizme ait bir kanıtlanmamış varsayımlar ve olgunlaşmamış genelleştirmeler dizisi üstünden keşfedilen, tarih yazımıyla hastalıklı bir yakınlık içinde bulunan ve dogmatik bir şekilde savunulan bu kuram, özellikle tarihle çok az ilgisi olan kişilerce geliştirilmekteydi. Romantik tarihsel-politik doktrin, saflığı bozulmamış formu içinde iyiydi, ama o ölçüde yararsızdı da.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Modern tarihsel düşünmenin gelişimine ilişkin kapsamlı bir kavrayışa sahip olan ve onu bütün belirgin aşamalarında izleyen Below ve Fueter gibi iki araştırmacı arasındaki bu keskin görüş ayrılığını anlamlandırmak için ne yapabiliriz? 19. yüzyılda</span> <span class="char-style-override-11" xml:lang="tr-TR">Geisteswissenschaften</span><span class="char-style-override-9" xml:lang="tr-TR">’in (tin bilimleri) gelişimine bir göz atmakla, Fueter’in görüşünün, tarih yazımının dar alanını terk eder etmez kabul edilmez olduğu derhal ortaya çıkar. Bu bilimlerin aldığı yön, her yerde Romantik idelerin sürekli ve hatta belirgin etkisini görünür kıldı. August Wilhelm Schlegel’in dünya edebiyatı tarihi, Jacob ve Wilhelm Grimm’in Alman dili tarihi ve Savigny’nin hukuk tarihiyle ilgili çalışmaları, hepsi, açıkça bu idelerin izini taşırlar. Belki de Romantizmin en önemli ve kalıcı başarısı burada yatar. Eğer Romantizmin, kendisinden gururlandığı ve özellikle eleştirmenlerce çoğunlukla onun en iyi ve en özsel karakteri olarak düşünülen “mucize”, karmaşa ve gizem duygusundan başka bir duygu uyandırmamış olsaydı, kültürel dünyada kesinlikle bu kadar sürekli olmazdı. Onun hem edebiyat tarihi ve hem de genel entelektüel tarihteki sürekliliği, aynı zamanda bir bilgi araştırması olması ve bu araştırma için yeni bir araç geliştirmesi mümkün olabilirdi: Modern tarihsel eleştiri aracı. Romantizm bu noktada, hor gördüğü Aydınlanma’yla el ele çalıştı. Böylece dolaysız ve sürekli bir yol, bizi 18. yüzyıldan 19. yüzyıla, Bayle ve Voltaire’den Niebuhr ve Ranke’ye götürür. Ve ayrıca, onun kalıcı yararlarını da burada görmeliyiz. Şiirsel parıltı ve görkemin sönmesinden ve “Romantizmin mavi çiçekleri”nin solmasından uzun zaman sonra bile onun başarıları kültür bilimleri alanında canlı kaldı. Romantizmin bildik görünümü bu sonucu garip ve hemen hemen paradoksal bir hale getirir. Çünkü bilim, aydınlıktan çok karanlık yerleri araştırmış olan ve kendi bilgi açlığının doyumunu böyle yapmakta bulan Romantik dünya görüşünden ne tür bir rönesans ve yeni bir gelişim umabilirdi ki? Ve tarih, mitosu yüceltmiş, olayların kavranmasında masallara ve dinsel görüşe dayanma çabasında olmuş bir ruh durumundan ne bekleyebilirdi? Yine de Romantik dönemin en ince ve gerçekten üretici zekâlarının kendileri, bilim ve mitos arasına kesin bir çizgi çektiler. Bu yüzden, August Wilhelm Schlegel’in, Jacob ve Wilhelm Grimm’in “Eski Alman Şarkıları” üzerine incelemesini okuyan bir kişi, ilk bakışta bu incelemenin Romantizmin bir öncüsünden çıktığı hakkında derin bir kuşku duyacaktır; çünkü bu inceleme bir yandan tarihsel kaynaklar, öte yandan da şiirsel ya da mitsel kaynaklar arasında kesin bir ayrım yapmaktadır. Schlegel, birçok konuda masalı otantik tarihten upuygun bir biçimde ayırmada başarısız oldukları ve ilkini bir değerle kuşattıkları için Grimm Kardeşler’i kınadı.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">“Bütün tarihsel doğruluk, bir şeyin gerçekten vuku bulup bulmadığına, o şeyin aktarıldığı biçimde ya da bir başka biçimde vuku bulup bulmadığına ilişkin basit soruyu gerektirir. .... çelişkili ifadelerin her ikisi de aynı anda doğru olamaz. .... Bazı tarih kayıtçılarının aktardığı bütün bu yapay, inanılmaz ya da saçma şeylerin kendisine yüklenmesiyle, masala ancak güçsüz bir hizmette bulunulur. Tüm yanlış ideler bir soykütüğüne sahip değildirler. Bunlar tamamen esinlenmemiş hayaller ve düzyazısal (</span><span class="char-style-override-11" xml:lang="tr-TR">prosaistik</span><span class="char-style-override-9" xml:lang="tr-TR">) yalanlardır. .... Kurgu ve çocuk masallarında bile, Grimm Kardeşler, ‘masalın, daha sonraki geleneğin ya da mitin, bütünün mitsel doğasının eski ruhu’ hakkında konuşurlar.”</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Bu eleştiriyle ilişki içinde Schlegel, her şeyden önce, edebi belgelerin ele alınması için sağlam bir filolojik temel talebinde bulunur. “Anadildeki eski metinler üzerine araştırmanın yalnızca eleştiriyle ve yorumla başarılabileceğini sık sık tekrarlamak yeterli olmaz; bunlar doğru bir gramer bilgisi olmaksızın nasıl mümkün olur?” Buna bağlı olarak Schlegel, o zamana kadar Alman grameri tarihinin Alman bilginlerinden çok, yabancılarca yapılmakta olduğunu gösterdi.</span><span class="char-style-override-12" xml:lang="tr-TR">3</span> <span class="char-style-override-9" xml:lang="tr-TR">Jacob Grimm’in Alman Grameri’ni esinleyenin bu olduğu görülüyordu. Schlegel’in bu incelemesiyle, ilk kez Grimm tarihsel yönelimli dilbilim içindeki kendi özel yerine yerleştirildi.</span><span class="char-style-override-12" xml:lang="tr-TR">4</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Romantizmin ana eğiliminin Niebuhr üstünde hâlâ etkili olması daha da dikkate değerdi. Bu eğilim onu mitsel düşünmenin ayırıcı niteliği ve onun anlamı konusunda duyarlı kıldı; ama mitsel ve gerçek tarihsel bilginin kaynakları arasında temel bir fark olduğunu ve bu fark zihinde sürekli olarak korunmadıkça iyi kurulmuş bir tarih görüşüne ulaşılamayacağını anladı. Niebuhr tam da mitsel olanı böyle iyi anladığı içindir ki, onu tarihsel gerçeklikten açık ve kesin bir biçimde ayırabildi. Böylece onun Romantizme borçlu olduğu canlı şiir ve din duygusu, yeni bir tarihsel yorumlama formu keşfetme yolundaki ilerleyişinde bir hareket noktası haline geldi. Niebuhr, imgelem ve enginlik görkemi bakımından Geç Roma’nın yarattığı, her şeyden üstün bir Erken Roma epiğine inandı.</span><span class="char-style-override-12" xml:lang="tr-TR">5</span> <span class="char-style-override-9" xml:lang="tr-TR">Ama Roma’nın gerçek tarihine bir başka açıdan yaklaştı. Niebuhr, eski masalsı geleneğin toptan bir yana atılmasından yana değildi; ama bunun yerine yeni ve olumlu bir yeniden-inşa’nın (</span><span class="char-style-override-11" xml:lang="tr-TR">Rekonstruktion</span><span class="char-style-override-9" xml:lang="tr-TR">,</span> <span class="char-style-override-11" xml:lang="tr-TR">reconstruction</span><span class="char-style-override-9" xml:lang="tr-TR">) geçirilmesini istiyordu. Erken Roma tarihindeki olayların kuşkulu ve güvenilmez bir biçimde olumlanması yerine, Roma kurumları tarihini aydınlığa çıkarmayı amaçladı. Niebuhr, Roma tarihini, özünde, köklerini yenenler ve yenilenler arasındaki karşıtlıkta bulan, patrisyenler ve plebyenler arası ilişkiler topluluğu olarak kavradı.</span><span class="char-style-override-12" xml:lang="tr-TR">6</span> <span class="char-style-override-9" xml:lang="tr-TR">Toplumsal ve politik problemlere ilk yaklaşımı, Roma sistemi ile gerçek toprak mülkiyeti dağıtımı ilişkisi oldu. Niebuhr bu yolla görüntüyü gerçeklikten ayırdı ve tarihsel olayların özünü, çağlar boyu aktarımında onu kuşatan ve bulanıklaştıran mistik ve şiirsel simgelerin örtüsünden kurtardı. Onun bir öğrenciyken bile “eleştirel felsefe aşkı”yla</span><span class="char-style-override-12" xml:lang="tr-TR">7</span> <span class="char-style-override-9" xml:lang="tr-TR">bu alana yönelmesi boş yere değildi. Bu aşk, kendisini tümüyle tarihsel araştırmaya adamak için soyut felsefeyi ve tarih metafiziğini terk etmesinden sonra bile çalışmasını esinlemeye devam etti.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Niebuhr’da, bu yakın zamanlarda kurulmuş bilgi idealini canlı bir biçimde ifade eden, karakteristik ve dikkate değer bir pasaj vardır. Niebuhr tarihçiyi, karanlık bir odadaki bir insana, yeni içeri girmiş birinin göremeyeceği ve hatta görülemez kabul edeceği nesneleri görebilecek bir biçimde ışığın yokluğuna yavaş yavaş alışan bir insana benzetti.</span><span class="char-style-override-12" xml:lang="tr-TR">8</span> <span class="char-style-override-9" xml:lang="tr-TR">Onun bu satırları yazdığı sıralarda, ona kesin bir karşı yönelim vermişse de Platon’un mağara alegorisini düşünmüş olduğundan hiç kuşkum yok. Platon şundan emindi: Mağarasını terk eden ve gün ışığını gören, artık salt gölgelerin gözlemiyle sınırlanmış olur; ama gerçek bilgiye, geometriye, ezeli-ebedi olanın bilgisine ulaşabilecek olan biri, gün ışığına ancak gönülsüzce geri dönecek ve arkadaşlarıyla bu gölgelerin farklılık ve anlamlarını tartışmanın yararsız olduğunu düşünecektir. Oysa Niebuhr bu tür şeyleri yorumlama ilgisini özgür kılmak istedi; bu ilgiyi en üst düzeye kadar ilerletmek ve inceltmek istedi ve onu “temel çalışma” olarak tarihçinin çalışmasına yükledi. Düşünme tarzındaki bu ayrım neyin üzerinde temellendirilecektir? Açıktır ki Niebuhr için bilgi nesnesi, Platon için olduğundan farklı bir şeydi. Platon’un anlayışının bilgiyi “saf varlık”ta tutuklamış olmasına ve bu “ezeli-ebedi varlığa” yönelmeyen tüm bilginin yanlış olduğunu bildirmiş olmasına dayanarak, Niebuhr, nasılsa öyle “olmakta olan”ın yalnızca bilgiye eklenebilir bir şey olduğundan değil, yaşayan ve gelişen bir varoluşa upuygun olan tek insani bilgi formu olduğundan kuşku duymuyordu. Bu durumda insan, gelişimin gerçekliğini kendisine gösterecek yetilerini olgunlaştırmalı, bu alacakaranlık ve loşluk içinde belirli formları seçmek ve ayırt etmek gücünde olmalıdır. Bunu başaramayan kişi kesinlikle bir tarihçi olma niteliğini kazanamaz.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Diyalektikçiden farklı olarak tarihçi, ardındaki fenomen dünyasını terk edemezdi. O bu dünyada sürekli olarak görüntülerle kuşatıldı. Tarihçinin tam görevi, gerçek fenomeni, masal ve masalsı gelenek yolunda toplamış olduğu aldanış ve yanılsamadan ayıran kesin yöntemler geliştirerek bu görüntülerin üstüne yükseltmekti. Niebuhr’un istediği, geleneğin yıkıntıları dışındaki geçmiş varoluş formunun yeniden yükseltilmesi ve yeni ya da eski olan içindeki İyi’yi –yararlı geleneği ve saf “retorik parıltı”yı–</span><span class="char-style-override-12" xml:lang="tr-TR">9</span> <span class="char-style-override-9" xml:lang="tr-TR">ayırt etmemizdi. Bunun tarihsel aklın bir eseri olduğundan hiç kuşkulanmadı Niebuhr. Böylece Romantizm tarafından sık sık dile getirilmiş olan irrasyonalizm, ilke olarak alt edildi. Romantizm tekrar, yalnızca Aydınlanma’daki aklın görkemine karşı yöneltilmiş bir savaş çığlığı ve bir slogan haline geldi; ama ondan hiçbir yeni, pozitif, bilimsel sonuç çıkamadı. Aklın yeni güçleri özgür bırakılıncaya ve Romantizmdeki saf geçmiş aşkı ve sezgiyi özümseme bilinçli ve güvenilir bir tarihsel eleştiriye yöneltilinceye kadar hiçbir ilerleme olmayacaktı.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Niebuhr’un gözbebeği olan –kendisini tarihe yönelten Niebuhr’du– Ranke’nin büyük başarısı burada yatar. Ustasının örneğini izleyerek Ranke, daha sonra da açıkladığı gibi, büyük tarih yazarlığının modern dünyada hâlâ mümkün olduğunu ilk kez açıkça anladı. Romantik duyarlılıktan kurtulduğu ve yeni bir pozitif bilgi ideali geliştirdiği aşama, gelişiminde sağın bir biçimde saptanabilir. Ranke ilkin Scott’un Quentin Durward’ından XI. Louis ve Charles the Bold’u (Atılgan Charles) öğrendi ve sonra aralarındaki çatışmayı ayrıntılı bir biçimde Philippe ve Commine’in tarihinden okudu. Ranke romanstan daha ilginç ve daha iyi olan gerçek öyküyü bulduğunu yazdı kardeşine. Derhal bütün türetme ve kurguyu çalışmalarından dışlamaya ve tümüyle olguya bağlanmaya karar verdi. Ranke, Niebuhr’un böylesine güçlü bir biçimde duyduğu şeyin, tarihçinin kalemini bıraktığında, yazdığı şeyin, bilgisinin en iyi düzeyinde ve en içten araştırmalardan sonra, doğrudan başka bir şey olmadığını Tanrı önünde bildirme gücünde olması gerektiği yargısı olduğunu açıkladı.</span><span class="char-style-override-12" xml:lang="tr-TR">10</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Bunun Romantik tarih yazıcılığının birçok temsilcisi için yeni bir şey olduğu, Heinrich Leo gibi bir tarihçinin yalnızca Ranke’nin ilk yazılarıyla uyuşmayı kabul etmesinden bellidir. Ranke, [Francesco] Guicciardini’yi sert bir biçimde eleştirdiği ilk temel eserini,</span> <span class="char-style-override-11" xml:lang="tr-TR">Zur Kritik neuerer Geschichtsschreiber</span><span class="char-style-override-9" xml:lang="tr-TR">’i (Yeni Tarih Yazıcılığının Eleştirisi) yayımladığında, Leo böyle bir eleştirinin boş olduğunu bildirdi: “Guicciardini’nin kitabı ilginçliğini koruyacaktır” diye yazdı Leo; “Ranke’ninki hak ettiği kayıtsızlığa gömüldükten uzun süre sonra bile.” O açıkça, Guicciardini’nin sunumundan aldığı estetik hazzın, kaynaklarının sorgulanmasıyla bozulmasını istemiyordu ve tarihsel hakikati bu doyuma kurban etmeye hazırdı. Fakat bu tür kavramlar ve ölçüler Ranke için bütün değerini yitirdi. O yalnızca nesnelliğin güçlü buyruğunu tanıdı ve Niebuhr gibi tarihçinin, malzemesine, yalnızca onun estetik çekiciliğini artıracak ve “retorik parıltı” etkisine sahip kılacak olan herhangi bir şey eklenmemesi gerektiğinde direndi. Leo, Guicciardini’nin yaşamın tinsel karmaşasını betimlemede başarılı olduğunu ve buna oranla sunumunun her satırının sözel olarak doğru olup olmamasının çok daha az önemli olduğunu ileri sürse de Ranke için “yaşam” ve “hakikat” arasında böyle bir ayrım akıl almaz bir şeydi. Ranke gerçek tarihsel yaşamı yalnızca, tarihsel hakikate nüfuz etmede başarılı olduğu ve her şeyi bu tek görevin hizmetine koştuğu yerde buldu. Romantik estetik ve metafizik yalnızca bu yolla yıkılabilir ve tarih yazımı yeni ve sağlam bir metodolojik temel üzerinde kurulabilirdi.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Tarihsel bilginin imkânı ve koşulları sorunu şimdi yeni bir ışık altında ortaya çıkıyordu. İlk zamanlar tam bir açıklık ve kesinlikle tavır takınılabilirdi. Kuşkusuz, yanıt Ranke tarafından bile tek sözcükle verilemedi. Kişi, Ranke’nin tarihin doğası ve tarihçinin görevi üstüne görüşlerini formüle etmeye çalıştığı birkaç kişisel ifadesiyle yetinmelidir. Belli bir tanımsızlığın kendisini bu tür ifadelere bağladığı ve bunların sorunu derinliğine kavramaktan çok, üstü kapalı olarak gösterdiği açıktır. Nesneyi kendisini açığa vurmada özgür bırakmak için kişiliğini tümüyle dışlamaktan hoşlanacağı yolundaki ünlü ifadesi bile bu eksikliğin getirdiği kaygının izlerini taşır. Ranke, nesne ile özne arasında, genel epistemolojik bir bakış açısından uç noktada kuşku götüren ve bu nesne doğa değil de tarih olduğunda daha da sorunlu görünen bir bağıntı varsayar. Gerçek yapısı hakkında emin hale geldiğimiz doğa biliminin kendisinde bile, kaçınılmaz olarak, bilginin basit bir represantasyon, bir temsil ve yansıma anlamında anlaşılamayacağını ve hiçbir nesnenin bu yolla bilinemeyeceğini görmeye zorlanırız. “Özne”nin katılımını tanımalı ve bu noktada, yalnızca özsel bir sınırlılığı değil, doğaya ilişkin bilgimizin bütünü için pozitif bir koşulu da görmeyi öğrenmeliyiz. Matematik ve matematik bilimler alanında bile Kant’ın şu sözcüklerle çizdiği önerme geçerlidir: “Biz ancak şeylerde kendi koyduğumuz</span> <span class="char-style-override-11" xml:lang="tr-TR">a priori</span><span class="char-style-override-9" xml:lang="tr-TR">’yi biliriz.” Demek ki fizik bile kendi düşünme tarzındaki hâlâ yararlı olmakta devam eden devrimi bu anlayışa borçludur: Aklın kendi düzenlediği doğa araştırması (onu doğaya yüklemeksizin); akıl bütün bunları hâlâ doğadan öğrenmek zorunda olsa, salt kendi başına bu konuda hiçbir şey bilemeyecek olsa bile. Bu fizik için doğruysa tarih için çok daha büyük ölçüde doğrudur. Burada, “genel kuramsal akıl” anlamında “öznellik” işin içine girer ve yazarın öngörüleri, bireysellik, kişisellik eşliğinde sürekli kendilerini öne çıkarırlar. Öznellik içermeyen hiçbir etkin tarihsel araştırma ya da tarih yazıcılığı söz konusu olmayacaktır. O halde, Ranke’nin tamamen yeni ve güçlü bir form içinde ortaya koyduğu ve tarih yazıcılığındaki “devrim”ine de kaynaklık eden “tarihsel hakikat” sorunu, gerçekten de “kişisel” etkenin rol oynadığı belirleme ve sınırlamaya bağlıdır. Burada Ranke, her türlü</span> <span class="char-style-override-11" xml:lang="tr-TR">parti pris</span><span class="char-style-override-9" xml:lang="tr-TR">’e (yanlılık), belirli bir politik, ulusal ya da dinsel program savunusuna karşı çıktı. Bu tür tasarılara yönelen yazarlar ona göre, tarihçi değil, broşür yazarlarıdır. Bu nedenle, Treitschke’nin tam bir tarihçi adına hak kazandığını yadsımaya cüret etti ve o sıralar Treitschke’nin, kendisinde büyük stilde saf bir tarihsel broşür gördüğü Alman Tarihi’nin bölümlerini, büyük bir haklılıkla böyle adlandırdı.</span><span class="char-style-override-12" xml:lang="tr-TR">11</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Basit bir biçimde Treitschke’nin, tarihi, politik taleplerini bildirdiği bir kürsü olarak kullandığı söylenildi. O yalnızca Prusya arşiv belgelerine başvurmakla yetinmemiş olsaydı, Prusya politikası hakkındaki olumlayıcı düşüncesi bulanıklaşmaz mıydı?</span><span class="char-style-override-12" xml:lang="tr-TR">12</span> <span class="char-style-override-9" xml:lang="tr-TR">Bu tür şeyler Ranke’ye, doğallıkla, yalnızca tarihsel hakikat ruhuna karşı ölümcül bir günah olarak değil, kişisel bir zaafın ifadesi olarak da görünecekti; çünkü ona göre böyle bir şey “bilgiye duyulan istek”te bazı eksiklikleri gösteriyordu. Ranke’nin kendisiyle birlikte, kişisel olan her şey –onun bizzat bastırılmasının mümkün olmadığı bir şey ya da gerçekten bastırdığı başka bir şey– yalnızca “bilgiye duyulan isteğin” hizmetindeydi. Bu, araştırmasını etkilemiş, canlandırmış, esinlemiş olan şeydi; fakat o bunun, araştırmasının ulaşacağı ileri sonuçları da buyurmasına izin vermeyecekti.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Bu bilme isteği, Ranke’nin tarihsel “nesnellik” idesinin kurulduğu böyle bir kişisel-olgusal ayrımından kaynaklandı. Ranke’nin, betimlediği olaylara olan ilgisi her yerde açıkça görülüyordu; hiçbir zaman öznel ya da kişisel bir form içinde ifade edilmemişse de. Ona göre tarih ne eğitici ne de dolayımsız olarak öğretici olacaktır; tarih eğitim ve öğretim amacını, bu amaç için dolayımsız olarak çaba göstermeksizin daha iyi yerine getirir, sürekli olarak kendi kişisel buyrukları içine yerleşen tarihçiden yardım almaksızın, öğretici olabilir. Ranke, sonradan kendisine uygun olmayan yöntemler geliştirdiyse de bu sanatta bir model oluşturmuyordu. Bence Ranke, yalnızca tarih yazımı alanında değil, aynı zamanda genel bilim alanındaki büyük öneminin yanı sıra bu açıdan da konumlanmalıdır. Goethe, “Dehanın gerektirdiği ilk ve son şey hakikat aşkıdır”</span><span class="char-style-override-12" xml:lang="tr-TR">13</span> <span class="char-style-override-9" xml:lang="tr-TR">demişti ve biz de bu durumda, birkaç yetenekli tarih yazarının sahip olduğu bu onsuz edilemez yeti ve güce Ranke’nin de sahip olduğunu söylemeliyiz. Bu bakış açısından, onun tarihteki başarıları, Goethe’nin doğa çalışması alanında sahip çıktığı başarılara eşdüzeydedir. “İçsel düşünce yaşamının tümü,” dedi Goethe kendisi hakkında, “yaşamsal bir keşif aracının bulunduğunu kanıtladı (</span><span class="char-style-override-11" xml:lang="tr-TR">eine lebendige Heuristik</span><span class="char-style-override-9" xml:lang="tr-TR">); ilkin bilinmeyen bir yasanın örtük bilgisine sahip olma, sonra bunu dış dünyada bulmaya ve kurmaya çalışma.”</span><span class="char-style-override-12" xml:lang="tr-TR">14</span> <span class="char-style-override-9" xml:lang="tr-TR">Aynı biçimde Ranke’nin araştırması da böyle bir “bilinmeyen yasa”yla etkilendi ve onun tarafından yönlendirildi. Eserine karakterini ve entelektüel değerini veren, topladığı nesnel malzemenin kendisinden çok –büyük ölçüde bu olsa bile– bu aynı “yaşamsal heuristik”, Ranke’nin bu keşifle birleştirdiği ve tarihsel inceleme için tam bir model kıldığı araştırma ve buluş yoludur.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Gerçek bir evrensel tarih yazımı ancak böyle bir bilgi ideali temelinde gelişebilirdi. Kuşkusuz, evrensel bir tarih yazımı yine de ulusal ve dinsel idelerce esinlendi; ama ne konu seçiminde ne de yargılarında bunlarla sınırlanmadı. Bu ideal sayesindedir ki Ranke papalar üzerine bir kitabın yazarı olduğu kadar bir Reformasyon tarihçisi de olabildi; her ne kadar ilkine ilişkin olarak Benedetto Croce, onun karşı çıktığı Cizvit’in haklı olduğunu söylemişse de: “Papalık, ya onun (Cizvit’in) ileri sürdüğü gibi Tanrı’nın bedenlendiği kurumdur ya da bir yalandır. Burada saygılı bir suskunluk yersizdir. Üçüncü bir seçenek yoktur.</span> <span class="char-style-override-11" xml:lang="tr-TR">Tertium non datur</span><span class="char-style-override-9" xml:lang="tr-TR">.”</span><span class="char-style-override-12" xml:lang="tr-TR">15</span> <span class="char-style-override-9" xml:lang="tr-TR">Bununla birlikte böyle bir yargı, Ranke’nin eserinin karakterini tamamen yanlış anlamaktır. O hiç de sık sık betimlendiği gibi, yalnızca hareketsiz bir gözlemci, agnostik ya da septik biri değildi. Onun Reformasyon Çağında Alman Tarihi’nin her sayfası, olaylara duyulan derin bir bağlılıkla yazılmış olmanın, onlarla ilgili apaçık bir tavrın göstergesini taşır. Üstelik Ranke, ahlaki yargılar vermekten hiç de vazgeçmez. “Genel politik durum ne olmalıydı ki” diye yazmıştır, örneğin XIV. Louis dönemini betimlerken: “Metz’deki yargıçlarından biri tarafından kışkırtılmış olan Kral’ın, topraklar ve insanlar üzerindeki hakları, anlaşma ile teminat altına alınmış bu hakları, sanki kendi mahkemelerince belirlenebilecek özel haklarmış gibi görmesi doğru muydu? Alman İmparatoru’nun durumu ne olmalıydı ki öyle zorla ve şeylerin doğasına aykırı bir biçimde Strasbourg’un parçalanmasına izin versin!.. XIV. Louis’nin yapmak için kendisine izin vermeyeceği daha ne kalmıştı?”</span><span class="char-style-override-12" xml:lang="tr-TR">16</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Fakat Ranke yargılamadan önce görmek istedi. Ne var ki o, ancak tarihte olup biten her şeyi değerlendirebileceği bir üstünlük noktası bulduğunda olayları kuşbakışı görebilirdi. Onun için tarih, basit ve birbirinden yalıtık olup bitmeler zinciri değil, tinsel güçlerin bağlayıcı ve sürekli bir mücadelesiydi; ona göre bu güçler, her biri belirgin bir anlama sahip olan ve “Tanrı’nın düşünceleri” diye adlandırmaktan hoşlandığı güçlerdi. Bu dinamik bakış açısında şu açıkça görünür ki, olayların bütünselliğini açık bir biçimde yeniden üretmede başarısız olan bir tarihçi, bunlardan bir tekiyle bile özdeşleşemez ve onu betimleyemez.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">“Böyle ilk bakışta kolayca görünebilirse de tarih, devletlerin ve insanların birbirine saldırdığı, zafer kazandığı bir saf ilinekler sahnesi sunmaz. .... Güçler, aslında tinsel, yaşamsal, yaratıcı güçlerdir ve yaşama bunlar yön verir. Bunlar tarihte geliştiğini gördüğümüz tinsel enerjilerdir. Ne var ki bunlar, görülebilir ve kavranılabilir ve kişi onların varoluşunu sezmeye kendini alıştırabilirse de onlar soyutlamalar altında tanımlanamaz ve sınırlandırılamazlar. Onlar gelişir, dünyayı zapt eder ve kendilerini en farklı formlarda açımlarlar; kendileri dışındaki şeylere meydan okur, onları sınırlar ve yenerler. Onların etkileşim ve geçişlerinde, yaşamlarında –ki bu, güçler için her zaman daha tam bir doyum, daha yüksek bir anlam ve daha geniş bir alan vardır demektir– dünya tarihinin tüm gizi yatar.”</span><span class="char-style-override-12" xml:lang="tr-TR">17</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">“Tarihin gizi”ni bu ışık altında görmüş olan herkes, Reformasyon’un olduğu kadar Papalığın da tarihçisi haline gelebilmenin ötesinde, böyle olmak zorundadır. Ona göre, tek bir fenomeni ele almak ve onu açıkça bir diğerinin aynası dışında görüşe sunmak imkânsızdı. Ranke, önce Reformasyon’un karşı çıktığı iktidarı, bir varlık olarak, tam anlamında ve plastik türden belirlenmişliğinde kavramaya çalışmasaydı, Reformasyon’u ve onun tinsel anlamı olduğuna inandığı şeyi betimleyemezdi. O, Reformasyon’un kendi iç amacını kavramak için, onu antagonistik olarak görülebilir bir şey haline getirdi.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Below bizi, Ranke’nin “temaşacı” (</span><span class="char-style-override-11" xml:lang="tr-TR">contemplative</span><span class="char-style-override-9" xml:lang="tr-TR">) bir tarihçi olarak alışılmış karakterizasyonunu terk etmeye ve onu “nesnel” ya da “tümelci” bir tarihçi olarak adlandırmaya yöneltti.</span><span class="char-style-override-12" xml:lang="tr-TR">18</span> <span class="char-style-override-9" xml:lang="tr-TR">Ama aslında bu iki yön de onda aynı anda bulunur, çünkü o ancak tümelci olmakla temaşacı olabilirdi.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">“Üstelik tarihte, olayların bireyselliğini görmenin, gerçekten de olduğu gibi, her tikel gelişim gibi çok büyük bir değere sahip olduğu konusunda hiçbir kuşku yoktur. Tikel, içinde bir tümeli barındırır; ancak bütünü bağımsız bir üstünlük açısından değerlendirmemiz talebini ve gerçekte herhangi birinin şu ya da bu yolla böyle yaptığını yadsımamalıyız. Olup biten şey, biz istemeksizin kendi birliklerine ilişkin bir görüyü getiren algılar çeşitliliğinin dışındadır.”</span><span class="char-style-override-12" xml:lang="tr-TR">19</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Papalık hakkındaki tarihinin bütünü boyunca, tüm reel tarihin tümel olması gerektiğini ve aynı zamanda kendisini olayların iç sonuçlarının, “Tanrı eserlerinin mantığı”nın büyülediğini hissettiğini söylediği zaman Ranke’nin demek istediği budur.</span><span class="char-style-override-12" xml:lang="tr-TR">20</span> <span class="char-style-override-9" xml:lang="tr-TR">Tarihe böyle bir bakış biçiminin insan iradesini etkisiz kıldığı kadar eylemi ve birtakım hedefler koymayı da ortadan kaldıracağını, daha sonraki birçok politik tarihçi, örneğin Sybel sık sık öne sürmüştür. Fakat bu tür bir eleştiri, Ranke örneğinde geçerli değildir; tarih hakkındaki yargıların araştırmayı izleyeceğini, ondan önce gelmesinin söz konusu olmadığını öne sürmüşse de. Ne var ki muhalifleri yeniden gazetecilik tarzında, yanlı bir tarih yazıcılığına saptıkları için, onu yanlış anladılar.</span><span class="char-style-override-12" xml:lang="tr-TR">21</span> <span class="char-style-override-9" xml:lang="tr-TR">Tüm spekülatif tarih felsefesine sert bir biçimde karşı çıkmışsa da bu tür eğilimler karşısında Ranke gerçekten de felsefi bir tin tasarladı. Tarihsel düşünme, diye diretti Ranke, yalnızca tümelliği için, dünya olayları yönünde yaktığı ışık için değerlidir.</span><span class="char-style-override-12" xml:lang="tr-TR">22</span> <span class="char-style-override-9" xml:lang="tr-TR">1830’da yazdığı bir mektubunda felsefi olarak hiçbir “sistem” getirmediğini söyledi ama ekledi: “Beni tarihe yönelten, kesinlikle, felsefi ve dinsel ilgilerdir.”</span><span class="char-style-override-12" xml:lang="tr-TR">23</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Croce çapındaki bir düşünürün, Ranke’deki bu felsefi öğeyi böylesine yanlış anlaması ve onu “kendi felsefi ya da dinsel inançlarının her zaman bir zorlama duymaksızın, kayalar arasında (</span><span class="char-style-override-11" xml:lang="tr-TR">inter scopulos</span><span class="char-style-override-9" xml:lang="tr-TR">) yolunu (nasıl) bulacağını” bilen bir “ince zekâ” olarak betimlemesi ilginçtir.</span><span class="char-style-override-12" xml:lang="tr-TR">24</span> <span class="char-style-override-9" xml:lang="tr-TR">Oysa Ranke, bu inançların fırsatlara bağlı olmasına izin vermemekle kalmadı; aynı zamanda onları kendi zengin ve kapsamlı başarı düzeyine yükseltti. Onun için, “Çalış sanatçı; konuşma!” düsturu, yalnızca sanata değil, daha iyi bir biçimde tarih yazıcılığına da uygulanabilir. O betimlemek istedi, eğitmek ya da öğüt vermek değil. Hedefe, daha güvenilir bir biçimde ve bütün söylevsel süslerden, her tür dolaysız inançtan daha fazla sakınarak ulaşmayı amaçladı. Tutku ve heyecanlarında, bu tür ilgiden bağımsız bir tavrın sansürlenmesi ya da güçlü bir tepkiyle karşılaşması mümkündür. Bu gibi vesilelerle, bilgi sorunu tarihinde Ranke’ye verilen onurlu yerin ne olduğunu göstermek kesinlikle uygun olacaktır. Ranke tarihin görevine ilişkin yeni bir ide ortaya koydu; her ne kadar saldırılsa da bir kez konulmuş ve artık kesinlikle unutulamayacak bir ide. Ranke üstün otoritesini, tam da hiçbir program getirmeyip tersine, kendisi ve eseriyle bir örnek oluşturması olgusuna borçludur. O, çizgisi ne olursa olsun, neyi savunursa savunsun, her tarihçinin bundan böyle kullanmak zorunda olduğu, kendi eleştirel kaynak çözümlemesi sanatıyla tarih bilgisi için yeni bir araç geliştirdi. Onun bizzat büyükelçilik raporlarını ve diplomatik yazıları inceleme tarzı, onları denetlemesi, ayırması ve buna bağlı olarak politik olayların anlaşılmasında kullanması, tümüyle yeni bir uygulamayı gösterir. Burada Ranke modern tarihin, artık kökensel bilgiye sahip olmaları, görgü tanıkları ve en otantik dolaysız tanıklıkların, hatta çağdaş tarihçilerin kayıtları üzerinde bile temellendirilemeyeceği bir yöntemini gördüğünü açıkladı.</span><span class="char-style-override-12" xml:lang="tr-TR">25</span> <span class="char-style-override-9" xml:lang="tr-TR">Örneğin yaygın bir biçimde başvurduğu Venedik Büyükelçiliği belgeleri, raporları onun için hiçbir zaman tarih yazıcılığının alfa ve omegası olmadı; çünkü Ranke sürekli olarak olayların ve edimlerin betimlenmesinden büyük bireysel kişiselliklerde bulduğu gerçek kaynaklara yönelmekteydi. Bu yüzden, bütün yazılarında böyle önemli bir rol oynamış olan edebi bir betimleme sanatı geliştirmek zorundaydı. Onun “nesnelliği” bile, yaşayan figürlerin sezgisel algısının bu kaynağından beslenmeseydi, gerçekten “tarihsel” bir hale gelemeyecekti.</span><span class="char-style-override-12" xml:lang="tr-TR">26</span> <span class="char-style-override-9" xml:lang="tr-TR">Bu nesnellik konusunda üstelik, sorunun bilimsel formülasyonu bakımından olduğu kadar doğa ve eğilim bakımından da Herder’in tam bir karşıtı olmuşsa da Ranke’nin kendi nesnelliği, tam da belirtildiği gibi son çözümlemede, böyle bir “duygudaşlık (empati) evrenselliği”nden türetilmesinden ötürü, şeylere ilişkin kendi yeni anlayışını borçlu olduğu Herder’le aynı büyük erdemi paylaşıyordu.</span><span class="char-style-override-12" xml:lang="tr-TR">27</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Ranke’nin duygudaşlık yoluyla anlama yeteneği (</span><span class="char-style-override-11" xml:lang="tr-TR">Einfühlungskraft</span><span class="char-style-override-9" xml:lang="tr-TR">, empati) ve yönteminin açıklık ve kesinliğiyle tarihsel bilgi için getirdiği şey, yalın ve yadsınamaz bir şeydir. Onun düşüncesinde bulunan, tarihçinin içerik ve nesnesi gibi formuna da fazla bağlı olmayan bir başka öğeyi değerlendirmek daha da güçtür. Ranke’ye göre nesne, ne pozitivist anlamda bir yalın olgular toplamı olarak ne de spekülatif anlamda genel kavramlara dayanılarak tasarlanabilir. Ranke belirlenmesi güç olan bu iki kutup arasında bir orta alan varsaydı. Bu “ara” konumu belirtmek için kökensel Platoncu anlamından tamamen farklılaşmış bir “ide” terimini vurguladı. Platon’la ortak nokta, Ranke’nin ide kavramının temelini kuran sorunun, tam da ideler kuramını ortaya koyduğunda Platon’un da üstesinden gelmek istediği sorun olmasıdır. Bu tikel ile tümel, tekil ile evrensel arasındaki ilişki sorunuydu. Bu sorunu çözmek, tikelin tümelden pay aldığını açıklamak için Platon matematiğe başvurdu. Fenomen dünyası bize her zaman kusurlu örnekler sunarken, böyle ideleri “eşit” ya da “doğru” olarak algılamak ve açıkça anlamanın insan zihni için nasıl mümkün olduğunu bu gösterecekti: Eşit tahta ya da taş parçaları her zaman ona ulaşmaksızın, “eşitliğin kendisi”nden sonra gelirler. Bu durumda, ideyi fenomen dünyasına transandant kılmaktan ve onu görüntülerin değişim ve “oluş”una karşı bir Ezeli-Ebedi olan olarak konumlamaktan başka bir çözüm yolu yoktur. Fakat Ranke’ye göre bu yol tarihçiye kapalıdır, çünkü bu yolu tutması durumunda tarihçi özel nesnesine ilişkin görüyü kaybedecektir. Niebuhr gibi Ranke de tarihçinin değişen dünyanın karmaşasından çekinmeyeceğini, ama karanlığa alışmayı ve olayların gerçekliğini bu karanlıktan görmeyi öğrenmesi gerektiğini belirtti.</span><span class="char-style-override-12" xml:lang="tr-TR">28</span> <span class="char-style-override-9" xml:lang="tr-TR">Ranke “ideler”le ilgilenmiş ve ideal görünümü bütün bilgi için özsel bir etken olarak kabul etmişse de Platon’un görüntüler ile ideler, tikel ile tümel, tekil ile evrensel arasında varsaymış olduğu türden bir ayrıma izin veremezdi. Ortaya çıkan Platoncu düalizmin, Aristoteles’te olduğu gibi doğa kavramıyla değil, tarih kavramıyla üstesinden gelmeye yönelmiş olan, daha çok yeni bir ilişkiydi ve Ranke 19. yüzyılın ilk yarısında bu sorunla mücadele eden tek düşünür değildi. Ranke’nin tarihsel ideler kuramı, Wilhelm von Humboldt’un en açık biçimiyle “Tarihçinin Sorunu Üzerine” adlı incelemesinde ifade edilmiş olan bazı temel kavramlarıyla yakınlık içindeydi. Kuşkusuz, bu iki “ide” kuramı arasında tam bir tekabüliyet yoktur – bireysel anlayış farklılıkları açıkça görünür. Ama tarihte bilgi sorununun genel gelişimi açısından bu ayrılıklar hiçbir önem taşımazlar. Burada Ranke ve Humboldt, sürekli daha kusursuz bir betimleme çabası içinde olan, her ikisinde de ortak olarak bulunan farklı bir düşünme tipini temsil ederler. İlkin sezgisel kesinlikle yapmaya çalıştıkları şey, felsefi bir özbilince ulaştırılacak ve doğrulanacaktır. Onlar ancak bu noktaya kadar felsefi düşünürler olmak istiyorlardı. Her ikisi de Hegelci anlamda bir tarih felsefesini yadsıdı.</span><span class="char-style-override-12" xml:lang="tr-TR">29</span> <span class="char-style-override-9" xml:lang="tr-TR">Çünkü Hegel’in, “akıl”ı “gerçeklik” ile uzlaştırma yönelimine ve onları temelde özdeş saymasına karşılık, onlar burada “ide” ve “idenin görünüşü”ne ilişkin yapay bir ayrımdan başka bir şey görmediler. Ranke’yle uyuşarak Humboldt’un da açıkladığı gibi: “Tarihçinin sorunu gerçekten olup biteni anlatmaktır. O, bu sorunu ne kadar mükemmel bir biçimde çözerse, o kadar açık ve tam bir biçimde başarılı olur. Dürüst bir betim, uğraşının ilk ve özsel gereği, ulaşabileceği en yüksek şeydir. Bu açıdan bakıldığında, tarihçinin bağımsız ve yaratıcı bir biçimde eylemediği, yalnızca özümsediği ve tekrarladığı görülür.”</span><span class="char-style-override-12" xml:lang="tr-TR">30</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Bu görüşten, “ide”nin, tarihsel araştırmacıların terimi kullandıkları anlamda ayrı bir bilgi yetisi yoluyla değil de yalnızca olayların kendileri aracılığıyla bilinebileceği sonucu çıkar. Humboldt tarihi felsefenin içinde konumlanmış görmekte nasıl isteksizse, aynı biçimde Ranke de her ne kadar Schiller’le paylaştığı estetik idealizm açısından sanatın nihai ve yüce bir şey olduğunu kabul etmiş olsa da tarihi sanata indirgenmiş görmekte isteksizdi. Fakat sanat için değerli olan, bir ilerleme çağının göstergesi olmaksa, o halde onun konumladığı gibi, “gerçeklik için saygın olan” da “daha yüksek bir noktaya tırmanan bir çağın göstergesi olmaktır.”</span><span class="char-style-override-12" xml:lang="tr-TR">31</span> <span class="char-style-override-9" xml:lang="tr-TR">Kuşkusuz, tarihçinin görevi yalnızca zekânın yönetimine girmek değildi; bu görev bir birlik içinde birleştirme gücünde olan yaratıcı imgelemin sürekli bir işbirliğini gerektirdi. Fakat tarihçinin imgelemi gerçek olayların ötesine geçme çabası da değildir; bu imgelem kendisini gerçek olana ilişkin deneyim ve araştırmaya bağlar.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Tarih yazarı dünyevi etkinliğin her parçasını ve doğaüstü idelerin tüm formlarını kuşatır; varoluşun bütünselliği, daha yakın ve daha uzak, hepsi tarihçinin incelediği konuyu oluştururlar ve böylece tarihçi, ayrıca, tinin bütün yollarını dikkate almalıdır. Bununla birlikte, “Spekülasyon, deneyim ve şiir, biri diğerine karşı konumlanan ve onu sınırlayan ayrı zihin etkinlikleri değil, zihnin farklı yönleridir.”</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Tarihçi bile ayrıntılı akım ve olayların yalnızca kendilerini sunuyor göründükleri ve birbirlerini izledikleri şekliyle bir taslağını çıkarmaya kalkarsa, tasarımcı gibi yalnızca karikatürler üretir. Olayların kavranışını sürekli olarak ideler yönlendirmelidir; ama öte yandan bu ideler tarihe ilişkisiz bir katkıymış gibi de eklenmemelidir. Felsefi tarihin kolaylıkla içine düştüğü bir yanlış. “İde” ancak şeylerin doğal ilişkisi içinde ortaya çıkabilir ve onlardan, bağımsız ve yalnız kendisi için varılan bir şey olarak ayrılamaz.</span><span class="char-style-override-12" xml:lang="tr-TR">32</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Gerçi imgelemin bütün tarihsel anlayışta önemli bir etken olarak tanımlanması Romantizmi anımsatırsa da, yine de, çekim merkezi hem Humboldt hem de Ranke tarafından başka bir yerde konumlanır. Onlar hiçbir zaman tarih ile sanat ya da tarih ile mit arasındaki sınırı yok etme tehlikesine girmediler. Humboldt, Schelling’in “özdeşlik felsefesi”yle derin biçimde etkilenmişken, kendi ideler kuramını bağımsız olarak biçimlendirdi. İde (doğru bir biçimde belirtildiği gibi)</span> <span class="char-style-override-11" xml:lang="tr-TR">Yargıgücünün Eleştirisi</span><span class="char-style-override-9" xml:lang="tr-TR">’nde söz konusu edilen metafiziksel-estetik buyrukların tamamlanışından başka bir şey değildir: Her bireysel varoluş fenomeni, insani bir karakter veya organizma ya da bir sanat eseri, duyulara açık olmayan bir temelin (</span><span class="char-style-override-11" xml:lang="tr-TR">Substrat</span><span class="char-style-override-9" xml:lang="tr-TR">) represantasyonudur; her duyusal form, zihinsel bir ilkenin eseridir. Bu yüzden “duyusal” ve “duyusal-ötesi”, “doğa” ve “özgürlük” asla birbirine karıştırılamazdı ve birbiriyle bir gerilim ilişkisi içinde bulunmalıydı; tarihsel yaşamın temeli kesinlikle bu karşıtlık içindedir.</span><span class="char-style-override-12" xml:lang="tr-TR">33</span> <span class="char-style-override-9" xml:lang="tr-TR">Ranke bu kutupsallıkla, tarihçinin bir başka şeye gönderimde bulunarak açıklama gücünde olmaksızın tanımak zorunda olduğu temel bir fenomen gördü. “Umulmadık kökenselliği içinde birdenbire önüne çıkan gerçekten tinsel olan,” diye yazdı Ranke, “daha yüksek bir ilkeden türetilemez”. Böylece “ideler” ya da “eğilimler” dediğimiz şeyleri yalnızca betimleyebiliriz –ki bu betimleme içinde onlar dolaysız algılarına daha yakındırlar– fakat onları tanımlayamayız ve bir kavram içinde toplayamayız. Tikel ve tümel, görünüş ve ide arasında belli boşluk olduğuna, Ranke Humboldt’tan daha fazla karşı çıkmadı, ancak ikisi de bir sıçrama olmaksızın Platoncu “ayrılma” kavramına karşı çıktılar; Ranke’nin ifade ettiği gibi, kimse tümelden tikele geçemez. Tarihçi ise güvenle bu eyleme girişebilir; çünkü o, gerçekliğin katı zeminini ele geçirmeme ve transandant bir metafizik dünyada kalma tehlikesi içinde olmadığını bilir.</span><span class="char-style-override-12" xml:lang="tr-TR">34</span> <span class="char-style-override-9" xml:lang="tr-TR">Anlayabildiği şeyin bütünü “evrensel –ve– bireysel varoluş”tur; ve böylelikle o “gerçekten tinsel olan”dır. Form tümeldir, gerçek tikel; ve bu ikisi birlikte, yaşayan tekil gerçekliği oluştururlar.</span><span class="char-style-override-12" xml:lang="tr-TR">35</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Üstelik Humboldt, tarihçinin her alanda yalnızca tekili araştırdığını vurguladı ve tarihin malzemesinin nasıl empirik olabildiğinin hiçbir önemi olmadığını, tikel fenomenin her zaman belli bir sabitlik, düzen ve yasalılık gösterdiğini ve bu görünümlerin her zaman bizzat insani doğanın yücelmesiyle ve zamanın ilerlemesiyle olduğundan daha çok, bilgimizin genişlemesiyle büyük bir önem kazandığını ekledi.</span><span class="char-style-override-12" xml:lang="tr-TR">36</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Burada “tarihsel ideler” kuramı için aslında güç olan bir soru ortaya çıkar. Olayların “yasalılığı”nın ne anlamda anlaşılması gerektiği, ne Humboldt ne de Ranke tarafından dolaysız bir biçimde çözümlenebilir. Onların, doğal olaylar ve “mekanik” nedensellik durumlarında olduğu gibi, kural ve zorlayıcı düzene saf bir uygunluğu düşünmedikleri açıktır. Buradaki yasalar ne ekonomik materyalizm ne de Lamprecht’in psikolojik yasaları anlamında araştırılacaktır. İlgilendikleri şey, Platon’un konumladığı gibi, “bir başka neden türü”ydü. Ancak, bu durumda, iki bağımsız nedensel dizinin böyle bir karşılıklı ilişkisi, bir bilgi kuramının bakış açısından nasıl kavranılabilir kılınmalıdır, türünden sorular ortaya çıkar.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Nedensel düzen, kesinlikle uzam ve zamandaki bütün fenomenler arasında zorunlu bir ilişkinin olacağını kastetmektedir ve fiziksel nesnelliğe uygun olarak başka ve yüce bir “doğaüstü” nedensellik kabul ettiğimizde bu birlik ve nesnellik tehlikeye mi atılmaktadır? Ne Humboldt ne de Ranke bu beladan kaçma gücünde görünmedi. Zaman ve uzamda olup biten her şey, diye bildirdi Humboldt, koparılamaz bir ilişki içinde kalır ve bu görüntü içinde çokyönlü ve canlı tarihin, nasıl olup da önümüzden geçip gittiği gibi görülebileceği önemsizdir, “ölü” ve değiştirilemez yasalara bağlı ve mekanik güçlerce yönlendirilen bir mekanizma gibidir. Fakat şimdi yıllar sonra, böyle kapalı mekanik bir açıklamanın kişiyi dolaysız olarak tarihin asıl yaratıcı güçlerini anlamaktan uzaklaştıracağını kabul etmenin zamanı gelmiştir. “İdeler”in kendilerini burada açığa vurdukları ve basit bir biçimde doğa yasalarının eseri olarak açıklanamayan belli fenomenlerin, varoluşlarını bu idelerin esinlemesine borçlu oldukları konusunda hiç kuşku yoktu ve tam da burada, eğer olayların gerçek anlamını kavramak zorundaysa, tarihçinin bazı noktalarda kendini, olayların kendileri dışında yatan bir alana taşıması gerektiğine dair küçücük bir kuşku vardı.</span><span class="char-style-override-12" xml:lang="tr-TR">37</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Üstelik kendi payına Ranke, “ideler”in “kutsal köken”e sahip olduklarını ileri sürmede hiç tereddüt etmedi ve buna bağlı olarak da yalnızca dinler için değil, aynı zamanda daha çok uluslar ve devletler için böyle bir ideal köken varsaymak zorundaydı. Ona göre bütün bu fenomenler, “kutsal ve ezeli-ebedi olan”dan geliyorlardı; bütünüyle böyle olmasa da. Çünkü idelerin hedefi, kurucu ve canlandırıcıdır ve yeni yaratımlar onların esinleri altında ortaya çıkar. “Fakat bu dünyada mükemmel ve saf varoluşa ulaşılamaz; demek ki hiçbir şey ölümsüz değildir. Zamanı geldiğince bunlar (ideler), kendisini tamamen parçalayan geniş kapsamlı tinsel anlamın yeni çabalarını düşüşe uğratan bu (dünyanın) dışına çıkarlar. Bunlar Tanrı’nın dünyayla olan iletişimleridir.”</span><span class="char-style-override-12" xml:lang="tr-TR">38</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Burada, böyle acıyla ulaşılana, tarihçinin böylesine bağımlı kılındığı bu inanç –tarihçi yalnızca kendi olgu alanı içinde iş görecektir– zaafa düşme ve dinsel ya da felsefi bir metafiziğe sapma tehlikesi içinde görünür. Fakat Ranke kadar Humboldt da 18. yüzyılda arandığı türden bir teleolojiyi yadsıdı; çünkü her ikisi de artık tarihte, insani ya da kutsal, belirgin bir amacın doyurulmasını görmüyorlardı. Humboldt tarihte kutsal amaç-nedenler aramayacaktır; o, dünya tarihinin yönetici güçlerinin genellikle, üretici güçler, kültür ve süredurum (</span><span class="char-style-override-11" xml:lang="tr-TR">inertia</span><span class="char-style-override-9" xml:lang="tr-TR">) olduğunu ileri sürer. Bu şeylerde hiçbir amaç yoktur. “İnsan soyunun kaderi, ırmakların dağlardan denize akması, otların filiz vermesi, kurtçukların kendilerini kozalara kapamaları ve kelebekler olarak doğmaları gibi, insanların ileriye atılmaları ve tekrar geriye itilmeleri, yıkılmaları ve tekrar kurulmaları gibi ilerler. Evrenin gücü .... hiç durmayan bir yuvarlanıştır; bundan dolayı tarihte birkaç bin yıllık bir çabadan sonra ortaya çıkarılmış, kusurlu bir biçimde duyulan ve hâlâ tamamen anlaşılamayan, bir tür bilinemez ve yanlışlıkla yüklenilmiş amacı değil, yalnızca doğanın ve insanlığın güçlerini görmek gerekir.”</span><span class="char-style-override-12" xml:lang="tr-TR">39</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Böylece, Ranke ve Humboldt’taki ideler kuramının, nasıl tümel ve tikel, ezeli-ebedi ve zamansal, kutsal ve insani arasındaki bağıntıya ilişkin merkezi bir soru ortaya attığını, fakat bu soruyu kesinlikle, saf bilimsel bir yolla ve bilimin tutkulardan arınmış dili içinde yanıtlama iddiasında olmadığını gördük. Ranke dünya tarihinin yönünü belirleyen etkenlerin bir “kutsal giz”</span><span class="char-style-override-12" xml:lang="tr-TR">40</span> <span class="char-style-override-9" xml:lang="tr-TR">olduğunu bildirmekte tereddüt etmedi ve onu açığa vurma gücünde olduğunu ileri sürmese de bu gizlerin, yazıları boyunca sürekli duyulmasını istedi. Bu, tüm tarihsel ideler kuramını parçalamaya girişen daha sonraki pozitivist eleştiri için bir saldırı noktasıydı.”</span><span class="char-style-override-12" xml:lang="tr-TR">41</span></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR"><br/>
      <br/>
      <br/>
      <br/>
      <br/></span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">1</span> <span class="char-style-override-14" xml:lang="tr-TR">Georg Friedrich Below-Friedrich Meinecke, “Handbuch der mittelalterlichen und neueren Geschichte”,</span> <span class="char-style-override-15" xml:lang="tr-TR">Die deutsche Geschichtsschreibung von den Befreiungskriegen bis zu unsern Tagen</span><span class="char-style-override-14" xml:lang="tr-TR">, 1. Bölüm, R. Oldenbourg, Münih-Berlin, 1924.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">2</span> <span class="char-style-override-14" xml:lang="tr-TR">Eduard Fueter,</span> <span class="char-style-override-15" xml:lang="tr-TR">Geschichte der neueren Historiographie</span><span class="char-style-override-14" xml:lang="tr-TR">, R. Oldenbourg, Münih-Berlin, 1911, s. 418.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">3</span> <span class="char-style-override-15" xml:lang="tr-TR">Anzeige der altdeutschen Waelder der Brüder Grimm</span><span class="char-style-override-14" xml:lang="tr-TR">, (Cassel, 1813), cilt 1; bkz. August Wilhelm Schlegel,</span> <span class="char-style-override-15" xml:lang="tr-TR">Altdeutsche Waelder</span><span class="char-style-override-14" xml:lang="tr-TR">, Saemmtliche Werke, Haz. E. Böcking, Weidmannsche Buchhandlung, Leipzig, 1847, s. 383 ve devamı.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">4</span> <span class="char-style-override-14" xml:lang="tr-TR">George Peabody Gooch,</span> <span class="char-style-override-15" xml:lang="tr-TR">History and Historians in the Nineteenth Century</span><span class="char-style-override-14" xml:lang="tr-TR">, Longman, New York-London, 1913, s. 57.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">5</span> <span class="char-style-override-14" xml:lang="tr-TR">Barthold Georg Niebuhr,</span> <span class="char-style-override-15" xml:lang="tr-TR">Römische Geschichte</span><span class="char-style-override-14" xml:lang="tr-TR">, G. Reimer, Berlin, 1833, s. 179; bkz. Eduard Fueter, a.g.e., s. 467.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">6</span> <span class="char-style-override-14" xml:lang="tr-TR">George Peabody Gooch, a.g.e., s. 18.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">7</span> <span class="char-style-override-15" xml:lang="tr-TR">Briefe aut der jahre 1794</span><span class="char-style-override-14" xml:lang="tr-TR">; bkz. Erich Rothacker,</span> <span class="char-style-override-15" xml:lang="tr-TR">Einleitung in die Geisteswissenschaften</span><span class="char-style-override-14" xml:lang="tr-TR">, Mohr, Tübingen, 1930, s. 42.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">8</span> <span class="char-style-override-14" xml:lang="tr-TR">George Peabody Gooch, a.g.e., s. 19.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">9</span> <span class="char-style-override-14" xml:lang="tr-TR">Barthold Georg Niebuhr, a.g.e., s. 208; bkz. Eduard Fueter, a.g.e., s. 470.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">10</span> <span class="char-style-override-14" xml:lang="tr-TR">George Peabody Gooch, a.g.e., s. 19.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">11</span> <span class="char-style-override-14" xml:lang="tr-TR">Karl Lamprecht,</span> <span class="char-style-override-15" xml:lang="tr-TR">Einführung in das historische Denken</span><span class="char-style-override-14" xml:lang="tr-TR">, R. Voigtlaender, Leipzig, 1913, s. 41.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">12</span> <span class="char-style-override-14" xml:lang="tr-TR">Eduard Fueter, a.g.e., s. 548.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">13</span> <span class="char-style-override-14" xml:lang="tr-TR">Johann Wolfgang von Goethe,</span> <span class="char-style-override-15" xml:lang="tr-TR">Maximen und Reflexionen</span><span class="char-style-override-14" xml:lang="tr-TR">, Goethe-Gesellschaft, Weimar, XXI, No. 382, 1907, s. 73.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">14</span> <span class="char-style-override-14" xml:lang="tr-TR">Johann Wolfgang von Goethe, a.g.e., No. 328, s. 6.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">15</span> <span class="char-style-override-14" xml:lang="tr-TR">Benedetto Croce,</span> <span class="char-style-override-15" xml:lang="tr-TR">Theory and History of Historiagrapy</span><span class="char-style-override-14" xml:lang="tr-TR">, İngilizceye Çeviren Douglas Ainslie, Harrap, Londra, 1921, s. 300.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">16</span> <span class="char-style-override-14" xml:lang="tr-TR">Leopold von Ranke,</span> <span class="char-style-override-15" xml:lang="tr-TR">Die grossen Maechte</span><span class="char-style-override-14" xml:lang="tr-TR">, Meisterwerke, Duncker &amp;Humboldt, Münih-Leipzig, 1915, X, s. 432 ve devamı.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">17</span> <span class="char-style-override-14" xml:lang="tr-TR">a.g.e., s. 482.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">18</span> <span class="char-style-override-14" xml:lang="tr-TR">Georg Friedrich Below-Friedrich Meinecke, a.g.e., s. 59.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">19</span> <span class="char-style-override-14" xml:lang="tr-TR">Leopold von Ranke, a.g.e., s. 426.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">20</span> <span class="char-style-override-14" xml:lang="tr-TR">George Peabody Gooch, a.g.e., s. 87.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">21</span> <span class="char-style-override-14" xml:lang="tr-TR">Farklı yorumlarına rağmen hem Fueter (a.g.e., s. 536) ve hem de Below (a.g.e., s. 50) bunu vurguladılar.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">22</span> <span class="char-style-override-14" xml:lang="tr-TR">Bkz. Otto Diether,</span> <span class="char-style-override-15" xml:lang="tr-TR">Leopold von Ranke als Politiker</span><span class="char-style-override-14" xml:lang="tr-TR">, Duncker&amp;Humboldt, Leipzig, 1911, s. 572; aynı zamanda Erich Rothacker, a.g.e., s. 161.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">23</span> <span class="char-style-override-14" xml:lang="tr-TR">Leopold von Ranke, “Briefe an Heinrich Ritter, Venedig, a. August 1830”,</span> <span class="char-style-override-15" xml:lang="tr-TR">Aufsaetze zur eigenen Lebensgeschichte</span><span class="char-style-override-14" xml:lang="tr-TR">, Saemmtliche Werke, 2. ve 3. cilt, Duncker&amp;Humboldt, Münih-Leipzig, 1890, XLIII, VLIV, s. 238.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">24</span> <span class="char-style-override-14" xml:lang="tr-TR">Benedetto Croce, a.g.e., s. 292.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">25</span> <span class="char-style-override-14" xml:lang="tr-TR">Bkz. Moriz Ritter,</span> <span class="char-style-override-15" xml:lang="tr-TR">Die Entwicklung der Geschichtswissenschaft an den führenden Werken betrachtet</span><span class="char-style-override-14" xml:lang="tr-TR">, R. Oldenbourg, Münih-Berlin, 1919, s. 376.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">26</span> <span class="char-style-override-14" xml:lang="tr-TR">Bir tarihsel psikolojist olarak Ranke hakkında bkz. Eduard Fueter, a.g.e., s. 477.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">27</span> <span class="char-style-override-14" xml:lang="tr-TR">Bkz. Alfred Dove,</span> <span class="char-style-override-15" xml:lang="tr-TR">Ausgewaehlte Schriften</span><span class="char-style-override-14" xml:lang="tr-TR">, Duncker&amp;Humbolt, Münih-Leipzig, 1898, s. 112.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">28</span> <span class="char-style-override-14" xml:lang="tr-TR">a.g.e., s. 229 ve devamı.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">29</span> <span class="char-style-override-14" xml:lang="tr-TR">Daha fazla ayrıntı için bkz. Richard Fester, “Humboldts und Rankes Ideenlehre”,</span> <span class="char-style-override-15" xml:lang="tr-TR">Deutsche Zeitschrift für Geschichtswissenschaft</span><span class="char-style-override-14" xml:lang="tr-TR">, cilt 6, Mohr, Freiburg, 1891, s. 235. Ranke, Hegel hakkındaki hoşnutsuzluğunu en açık biçimde</span> <span class="char-style-override-15" xml:lang="tr-TR">Über die eueren Geschichte</span><span class="char-style-override-14" xml:lang="tr-TR">’sinde ifade etti (Ders 1, Duncker &amp;Humboldt, Münih-Leipzig, 1883). Humboldt’un Hegel’le ilişkisi için bkz. özellikle Rudolf Haym,</span> <span class="char-style-override-15" xml:lang="tr-TR">Wilhelm von Humboldt; Lebensbild und Charakteristik</span><span class="char-style-override-14" xml:lang="tr-TR">, R. Gaertner, Berlin, 1856.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">30</span> <span class="char-style-override-14" xml:lang="tr-TR">Wilhelm von Humboldt, “Über die Aufgabe des Geschichtsschreibers”,</span> <span class="char-style-override-15" xml:lang="tr-TR">Gesammelte Schriften</span><span class="char-style-override-14" xml:lang="tr-TR">, Haz. A. Leitzmann, cilt 4, B. Behr, Berlin, 1905, s. 35.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">31</span> <span class="char-style-override-14" xml:lang="tr-TR">Wilhelm von Humboldt, “Geschichte des Verfall und Untergang der griechischen Freistaaten”, a.g.e., cilt 3, s. 193.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">32</span> <span class="char-style-override-14" xml:lang="tr-TR">Wilhelm von Humboldt, “Über die Aufgabe des Geschichtsschreibers”, a.g.e., cilt 4, s. 37.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">33</span> <span class="char-style-override-14" xml:lang="tr-TR">Romantizm ve tarihsel ideler kuramı arasındaki ilişki için bkz. Eduard Fueter, a.g.e., s. 425 ve devamı.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">34</span> <span class="char-style-override-14" xml:lang="tr-TR">Bkz. Eduard Spranger,</span> <span class="char-style-override-15" xml:lang="tr-TR">Wilhelm von Humboldt und die Humanitaetsidee</span><span class="char-style-override-14" xml:lang="tr-TR">, Reuther und Reichard, Berlin, 1909, s. 193.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">35</span> <span class="char-style-override-14" xml:lang="tr-TR">Leopold von Ranke,</span> <span class="char-style-override-15" xml:lang="tr-TR">Politisches Gespraech</span><span class="char-style-override-14" xml:lang="tr-TR">: “Gerçekten tinsel olan” kavramı için bkz. Friedrich Meinecke, “Ranke Rede”,</span> <span class="char-style-override-15" xml:lang="tr-TR">Die Entstehung des Historismus</span><span class="char-style-override-14" xml:lang="tr-TR">, cilt 2, Leibniz Verlag, Münih, s. 640.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">36</span> <span class="char-style-override-14" xml:lang="tr-TR">Wilhelm von Humboldt, “Plan einer vergleichenden Antropologie”,</span> <span class="char-style-override-15" xml:lang="tr-TR">Gesammelte Schriften</span><span class="char-style-override-14" xml:lang="tr-TR">, cilt 4, s. 396.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">37</span> <span class="char-style-override-14" xml:lang="tr-TR">Wilhelm von Humboldt, a.g.m., cilt 4, s. 48 ve devamı.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">38</span> <span class="char-style-override-14" xml:lang="tr-TR">Leopold von Ranke,</span> <span class="char-style-override-15" xml:lang="tr-TR">Deutsche Geschichte im Zeitalter der Reformation</span><span class="char-style-override-14" xml:lang="tr-TR">, Meisterwerke 1, Duncker&amp;Humboldt, Münih-Leipzig, 1875, s. 88.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">39</span> <span class="char-style-override-14" xml:lang="tr-TR">Wilhelm von Humboldt, “Betrachtungen über die Weltgeschichte”, a.g.e., III, s. 357.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">40</span> <span class="char-style-override-14" xml:lang="tr-TR">Leopold von Ranke,</span> <span class="char-style-override-15" xml:lang="tr-TR">Befestigung des deutschen Protestantismus</span><span class="char-style-override-14" xml:lang="tr-TR">, Meisterwerke 4, Duncker&amp;Humboldt, Münih-Leipzig, 1875, s. 67.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">41</span> <span class="char-style-override-14" xml:lang="tr-TR">Özellikle Ranke’nin ideler kuramına Lamprecht tarafından getirilen eleştiri için bkz. “Rankes Ideenlehre und die lungrankianer”,</span> <span class="char-style-override-15" xml:lang="tr-TR">Alle und neue Richtungen in der Geschichtswissenschaft</span><span class="char-style-override-14" xml:lang="tr-TR">, R. Gaertner, Berlin, 1896, s. 26 ve devamı.</span></p>

      </div>

    </div>
</body>
</html>