<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>6.html</title>
  <link href="../Styles/template.css" rel="stylesheet" type="text/css"/>
</head>

<body>
<div id="x6.html" xml:lang="tr-TR">
<div class="Basic-Text-Frame">
<p class="B-l-m-Ba-l---" id="toc_marker-7">YEDİNCİ BÖLÜM</p>

      <p class="Basic-Paragraph para-style-override-9" xml:lang="en-GB"></p>

      <p class="Konu-Ba-l---">BİR TOPLU BAKIŞ</p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-6" xml:lang="en-GB"></p>

      <p class="ALT">I.</p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Tarih felsefesi, kökleri felsefe tarihinin erken dönemlerine kadar uzansa da esas gelişimini (İbn Haldun’u istisna sayacak olursak) son 250 yılda göstermiş bir felsefe disiplinidir. Bir felsefe disiplini için kısa sayılabilecek olan bir geçmişe sahip olmasına rağmen tarih felsefesinin gelişimi öylesine güçlü ve etkili olmuştur ki, özellikle 19. yüzyıl, bazı felsefe tarihçilerince “tarih yüzyılı” olarak adlandırılmıştır. 20. yüzyıla ise, bir önemli yönüyle, 19. yüzyılın kapsamlı tarih felsefelerinden bazılarının (sosyalist blokta Marksist tarih felsefesinin, liberal-kapitalist blokta pozitivist felsefenin) ideolojik kalıp ve sloganlar içinde, politik platformda kıyasıya bir rekabetle etkili oldukları bir yüzyıl olarak bakmak mümkündür. Böyle görüldüğünde, bir disiplin olarak tarih felsefesinin son iki yüzyılda, felsefe tarihi boyunca pek az felsefe disiplinine nasip olmuş bir ilgi yarattığına şüphe yoktur. Fakat bu ilginin, bu disiplin dahilinde yer alan farklı “tarih felsefeleri”nden ancak küçük bir bölümü için geçerli olduğu da açıktır. Bu bölüm, gerçi en kapsamlı tarih felsefelerini, bütüncü/sistemci felsefeler olarak Comte, Hegel ve Marx’ın felsefelerini içine alır. Ne var ki, kitap boyunca ele aldığımız tarih felsefelerinin çokluğu ve çokçeşitliliği anımsandığında, yine de küçük bir bölümdür. Tarih felsefesinin bir felsefe disiplini olarak yarattığı büyük etkinin önemli ölçüde bu küçük bölümden kaynaklanmasının başta politik ve ideolojik olmak üzere çok değişik nedenleri vardır. Bu nedenleri de gözeterek bu küçük bölümdeki tarih felsefelerine yönelmek tabii ki öncelikle felsefe ve kültür tarihinin görevidir. Kitabımızda bunları ele alırken biz de zaman zaman bir felsefe ve kültür tarihçisi tavrıyla hareket etmeye çalıştık. Burada ise artık, etkileri büyük olmuş olan bu küçük bölümdeki tarih felsefeleri de içinde olmak üzere, tarih felsefesi tarihi boyunca ortaya atılmış felsefeler çokluğuna, sistematik ve sınıflandırıcı bir tutumla çok genel olarak kısaca ve topluca yönelmekle yetinebiliriz.</span></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"></p>

      <p class="ALT">II.</p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Çoğul olarak kullanılan “tarih felsefeleri” teriminden, filozoflarımızın farklı tarih anlayışlarının kastedildiği açıktır. Bu tarih felsefelerini karşılaştırabileceğimiz, değerlendirip eleştirebileceğimiz ölçütler tabii ki vardır. Biz burada üç ölçüte başvurarak, tarih felsefelerinin önemli özelliklerinin, sınıflandırıcı bir bakış açısına da yer vererek, bir kez daha anımsatılmasıyla yetiniyoruz.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">1. “Giriş”te ele alınan tüm tarih felsefelerini klasik bir karşıtlık,</span> <span class="char-style-override-11" xml:lang="tr-TR">theoria</span><span class="char-style-override-9" xml:lang="tr-TR">-</span><span class="char-style-override-11" xml:lang="tr-TR">historia</span> <span class="char-style-override-9" xml:lang="tr-TR">karşıtlığı açısından ve bu karşıtlığın kendisini bir ölçüt olarak kullanmak suretiyle değerlendirmek istediğimizi belirttik ve kitap boyunca değerlendirmelerimizi ve ayrıca eleştirilerimizi buna dayandırmayı denedik. Bu karşıtlığı ölçüt olarak aldığımızda, iki tür tarih anlayışı ayırt etmek olanaklıdır:</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">a. Tarihin (geçmişin) bir felsefe etkinliğinin,</span> <span class="char-style-override-11" xml:lang="tr-TR">theoria</span><span class="char-style-override-9" xml:lang="tr-TR">’nın konusu olamayacağını savunan tarih anlayışı.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">b. Tarihin (geçmişin) bir felsefesinin olabilirliğini, tarih (geçmiş) üstüne bir</span> <span class="char-style-override-11" xml:lang="tr-TR">theoria</span><span class="char-style-override-9" xml:lang="tr-TR">’nın imkânını kabul eden anlayış.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Birinci anlayışın genellikle Grek felsefesine ait olduğunu, ama ortaçağda, yeniçağda (Burckhardt, Nietzsche) ve hatta 20. yüzyılda (Lessing) değişik şekillerde temsil edildiğini gördük. İkinci anlayışınsa, Augustinus örneğinde Hıristiyan teolojisinde ve İslam’da ortaya çıktığını, İbn Haldun ve Vico’dan sonra özellikle de 19. yüzyılın bütüncü/sistemci tarih filozoflarında uç noktalara vardırıldığını belirttik. İkinci anlayış doğrultusunda ortaya atılan tarih felsefelerini daha “Giriş”te kendi aralarında</span> <span class="char-style-override-11" xml:lang="tr-TR">döngüsel</span> <span class="char-style-override-9" xml:lang="tr-TR">ve</span> <span class="char-style-override-11" xml:lang="tr-TR">çizgisel</span> <span class="char-style-override-9" xml:lang="tr-TR">tarih felsefeleri olarak ayırmıştık. İbn Haldun, Vico, Spengler ve Toynbee’de döngüsel tarih felsefelerinin; Augustinus, Fichte, Schelling, Hegel ve Marx’ta çizgisel tarih felsefelerinin örnekleri karşımıza çıktı.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">2. Tarih felsefelerini değerlendirebileceğimiz bir ikinci ölçüt olarak, “Giriş”te ve kitap boyunca, bizzat</span> <span class="char-style-override-11" xml:lang="tr-TR">tarih kavramının iki-anlamlılığı</span><span class="char-style-override-9" xml:lang="tr-TR">na başvurduk:</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">a. İnsanların, toplumların geçmişi olarak tarih.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">b. Bu geçmişi inceleyen bilim veya disiplin olarak tarih.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Yukarıda</span> <span class="char-style-override-11" xml:lang="tr-TR">theoria</span><span class="char-style-override-9" xml:lang="tr-TR">-</span><span class="char-style-override-11" xml:lang="tr-TR">historia</span> <span class="char-style-override-9" xml:lang="tr-TR">karşıtlığı ölçütüne göre ayırdığımız iki tip tarih anlayışını ve ayrıca ikinci tip içinde gösterdiğimiz döngüsel ve çizgisel tarih felsefelerini, “tarih” kavramının birinci anlamı esas alınarak, toplumların ve giderek insanlığın geçmişinin felsefi yoldan açıklanabilirliğini veya açıklanamazlığını gösterme girişimleri sayabileceğimizi yeniden görebiliriz. Buna karşılık, ilk örneklerini İbn Haldun ve Vico’da gördüğümüz, 19. yüzyılda Dilthey’la birlikte çok değişik bir şekilde devam eden bir tarz olarak, “tarih felsefesi”nden “tarih bilimi felsefesi” olarak söz edebileceğimizi de gördük. İbn Haldun ve Vico’nun, tarih biliminin metodolojik temellerini sorgulamaları ve buradan bir tür sosyolojiye geçmek istemeleri (İbn Haldun’da “umrân ilmi”, Vico’da “Nuova Scienza”) “tarih bilimi felsefesi”ne birer örnektir. Aynı şekilde Alman Tarih Okulu’nun, Comte’un, Dilthey’ın, Rickert’in, Max Weber’in de böyle bir felsefe tarzı örneklerini sergilediklerini göstermeye çalıştık. Ama özellikle İbn Haldun, Vico ve Comte örneklerinde gördük ki, filozoflarımız “tarih” kavramının her iki anlamını da gözeten global felsefeler geliştirmişlerdir. Yani onlarda “geçmişin felsefesi” olarak tarih felsefesi ile “tarih bilimi felsefesi” olarak tarih felsefesi karşımıza birbiri içine geçmiş bir halde çıkmaktadır. Bir başka deyişle onlar, önce “insanlığın geçmişi” üstüne bir genel görüş ortaya atmışlar; daha sonra tarih biliminin (ve en genelinde sosyal bilimlerin) metodolojisine ve bağlı olarak bir “tarih bilimi felsefesi”ne geçmişlerdir.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">3. Tarih felsefelerini karşılaştırıp değerlendirmede en ayırt edici ve bize en anlamlı görünen bir ölçüt daha vardır. Bu ölçüt, tarih felsefelerini</span> <span class="char-style-override-11" xml:lang="tr-TR">doğalcılık-tinselcilik ayrımı</span> <span class="char-style-override-9" xml:lang="tr-TR">temelinde değerlendirmemize imkân sağlar.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Gördük ki</span> <span class="char-style-override-11" xml:lang="tr-TR">doğalcılık</span><span class="char-style-override-9" xml:lang="tr-TR">, tarihi ve toplumu doğanın bir uzantısı olarak gören, dolayısıyla tarihte ve toplumda doğadakine benzer düzenlilikler ve yasalılıklar arayan bir tutuma sahiptir. Böyle bir doğalcılıktan hareketle tarihin ve toplumun yasalarını ortaya koymak isteyen bir “toplumbilimi” arayışına, önce İbn Haldun’un “umrân” ilminde, 19. yüzyılda ise Comte’un “sosyoloji”sinde ve Marx’ın “diyalektik tarih bilimi”nde rastlıyoruz. İbn Haldun’un döngüsel, Comte’un ve Marx’ın çizgisel tarih anlayışlarına sahip olduklarını gördük. Ama her üç filozof, tarihte ve toplumda doğa yasalarına benzer türden yasalar aramaları yönünden</span> <span class="char-style-override-11" xml:lang="tr-TR">doğalcı</span> <span class="char-style-override-9" xml:lang="tr-TR">bir ortak tutuma sahiptirler. Gerçi Marksizm, tarihe ve topluma doğaya oranla göreli olarak “özerk” denebilecek bir statü de tanır; ama bu özerk alanda yine de doğa yasalarına eşdeğer yasalar bulunduğu iddiasından vazgeçmez. İbn Haldun’un, 19. yüzyıl pozitivizminin ve Marksizmin tarih felsefeleri, bu açıdan doğalcı (en azından doğayı örnek alan) ve belirlenimci (determinist) tarih felsefeleridir.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Buna karşılık tinselcilik, ilk örneğini Vico’da gördüğümüz gibi, insandan yola çıkan, tarihe ve topluma insan etkinliklerinin, insani ide ve değerlerin yön verdiği bir alan olarak bakan tarih felsefelerinin genel adı olarak kavranabilir. Bu genel ad altında Vico, Herder, Fichte, Schelling, Hegel, Droysen, Dilthey, Weber gibi filozofların tarih felsefelerini toplamak mümkündür. Tinselcilikte de doğalcılıkta olduğu gibi, döngüsel (Vico) ve çizgisel (Hegel) tarih felsefeleri ayırt edilebilir ki, bu durum tinselci tarih felsefelerinde de, doğadakinden farklı olduğu iddia edilmiş olsa da, bir tür belirlenimciliğin egemen olduğunu gösterir. Örneğin Vico ve Hegel, tarihi ve toplumu kavramada insandan yola çıkılması gerektiği konusunda ortak bir görüşe sahiptir. Ama onlar her ne kadar biri döngüsel, diğeri çizgisel tarih anlayışından yola çıksalar da tarihte Tanrı’dan gelen bir tinsel belirlenim olduğunu da ileri sürerler. Yani tarih insana ait bir alan olsa bile bu alanda yine de tanrısal türden bir belirlenim vardır. Dolayısıyla onların tarih felsefeleri insan-merkezci (antroposentrik) görünümlerine rağmen aslında tanrı-merkezci (teosentrik) felsefelerdir. Bu örnekler,</span> <span class="char-style-override-11" xml:lang="tr-TR">tinselcilik</span> <span class="char-style-override-9" xml:lang="tr-TR">adı altında topladığımız bu tür tarih felsefelerini,</span> <span class="char-style-override-11" xml:lang="tr-TR">yarı-teolojik tarih metafizikleri</span> <span class="char-style-override-9" xml:lang="tr-TR">olarak adlandırmamıza elverir. Yine</span> <span class="char-style-override-11" xml:lang="tr-TR">tinselcilik</span> <span class="char-style-override-9" xml:lang="tr-TR">adı altında topladığımız ve örneklerini Herder, Droysen, Dilthey, Weber gibi filozoflarda gördüğümüz diğer tarih felsefeleri ise, tarihte doğal veya tanrısal anlamda hiçbir belirlenim kabul etmeyen (özellikle Dilthey ve Weber’de) tamamen insan-merkezci (antroposentrik) felsefeler olmaları dolayısıyla, yukarıda andığımız tarih metafiziklerinden ayrılırlar. Bu yönleriyle de</span> <span class="char-style-override-11" xml:lang="tr-TR">insancı</span> <span class="char-style-override-9" xml:lang="tr-TR">(</span><span class="char-style-override-11" xml:lang="tr-TR">hümanist</span><span class="char-style-override-9" xml:lang="tr-TR">)</span> <span class="char-style-override-11" xml:lang="tr-TR">tarih felsefesi</span> <span class="char-style-override-9" xml:lang="tr-TR">nitelemesini, diğer tinselci tarih felsefelerine ve tarih metafiziklerine göre tam olarak hak eden tarih felsefeleri sayılabilirler. Yarı-teolojik tarih metafizikleri (Vico, Hegel) ile doğalcı tarih felsefelerinin (İbn Haldun, Comte, Marx), her ne kadar birinci gruptakiler tinselci diğerleri doğalcı olsalar da, ortak yönleri belirlenimcilikleridir. İnsancı tarih felsefesi ise, belirlenimcilik karşıtı tutumuyla, doğalcı tarih felsefelerinden olduğu kadar tinselci tarih metafiziklerinden de ayrılır ve bunlarla karşıtlık içindedir.*</span></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"></p>

      <p class="ALT">III.</p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Hiç kuşkusuz, insanın tarihi yorumlama, anlamlandırma ve açıklama çabası bazı dönemlerde seyrek, bazı dönemlerde (özellikle son 250 yıldır) yoğun bir şekilde sürdürülen bir çaba olarak hiç durmamıştır ve bundan sonra da durmayacağı kuvvetle tahmin edilebilir. Tarihi yorumlama, anlamlandırma ve açıklama çabasına giren insan, ne var ki bu çabasında önce bugüne kadar felsefe tarihi içinde aynı çaba sonucu ortaya konulmuş yorumlama, anlamlandırma ve açıklama denemelerini yeterince tanımak zorundadır. Bu kitapta, insanın kendi tarihini yorumlama, anlamlandırma ve açıklama denemelerinin nasıl bir çokluk ve çeşitlilik gösterdiğini sergilemeye çalıştık. Bu denemeler çokluğunun ve çeşitliliğinin sürekli bilincinde olmanın ve kendimize ait bir tarih yorumunu veya açıklamasını bu çokluk ve çeşitlilikle sürekli hesaplaşarak geliştirmenin ve böylece tekyanlılıkların yol açacağı tuzaklardan sakınmanın bir gereklilik ve felsefi olgunluk işareti olarak kendisini hep göstermesi, başlıca dileğimizdir. Kitap, böyle bir gereklilik bilincinin oluşmasında ve bu konuda bir felsefi olgunluğa erişilmesi yolunda katkı sağladığı oranda amacına ulaşmış olacaktır.</span></p>

      </div>

    </div>
</body>
</html>