<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>6.html</title>
  <link href="../Styles/template.css" rel="stylesheet" type="text/css"/>
</head>

<body>
<div id="x6.html" xml:lang="tr-TR">
<div class="Basic-Text-Frame">
<p class="B-l-m-Ba-l---" id="toc_marker-3">ÜÇÜNCÜ BÖLÜM</p>

      <p class="Basic-Paragraph para-style-override-9" xml:lang="en-GB"></p>

      <p class="Konu-Ba-l---">19. YÜZYIL: “TARİH YÜZYILI” (I)<br/>
      TARİH ve ÖZGÜRLÜK</p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"></p>

      <p class="ALT">Kant’ın Tarih Anlayışı: Hipotetik Tarih</p>

      <p class="Basic-Paragraph para-style-override-6" xml:lang="en-GB"></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">18. yüzyılın son çeyreğinin filozofu olmakla birlikte Immanuel Kant (1724-1804), felsefesinin etkileri tüm 19. yüzyıla yayılan bir filozoftur. Özellikle pek çok felsefe tarihçisinin bir “tarih yüzyılı” olarak nitelendirdiği 19. yüzyılın tüm büyük tarih felsefelerinde ve özellikle Alman İdealistleri’nin tarih felsefelerinde Kant’ın geniş etkisini bulmak olanaklıdır. Bu nedenle onun tarih anlayışını bu bölümde ele almak bize uygun göründü.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Geleneksel felsefe-tarih,</span> <span class="char-style-override-11" xml:lang="tr-TR">theoria</span><span class="char-style-override-9" xml:lang="tr-TR">-</span><span class="char-style-override-11" xml:lang="tr-TR">historia</span> <span class="char-style-override-9" xml:lang="tr-TR">karşıtlığı açısından bakıldığında, Herder’in de bir yandan bu karşıtlığı tarih felsefesi düzleminde hümanite aracılığıyla, tarih bilimi düzleminde ise</span> <span class="char-style-override-11" xml:lang="tr-TR">anlama</span> <span class="char-style-override-9" xml:lang="tr-TR">gibi bir yöntemle aşmak istediği, ama yine de Iselin ve Wegelin gibi bu aşma denemesinde biraz çekingen kaldığı görülebilir.</span> <span class="char-style-override-11" xml:lang="tr-TR">Theoria</span><span class="char-style-override-9" xml:lang="tr-TR">-</span><span class="char-style-override-11" xml:lang="tr-TR">historia</span> <span class="char-style-override-9" xml:lang="tr-TR">karşıtlığını, Herder’in tarih felsefesinden etkilendiğini gördüğümüz Kant’ta da bulmaktayız. Kant’a göre, “Historik bilgi akıl bilgisi değildir.”</span><span class="char-style-override-12" xml:lang="tr-TR">1</span> <span class="char-style-override-9" xml:lang="tr-TR">Bizim “historik inanmalar”ımız olabilir; ama tarihsel olaylar çokluğu karşısındaki izlenimlerimizin beslediği bu türden “inanmalar”, bizi asla bir “ilke bilgisi”ne götürmez. Kısacası, bilgikuramsal düzlemde</span> <span class="char-style-override-11" xml:lang="tr-TR">theoria</span><span class="char-style-override-9" xml:lang="tr-TR">-</span><span class="char-style-override-11" xml:lang="tr-TR">historia</span> <span class="char-style-override-9" xml:lang="tr-TR">karşıtlığı aşılamaz. Duruma etik açıdan</span> <span class="char-style-override-9" xml:lang="tr-TR">baktığımızda da aynı şeyi söyleyebiliriz. Tarih yazıcılığından hep, bizim bugünümüz için bir ders çıkarma etkinliği olması da istenegelmiştir. Oysa Kant’a göre, bizim “historik bilgi”miz, dağınık ve bireysel olaylar hakkındaki bilgi olarak, ona dayanarak “etik ilkeler” ‘“türetebileceğimiz bir bilgiden çok, belli etik ilkelerden hareket eden tarihçilerin kendi kanılarıyla süsleyip bize sundukları bir bilgi türü olagelmiştir. Kant’a göre biz, sahip olduğumuz “salt akıl bilgisi” (teorik akıl bilgisi) yanında bir “salt historik bilgi”ye asla ulaşamayız. Böyle bir “salt historik bilgi” ona göre ancak “yabancı bir akla” verilmiş olabilir ki böyle bir bilgi, Herder’in dediği gibi, insan aklı tarafından kendi özelliği içinde bilinemez. Bundan dolayıdır ki, eğer tarihte bir</span> <span class="char-style-override-11" xml:lang="tr-TR">a priori</span> <span class="char-style-override-9" xml:lang="tr-TR">varsa, yani geçmişi, şimdiyi ve geleceği görmeyi sağlayacak bir “tarihsel</span> <span class="char-style-override-11" xml:lang="tr-TR">a priori</span><span class="char-style-override-9" xml:lang="tr-TR">”den söz edilebilirse, böyle bir</span> <span class="char-style-override-11" xml:lang="tr-TR">a priori</span><span class="char-style-override-9" xml:lang="tr-TR">, insan aklına “yabancı” bir şeydir.</span><span class="char-style-override-12" xml:lang="tr-TR">2</span> <span class="char-style-override-9" xml:lang="tr-TR">İnsan aklı, tarihte bir genel ilke, her şeye yön veren bir temel neden bulamaz. Çünkü tarihsel olaylar hakkında tarihçilerin bizlere süsleyerek ya da çarpıtarak sundukları “historik bilgi”miz böyle bir ilke ya da temel neden bulmamıza olanak vermez. Kısacası, Kant’a göre “akılsal olan” ile “tarihsel olan” karşıttır.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Ne var ki bu karşıtlık, Kant’ta yine Herder’in etkisiyle aşılmak istenecektir. Kant’ın Herder’i yakından izlediği, onun tarih felsefesinden oldukça etkilendiği aşağıda görülecektir. Herder’in İnsanlık Tarihi Felsefesi Üzerine Düşünceler’i ile Kant’ın “Dünya Yurttaşlığı Amacına Yönelik Genel Bir Tarih Düşüncesi” (1784) adlı yazısı aynı yıllarda yayımlanır. Kant bu yazısında Herder’in “insan türü”, “insanlık”, “kültür halkaları” gibi terimlerine başvurur. Kant’a göre Herder, tarihte bir “bütünlüğe” tam olarak ulaşılamayacağını, tarihin bir “bütün” olarak asla kavranamayacağını belirtirken haklıdır. Onun tüm tarihe hümanite açısından bakmamız gerektiğini söylemesi de doğrudur. Ama Kant’a göre, tarihe hümanite açısından olduğu kadar ilerleme açısından da bakmak gereklidir. İlerleme gerçi Kant için de insanlık tarihine yayılmış bir şey olarak asla kabul edilemez. Çünkü hep belirtildiği gibi, teorik akıl tarihte böyle bir “genel nitelik” asla saptayamaz. Bu yüzden Kant için ilerleme, teorik değil, pratik açıdan ele alınması gereken bir konudur. Böyle olunca ilerleme, Kant’a göre insanlığın gelişimine topluca bakmak için başvurmamız gereken “son derece yararlı bir ide”dir ve bu niteliğiyle ahlaksal bir değer taşır. Kant’a göre bu ide, insani çabalarımızı anlamlı bir hedefe yöneltmek için gerekli ve yararlı olduğu kadar, koyduğumuz hedeflere ulaşmak için yaptığımız eylemleri bizim gözümüzde anlamlı da kılar. Bu yüzden, tarihte de bir ilerleme görmek, her şeyden önce tarihi bizim gözümüzde anlamlı bir süreç haline getirebilir. Ama en önemlisi, bizim “daha özgür bir insanlık” özlemine dayalı hedeflerimiz açısından tarihe ilerleme idesi altında bakmak ahlaksal bir ödev, bir gereklilik olarak da görünmektedir. Ama ilerleme idesi, beraberinde “erekliliği” de getirir. Çünkü ilerleyen bir şey, daima bir ereğe doğru ilerleyen şeydir. Böyle olunca da Kant’a göre, tarihe ilerleme idesi altında bakabilmek için insani yaşamda bir ereklilik tasarlamak kaçınılmazdır.</span><span class="char-style-override-12" xml:lang="tr-TR">3</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Bizi insani yaşamda bir</span> <span class="char-style-override-11" xml:lang="tr-TR">ereklilik</span> <span class="char-style-override-9" xml:lang="tr-TR">olduğuna vardıracak, bu konuda bizi “ikna edecek” göstergeler var mıdır?</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Kant,</span> <span class="char-style-override-11" xml:lang="tr-TR">Yargıgücünün Eleştirisi</span><span class="char-style-override-9" xml:lang="tr-TR">’nin ikinci bölümünde bir biyoloji felsefesi geliştirir. Ona göre doğa,</span> <span class="char-style-override-11" xml:lang="tr-TR">nedensellik</span> <span class="char-style-override-9" xml:lang="tr-TR">yasasına tabi</span> <span class="char-style-override-11" xml:lang="tr-TR">mekanik</span> <span class="char-style-override-9" xml:lang="tr-TR">bir düzendir. Ama “canlı doğa” ya da “organizmalar” alanında anorganik doğadaki mekanizmden daha</span> <span class="char-style-override-11" xml:lang="tr-TR">fazla</span> <span class="char-style-override-9" xml:lang="tr-TR">ve</span> <span class="char-style-override-11" xml:lang="tr-TR">özel</span> <span class="char-style-override-9" xml:lang="tr-TR">bir duruma rastlarız. Gerçi organizmalar da anorganik doğadaki mekanik yasalarına göre oluşmuşlardır. Ama organizma ürer, büyür; en önemlisi de kendisini yeniler ve bozulmuş bir parçasını onarır</span> <span class="char-style-override-11" xml:lang="tr-TR">gibidir</span><span class="char-style-override-9" xml:lang="tr-TR">. Bu özellik ise, onu salt mekanik bir oluşum olarak görmemizi engeller. O sanki kendisinde bir</span> <span class="char-style-override-11" xml:lang="tr-TR">erek</span> <span class="char-style-override-9" xml:lang="tr-TR">taşır gibi görünmektedir.</span> <span class="char-style-override-11" xml:lang="tr-TR">Ereklilik</span> <span class="char-style-override-9" xml:lang="tr-TR">Kant’a göre, bir şeyin, amacını kendi içinde etkin bir neden olarak taşıması, kendi kendisinin son nedeni olmasıdır. İşte Kant’a göre, organizmada böyle “bir”</span> <span class="char-style-override-11" xml:lang="tr-TR">erek</span> <span class="char-style-override-9" xml:lang="tr-TR">olduğunu bize telkin eden şey, ondaki bu</span> <span class="char-style-override-11" xml:lang="tr-TR">fazla</span> <span class="char-style-override-9" xml:lang="tr-TR">ve</span> <span class="char-style-override-11" xml:lang="tr-TR">özel</span> <span class="char-style-override-9" xml:lang="tr-TR">durumu saptayan kendi aklımızdır. Yargıgücü yetimiz, doğa ile ve özellikle de organik doğa ile</span> <span class="char-style-override-11" xml:lang="tr-TR">analoji</span> <span class="char-style-override-9" xml:lang="tr-TR">içinde, organizmaları</span> <span class="char-style-override-11" xml:lang="tr-TR">sanki</span> <span class="char-style-override-9" xml:lang="tr-TR">erekler koyan bir “aklın” ürünü şeylermiş gibi görmeye başlar. Gerçi nesnelere</span> <span class="char-style-override-11" xml:lang="tr-TR">objektif</span> <span class="char-style-override-9" xml:lang="tr-TR">olarak yönelen</span> <span class="char-style-override-11" xml:lang="tr-TR">teorik akıl</span><span class="char-style-override-9" xml:lang="tr-TR">, nesneleri nedenselliğe bağlı bir mekanizm içinde kavramakla yetinirse de doğa ile analoji kuran yargıgücümüz, organik doğa karşısında bir</span> <span class="char-style-override-11" xml:lang="tr-TR">ereklilik</span> <span class="char-style-override-9" xml:lang="tr-TR">idesiyle çalışmak ister. Böylece insan düşüncesi, salt mekanik bir evren tasarımı yanında erekli bir evren tasarımına da geçer ve genellikle doğanın anlamını ve ereğini sormaktan başlayıp giderek insani ve toplumsal yaşamın anlamını ve ereğini sormaya girişir.</span><span class="char-style-override-12" xml:lang="tr-TR">4</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">İşte, ereklilik idesi altında baktığımızda, Kant’a göre, insani ve toplumsal yaşamdaki erek, “doğal mutluluk” gibi bir erek olamaz. Çünkü doğal mutluluk, güdülerden, mekanik bir evrenin yönlendirdiği duygulanımlardan çıkan bir şeydir. Oysa doğa insana, başka organizmalarda bulunmayan bir şey,</span> <span class="char-style-override-11" xml:lang="tr-TR">akıl</span> <span class="char-style-override-9" xml:lang="tr-TR">denen bir yeti armağan etmiştir ve doğanın insana bu yetiyi armağan etmesinde de</span> <span class="char-style-override-11" xml:lang="tr-TR">sanki</span> <span class="char-style-override-9" xml:lang="tr-TR">bir erek-neden gizli gibidir. Doğa,</span> <span class="char-style-override-11" xml:lang="tr-TR">sanki</span> <span class="char-style-override-9" xml:lang="tr-TR">insandan kendi yaşamını bu yetiye göre düzenlemesini talep etmektedir. Bunun belirtilerini, bizzat insanın zayıf bir doğa varlığı olmasındaki açığı kapatmak için aklını bir araç olarak kullanmasında yakalayabiliriz. Bu yüzden insani-toplumsal yaşamda da insanın bu yaşam tarzını sürdürebilmesini sağlayan şey doğal güdüleri değil, aklına dayanarak koyduğu</span> <span class="char-style-override-11" xml:lang="tr-TR">ahlak yasası</span> <span class="char-style-override-9" xml:lang="tr-TR">olabilir. Ahlak yasası, böylece, doğada bulunmayan, ama doğanın bir armağanı olarak akıl tarafından üretilmiş bir yasa olarak,</span> <span class="char-style-override-11" xml:lang="tr-TR">insan özgürlüğü</span><span class="char-style-override-9" xml:lang="tr-TR">nün bir göstergesi olur.</span><span class="char-style-override-12" xml:lang="tr-TR">5</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">İşte Kant, tarihe bir ereklilik idesi altında bakmamızı sağlayacak ve bunu gerekli kılacak şeyin</span> <span class="char-style-override-11" xml:lang="tr-TR">insan özgürlüğü</span> <span class="char-style-override-9" xml:lang="tr-TR">olduğunu söyler. Ona göre tarih, insan özgürlüğünün gelişmesi açısından görüldüğünde bir anlam kazanır. Yani tarih, bizim için şu sorulara verilecek yanıtlar açısından bir anlam taşır: İnsan özgürlüğü açısından bakıldığında tarihte durum nedir? Tarihte insan özgürlüğünün somutlaşmasına nerede ve ne oranla ulaşılmış veya ulaşılabilecektir?</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Kant’a göre, “Ne tür bir isteme özgürlüğü oluşturulursa oluşturulsun yine de istemenin olgular dünyasındaki görünüşleri, yani insan eylemleri, her doğa olayı gibi doğa yasalarınca belirlenir.”</span><span class="char-style-override-12" xml:lang="tr-TR">6</span> <span class="char-style-override-9" xml:lang="tr-TR">Bu yüzdendir ki yine Kant’a göre, “Tarih, nedenleri ne kadar derinlere gömülü olsa da bu olguların anlatılışıyla ilgilidir.”</span><span class="char-style-override-12" xml:lang="tr-TR">7</span> <span class="char-style-override-9" xml:lang="tr-TR">Peki, bu durumda insanın özgür eyleminin rolü nedir? Kant’a göre tarih bilimi, “tarihsel olayların karmakarışık ve düzensiz akışı” içinde, yine de “insan yeteneklerinin yavaş ama sürekli gelişimini izleyebilir ve bu, tarihte bir</span> <span class="char-style-override-11" xml:lang="tr-TR">ilerleme</span> <span class="char-style-override-9" xml:lang="tr-TR">olduğu konusunda bizi umutlandırabilir.” Çünkü tarihe insanın özgür eylemlerinin gelişme ve ilerleme tarihi olarak bakamadığımız sürece, insani olaylar “anlamsız bir gidiş” olarak kalır. Öyle ki, tarihe insan özgürlüğünün gelişme ve ilerleme süreci olarak bakamadığımız takdirde tarih tümüyle bir “çılgınlık” süreci, bir anlamsızlıklar yığını olarak görünür. Bu yüzden tarih filozofu iki seçenek karşısındadır: 1. O ilk planda tarihsel olayların “karmakarışık ve düzensiz bir gidiş”i olduğunu görmekte, nedensellik ilkesine göre çalışan ve yasalar peşinde olan</span> <span class="char-style-override-11" xml:lang="tr-TR">teorik akıl</span> <span class="char-style-override-9" xml:lang="tr-TR">yoluyla tarihte bir düzenlilik bulamamakta ve “insanların toplu edimlerinin kendi rasyonel amaçlarına yöneldiğini varsayamamakta”dır.</span><span class="char-style-override-12" xml:lang="tr-TR">8</span> <span class="char-style-override-9" xml:lang="tr-TR">Tarih filozofunu bekleyen ilk şey, işte bu</span> <span class="char-style-override-11" xml:lang="tr-TR">theoria</span><span class="char-style-override-9" xml:lang="tr-TR">-</span><span class="char-style-override-11" xml:lang="tr-TR">historia</span> <span class="char-style-override-9" xml:lang="tr-TR">karşıtlığıdır. Bu durumda o, tarihe bir anlam verme konusunda teorik akıldan bu aşamada yardım umamaz ve tarihsel olayları doğa olayları gibi açıklayamaz. Kısacası, teorik akla dayalı bir tarih felsefesi olamaz. 2. Ama tarih filozofu, yargıgücünün organik doğayla analoji kurarak ürettiği</span> <span class="char-style-override-11" xml:lang="tr-TR">ereklilik</span> <span class="char-style-override-9" xml:lang="tr-TR">idesi altında, tarihte de doğada olduğu gibi bir “plan” olduğunu varsayacak olursa; bu durumda ve bundan sonra “tarih için yönetici bir ilke” aramak zorunda kalacaktır.</span><span class="char-style-override-12" xml:lang="tr-TR">9</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">İşte Kant, karmakarışık ve düzensiz bir rastlantısallıklar yığını olarak tarihin (</span><span class="char-style-override-11" xml:lang="tr-TR">res gestae</span><span class="char-style-override-9" xml:lang="tr-TR">) bu görünümüyle bize ancak “yabancı bir aklın yönetici ilkeleri”ne göre bir yasalılığının olabileceğini telkin etmekten başka bir olanak sunmayan teorik akıldan bu noktada ayrılıp yargıgücü yetimize dayanarak, doğada olduğu gibi tarihte de bir</span> <span class="char-style-override-11" xml:lang="tr-TR">erek</span> <span class="char-style-override-9" xml:lang="tr-TR">arayabileceğimizi belirtir. (Herder bu “yabancı akıl”a “tanrısal öngörü” demişti. Kant bu</span> <span class="char-style-override-11" xml:lang="tr-TR">akıl</span><span class="char-style-override-9" xml:lang="tr-TR">’a bir tanrısallık yüklemeden, onu sadece “yabancı” nitelemesiyle anar. Daha sonra Hegel, Kant’ın “yabancı akıl”ını, Herder gibi tanrısal akıl olarak anlayacak ama Herder ve Kant’ın bilinemezliğini savundukları bu akıl ile insan aklını –tıpkı Herakleitos’un</span> <span class="char-style-override-11" xml:lang="tr-TR">logos</span><span class="char-style-override-9" xml:lang="tr-TR">’u gibi– türdeş sayacak ve tarihe yön veren şeyin işte bu akıl olduğunu ileri sürecektir.) Çünkü Kant’a göre ereklilik idesinden vazgeçersek, “amaçsız işleyen bir doğa”yı karşımızda buluruz ve aynı şey tarihte de karşımıza çıkar. Eğer tarihte de erek koyan bir “aklın yönetici ilkesi” yoksa, tarihte bizi bekleyen şey, ancak “rastlantının kasveti” olup çıkar.</span><span class="char-style-override-12" xml:lang="tr-TR">10</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Böylece Kant bir tarih felsefesinin olabilirliğini, tarihe, tarihte ereklilik gözeten insan aklının gelişim ve ilerleme süreci olarak bakmakla bulabileceğimizi vurgulamış olur. Çünkü bizzat insan aklının gelişimi bireysel planda değil, toplumsal düzeyde olmaktadır. Öyle ki, “İnsanda –yeryüzünde tek akıl sahibi yaratık olarak– aklın kullanımına yönelen doğal yetenekler, tam olarak bireyde değil, ancak tür içinde gelişebilirler.”</span><span class="char-style-override-12" xml:lang="tr-TR">11</span> <span class="char-style-override-9" xml:lang="tr-TR">Çünkü akıl, insanın sahip olduğu güçleri kullanırken kurallar üretmesini sağlayan bir yetenek olarak, insanın “doğal içgüdünün sınırlarının çok ötesine” geçmesini sağlar.</span><span class="char-style-override-12" xml:lang="tr-TR">12</span> <span class="char-style-override-9" xml:lang="tr-TR">Aklın kendisi içgüdüsel işlemez. Tersine, onun işleme tarzı ve gelişimi, ilerlemesi “bir çaba, deneme ve öğrenim gerektirir.”</span><span class="char-style-override-12" xml:lang="tr-TR">13</span> <span class="char-style-override-9" xml:lang="tr-TR">Bu ise tek insanın çabasıyla değil, “insan türü”nün ortak çabalarıyla gerçekleşir. Aklın bu ilerlemesi kuşaktan kuşağa aktarılır ve bizzat bu ilerleme bir</span> <span class="char-style-override-11" xml:lang="tr-TR">akıl idesi</span> <span class="char-style-override-9" xml:lang="tr-TR">olarak, yine insan türünün bir hedefi haline gelir ve gelmelidir. Eğer insan kendi yeteneklerini kurallar koyarak yönlendiren ve “ilerleyen” bir akla sahip olmasaydı, bu yetenekler boşuna ve amaçsız şeyler olarak görülür ve “bilgeliğini temel ilke almamız gereken doğanın yalnızca insan konusunda çocukça oyunlara daldığı kuşkusu uyanırdı.”</span><span class="char-style-override-12" xml:lang="tr-TR">14</span> <span class="char-style-override-9" xml:lang="tr-TR">Öyleyse doğa bize aklı armağan etmekle bizden bir şey talep etmektedir ki, o da şudur: “İnsan hayvani varlığının mekanik düzeni ötesindeki her şeyi kendisi yapmalı; içgüdüsüz olarak ve kendi aklıyla kendisi için gerçekleştirdiklerinin verdiği mutluluktan ve yetkinlikten başka hiçbir mutluluk ve yetkinliğe katılmamalıdır.”</span><span class="char-style-override-12" xml:lang="tr-TR">15</span> <span class="char-style-override-9" xml:lang="tr-TR">Mademki “doğa insana akıl ve akla dayanan isteme özgürlüğü vermiştir .... her şeyi kendisi yapmalıdır.”</span><span class="char-style-override-12" xml:lang="tr-TR">16</span> <span class="char-style-override-9" xml:lang="tr-TR">Doğa insanı doğal varlık yaparken cimri davranmıştır, insan zayıf bir hayvandır; ama buna karşılık ona, her şeyini ona dayanarak yapabileceği bir akıl bağışlamıştır. Böylece o, “birey olarak ölümlü, tür olarak ölümsüz” olan bu akıllı varlıklar sınıfından yeteneklerini yetkinleştirmeyi başarmasını istemiştir. Bu konuda doğanın kullandığı “araç” ise, toplumdaki antagonizmadır. Bu antagonizma, insanın “toplumdışı toplumsallığı”dır (</span><span class="char-style-override-11" xml:lang="tr-TR">ungesellige Geselligkeit</span><span class="char-style-override-9" xml:lang="tr-TR">). İnsanda “toplum olma eğilimi” kadar, bu eğilime karşı “sürekli bir direnç” de vardır.</span><span class="char-style-override-12" xml:lang="tr-TR">17</span> <span class="char-style-override-9" xml:lang="tr-TR">İnsana akıl yoluyla yeteneklerini geliştirme olanağı ancak toplum içinde açıktır; ama o, birey olarak bencil ve toplum dışı isteklere de sahiptir. İnsan, bu antagonizma içinde güçlülük, mülkiyet, şeref gibi ilkel ve doğal bencil isteklerini yine de ancak toplum içinde doyurabilir ki, bu onu tüm bencilliklerini toplum içinde sergilemeye iter. Böylece tutkularının peşinde koşarken, farkında olmadan toplumun gelişimine katkıda bulunmuş olur. (Hegel, buna ileride “aklın hilesi” –</span><span class="char-style-override-11" xml:lang="tr-TR">List der Vernunft</span><span class="char-style-override-9" xml:lang="tr-TR">– diyecektir). Böylece onun ilgi ve beğenilerine toplumsallık karışmış olur ki, zamanla, bir arada yaşama koşulları olarak, “pratik ilkeler” ve “ahlaksal ayrımlar” koymaya ve kültürel varlık olmaya geçer. Böylece toplumsal birlik ahlaksallaşır. Ahlaksal yaşama geçmiş olan insan için en büyük sorunsa, “evrensel adalet yaptırımını uygulayacak bir yurttaşlar toplumuna ulaşmaktır.”</span><span class="char-style-override-12" xml:lang="tr-TR">18</span> <span class="char-style-override-9" xml:lang="tr-TR">Doğanın bu aşamada insandan talep ettiği şey, buna göre şöyle açığa çıkmış olur: İnsan kendi aklı ve bu akla dayalı özgür istemesiyle “en fazla özgürlüğü olan ve bu özgürlüğü güven altına alan bir toplum”u gerçekleştirmelidir.</span><span class="char-style-override-12" xml:lang="tr-TR">19</span> <span class="char-style-override-9" xml:lang="tr-TR">Bunun için ilk koşul, insan aklının bir ürünü olarak, “tam adaletli bir yurttaşlık anayasası” yapılmasıdır.</span><span class="char-style-override-12" xml:lang="tr-TR">20</span> <span class="char-style-override-9" xml:lang="tr-TR">Böylece insanlar, kendileri için kendilerine getirdikleri bir zorunlulukla, yani ahlaksal adıyla bir “gereklilik” tasarımı altında doğanın kendilerinden talep ettiği aklı özgürce kullanma edimini yerine getirmiş olurlar.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Ama “insan türünün çözümleyeceği en güç sorun” da burada ortaya çıkar. Çünkü burada “insanın toplumdışılığı” ile onun “toplum olma eğilimi” arasındaki antagonizma yeniden karşımızdadır. İnsan bencil doğal yanının etkisiyle, özgürlüğünü daima kötüye kullanma eğilimindedir. Bu yüzden yasaları uygulayacak yöneticilere ihtiyaç vardır. Ama yöneticinin ya da yöneticilerin kendisi ya da kendileri de yönetilenler gibi bencil, doğal eğilimlere sahiptirler. Bu yüzden, insanları yönetenlerden “tam bir adalet” beklemek, çözümlenmesi en güç sorun olarak görünür. Çünkü insanları yine insanlar yönettiği sürece, bir “en üst otorite”nin de yine bencil ve ilkel eğilimlere sahip insanlar tarafından kullanılması kaçınılmazdır. Rousseau, “tam adalet”in sağlanabilmesiyle ilgili, “İnsanları yönetmek için Tanrılar gerek,” demişti. Bu sorun, asla tam çözümü olmayan bir sorun olarak görünmektedir. Kant’a göre, “İnsanın yapılmış olduğu eğri odundan dümdüz çıkacak hiçbir şey yontulamaz.”</span><span class="char-style-override-12" xml:lang="tr-TR">21</span> <span class="char-style-override-9" xml:lang="tr-TR">Bu yüzden doğa bizden ancak bu ideye, yani “tam adaletli bir toplum”a yaklaşmamızı isteyebilir. Yani “tam adalet”i gerçekleştirmek, bize ancak önümüze koymamız gereken bir</span> <span class="char-style-override-11" xml:lang="tr-TR">ödev</span> <span class="char-style-override-9" xml:lang="tr-TR">olarak görünür. Bu ödev de tüm insan türünün bir evrensel hukuk ve evrensel yurttaşlık altında tek bir toplum olmaya yönelmesi ödevidir. İnsan türünü yönlendiren</span> <span class="char-style-override-11" xml:lang="tr-TR">ereğin</span> <span class="char-style-override-9" xml:lang="tr-TR">ne olduğu ise, ancak böyle bir evrensel çerçeve kurulduktan sonra, yani tüm insani yeteneklerin tam adaletin gerçekleşmiş olduğu böyle bir ortamda göstereceği gelişmeye göre anlaşılabilir.</span><span class="char-style-override-12" xml:lang="tr-TR">22</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Bu açıdan bakıldığında Kant, tarihe, ona karmakarışık ve düzensiz bir gidiş olarak bakan</span> <span class="char-style-override-11" xml:lang="tr-TR">teorik akıl</span><span class="char-style-override-9" xml:lang="tr-TR">la değil de yargıgücünün ürettiği</span> <span class="char-style-override-11" xml:lang="tr-TR">ereklilik</span> <span class="char-style-override-9" xml:lang="tr-TR">idesi altında çalışan</span> <span class="char-style-override-11" xml:lang="tr-TR">pratik akıl</span><span class="char-style-override-9" xml:lang="tr-TR">la eğildiğimizde, tarihte böyle bir ereğe doğru bir ilerleme görebileceğimizi belirtir. Ama Kant’a göre, bilim ve sanattaki bu ilerlemeye rağmen akılcı yoldan konulmuş bir ereğe varma konusunda henüz çok başlangıçlarda olduğumuzu unutmamalıyız. Bizler, tam adalete dayalı evrensel hukuku ve evrensel yurttaşlığı gerçekleştiremediğimiz sürece, insan türünün “tüm tarihine egemen olan plan gizli kalır.”</span><span class="char-style-override-12" xml:lang="tr-TR">23</span> <span class="char-style-override-9" xml:lang="tr-TR">Yani bu planı görebilmemiz için önce “insanlığın yetkin bir yurttaşlar birliğinin kurulmasını hedef almalıyız.”</span><span class="char-style-override-12" xml:lang="tr-TR">24</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">İşte Kant’a göre, bir “tarih felsefesi”nin olabilirliği, böyle bir ahlaksal gereklilik tasarımı altında ortaya çıkmaktadır. Doğanın bizden talep ettiği şeyin böyle bir “evrensel birlik” olduğunu kavramış olmamız, “genel dünya tarihini işleyecek bir felsefi girişimin mümkün olduğu”nu gösterdiği gibi, bu felsefi girişimin “bizzat doğanın amacını ilerletebileceği” de kabul edilmelidir.</span><span class="char-style-override-12" xml:lang="tr-TR">25</span> <span class="char-style-override-9" xml:lang="tr-TR">Tarihsel olayların teorik akla uygun bir rasyonelliği olduğu düşüncesi, Kant’a göre “saçma”dır.</span><span class="char-style-override-12" xml:lang="tr-TR">26</span> <span class="char-style-override-9" xml:lang="tr-TR">Çünkü böyle bir düşünce, bizi tarihte de bir</span> <span class="char-style-override-11" xml:lang="tr-TR">mekanizm</span> <span class="char-style-override-9" xml:lang="tr-TR">aramaya götürür ki bu, insan özgürlüğünü hiçe saymak demektir. Tarihte bir rasyonellik arayacaksak bu, teorik akıl yardımıyla tarihi de doğa gibi mekanik yoldan açıklamaya çalışan bir rasyonalite, yani bir kör</span> <span class="char-style-override-11" xml:lang="tr-TR">determinizm</span> <span class="char-style-override-9" xml:lang="tr-TR">olamaz. Tarihte ancak kendi aklımıza dayanarak kurduğumuz, erekler koyduğumuz ölçüde bir rasyonalite, yani tamamen bizim özgürlüğümüze göre şekillenen bir rasyonalite arayabiliriz. Gerçi biz doğanın bizi özgür kılmakla güttüğü gizli amacı asla bilemeyiz. Ama bizi özgür kılmakla, bizden aklımızı kullanmamızı talep ettiğini görebiliriz. Öyleyse bize düşen</span> <span class="char-style-override-11" xml:lang="tr-TR">ödev</span><span class="char-style-override-9" xml:lang="tr-TR">, pratik aklımıza dayanarak, özgür istencimizle hareket ederek bir evrensel birlik gerçekleştirmektir. Böylece, “tüm tarih”e de böyle bir ide altında bakma olanağına, tarihi bize anlamlı kılacak bir olanağa kavuşmuş oluruz. Bu demektir ki, bir “tarih felsefesi” ancak böyle bir evrensel birlik idesi göz önünde tutularak yapılabilir. Öyle ki tarih felsefesinde bir</span> <span class="char-style-override-11" xml:lang="tr-TR">a priori</span><span class="char-style-override-9" xml:lang="tr-TR">’den söz edebilseydik, bu ancak “dünya yurttaşlığı”, “evrensel birlik”, “cumhuriyetçi dünya devleti” türünden bir ide olabilirdi. Bir “dünya tarihi felsefesi” de ancak böyle yapılabilir. Ama Kant hemen şunu ekler: “</span><span class="char-style-override-11" xml:lang="tr-TR">A priori</span> <span class="char-style-override-9" xml:lang="tr-TR">bir kuralı belli bir ölçüde izleyen bu evrensel tarih idesini, aslolan, empirik tarzda yazılan tarihin yerine geçirmek istediğimi söylemek, niyetimi yanlış anlamak olur. Benim düşüncem yalnızca, tarihi iyi bilen felsefi bir kafanın değişik açıdan neye girişebileceğiyle ilgilidir.”</span><span class="char-style-override-12" xml:lang="tr-TR">27</span> <span class="char-style-override-9" xml:lang="tr-TR">Bu bakımdan Kant’a göre, “evrensel tarih idesi”, filozof için</span> <span class="char-style-override-11" xml:lang="tr-TR">hiliastik</span> <span class="char-style-override-9" xml:lang="tr-TR">(bin yıllık) bir ereğin, yani dünya yurttaşlığı hedefine varılmakla ulaşılabilecek bir ereğin idesidir. Böyle bir ide, pratik akıl sahibi olan, kendi yasasını kendisi koyan bir insanlık için bir ütopya, bir fantazya da değildir. Tersine, böyle bir ideye ulaşabileceğimizi telkin eden</span> <span class="char-style-override-11" xml:lang="tr-TR">tarihsel işaretler</span> <span class="char-style-override-9" xml:lang="tr-TR">(Fransız Devrimi gibi) bile vardır. Biz bu işaretleri, “tarihsel deneyimin zayıf aralıkları”nda görebiliriz.</span><span class="char-style-override-12" xml:lang="tr-TR">28</span> <span class="char-style-override-9" xml:lang="tr-TR">Hatta örneğin, Greklerin Roma’ya, Roma’nın onu yıkan barbarlara ve bizlere yaptığı etkilere baktığımızda, bir dünya yurttaşlığına doğru “düzenli bir ilerleme” bile keşfedebiliriz. (Oysa Herder, tarihte “parlayan anlar”a bakıp bir ilerleme düşüncesine geçemeyeceğimizi söylemişti.) Öyle ki aklını kullandığı sürece, özgür insan böyle bir sonu “güvenle bekleyebilir.”</span><span class="char-style-override-12" xml:lang="tr-TR">29</span> <span class="char-style-override-9" xml:lang="tr-TR">Bu nedenle Kant’a göre bir “tarih felsefesi”,</span> <span class="char-style-override-11" xml:lang="tr-TR">insanın daha fazla özgürlüğe doğru ilerlediği</span> <span class="char-style-override-9" xml:lang="tr-TR">düşüncesi olmadan yapılamaz.</span><span class="char-style-override-12" xml:lang="tr-TR">30</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Böyle bir tarih felsefesi, yukarıda da belirtildiği gibi, empirik çalışan bir bilim olarak tarihi (</span><span class="char-style-override-11" xml:lang="tr-TR">historia rerum gestarum</span><span class="char-style-override-9" xml:lang="tr-TR">) ortadan kaldıramaz, onun yerine geçemez. Olsa olsa böyle bir “tarih felsefesi”, tarih bilimine “insan eylemlerinin plansız yığınını en azından bir</span> <span class="char-style-override-11" xml:lang="tr-TR">sistem</span> <span class="char-style-override-9" xml:lang="tr-TR">içinde betimlemek”</span><span class="char-style-override-12" xml:lang="tr-TR">31</span> <span class="char-style-override-9" xml:lang="tr-TR">için bir “ipucu”, bir “gösterge” sağlamış olur. Tarih bilimi karşısında böyle bir “tarih felsefesi”, Kant’a göre, ancak ereksel düşünen pratik aklın bir kurgusu, bir “hipotez”i olarak kabullenilebilir.</span><span class="char-style-override-12" xml:lang="tr-TR">32</span> <span class="char-style-override-9" xml:lang="tr-TR">Çünkü “tüm tarih”i insan özgürlüğünün gelişim ve ilerleme tarihi olarak görmek, teorik aklın üretebileceği ya da onaylayacağı bir şey değildir. Böyle bir ide, olsa olsa pratik aklın bir</span> <span class="char-style-override-11" xml:lang="tr-TR">a priori</span><span class="char-style-override-9" xml:lang="tr-TR">’si olarak kabul edilebilir ki, böyle bir ideyle iş gören bir “tarih felsefesi”, bu nedenle bir</span> <span class="char-style-override-11" xml:lang="tr-TR">hipotetik tarihten</span> <span class="char-style-override-9" xml:lang="tr-TR">ibaret kalır.</span><span class="char-style-override-12" xml:lang="tr-TR">33</span> <span class="char-style-override-9" xml:lang="tr-TR">“Hipotetik tarih” olarak böyle bir tarih felsefesi, karmakarışık ve düzensiz tarihsel malzemenin seçimi için elimize bir ölçüt tutuşturmuş olur; bu ölçüt de “dünya yurttaşlığı”dır. Kısacası, böyle bir “hipotetik tarih”in dayanacağı “tarih</span> <span class="char-style-override-11" xml:lang="tr-TR">a priori</span><span class="char-style-override-9" xml:lang="tr-TR">’si”, teorik akıldaki</span> <span class="char-style-override-11" xml:lang="tr-TR">a priori</span> <span class="char-style-override-9" xml:lang="tr-TR">gibi zorunluluk taşımaz; o ancak pratik akıl için kabullenilmiş bir</span> <span class="char-style-override-11" xml:lang="tr-TR">a priori</span><span class="char-style-override-9" xml:lang="tr-TR">, bir</span> <span class="char-style-override-11" xml:lang="tr-TR">heuristik</span> <span class="char-style-override-9" xml:lang="tr-TR">(yol gösterici) ilke sayılabilir. Çünkü aklın etkin olmadığı bir insanlık tarihi, bize ancak bir kaos olarak görünecektir.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Görüleceği gibi Kant, bir “tarih felsefesi”nin olabilirliğini büyük ölçüde bazı</span> <span class="char-style-override-11" xml:lang="tr-TR">etik postulatlara</span> <span class="char-style-override-9" xml:lang="tr-TR">bağlamış olur. Gerçi o, tarihte ayrıca bir olağan ilerlemeden, bir</span> <span class="char-style-override-11" xml:lang="tr-TR">legal ilerlemeden de</span> <span class="char-style-override-9" xml:lang="tr-TR">söz eder. Kant’a göre, tarihte tekniklerin, zanaatların, becerilerin gelişip zenginleşmesi anlamında bir legal ilerlemeden de söz edilebilir. İnsan bu ilerlemeyi doğayı taklit ederek sağlar. İnsan açısından bu legal ilerlemeye, insanın</span> <span class="char-style-override-11" xml:lang="tr-TR">teorik aklının</span> <span class="char-style-override-9" xml:lang="tr-TR">doğayla analoji içindeki ilerlemesi gözüyle bakabiliriz. Hatta bilimdeki, teknikteki, zanaatlardaki, becerilerdeki bu ilerleme bize</span> <span class="char-style-override-11" xml:lang="tr-TR">zorunluymuşçasına</span> <span class="char-style-override-9" xml:lang="tr-TR">da görünebilir. Ama Kant’a göre tarihe böyle bir legal ilerleme altında bakmak, yani tarihte</span> <span class="char-style-override-11" xml:lang="tr-TR">teorik aklın</span> <span class="char-style-override-9" xml:lang="tr-TR">gelişimini izlemek, her ne kadar yararlı bir çaba olsa da bu çabaya bir “tarih felsefesi” gözüyle bakamayız. Bir “tarih felsefesi”, tarihteki legal ilerlemeyi değil,</span> <span class="char-style-override-11" xml:lang="tr-TR">ahlaksal ilerleme</span><span class="char-style-override-9" xml:lang="tr-TR">yi, yine bazı etik postulatlar altında izleyen bir çaba olabilir. Ahlaksal ilerleme ise Kant’a göre, bize legal ilerleme gibi zorunluymuşçasına görünmez. İnsanın toplumdışı yanının ağır bastığı tarihsel dönemler de vardır. Bu yüzden ahlaksal ilerleme düz değil, inişli çıkışlı bir ilerlemedir ve ancak insanın, “dünya yurttaşlığı”na, “sonsuz barış”a ulaşmasından sonra düz ve çizgisel bir ilerlemeye dönüşebilecektir. (Bu noktada Kant’ın kısmen Herder’e yaklaştığı söylenebilir). Ve bu nedenle ahlaksal ilerleme ancak özgür insana açık bir</span> <span class="char-style-override-11" xml:lang="tr-TR">olanak</span><span class="char-style-override-9" xml:lang="tr-TR">tır. Bu yüzden bu olanağı gerçekliğe dönüştürebilmek için, insanlık tarihi, insanın özgürleşme sürecinin tarihi, “özgürlük tarihi” olarak görülmelidir.</span><span class="char-style-override-12" xml:lang="tr-TR">34</span> <span class="char-style-override-9" xml:lang="tr-TR">Öyle ki bu tarih, insanın hayvani yaradılışından, güdülerinin yönlendiriciliğinden “aklın yol göstericiliğine ve özgürlüğe geçişinin tarihi” olarak işlenmelidir.</span><span class="char-style-override-12" xml:lang="tr-TR">35</span> <span class="char-style-override-9" xml:lang="tr-TR">Bu yüzden tarihteki legal ilerleme, kendisine özgür iradesiyle ahlak yasaları ve erekler koyabilen pratik akıl sahibi insanın ahlaksal ilerlemesiyle bütünleştiği oranda bir “felsefi anlam”a kavuşur. Salt ahlaksal ideler olarak</span> <span class="char-style-override-11" xml:lang="tr-TR">özgürlük</span> <span class="char-style-override-9" xml:lang="tr-TR">ve</span> <span class="char-style-override-11" xml:lang="tr-TR">eşitlik</span> <span class="char-style-override-9" xml:lang="tr-TR">ideleri olmadan bir “hukuk devleti”, bir “evrensel birlik” ülküsüne geçilemez. Öyleyse bu gibi ide, tasarım ve ülküler olmadan da bir “tarih felsefesi” yapılamaz.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Bu görüşleriyle Kant, ilerlemeyi büyük ölçüde</span> <span class="char-style-override-11" xml:lang="tr-TR">ahlaksal ilerleme</span> <span class="char-style-override-9" xml:lang="tr-TR">olarak konumlamış olur. “Tarih felsefesi”, özgürlük idesi altında tarihe bakan bir felsefi girişimdir.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Aslında Kant da, Herder de tarihi</span> <span class="char-style-override-11" xml:lang="tr-TR">bütünüyle</span> <span class="char-style-override-9" xml:lang="tr-TR">açıklamaya çalışan tarih filozofları olmaktan çok, “tarih felsefesi”nin olabilirliğini tartışan tarih filozoflarıdır. Onların tarih felsefesinin olabilirliği üstüne düşünceleri, daha sonra 19. yüzyıl boyunca Alman felsefe geleneğine egemen olacak olan iki tip tarih anlayışının dayanaklarını oluşturacaktır. Alman idealistleri, Kant’ın tarihe “özgürlük tarihi” olarak bakma düşüncesinden hareket ederken; Alman Tarih Okulu’ndan Dilthey’a kadar uzanan bir gelenek, Herder’e bağlı kalacaktır.</span></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"></p>

      <p class="ALT">Alman İdealizmi’ne Kadar Almanya’da<br/>
      Tarih Felsefesi</p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Kant’ın tarih felsefesinden çağdaşı olan Friedrich Maier, Johann Adam Weishaupt ve Louis Frédéric Ancillon gibi tarih yazar ve yorumcularının da etkilendiği görülür. Ancillon’a göre tarih felsefesi, tüm insani olup-bitmeler (</span><span class="char-style-override-11" xml:lang="tr-TR">res gestae</span><span class="char-style-override-9" xml:lang="tr-TR">) hakkında</span> <span class="char-style-override-11" xml:lang="tr-TR">akılcı</span> <span class="char-style-override-9" xml:lang="tr-TR">bir yanıt arama girişimidir. Bu haliyle tarih felsefesi, insanlığın ulaşacağı “son aşama”yı özgürlük olarak görür ve tarihe özgürlük idesi altında bakar. Böyle olduğu içindir ki aslında tarih felsefesi, geçmişin “reel” bilgisine ulaşmaktan çok, bir “gelecek araştırması”dır. Çünkü Ancillon’a göre akıl olmasaydı, evren ve tarih amaçsız, başıboş bir kaos olarak kalırdı. Bu yüzden evreni ve tarihi akla uygun bir ereklilik altında görmek, insan için kaçınılmazdır. Friedrich Maier de Kant’ın belirlemelerini benimser. Ama ona göre, tarih felsefesi sadece bir “evrensel birlik” idesine göre kurulamaz. Bunun yanı sıra “olayların oluş tarzları”nı, “yasalar”ını, yine tarihsel olaylara bakarak çıkarması gereken tarih biliminin felsefesi de olmalıdır. Yani tarih felsefesi, tarih biliminin dayanacağı ilkeleri ve yasaları da belirleyecektir. Böyle bir tarih bilimi de Maier’e göre, fizik, psikoloji ve antropoloji gibi bir bilim olarak, bilimler sistemi içindeki yerini alacaktır. Adam Weishaupt’a göre “Fizik doğada olduğu gibi, politik ve ahlaksal dünyada da aynı yasalar hüküm sürer.”</span><span class="char-style-override-12" xml:lang="tr-TR">36</span> <span class="char-style-override-9" xml:lang="tr-TR">Böyle olduğu için de Weishaupt’a göre, tarih bilimi, doğa bilimleri gibi öndeyiler (</span><span class="char-style-override-11" xml:lang="tr-TR">Prognose</span><span class="char-style-override-9" xml:lang="tr-TR">) yapabilir ve geçmişe bakarak geleceğin nasıl olacağını görebilir. Bir tarih felsefesi de yasalara dayalı olarak çalışan bir tarih biliminin sonuçlarına göre bir “geleceği görme”, bir “kehanet” işini yüklenebilir ve aynı olayların aynı sonuçları vereceğini bildiğinden, kendisinde bir “kehanetçilik” hakkı bulabilir.</span><span class="char-style-override-12" xml:lang="tr-TR">37</span> <span class="char-style-override-9" xml:lang="tr-TR">Ne var ki Kant’tan etkilenen bu yazarların, Kant’ın bir tarih felsefesinin olabilirliğini teorik akılda değil de pratik akılda bulduğunu atlamış olmaları ilginçtir. Onlar sanki Kant’ın teorik akıl-pratik akıl ayrımını ortadan kaldırıp akıldan sadece teorik aklı anlamış gibidirler. Böyle olunca da</span> <span class="char-style-override-11" xml:lang="tr-TR">theoria</span><span class="char-style-override-9" xml:lang="tr-TR">-</span><span class="char-style-override-11" xml:lang="tr-TR">historia</span> <span class="char-style-override-9" xml:lang="tr-TR">karşıtlığını, tarihte doğabilimsel anlamda düzenleyici ilke ve yasalar bulunabileceğini varsayarak aşmak ister görünürler. Özellikle Maier ve Weishaupt 19. yüzyılda daha sonra Marx’ta örneğini göreceğimiz determinist tarih anlayışının ilk habercileri olarak görülebilirler.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Kant’ın ve özellikle Herder’in etkisiyle, 18. yüzyıl sonları ile 19. yüzyıl başlarında Almanya’da artık, bir savaşlar ve hükümdarlar tarihi olarak geleneksel politik tarih yazıcılığının dar kalıplarının zorlandığı, yeterli olmasa da ahlak, hukuk, sanat ve din tarihlerini bir arada içeren bir kültür tarihçiliği geleneğinin başladığı görülür. Buna koşut olarak “tarih felsefesi” teriminden bir “kültür tarihi felsefesi”nin anlaşıldığı da saptanabilir. Örneğin Karl Franz von Irwing’e göre, böyle bir “kültür tarihi felsefesi” için en ilgi çekici olabilecek konulardan birisi, insanın metafiziksel ve dinsel düşüncesinin tarihine eğilmek, “insanın kendi aklının ürünü olan ölçütleri kendi dışına nasıl taşımış olduğu”nu ve sonradan yine kendi aklının ürünü olan bir “mutlak otorite” (Tanrı, kutsal güç, töz vb.) tasarımına kendisini nasıl bağımlı kıldığını ve daha sonra ise, bu tasarımlardan uzaklaşarak olaylara doğal nedenlere dayalı açıklamalar getirmeye nasıl geçtiğini izlemektir. İnsan kültüründeki bu değişmeleri bir “felsefi tarih” sorunu olarak ele alacak bir “kültür tarihi felsefesi”, bu değişmeleri ahlak, hukuk, bilim, sanat ve din alanlarında topluca izleme ve değerlendirme girişimi olmalıdır. Irwing bu görüşüyle çağdaş “kültür sosyolojisi”nin habercilerinden sayılabilir.</span><span class="char-style-override-12" xml:lang="tr-TR">38</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Karl Heinrich Ludwig Poelitz, önce Kant’ın etkisiyle bir “tarih felsefesi”nin ancak pratik akıl yardımıyla yapılabileceğini belirtir. Ona göre de olup bitenler olarak tarih (</span><span class="char-style-override-11" xml:lang="tr-TR">res gestae</span><span class="char-style-override-9" xml:lang="tr-TR">), “dünya olaylarının bütünlüğü” hakkında yargı vermeyi sağlayacak ölçütleri çıkarabileceğimiz bir olaylar alanı değildir. Yani teorik akıl bilgisi türünden bir “salt bilgi” bu olaylar alanından çıkarılamaz. Ama bazı ölçütler olmadan da tarih “bulmacamsı bir labirent” olarak kalır.</span><span class="char-style-override-12" xml:lang="tr-TR">39</span> <span class="char-style-override-9" xml:lang="tr-TR">Bu yüzden felsefenin ve özellikle “pratik felsefe”nin bizi, “tarihte bir düzen ve uyum aramak” için “görevlendirmesi” gerekir. Tarihsel olaylar hakkında yargı vermeyi sağlayacak “sağlam ölçütler” ve “kalıcı normlar”a, bu yüzden teorik akılla değil, “insani yaşamın nihai hedefinin ne olması gerektiği”ni sorgulayan pratik akılla varabiliriz. Böyle bir hedefse, ancak “ahlaksal” nitelikte olabilir ve böyle bir hedefi ancak pratik akıl kavrayabilir. Bu Kantçı konumlama içinde Poelitz, yine Kant’a dayanarak, tarih felsefesinin “insanın çift doğası”ndan, yani onun hem</span> <span class="char-style-override-11" xml:lang="tr-TR">akıllı</span> <span class="char-style-override-9" xml:lang="tr-TR">hem de</span> <span class="char-style-override-11" xml:lang="tr-TR">duygusal</span> <span class="char-style-override-9" xml:lang="tr-TR">(</span><span class="char-style-override-11" xml:lang="tr-TR">emotional</span><span class="char-style-override-9" xml:lang="tr-TR">) bir varlık olmasından yola çıkacağını belirtir. Çünkü akılsal (pratik akıl) yoldan bir “</span><span class="char-style-override-11" xml:lang="tr-TR">ahlaksal</span> <span class="char-style-override-9" xml:lang="tr-TR">evren planı” tasarlayan ve bu planı gerçekleştirmeye çalışan insan, öbür yandan Kant’ın dediği gibi toplumdışı yanını, yani duygusal ve bencil yanını da gözeten bir hayvandır. Bu yüzden Poelitz’e göre, insanın hayvan yanını tam olarak bastırıp “</span><span class="char-style-override-11" xml:lang="tr-TR">ahlaksal</span> <span class="char-style-override-9" xml:lang="tr-TR">bir evren planı”na göre uyarlanmış bir yaşama, bir “cumhuriyetçi dünya devleti”ne geçebilmesi,</span> <span class="char-style-override-11" xml:lang="tr-TR">ahlaksal bir ütopya</span> <span class="char-style-override-9" xml:lang="tr-TR">olarak kalır. Görülebileceği gibi Poelitz, Kant’ın, aklını kullandığı sürece insanın böyle bir “cumhuriyetçi dünya devleti”ni güvenle bekleyebileceği konusundaki iyimserliğini paylaşmaz. Poelitz’e göre, bu ütopya bu yüzden “sonsuz bir sürece ertelenmiş” olarak kalır.</span><span class="char-style-override-12" xml:lang="tr-TR">40</span> <span class="char-style-override-9" xml:lang="tr-TR">Karl H.L. Poelitz, bu hedefe bu dünyada ancak “kısmen” ulaşılabileceğini ve bu dünyayı, Augustinus gibi, olsa olsa, bu hedef konusunda bir “eğitim ve gelişme dönemi” sayabileceğimizi belirtir. Bu hedefe yaklaşmamızı sağlayacak şey ise toplumu, politik baskılardan olabildiğince arınmış bir</span> <span class="char-style-override-11" xml:lang="tr-TR">sivil toplum</span> <span class="char-style-override-9" xml:lang="tr-TR">haline getirebilmemizdedir. Dinin, bilimin ve sanatların, kısacası “kültür”ün gelişmesi, ancak böyle bir “sivil toplum” içinde hızlanabilir ve biz böyle bir “kültür ilerlemesi” içinde “</span><span class="char-style-override-11" xml:lang="tr-TR">ahlaksal</span> <span class="char-style-override-9" xml:lang="tr-TR">evren planı”nın gerçekleşmesi için gerekli ipuçlarını yakalayabiliriz.</span><span class="char-style-override-12" xml:lang="tr-TR">41</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Daniel Jenisch, Irwing gibi, bir “kültür tarihi felsefesi”nin bir imparatorluklar ve devletler tarihi olarak politik tarihle yetinemeyeceğini, imparatorlukların ve devletlerin ancak kültürel gelişme içinde “organize parçalar” olarak görülebileceğini belirtir. Bu yüzden kültür tarihi felsefesi, insanın sahip olduğu sınırsız olanakların “tarih sahnesinde somutlaşmış örnekleri”ni genişliğine izlemelidir.</span><span class="char-style-override-12" xml:lang="tr-TR">42</span> <span class="char-style-override-9" xml:lang="tr-TR">Ama Kant’ın dediği gibi, bu izleme işi “yetkinleşmeye doğru ilerleyiş” idesi altında yapıldığı sürece anlamlı bir çaba olur. Ahlaklılık, yetkinleşmiş sanat duygusu, bilgelik ve akılcı mutluluk gibi hedefler, Jenisch’e göre, derece derece ama mutlaka erişilecek hedeflerdir. Jenisch, ilerlemeye duyduğu tam bir inançla, insanlık tarihinde beş evre ayırır: 1. Hayvani insanlık 2. Akıl tohumunun yeşermeye başladığı çağ (insanileşme) 3. Hayvanilikten arınma (ilk kültürleşme). 4. Üst arınma (kültürleşme) 5. Ahlaklılaşma. Jenisch’e göre son evre henüz hiçbir toplumda gerçekleşmemiştir.</span><span class="char-style-override-12" xml:lang="tr-TR">43</span> <span class="char-style-override-9" xml:lang="tr-TR">(Jenisch’in bu sınıflandırmasının bir benzerini daha sonra Fichte’de göreceğiz.)</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Friedrich August Carus için bir kültür tarihi felsefesinin işlevi, “tarih araştırmasına, tarihe yönelmesini sağlayacak bir ide vermesi”nde belirir. Bu ide bir “en yüksek amaç”, bir “ilke”dir. Hem “ilke” hem de “amaç” olan şeyse, bir “erek”tir (</span><span class="char-style-override-11" xml:lang="tr-TR">telos</span><span class="char-style-override-9" xml:lang="tr-TR">). İşte bu kültür tarihi felsefesi, Carus’a göre, Herder’in hümanite idesine göre çalışacak, ama Herder’in ilerlemeyi yadsıyan tutumunu değil, Kant’ın ilerlemeyi onaylayan tutumunu örnek alacaktır. Carus’a göre böyle bir kültür tarihi felsefesi, Kant’ın dediği gibi, insanların ve toplumların kendi yaşama tarzlarına özgür irade ve akıl yoluyla yön verebildikleri bir aşamadan sonra kendiliğinden ortadan kalkacak ve bir “</span><span class="char-style-override-11" xml:lang="tr-TR">a priori</span> <span class="char-style-override-9" xml:lang="tr-TR">tarih bilimi”ne dönüşmüş olacaktır.</span><span class="char-style-override-12" xml:lang="tr-TR">44</span></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"></p>

      <p class="ALT">Schiller: Estetik Tarih Felsefesi</p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Alman İdealizmi’nde özellikle Friedrich Schelling’i ve Schelling üstünden</span> <span class="char-style-override-11" xml:lang="tr-TR">Romantizm</span> <span class="char-style-override-9" xml:lang="tr-TR">akımını etkilemiş olan Friedrich Schiller (1759-1805), Kant’ın bir tarih felsefesinin olabilirliğini teorik akılla değil, ancak pratik akılla onaylayabileceğimiz yolundaki görüşünü benimser. Schiller’e göre de “tarihsel evrendeki reel gidiş”, genel olarak teorik akılla, onun deyimiyle “kavrayıcı (</span><span class="char-style-override-11" xml:lang="tr-TR">konseptiv</span><span class="char-style-override-9" xml:lang="tr-TR">) çalışan bir felsefe”ye açık değildir. “Tarihin reel gidişini asla tam olarak kavrayamayız.”</span><span class="char-style-override-12" xml:lang="tr-TR">45</span> <span class="char-style-override-9" xml:lang="tr-TR">Ama felsefe sadece “kavrayıcı bir çaba” da değildir; o aynı zamanda “bir</span> <span class="char-style-override-11" xml:lang="tr-TR">uyuma</span> <span class="char-style-override-9" xml:lang="tr-TR">doğru çabalayan insan tini”nin bu çaba doğrultusundaki düşünce etkinliklerini de içerir. “Uyum” idesini bize telkin eden şeyse, ne sadece doğal olguların gözlemi ne de tarihsel olayların haber alınması yoluyla elimizde bulunan “gelenek parçaları”dır.</span><span class="char-style-override-12" xml:lang="tr-TR">46</span> <span class="char-style-override-9" xml:lang="tr-TR">“Uyum” idesi, elimizdeki olgu malzemesini birbiriyle ilişkiye sokmak için kullandığımız ve “kendi tinimizden kaynaklanan” bir idedir.</span><span class="char-style-override-12" xml:lang="tr-TR">47</span> <span class="char-style-override-9" xml:lang="tr-TR">Biz bu ideyi, aslında teorik çalışan zihnimize sokarız ve böylece tüm olgulara “uyumcu zihnin atfedici ışığı altında” bakarak, onlara “kavrayıcı felsefi tin”i, yani teorik aklı bütünleyen bir “uyumcu tin”le de yönelmiş oluruz. Özellikle tarih alanında etkin olamayan “kavrayıcı tin”in bu alanda “uyumcu tin”le desteklenmesi ihtiyacı içindeyizdir. Çünkü Schiller’e göre, “Geçmişte kalan her şey sonsuz bir sessizliğe bürünmüştür.”</span><span class="char-style-override-12" xml:lang="tr-TR">48</span> <span class="char-style-override-9" xml:lang="tr-TR">Bilim olarak tarih, bu sessizliğin, bu tam olarak kavranılamaz olaylar yığınının bölük pörçük betimini yapmaya çalışan verimsiz bir çabadır. Bu yüzden “tarihin bütünü”ne yönelecek bir çaba, ancak “uyumcu felsefi tin”e uygun düşebilir. Ama bu felsefi tin, belirtildiği gibi “uyum” idesini kendisi üretmekte ve olaylara yüklemektedir. Schiller’in deyişiyle, “O (felsefi tin), demek ki bu uyumu kendisinden çıkarmakta ve onu kendi dışına taşıyarak nesneler düzenine aktarmaktadır.”</span><span class="char-style-override-12" xml:lang="tr-TR">49</span> <span class="char-style-override-9" xml:lang="tr-TR">Böyle olunca da Schiller’e göre, “uyumcu felsefi tin, evrenin gidişine akılsal bir hedef taşımış ve tarihe de</span> <span class="char-style-override-11" xml:lang="tr-TR">erekbilimsel</span> <span class="char-style-override-9" xml:lang="tr-TR">(teleolojik) bir ilke sokmuş olmaktadır.”</span><span class="char-style-override-12" xml:lang="tr-TR">50</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Buraya kadar Schiller’in ereklilikten, Kant’ın organik doğayla analoji içinde yargıgücümüzle ürettiğimiz bir ide olarak konumladığı erekliliği anladığı görülebilir. Ama Schiller, bir adım daha atarak, ereklilik idesini, aklın bir ürünü saymakla yetinmez ve ona aynı zamanda insan tininin yaratıcılığının,</span> <span class="char-style-override-11" xml:lang="tr-TR">yaratıcı</span> <span class="char-style-override-11" xml:lang="tr-TR">tin</span><span class="char-style-override-9" xml:lang="tr-TR">in (</span><span class="char-style-override-11" xml:lang="tr-TR">poetisches Geist</span><span class="char-style-override-9" xml:lang="tr-TR">) bir ürünü gözüyle de bakar.</span><span class="char-style-override-12" xml:lang="tr-TR">51</span> <span class="char-style-override-9" xml:lang="tr-TR">Öyle ki, bu ide “insanın evrene kendi tininin yaratıcılığına göre biçim vermesini sağlayan” bir güdümleyicidir de.</span><span class="char-style-override-12" xml:lang="tr-TR">52</span> <span class="char-style-override-9" xml:lang="tr-TR">“Uyumcu tin”in ürünü olan</span> <span class="char-style-override-11" xml:lang="tr-TR">erek</span> <span class="char-style-override-9" xml:lang="tr-TR">idesi, insan yaratıcılığının bir ürünüdür ve bu haliyle tarihte bulunan bir şey değildir. Tersine, evrende olduğu gibi tarihte de bir “uyum” görmek ve onun bir “ereğe” sahip olduğunu söylemek, olsa olsa, insan tinine “yüksek bir hoşnutluk” ve “kalbe büyük bir mutluluk” verdiği için kabullenilir. İnsanın özgürlüğü de bizzat bu yaratıcı tinin güdümünde doğada ve tarihte bir “uyum”u gerçekleştirmesinde, yani kendi “tinselliğinin sonsuz olanakları”nı doğaya ve tarihe taşımasında belirir. İşte Schiller’e göre, bir tarih felsefesi, insanın kendi “yaratıcı ve atfedici” tini açısından tarihi anlamaya çalışan bir etkinlik olabilir. Böyle bir tarih felsefesinin hedefi ise, bir yandan doğa ile insan özgürlüğü, öbür yandan birey ve toplum arasında bir uyumu gerçekleştirme ülküsüne hizmet etmektir. Böyle bir ülküye ise, Schiller’e göre, tarihsel gerçekliğin çözümlenmesiyle, yani</span> <span class="char-style-override-11" xml:lang="tr-TR">tarih bilimi</span><span class="char-style-override-9" xml:lang="tr-TR">yle değil, ancak</span> <span class="char-style-override-11" xml:lang="tr-TR">sanat</span> <span class="char-style-override-9" xml:lang="tr-TR">yoluyla varılabilir.</span><span class="char-style-override-12" xml:lang="tr-TR">53</span> <span class="char-style-override-9" xml:lang="tr-TR">Çünkü insan doğayı da, tarihi de kendi yaratıcı tinine göre kurduğu ölçüde özgürdür. Buna da ancak sanat yoluyla varılabilir. Bu yüzden bir tarih felsefesi, insanın bu yaratıcı etkinliği açısından tarihin anlamını sorgulayan bir çabadır.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR"><br/>
      <br/>
      <br/>
      <br/></span></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">1</span> <span class="char-style-override-14" xml:lang="tr-TR">Immanuel Kant,</span> <span class="char-style-override-15" xml:lang="tr-TR">Opus Postumum</span><span class="char-style-override-14" xml:lang="tr-TR">, Werkausgabe, cilt 9, Suhrkamp, Frankfurt am Main, 1976, s. 65.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">2</span> <span class="char-style-override-14" xml:lang="tr-TR">a.g.e., s. 17.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">3</span> <span class="char-style-override-14" xml:lang="tr-TR">a.g.e., ss. 18-29. Bkz. Ernst Cassirer</span><span class="char-style-override-15" xml:lang="tr-TR">, Kant’ın Yaşamı ve Öğretisi</span><span class="char-style-override-14" xml:lang="tr-TR">, Çeviren Doğan Özlem, İnkılâp Yayınevi, İstanbul, 1997, ss. 229-245.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">4</span> <span class="char-style-override-14" xml:lang="tr-TR">Immanuel Kant,</span> <span class="char-style-override-15" xml:lang="tr-TR">Kritik der Urteilskraft</span><span class="char-style-override-14" xml:lang="tr-TR">, Werkausgabe, cilt 10, Suhrkamp, Frankfurt am Main, 1974, ss. 79-88.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">5</span> <span class="char-style-override-14" xml:lang="tr-TR">Immanuel Kant,</span> <span class="char-style-override-15" xml:lang="tr-TR">Ahlak Metafiziğinin Temellendirilmesi</span><span class="char-style-override-14" xml:lang="tr-TR">, Çeviren İoanna Kuçuradi, Hacettepe Üniversitesi Yayınları, Ankara, 1981, ss. 18-26.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">6</span> <span class="char-style-override-14" xml:lang="tr-TR">Immanuel Kant, “Dünya Yurttaşlığı Amacına Yönelik Genel Bir Tarih Düşüncesi”, Çeviren Uluğ Nutku,</span> <span class="char-style-override-15" xml:lang="tr-TR">Yazko Felsefe Yazıları</span><span class="char-style-override-14" xml:lang="tr-TR">, 4. Kitap, Ağaoğlu Matbaacılık, İstanbul, 1982, ss. 148-152.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">7</span> <span class="char-style-override-14" xml:lang="tr-TR">a.g.m., s. 153.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">8</span> <span class="char-style-override-14" xml:lang="tr-TR">a.g.m., s. 154.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">9</span> <span class="char-style-override-14" xml:lang="tr-TR">a.g.m., s. 154.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">10</span> <span class="char-style-override-14" xml:lang="tr-TR">a.g.m., s. 155.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">11</span> <span class="char-style-override-14" xml:lang="tr-TR">a.g.m., s. 155.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">12</span> <span class="char-style-override-14" xml:lang="tr-TR">a.g.m., s. 158.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">13</span> <span class="char-style-override-14" xml:lang="tr-TR">a.g.m., s. 159.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">14</span> <span class="char-style-override-14" xml:lang="tr-TR">a.g.m., s. 162.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">15</span> <span class="char-style-override-14" xml:lang="tr-TR">a.g.m., s. 163.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">16</span> <span class="char-style-override-14" xml:lang="tr-TR">a.g.m., s. 163.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">17</span> <span class="char-style-override-14" xml:lang="tr-TR">a.g.m., s. 163.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">18</span> <span class="char-style-override-14" xml:lang="tr-TR">a.g.m., s. 164.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">19</span> <span class="char-style-override-14" xml:lang="tr-TR">a.g.m., s. 164.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">20</span> <span class="char-style-override-14" xml:lang="tr-TR">a.g.m., s. 165.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">21</span> <span class="char-style-override-14" xml:lang="tr-TR">a.g.m., s. 166.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">22</span> <span class="char-style-override-14" xml:lang="tr-TR">a.g.m., s. 168.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">23</span> <span class="char-style-override-14" xml:lang="tr-TR">a.g.m., s. 168.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">24</span> <span class="char-style-override-14" xml:lang="tr-TR">a.g.m., s. 168.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">25</span> <span class="char-style-override-14" xml:lang="tr-TR">a.g.m., s. 169.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">26</span> <span class="char-style-override-14" xml:lang="tr-TR">a.g.m., s. 170.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">27</span> <span class="char-style-override-14" xml:lang="tr-TR">a.g.m., s. 170.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">28</span> <span class="char-style-override-14" xml:lang="tr-TR">Immanuel Kant,</span> <span class="char-style-override-15" xml:lang="tr-TR">Opus Postumum</span><span class="char-style-override-14" xml:lang="tr-TR">, s. 143.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">29</span> <span class="char-style-override-14" xml:lang="tr-TR">a.g.e., s. 140.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">30</span> <span class="char-style-override-14" xml:lang="tr-TR">Artık açıkça görülebileceği gibi, Kant bir “tarih felsefesi”nin olabilirliğini teorik akılda değil, pratik aklın özgürlük idesinde bulmaktadır. Daha sonra Hegel, Kant’ın etik kaygılara bağlı bu tavrını terk ederek, tarihe tamamen teorik akıl kategorileriyle eğilecektir. Oysa Kant, teorik akıldan bir “tarih</span> <span class="char-style-override-15" xml:lang="tr-TR">a priori</span><span class="char-style-override-14" xml:lang="tr-TR">’si” çıkartılamayacağını açıkça söylemiştir. Öyle ki Kant’a göre bir “tarih</span> <span class="char-style-override-15" xml:lang="tr-TR">a priori</span><span class="char-style-override-14" xml:lang="tr-TR">’si” ancak, geçmişte kalanlar kadar gelecekteki olayları da bizzat yapıp düzenleyen bir “öngörü varlığı”, yani Tanrı için söz konusu olabilir. Kant’a göre, insan için “tarihte bir</span> <span class="char-style-override-15" xml:lang="tr-TR">a priori</span><span class="char-style-override-14" xml:lang="tr-TR">’den söz etme olanağı” ancak onun kendi geleceğini akıl ve özgürlük aracılığıyla belirleyebildiği anda ortaya çıkabilir. Çünkü böyle bir anda, yani “dünya yurttaşlığı”nın sağlanmasından sonra tarihi yapan şey, artık sadece insan aklı ve özgürlüğü olacak, bir “tutkular ve kör güçler tarihi”nin yerini pratik aklın ürettiği, yani insanın koyduğu yasalara göre yönlenen bir tarih, “gerçek insanlık tarihi” alacaktır. (Bkz. Immanuel Kant,</span> <span class="char-style-override-15" xml:lang="tr-TR">Opus Postumum</span><span class="char-style-override-14" xml:lang="tr-TR">, s. 172)</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">31</span> <span class="char-style-override-14" xml:lang="tr-TR">Immanuel Kant, “Dünya Yurttaşlığı Amacına Yönelik Genel Bir Tarih Düşüncesi”, a.g.e., s. 172.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">32</span> <span class="char-style-override-14" xml:lang="tr-TR">a.g.m., s. 172.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">33</span> <span class="char-style-override-14" xml:lang="tr-TR">a.g.m., s. 172.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">34</span> <span class="char-style-override-14" xml:lang="tr-TR">a.g.m., s. 173.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">35</span> <span class="char-style-override-14" xml:lang="tr-TR">a.g.m., s. 173.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">36</span> <span class="char-style-override-14" xml:lang="tr-TR">Ulrich Dierse-Gunter Scholtz, “Geschichtsphilosophie”,</span> <span class="char-style-override-15" xml:lang="tr-TR">Historisches Wörterbuch der Philosophie</span><span class="char-style-override-14" xml:lang="tr-TR">, cilt 3, Schwabe Verlag, Basle-Stuttgart, 1978, s. 424. (Adam Weishaupt,</span> <span class="char-style-override-15" xml:lang="tr-TR">Geschichte der Vervollkommung des menschlichen Geschlechts.</span><span class="char-style-override-14" xml:lang="tr-TR">)</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">37</span> <span class="char-style-override-14" xml:lang="tr-TR">a.g.m., s. 423. (Friedrich Maier,</span> <span class="char-style-override-15" xml:lang="tr-TR">Briefe über das İdeal der Geschichte.</span><span class="char-style-override-14" xml:lang="tr-TR">)</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">38</span> <span class="char-style-override-14" xml:lang="tr-TR">a.g.m., s. 424. (Karl Franz von Irwing,</span> <span class="char-style-override-15" xml:lang="tr-TR">Versuch über den Ursprung der Erkenntnis der Wahrheit und Wissenschaft.</span><span class="char-style-override-14" xml:lang="tr-TR">)</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">39</span> <span class="char-style-override-14" xml:lang="tr-TR">a.g.m., s. 425. (Karl Heinrich Ludwig Poelitz,</span> <span class="char-style-override-15" xml:lang="tr-TR">Geschichte der Kultur der Menschheit.</span><span class="char-style-override-14" xml:lang="tr-TR">)</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">40</span> <span class="char-style-override-14" xml:lang="tr-TR">a.g.m., s. 425. (Karl Heinrich Ludwig Poelitz, a.g.e.)</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">41</span> <span class="char-style-override-14" xml:lang="tr-TR">a.g.m., s. 425. (Karl Heinrich Ludwig Poelitz, a.g.e.)</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">42</span> <span class="char-style-override-14" xml:lang="tr-TR">a.g.m., s. 426. (Daniel Jenisch,</span> <span class="char-style-override-15" xml:lang="tr-TR">Universalhistorisch Überblick der Entwicklung des Menschengeschlechts.</span><span class="char-style-override-14" xml:lang="tr-TR">)</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">43</span> <span class="char-style-override-14" xml:lang="tr-TR">a.g.m., s. 427. (Daniel Jenisch, a.g.e.)</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">44</span> <span class="char-style-override-14" xml:lang="tr-TR">a.g.m., s. 428. (Friedrich August Carus,</span> <span class="char-style-override-15" xml:lang="tr-TR">Über die Idee und die bisherige Behandlung einer Geschichte der Menschheit.</span><span class="char-style-override-14" xml:lang="tr-TR">)</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">45</span> <span class="char-style-override-14" xml:lang="tr-TR">Friedrich Schiller,</span> <span class="char-style-override-15" xml:lang="tr-TR">Was heisst und zu welchem Ende studiert man Universalgeschichte</span><span class="char-style-override-14" xml:lang="tr-TR">, Saemtliche Werke, cilt 4, J.G. Cottaschen Buchhandlung, Berlin-Stuttgart, 1871, ss. 752-763.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">46</span> <span class="char-style-override-14" xml:lang="tr-TR">a.g.e., s. 762.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">47</span> <span class="char-style-override-14" xml:lang="tr-TR">Friedrich Schiller,</span> <span class="char-style-override-15" xml:lang="tr-TR">Briefe über die aesthetischen Erziehung des Menschen</span><span class="char-style-override-14" xml:lang="tr-TR">, Saemtliche Werke, cilt 3, J.G. Cottaschen Buchhandlung, Berlin-Stuttgart, 1875, s. 426.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">48</span> <span class="char-style-override-14" xml:lang="tr-TR">a.g.e., s. 430.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">49</span> <span class="char-style-override-14" xml:lang="tr-TR">a.g.e., s. 781.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">50</span> <span class="char-style-override-14" xml:lang="tr-TR">a.g.e., s. 694.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">51</span> <span class="char-style-override-14" xml:lang="tr-TR">a.g.e., s. 652.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">52</span> <span class="char-style-override-14" xml:lang="tr-TR">a.g.e., s. 655.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">53</span> <span class="char-style-override-14" xml:lang="tr-TR">Friedrich Schiller,</span> <span class="char-style-override-15" xml:lang="tr-TR">Was heisst und zu welchem Ende studiert man Universalgeschichte</span><span class="char-style-override-14" xml:lang="tr-TR">, s. 785.</span></p>

      <p class="Basic-Paragraph para-style-override-9" xml:lang="en-GB"></p>

      </div>

    </div>
</body>
</html>