<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>6.html</title>
  <link href="../Styles/template.css" rel="stylesheet" type="text/css"/>
</head>

<body>
<div id="x6.html" xml:lang="tr-TR">
<div class="Basic-Text-Frame">
<p class="B-l-m-Ba-l---" id="toc_marker-2">İKİNCİ BÖLÜM</p>

      <p class="Basic-Paragraph para-style-override-6" xml:lang="en-GB"></p>

      <p class="Konu-Ba-l---">HÜMANİZM VE AYDINLANMA’DA TARİH KAVRAMI</p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"></p>

      <p class="ALT">Yeniçağın Bilgi Kuramı ve Tarih</p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Ortaçağ, insanlara her şeyin Tanrı tarafından belirlendiği bir dünya tablosu sunmuştu. Her şeye tanrısal öngörü egemendi ve insan bu dünya tablosu içinde</span> <span class="char-style-override-11" xml:lang="tr-TR">edilgin</span><span class="char-style-override-9" xml:lang="tr-TR">di. İşte kökleri 14. yüzyıla kadar inen</span> <span class="char-style-override-11" xml:lang="tr-TR">Rönesans</span> <span class="char-style-override-9" xml:lang="tr-TR">hareketi, bu tekboyutlu dünya tablosundan sıyrılma ve bu edilgenlikten kurtulma arayışı içinde çok sayıda düşünce akımını barındıran birkaç yüzyıllık bir süreyi kaplar. Rönesans dönemine karakteristiğini veren en önemli akımlardan biri olarak karşımıza</span> <span class="char-style-override-11" xml:lang="tr-TR">hümanizm</span> <span class="char-style-override-9" xml:lang="tr-TR">çıkar. Hümanizm, bir bakıma, kendisini edilgin bir dünya tablosu içinde hisseden Rönesans insanının bu edilginlikten kurtulma ve modern bir terimle “birey” olma çabalarını içerir. Bu bakımdan hümanizm, Hıristiyan dogmalarını dışlamamakla birlikte, bu dogmaların baskısı altında kalmaksızın “insan sorunu”nu ele alma, “insanın ne’liği”ni (mahiyet) bağımsızca araştırma isteğinin ürünü sayılabilir. Bu bağımsız araştırma isteğini doyurma konusunda ise hümanizm, model olarak artık ortaçağı değil, ortaçağı atlayarak antikçağı alacaktır. Amaç, insanın dogmalara değil, kendi düşünce ve eğilimlerine en uygun olana yönelmesi, bir “kişilik”e sahip olmasıydı. Burada slogan “daha çok</span> <span class="char-style-override-9" xml:lang="tr-TR">insan, daha az Tanrı”ydı. Çünkü tanrısal iradenin ve öngörünün belirlediği bir dünyada insan, bir “tanrısal mekanik”in silik bir parçasıydı. Oysa kendi kişiliğini arayan insan için kendi</span> <span class="char-style-override-11" xml:lang="tr-TR">aklından</span> <span class="char-style-override-9" xml:lang="tr-TR">ve eğilimlerinden yola çıkmaktan başka çare yoktu. O,</span> <span class="char-style-override-11" xml:lang="tr-TR">birey</span> <span class="char-style-override-9" xml:lang="tr-TR">(</span><span class="char-style-override-11" xml:lang="tr-TR">Individuum</span><span class="char-style-override-9" xml:lang="tr-TR">) olabilmek için kendi aklından başka dayanak aramamalıydı. Bu birey olma isteği, üstelik sadece tek tek insanlar için değil, aynı zamanda</span> <span class="char-style-override-11" xml:lang="tr-TR">ulus</span> <span class="char-style-override-9" xml:lang="tr-TR">olmaya başlayan insan toplulukları için de geçerliydi. Ortaçağın evrensel-dinsel devlet anlayışı yerine, bu birey olma isteği doğrultusunda bir ulusal devlet anlayışı da ağır basmaya başlamıştı. Kısacası hümanizm, hem kişisel hem de ulusal planda bir</span> <span class="char-style-override-11" xml:lang="tr-TR">bireysellik</span> <span class="char-style-override-9" xml:lang="tr-TR">(</span><span class="char-style-override-11" xml:lang="tr-TR">individualite</span><span class="char-style-override-9" xml:lang="tr-TR">) kazanma akımı olarak görünür. (“Hümanizm” için Johann Gottfried Herder’in, “Ekler” bölümündeki “İnsanlık Tarihi Felsefesi Üstüne Düşünceler” başlıklı yazısına bakınız.)</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Hümanizm, köklerini 15. yüzyılda Petrarca, Montaigne gibi düşünürlerde bulabileceğimiz bir akımsa da o aslında bir 16. yüzyıl akımı olmuştur. Ama hümanizmi, 17. yüzyılın büyük rasyonalist sistemlerinden sonra 18. yüzyılın</span> <span class="char-style-override-11" xml:lang="tr-TR">Aydınlanma</span> <span class="char-style-override-9" xml:lang="tr-TR">felsefesinde yeniden bulmak da olanaklıdır. Hatta Aydınlanma’nın, 16. yüzyıl hümanizminin sorunlarını çok daha geniş bir şekilde ele almış olmasıyla özellik taşıdığı bile söylenebilir. Bu nedenle, tarih kavramının yeniçağdaki gelişimine hümanizme ve Aydınlanma felsefesine bir arada yer vererek eğilmek uygun olur.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Bir kere hemen şunu anımsamak gerekir ki, hümanizm yüzyılı olarak adlandırılan 16. yüzyıl, aynı zamanda dinde</span> <span class="char-style-override-11" xml:lang="tr-TR">Reformasyon</span> <span class="char-style-override-9" xml:lang="tr-TR">yüzyılıdır. Bu yüzden, bu yüzyılda bir yandan tarih yazıcılığında bir laikleşme sürecine girildiği görülürken, öbür yandan teolojik tarih yazıcılığının da etkinliğini sürdürdüğü saptanabilir.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Laikleşme süreci içinde önce şunu saptıyoruz:</span> <span class="char-style-override-11" xml:lang="tr-TR">Historia</span><span class="char-style-override-9" xml:lang="tr-TR">, 15. yüzyılın ortalarında artık, üniversitede okutulan bir ders, bir üniversite disiplini olmuştur. Ama bu disiplinden anlaşılan şey, modern anlamıyla bir tarih bilimi değil, yine de antikçağ ve ortaçağın belirlediği bir konum içinde retoriğin (belagat) ve şiir sanatının yanında yer alan bir edebi türdür. Gerçi bu laikleşme süreci içinde</span> <span class="char-style-override-11" xml:lang="tr-TR">historia</span><span class="char-style-override-9" xml:lang="tr-TR">’dan beklenen şey, kilise tarih yazıcılığını değil, antik tarih yazıcılığını örnek almasıdır; ama ona yine de bir edebi tür olmaktan başka bir değer verilmez. O yine, insanların kendisinden ders (kıssadan hisse) çıkaracakları bir yazıcılık türüdür. Örneğin Alman üniversitelerinde</span> <span class="char-style-override-11" xml:lang="tr-TR">historia</span> <span class="char-style-override-9" xml:lang="tr-TR">adı altında ilk kez ders veren Georg Schaefferlin şöyle der: “Dünya üzerinde yaşayan bir kimseye olgunluk konusunda en çok yardımı dokunacak, her şeyden daha çok yararlı ve verimli olacak şey,</span> <span class="char-style-override-11" xml:lang="tr-TR">historia</span> <span class="char-style-override-9" xml:lang="tr-TR">okumaktır.”</span><span class="char-style-override-12" xml:lang="tr-TR">1</span> <span class="char-style-override-9" xml:lang="tr-TR">Yani</span> <span class="char-style-override-11" xml:lang="tr-TR">historia</span><span class="char-style-override-9" xml:lang="tr-TR">’dan beklenen şey, hümanist ahlak öğretisini destekleyecek bir edebi yazıcılıktır. Ama bu laikleşme süreci içinde giderek kentlerin, prensliklerin ve hatta krallıkların tarihlerinin yazılmaya başlandığı ve bunun bir ulusal tarihçiliğe doğru geliştiği saptanabilir. Peter Luder, Bruno Celtis gibi tarihçiler ulusal tarihçiliğin ilk örneklerini vermeye başlarlar. Ama bu tarih yazıcılığında da ahlaksal motifler ağır basar, olaylardan ders çıkarmaktan ve öğütçülükten vazgeçilmez.</span><span class="char-style-override-12" xml:lang="tr-TR">2</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Tarih yazıcılığının ahlakçılıktan ve öğütçülükten sıyrılıp olayları “gerçek nedenleri”yle anlatması gerektiğini ilk kez ileri süren kişi olarak, bu dönemde Nicolai Machiavelli’yi (1469-1527) görüyoruz. Machiavelli’ye göre tarih yazıcılığı “devletler arasındaki düşmanlık ve ikiliklerin nedenleri”ni</span> <span class="char-style-override-11" xml:lang="tr-TR">politik</span> <span class="char-style-override-9" xml:lang="tr-TR">açıdan araştırmalıdır. Machiavelli’ye göre, olaylan gerçek nedenleriyle anlatan böyle bir</span> <span class="char-style-override-11" xml:lang="tr-TR">politik tarih yazıcılığı</span><span class="char-style-override-9" xml:lang="tr-TR">, her şeyden önce geçmişi doğru olarak bilme ihtiyacında olan devlet adamlarına</span> <span class="char-style-override-11" xml:lang="tr-TR">pragmatik</span> <span class="char-style-override-9" xml:lang="tr-TR">bir hizmet sunar. Bu görüşleriyle Machiavelli’nin</span> <span class="char-style-override-11" xml:lang="tr-TR">politik tarihçiliğin</span> <span class="char-style-override-9" xml:lang="tr-TR">kurucusu olduğu görülür.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Bilindiği gibi 15. ve 16. yüzyıllar, aynı zamanda keşif ve icat yüzyıllarıdır. Bu yüzyıllarda Avrupa, Yakındoğu ve Uzakdoğu ülkeleriyle ilişkiye giriyor ve dolayısıyla bu ülkelerin tarihlerini de tanımış oluyordu. Bu etkilerle Avrupalı için tarih artık,</span> <span class="char-style-override-11" xml:lang="tr-TR">İncil</span><span class="char-style-override-9" xml:lang="tr-TR">’de belirtilenlerden ibaret olmaktan çıkmıştı. Bunun sonucu olarak da kilise tarihçilerinin ayırdığı dört tarihsel dönem (Yahudi, Grek, Roma, Hıristiyan) inandırıcı olmaktan uzaklaşmıştı. Gerçekten de bu yüzyılda ilk kez Jean Bodin’in (1530-1597) tarihsel dönemleri yeniden belirlediği ve tarihi bugün de kullanageldiğimiz üç döneme (antikçağ, ortaçağ ve yeniçağ) ayırdığı görülür.</span><span class="char-style-override-12" xml:lang="tr-TR">3</span> <span class="char-style-override-9" xml:lang="tr-TR">Bu laikleşme sürecinin yanı sıra 16. yüzyılın dinde</span> <span class="char-style-override-11" xml:lang="tr-TR">Reformasyon</span> <span class="char-style-override-9" xml:lang="tr-TR">çağı olduğunu da belirtmiştik. Reformasyon, her ne kadar Katolik Kilisesi’nin baskıcı ve tekelci tutumuna bir tepki idiyse de nihayetinde bir dinsel hareketti. Bu yüzden Reformcular</span> <span class="char-style-override-11" xml:lang="tr-TR">historia</span><span class="char-style-override-9" xml:lang="tr-TR">’yı hümanistlerden farklı yorumladılar. Tarih yeniden “Tanrı’nın yapıtı” olarak görüldü ve tarih yazıcılığının “Hıristiyan ahlakı ve eğitimi açısından niteliği” üzerinde duruldu.</span><span class="char-style-override-12" xml:lang="tr-TR">4</span> <span class="char-style-override-9" xml:lang="tr-TR">Martin Luther ve Philipp Melanchton, tarihsel verilerin betiminde geleneksel ortaçağ yorumculuğuna, ama bu kez Protestan Kilisesi’nin ilkeleri ışığında geri döndü. 16. yüzyılın ortalarında Wittenberg Üniversitesi’nde “dünya tarihi” dersleri veren Melanchton, tüm tarihi “senaryosunu Tanrı’nın yazdığı ve yönettiği bir oyun” olarak tanımladı. Luther de tarihi, Tanrı ile şeytan arasındaki savaş alanı olarak betimledi.</span><span class="char-style-override-12" xml:lang="tr-TR">5</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Reformasyon yeni tür bir kilise tarihçiliği (evangelist tarihçilik) geliştirmesine rağmen 16. ve 17. yüzyıllarda tarih yazıcılığının yine de teolojiden giderek bağımsızlaşmaya başladığı saptanabilir. Hatta 17. yüzyıl başlarında bir “tarihsel bilgi” sorununun ortaya çıktığı ve bu soruna kuramsal ve yöntembilimsel açıdan yaklaşılmaya başlandığı da görülür. 16. yüzyıl sonları ile 17. yüzyıl başlarında bu konuda antikçağın geleneksel</span> <span class="char-style-override-11" xml:lang="tr-TR">theoria</span><span class="char-style-override-9" xml:lang="tr-TR">-</span><span class="char-style-override-11" xml:lang="tr-TR">historia</span> <span class="char-style-override-9" xml:lang="tr-TR">karşıtlığını gözeten bir bilgikuramsal etkinlik vardır. 16. yüzyılda üç türlü</span> <span class="char-style-override-11" xml:lang="tr-TR">historia</span><span class="char-style-override-9" xml:lang="tr-TR">’dan söz edildiği görülür: 1.</span> <span class="char-style-override-11" xml:lang="tr-TR">historia divina</span> <span class="char-style-override-9" xml:lang="tr-TR">(kutsal tarih) 2.</span> <span class="char-style-override-11" xml:lang="tr-TR">historia naturalis</span> <span class="char-style-override-9" xml:lang="tr-TR">(doğal olayların bilgisi) 3.</span> <span class="char-style-override-11" xml:lang="tr-TR">historia civilis</span> <span class="char-style-override-9" xml:lang="tr-TR">ya da</span> <span class="char-style-override-11" xml:lang="tr-TR">historia humana</span> <span class="char-style-override-9" xml:lang="tr-TR">(insani ve toplumsal olayların bilgisi). Bu sıralamada, teolojik geleneğin zorlamasıyla bir</span> <span class="char-style-override-11" xml:lang="tr-TR">historia divina</span><span class="char-style-override-9" xml:lang="tr-TR">’ya da yer verilmesine rağmen, esasında, 16. yüzyılın</span> <span class="char-style-override-11" xml:lang="tr-TR">historia naturalis</span><span class="char-style-override-9" xml:lang="tr-TR">’ten antikçağın</span> <span class="char-style-override-11" xml:lang="tr-TR">empeiria</span><span class="char-style-override-9" xml:lang="tr-TR">’sını,</span> <span class="char-style-override-11" xml:lang="tr-TR">historia civilis</span> <span class="char-style-override-9" xml:lang="tr-TR">ya da</span> <span class="char-style-override-11" xml:lang="tr-TR">historia humana</span><span class="char-style-override-9" xml:lang="tr-TR">’dan da yine antikçağın</span> <span class="char-style-override-11" xml:lang="tr-TR">istoria</span><span class="char-style-override-9" xml:lang="tr-TR">’sını anladığı açıktır.</span> <span class="char-style-override-11" xml:lang="tr-TR">Historia civilis</span> <span class="char-style-override-9" xml:lang="tr-TR">kentler tarihi, devletler tarihi, önemli kişiler tarihi (biyografi), sanat tarihi/folklor tarihi vd. adlarla anılan çeşitli tarih yazıcılığı türlerinin genel adı olarak kullanılıyordu.</span><span class="char-style-override-12" xml:lang="tr-TR">6</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">16. yüzyılda</span> <span class="char-style-override-11" xml:lang="tr-TR">historia</span><span class="char-style-override-9" xml:lang="tr-TR">’yı bilgikuramsal açıdan belirleme girişimlerinin en önemlilerinden birini Francis Bacon’ın (1561-1626) yazılarında buluruz. Bacon, insanın sahip olduğu üç yetiden söz eder: 1. Akıl (</span><span class="char-style-override-11" xml:lang="tr-TR">ratio</span><span class="char-style-override-9" xml:lang="tr-TR">) 2. Hayal gücü (</span><span class="char-style-override-11" xml:lang="tr-TR">fantasia</span><span class="char-style-override-9" xml:lang="tr-TR">) 3. Anımsama (</span><span class="char-style-override-11" xml:lang="tr-TR">memoria</span><span class="char-style-override-9" xml:lang="tr-TR">). Buna göre felsefenin</span> <span class="char-style-override-11" xml:lang="tr-TR">ratio</span><span class="char-style-override-9" xml:lang="tr-TR">’ya, şiirin</span> <span class="char-style-override-11" xml:lang="tr-TR">fantasia</span><span class="char-style-override-9" xml:lang="tr-TR">’ya dayanması gibi, geçmişte olup bitenler de (</span><span class="char-style-override-11" xml:lang="tr-TR">historia</span><span class="char-style-override-9" xml:lang="tr-TR">)</span> <span class="char-style-override-11" xml:lang="tr-TR">memoria</span><span class="char-style-override-9" xml:lang="tr-TR">’ya dayanırlar. Bacon’a göre “insan tini”nin sahip olduğu bu üç yeti, algılanan olgularla ilişki sırasında daima etkindir. Felsefe, olguları doğallığıyla ve</span> <span class="char-style-override-11" xml:lang="tr-TR">zorunluluk</span> <span class="char-style-override-9" xml:lang="tr-TR">kipi içinde görmeye çalışırken, hayal gücü serbestçe işler; anımsama ise olguları yeniden akla getirmeye hizmet eder. Ama Bacon’a göre akıl, zorunluluk idesini evrenin bütününe taşıma hakkına</span> <span class="char-style-override-11" xml:lang="tr-TR">tek başına</span> <span class="char-style-override-9" xml:lang="tr-TR">sahip değildir. O, zorunluluğu, algılama ve anımsama yoluyla önümüzde duran olgular arasında aramak durumundadır. Böylece Bacon, antikçağın</span> <span class="char-style-override-11" xml:lang="tr-TR">empeiria</span> <span class="char-style-override-9" xml:lang="tr-TR">ve</span> <span class="char-style-override-11" xml:lang="tr-TR">istoria</span> <span class="char-style-override-9" xml:lang="tr-TR">olarak deney bilgisini felsefe için önemsiz sayan rasyonalizmine karşı çıkmış olur. Aristoteles’te salt rasyonalist bir felsefe etkinliği olarak anlaşılan “bilim” kavramını, tam bir karşıtlıkla deney bilgisi olarak</span> <span class="char-style-override-11" xml:lang="tr-TR">historia</span><span class="char-style-override-9" xml:lang="tr-TR">’ya dayatır. Ona göre “bilim”, salt rasyonel düşünmeyle varlığa yönelme etkinliği olamaz. Bilim, tam tersine, “historik veriler”in, olguların planlı ve düzenli şekilde incelenmesini gerektirir. Gerçi Bacon da antikçağın yaptığı</span> <span class="char-style-override-11" xml:lang="tr-TR">theoria</span><span class="char-style-override-9" xml:lang="tr-TR">-</span><span class="char-style-override-11" xml:lang="tr-TR">historia</span> <span class="char-style-override-9" xml:lang="tr-TR">ayrımını kabul eder. Ama antikçağ “bilim”den salt akıl bilgisini,</span> <span class="char-style-override-11" xml:lang="tr-TR">logos</span><span class="char-style-override-9" xml:lang="tr-TR">’un bilgisini anlıyor;</span> <span class="char-style-override-11" xml:lang="tr-TR">historia</span><span class="char-style-override-9" xml:lang="tr-TR">’ya, deney bilgisine önem vermiyordu. Antikçağın “bilim”den anladığı şey, rasyonalist bir felsefeden başka bir şey değildi. Oysa Bacon</span> <span class="char-style-override-11" xml:lang="tr-TR">historia</span><span class="char-style-override-9" xml:lang="tr-TR">’yı, deney bilgisini öne almakla, “bilim” kavramını salt</span> <span class="char-style-override-11" xml:lang="tr-TR">theoria</span> <span class="char-style-override-9" xml:lang="tr-TR">etkinliğine değil,</span> <span class="char-style-override-11" xml:lang="tr-TR">historia</span><span class="char-style-override-9" xml:lang="tr-TR">’ya dayamış oluyordu ki, bu “yeni bilim” (</span><span class="char-style-override-11" xml:lang="tr-TR">scientia</span><span class="char-style-override-9" xml:lang="tr-TR">) artık, tüm yeniçağın “bilim” kavramı olacaktı. Öyle ki, Bacon yeniçağda Kant’ta olgunluğuna eren bilgi kuramının örnek aldığı “bilim” kavramının temellendiricisi olmuştur. Ne var ki Bacon, bu yeni “bilim” kavramını temellendirirken antikçağın çift anlamlı</span> <span class="char-style-override-11" xml:lang="tr-TR">historia</span> <span class="char-style-override-9" xml:lang="tr-TR">teriminin birinci anlamını esas almıştı. Yine Bacon, “bilim” kavramını</span> <span class="char-style-override-11" xml:lang="tr-TR">empeiria</span><span class="char-style-override-9" xml:lang="tr-TR">’ya ya da 16. yüzyılın verdiği adla</span> <span class="char-style-override-11" xml:lang="tr-TR">historia naturalis</span><span class="char-style-override-9" xml:lang="tr-TR">’e dayandırmıştı. Gerçi</span> <span class="char-style-override-11" xml:lang="tr-TR">historia civilis</span><span class="char-style-override-9" xml:lang="tr-TR">’e dayalı bir</span> <span class="char-style-override-11" xml:lang="tr-TR">tarih görüşü</span><span class="char-style-override-9" xml:lang="tr-TR">nün ipuçlarına da değinmişti. Ama ona göre, felsefenin dayanacağı esas temel,</span> <span class="char-style-override-11" xml:lang="tr-TR">historia naturalis</span><span class="char-style-override-9" xml:lang="tr-TR">’e dayalı “doğa bilimleri” olacaktır. Çünkü “yasa” elde etmeye elverişli düzenli olgular doğal olgulardır ve bir</span> <span class="char-style-override-11" xml:lang="tr-TR">theoria</span> <span class="char-style-override-9" xml:lang="tr-TR">etkinliği ancak bu olgulara yönelebilir. Çünkü</span> <span class="char-style-override-11" xml:lang="tr-TR">historia civilis’</span><span class="char-style-override-9" xml:lang="tr-TR">te yasalar elde etmeye elverişli düzenli olgular yoktur; bu deney alanı, rastlantısal ve bireysel olaylar yığınından ibarettir. Böylece Bacon,</span> <span class="char-style-override-11" xml:lang="tr-TR">historia</span><span class="char-style-override-9" xml:lang="tr-TR">’nın çifte anlamından</span> <span class="char-style-override-11" xml:lang="tr-TR">empeiria</span><span class="char-style-override-9" xml:lang="tr-TR">’yı öne alan bir “bilim” kavramı geliştirirken antikçağ ve ortaçağa karşıt bir tavır alır ve ikinci anlamıyla</span> <span class="char-style-override-11" xml:lang="tr-TR">historia</span><span class="char-style-override-9" xml:lang="tr-TR">’yı, yani insani ve toplumsal yaşam bilgisi olarak</span> <span class="char-style-override-11" xml:lang="tr-TR">historia civilis</span><span class="char-style-override-9" xml:lang="tr-TR">’i bilimler sisteminin dışında bırakmış olur.</span><span class="char-style-override-12" xml:lang="tr-TR">7</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Thomas Hobbes da Bacon gibi historik bilgiyi, “doğanın etkileri” (</span><span class="char-style-override-11" xml:lang="tr-TR">effect of nature</span><span class="char-style-override-9" xml:lang="tr-TR">) hakkındaki deney bilgisi ile “insanın toplu yaşam içindeki iradi eylemleri” (</span><span class="char-style-override-11" xml:lang="tr-TR">voluntary actions of men in commenwealth</span><span class="char-style-override-9" xml:lang="tr-TR">) hakkındaki deney bilgisi olarak ikiye ayırır. İkinci anlamıyla historik bilgi, yani</span> <span class="char-style-override-11" xml:lang="tr-TR">historia civilis</span> <span class="char-style-override-9" xml:lang="tr-TR">ya da</span> <span class="char-style-override-11" xml:lang="tr-TR">historia humana</span><span class="char-style-override-9" xml:lang="tr-TR">, Bacon gibi onun için de düzenli olguların bilgisinden (</span><span class="char-style-override-11" xml:lang="tr-TR">knowledge of facts</span><span class="char-style-override-9" xml:lang="tr-TR">), yani doğabilimsel bilgiden ayrıdır. Hobbes için de</span> <span class="char-style-override-11" xml:lang="tr-TR">historia civilis</span><span class="char-style-override-9" xml:lang="tr-TR">,</span> <span class="char-style-override-11" xml:lang="tr-TR">theoria</span> <span class="char-style-override-9" xml:lang="tr-TR">etkinliğine elverişli düzenli olguları içermez. Hobbes’a göre</span> <span class="char-style-override-11" xml:lang="tr-TR">historia civilis</span><span class="char-style-override-9" xml:lang="tr-TR">, insanların ve toplumların başından geçenleri, bunlardan ders çıkarmak için bilmek bakımından ahlaksal ve eğitsel değeri olan tarih yazıcılığının yöneldiği düzensiz malzeme yığınıdır.</span><span class="char-style-override-12" xml:lang="tr-TR">8</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">16. yüzyıl günümüzün modern “doğa bilimi” kavramını Bacon’la birlikte temellendirirken bu konuda empirist bir tutumdan hareket etmiş ve doğa bilimleri bir sonraki yüzyılda büyük bir gelişme içine girmişti. Ama bir sonraki yüzyıl, 17. yüzyıl, ne var ki felsefe alanında bir rasyonalizm yüzyılı olmuştur. Ama yine de pek çok felsefe tarihçisinin “rasyonalizm yüzyılı” adını verdiği bu yüzyılın</span> <span class="char-style-override-11" xml:lang="tr-TR">historia civilis</span> <span class="char-style-override-9" xml:lang="tr-TR">karşısındaki tavrı, 16. yüzyıl empiristlerinin tavrı ile, kalkış noktalarının farklılığına rağmen aynıdır.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Gottfried W. Leibniz (1646-1716), bir “rasyonalizm yüzyılı” olarak nitelenen 17. yüzyılın tipik filozofudur. Leibniz bir</span> <span class="char-style-override-11" xml:lang="tr-TR">rasyonel bilme</span> <span class="char-style-override-9" xml:lang="tr-TR">yanında bir</span> <span class="char-style-override-11" xml:lang="tr-TR">historik bilme</span> <span class="char-style-override-9" xml:lang="tr-TR">olduğunu kabul eder.</span> <span class="char-style-override-11" xml:lang="tr-TR">Historia</span><span class="char-style-override-9" xml:lang="tr-TR">, tekil önermelerden (</span><span class="char-style-override-11" xml:lang="tr-TR">propositiones singularis</span><span class="char-style-override-9" xml:lang="tr-TR">) hareket eder. Bu önermeler gözleme (</span><span class="char-style-override-11" xml:lang="tr-TR">observatio</span><span class="char-style-override-9" xml:lang="tr-TR">) ilişkindir ve bunlardan endüktif yolla tümel önermelere (</span><span class="char-style-override-11" xml:lang="tr-TR">propositiones universalis</span><span class="char-style-override-9" xml:lang="tr-TR">) geçilir. Bu anlamda</span> <span class="char-style-override-11" xml:lang="tr-TR">historia</span> <span class="char-style-override-9" xml:lang="tr-TR">ile</span> <span class="char-style-override-11" xml:lang="tr-TR">observatio</span> <span class="char-style-override-9" xml:lang="tr-TR">terimleri Leibniz’de eşanlamlıdır. Historik bilme, buna göre gözlemden endüktif yolla tümel önermelere giden bilme tarzı olarak, Bacon’ın ve Hobbes’un “bilimsel” (</span><span class="char-style-override-11" xml:lang="tr-TR">scientific</span><span class="char-style-override-9" xml:lang="tr-TR">) dedikleri bilme tarzıdır. Ama Leibniz,</span> <span class="char-style-override-11" xml:lang="tr-TR">rasyonel bilme</span><span class="char-style-override-9" xml:lang="tr-TR">yi İngiliz empiristlerinin “bilimsel” dedikleri historik bilmeden kesinlikle ayırır. O, bu konuda tam bir Aristotelesçi olarak, rasyonel bilme ile historik bilmenin ilke bakımından farklı değerleri olduğunu belirtir. Rasyonel bilme, kendi doğrusunu varlıkta (</span><span class="char-style-override-11" xml:lang="tr-TR">essentia</span><span class="char-style-override-9" xml:lang="tr-TR">) bulur; historik bilmenin doğrusu ise varlığın dış görünümünde, varoluştadır (</span><span class="char-style-override-11" xml:lang="tr-TR">existentia</span><span class="char-style-override-9" xml:lang="tr-TR">). Historik bilgi,</span> <span class="char-style-override-11" xml:lang="tr-TR">essentia</span><span class="char-style-override-9" xml:lang="tr-TR">’nın duyumlanmış hali, görünüşü olarak</span> <span class="char-style-override-11" xml:lang="tr-TR">existentia</span><span class="char-style-override-9" xml:lang="tr-TR">’nın bilgisidir. Buna karşılık varlığın kendisi,</span> <span class="char-style-override-11" xml:lang="tr-TR">essentia</span> <span class="char-style-override-9" xml:lang="tr-TR">ancak akıl (</span><span class="char-style-override-11" xml:lang="tr-TR">ratio</span><span class="char-style-override-9" xml:lang="tr-TR">) yoluyla kavranabilir ki; esas varlık bilgisi, rasyonel bilgidir. Bu yüzden</span> <span class="char-style-override-11" xml:lang="tr-TR">akılsal doğrular</span> <span class="char-style-override-9" xml:lang="tr-TR">(</span><span class="char-style-override-11" xml:lang="tr-TR">vérités de rations</span><span class="char-style-override-9" xml:lang="tr-TR">) ile</span> <span class="char-style-override-11" xml:lang="tr-TR">olgusal doğrular</span> <span class="char-style-override-9" xml:lang="tr-TR">(</span><span class="char-style-override-11" xml:lang="tr-TR">vérités de faits</span><span class="char-style-override-9" xml:lang="tr-TR">) farklı yerlerdedirler. Historik bilgi, “bilimsel bilgi”, bu yüzden</span> <span class="char-style-override-11" xml:lang="tr-TR">genel</span> <span class="char-style-override-9" xml:lang="tr-TR">değil,</span> <span class="char-style-override-11" xml:lang="tr-TR">genelleştirilmiş</span> <span class="char-style-override-9" xml:lang="tr-TR">endüktif bilgidir. İster doğal isterse insani-toplumsal alanla ilgili olsun, historik bilgi,</span> <span class="char-style-override-11" xml:lang="tr-TR">zorunlu</span> <span class="char-style-override-9" xml:lang="tr-TR">ve</span> <span class="char-style-override-11" xml:lang="tr-TR">ideal</span> <span class="char-style-override-9" xml:lang="tr-TR">akıl bilgisinden farklıdır; varoluşsal (</span><span class="char-style-override-11" xml:lang="tr-TR">existential</span><span class="char-style-override-9" xml:lang="tr-TR">) dünyanın bilgisi olarak olumsallık (</span><span class="char-style-override-11" xml:lang="tr-TR">Contingence</span><span class="char-style-override-9" xml:lang="tr-TR">) alanının bilgisidir. Leibniz’in yaptığı Aristotelesçi ayrım, yani</span> <span class="char-style-override-11" xml:lang="tr-TR">theoria</span> <span class="char-style-override-9" xml:lang="tr-TR">ile</span> <span class="char-style-override-11" xml:lang="tr-TR">istoria</span> <span class="char-style-override-9" xml:lang="tr-TR">arasına yeniden konan bu karşıtlık 17. yüzyılda şöyle formüle edilecektir:</span> <span class="char-style-override-11" xml:lang="tr-TR">Historik bilme olgusal bilmedir; felsefi bilme ise temel nedenleri bilmedir</span> <span class="char-style-override-9" xml:lang="tr-TR">(</span><span class="char-style-override-11" xml:lang="tr-TR">cognitio historiana est cognitio factorum</span><span class="char-style-override-9" xml:lang="tr-TR">;</span> <span class="char-style-override-11" xml:lang="tr-TR">cognito philosophica est cognitio causerum</span><span class="char-style-override-9" xml:lang="tr-TR">). Daha sonra Leibniz-Wolff geleneğinden gelen Kant’ın, başlangıçta bu ayrımı benimsediği görülecektir.</span><span class="char-style-override-12" xml:lang="tr-TR">9</span> <span class="char-style-override-9" xml:lang="tr-TR">Yalnız, burada</span> <span class="char-style-override-11" xml:lang="tr-TR">historia</span><span class="char-style-override-9" xml:lang="tr-TR">’nın geleneksel çifte anlamıyla kullanıldığını görmek gerekir.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">17. yüzyılın öbür büyük rasyonalist filozoflarında da</span> <span class="char-style-override-11" xml:lang="tr-TR">historia</span> <span class="char-style-override-9" xml:lang="tr-TR">karşısında benzer bir tutum vardır. René Descartes için her “tarihsel haber” kuşku götürür; çünkü historik bilgi,</span> <span class="char-style-override-11" xml:lang="tr-TR">seçilmiş</span> <span class="char-style-override-9" xml:lang="tr-TR">tarihsel olayların bilgisidir. Bu seçimde ise tarihçinin öznel ilgileri kadar bilgi ve malzeme eksikliği de rol oynamaktadır. Bu yüzden Descartes için</span> <span class="char-style-override-11" xml:lang="tr-TR">historia</span><span class="char-style-override-9" xml:lang="tr-TR">’nın değeri, geçmiş yüzyıllarda kalmış “büyük insanlarla konuşmamızı sağlaması”nda ve geçmişin olaylarından ders alınacak düşünceler elde edilmesinde belirir. Nicolas Malebranche, historik bilgiyi “yüzeysel bilgi” olarak tanımlar ve Âdem’in bir tarihi olmadığı ve bir tarihe muhtaç bulunmadığını belirtir. Benedictus de Spinoza doğru bilginin “geçmişte olup bitmiş olanlara inanmakla” değil, daima “genel kavramlara dayanmakla” elde edilebileceğini belirtir.”</span><span class="char-style-override-12" xml:lang="tr-TR">10</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">17. yüzyıl rasyonalistlerinin</span> <span class="char-style-override-11" xml:lang="tr-TR">historia</span> <span class="char-style-override-9" xml:lang="tr-TR">karşısındaki bu olumsuz tavırlarını, Bacon’a dayanan empirist gelenekte de benzer çizgilerle görmek ilginçtir. Bacon ve Hobbes’tan sonra John Locke da historik bilgiyi, “doğa bilimi”ni örnek alan bir “bilim” kavramı altında, “güvensiz bilgi” sayar. Gerçi o, “bazı durumlarda” historik bilgiye başvurmaksızın hareket etmenin yanlış olacağını belirtirse de ilke olarak tarihin bildirdiklerine tam bir güvenin söz konusu olamayacağını söyler.”</span><span class="char-style-override-12" xml:lang="tr-TR">11</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Böylece 16. ve 17. yüzyıllar, bir yandan doğabilimci bilgi kuramı, öbür yandan rasyonalist felsefe altında,</span> <span class="char-style-override-11" xml:lang="tr-TR">historia</span><span class="char-style-override-9" xml:lang="tr-TR">’ya karşı olumsuz bir tavır takınmış yüzyıllar olarak görünür.</span></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"></p>

      <p class="ALT">Historia’nın Çift Anlamlılıktan Kurtulması</p>

      <p class="Basic-Paragraph para-style-override-6" xml:lang="en-GB"></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Görüleceği gibi, tüm antikçağ ve ortaçağ ve bir bölümüyle yeniçağ,</span> <span class="char-style-override-11" xml:lang="tr-TR">historia</span> <span class="char-style-override-9" xml:lang="tr-TR">terimini hem doğal olgular hakkındaki deney bilgisi (</span><span class="char-style-override-11" xml:lang="tr-TR">empeiria</span> <span class="char-style-override-9" xml:lang="tr-TR">ya da</span> <span class="char-style-override-11" xml:lang="tr-TR">historia naturalis</span><span class="char-style-override-9" xml:lang="tr-TR">) hem de insani-toplumsal olaylar hakkındaki haber bilgisi (</span><span class="char-style-override-11" xml:lang="tr-TR">istoria</span> <span class="char-style-override-9" xml:lang="tr-TR">ya da</span> <span class="char-style-override-11" xml:lang="tr-TR">historia civilis</span> <span class="char-style-override-9" xml:lang="tr-TR">ya da</span> <span class="char-style-override-11" xml:lang="tr-TR">historia humana</span><span class="char-style-override-9" xml:lang="tr-TR">) olarak çift anlamlı bir terim biçiminde kullanmıştır. Ama terimin 16. yüzyıldan başlayarak bu çift anlamlılıktan yavaş yavaş sıyrılmaya başladığı da görülür. Bir kere ilk olarak Bacon, “bilim” kavramını</span> <span class="char-style-override-11" xml:lang="tr-TR">historia</span><span class="char-style-override-9" xml:lang="tr-TR">’nın içerdiği anlamlardan birine, yani</span> <span class="char-style-override-11" xml:lang="tr-TR">empeiria</span><span class="char-style-override-9" xml:lang="tr-TR">’ya dayamış olmakla, en azından</span> <span class="char-style-override-11" xml:lang="tr-TR">theoria</span><span class="char-style-override-9" xml:lang="tr-TR">-</span><span class="char-style-override-11" xml:lang="tr-TR">empeiria</span> <span class="char-style-override-9" xml:lang="tr-TR">karşıtlığını aşma girişiminde bulunmuş oluyordu. Onun bu girişimiyle</span> <span class="char-style-override-11" xml:lang="tr-TR">empeiria</span><span class="char-style-override-9" xml:lang="tr-TR">, artık bizzat bilimsel etkinliğin dayandığı zemin olarak, doğa araştırmasına yönelen insan için o âna kadar görülmemiş özel bir önem ve değer kazanmış bulunuyordu. Öyle ki bu durumda doğabilimci bakış altında,</span> <span class="char-style-override-11" xml:lang="tr-TR">historia</span><span class="char-style-override-9" xml:lang="tr-TR">’dan anlaşılan şey olarak geriye, dağınık, bireysel ve rastlantısal insani-toplumsal olayların bilgisi kalmış oluyordu. Gerçekten de özellikle 17. yüzyılın sonlarından başlayarak</span> <span class="char-style-override-11" xml:lang="tr-TR">historia</span> <span class="char-style-override-9" xml:lang="tr-TR">sözcüğünden artık sadece insani-toplumsal olayların bilgisinin anlaşıldığı görülür.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Ancak,</span> <span class="char-style-override-11" xml:lang="tr-TR">historia</span> <span class="char-style-override-9" xml:lang="tr-TR">teriminin çift anlamlılıktan kurtulması sadece doğabilimci bilgi kuramı altında olmamıştır. Örneğin Jean Bodin, hümanist etkilerle,</span> <span class="char-style-override-11" xml:lang="tr-TR">historia</span> <span class="char-style-override-9" xml:lang="tr-TR">sözcüğünü sadece insani-toplumsal olaylar için kullanmayı ilk kez öneren filozof olarak görünür. Bodin, sözcüğü özellikle bu anlam içeriğiyle sınırlamak ister ve onu “geçmişte olup bitmiş olayların doğru anlatımı” (</span><span class="char-style-override-11" xml:lang="tr-TR">rerum ante gestarum vera narratio</span><span class="char-style-override-9" xml:lang="tr-TR">) yoluyla edinilen bilgi etkinliği olarak konumlamaya çabaladığını belirtir. Gerçekten de onun kullandığı</span> <span class="char-style-override-11" xml:lang="tr-TR">historia rerum gestarum</span> <span class="char-style-override-9" xml:lang="tr-TR">(geçmişte olup bitenlerin bilgisi) terimi, daha sonra Hegel de içinde olmak üzere tüm tarih filozoflarının “tarih bilimi”nden anladıkları şey olacaktır.</span><span class="char-style-override-12" xml:lang="tr-TR">12</span></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"></p>

      <p class="ALT">Tarihsel Kuşkuculuk</p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Bilindiği gibi, 16. ve 17. yüzyıllar bir yandan empirik-sağın (</span><span class="char-style-override-11" xml:lang="tr-TR">eksakt</span><span class="char-style-override-9" xml:lang="tr-TR">) doğa bilimlerinin, öbür yandan rasyonel disiplinlerin (matematik) gelişip serpilme yüzyıllarıdır. Bu yüzyıllar doğa-bilimsel yöntemlerle doğa hakkında kesin yasaların bulunabileceğine tam bir güven beslerler. Bu yüzyıllar için de doğa, antikçağda olduğu gibi düzenli bir oluşum, bir kozmostur; onu yöneten “mekanik yasalar” vardır. Ama bu düzenli oluşum, antikçağın rasyonalizmine göre</span> <span class="char-style-override-11" xml:lang="tr-TR">sadece</span> <span class="char-style-override-9" xml:lang="tr-TR">akıl yoluyla kavranabilecek bir şey de değildir artık. İnsan, bu düzenli oluşuma yön veren “mekanik yasalar”ı empirik sınamalar, deney ve gözlem yaparak arayacak ve bu yoldan elde edeceği yasaları matematiksel olarak, yani rasyonel biçimde ifade edecektir. Çünkü bu düzenli oluşum, doğa, bu haliyle</span> <span class="char-style-override-11" xml:lang="tr-TR">akla uygun</span><span class="char-style-override-9" xml:lang="tr-TR">, rasyonel bir işleyişe sahiptir. Ama biz bu işleyişi</span> <span class="char-style-override-11" xml:lang="tr-TR">sadece</span> <span class="char-style-override-9" xml:lang="tr-TR">akılsal yoldan, rasyonel düşünmeyle izleyemeyiz. Antikçağın, bu düzenli oluşumu aynı zamanda akılsal sayması doğrudur; ama antikçağ bu akla uygun düzenli oluşumun dayandığı yasaları ancak gözlem ve deneyle bulabileceğimizi atlamıştır. Oysa doğa yasaları salt düşünmeyle değil, ancak doğaya gidilerek kesin biçimde saptanabilir.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">İşte bu yüzyılların, doğa biliminde bulduklarına inandıkları</span> <span class="char-style-override-11" xml:lang="tr-TR">kesin bilgi</span><span class="char-style-override-9" xml:lang="tr-TR">,</span> <span class="char-style-override-11" xml:lang="tr-TR">sağlam bilgi</span> <span class="char-style-override-9" xml:lang="tr-TR">açısından bakıldığında, bu yüzyıllar, Friedrich Wilhelm Bierling’in deyimiyle</span> <span class="char-style-override-11" xml:lang="tr-TR">tarihsel Pyrhonizm</span> <span class="char-style-override-9" xml:lang="tr-TR">yüzyılları olmuştur.</span> <span class="char-style-override-11" xml:lang="tr-TR">Historia</span><span class="char-style-override-9" xml:lang="tr-TR">, yüzeysel ve rastlantısal, bu nedenle de “yasalılaşmayan” bilgiler alanıdır. Pierre Bayle için</span> <span class="char-style-override-11" xml:lang="tr-TR">historia</span><span class="char-style-override-9" xml:lang="tr-TR">, “doğru eylemler için hiç de örnek alınacak bir olaylar sahnesi” değildir. Öyle ki bu sözleriyle Bayle’in hep benimsenegelen “tarihten ders alma” anlayışına bile karşı çıktığı görülebilir. Bayle için tarih “yalan yanlış aktarımlar”dan ibarettir ve ona göre tarihsel olaylar “tarihçilerin kendi mutfaklarında pişirip tadını kendi beğenilerine göre belirttikleri” yemek malzemelerinden farksızdır. Ama Bayle’in bu tavrının, daha çok o dönemde iyice keyfileşmiş olan tarih yazıcılığına karşı olduğu saptanabilir. Çünkü o Tarih Sözlüğü ve Eleştirisi (1695) adlı yapıtında, aslında “sağlam bir tarih eleştirisine duyulan ihtiyaç”tan söz eder.</span><span class="char-style-override-12" xml:lang="tr-TR">13</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Bu kuşkuculuğun, aynı yüzyıllarda, bir “bilim” olarak</span> <span class="char-style-override-11" xml:lang="tr-TR">historia</span><span class="char-style-override-9" xml:lang="tr-TR">’dan söz edilip edilemeyeceği konusundaki tartışmalara da yansıdığı görülür. Bu konuda rasyonalist ve empirist tutumlara bağlı değişik yanıtlar verildiği, ama sonuçta</span> <span class="char-style-override-11" xml:lang="tr-TR">historia</span><span class="char-style-override-9" xml:lang="tr-TR">’ya bir bilim statüsü tanıma konusunda oldukça çekingen kalındığı saptanabilir.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Leibniz’e göre,</span> <span class="char-style-override-11" xml:lang="tr-TR">mantıksal</span> <span class="char-style-override-9" xml:lang="tr-TR">açıdan bakıldığında, tarihsel bilgiyi</span> <span class="char-style-override-11" xml:lang="tr-TR">olasılık</span> <span class="char-style-override-9" xml:lang="tr-TR">kavramı altında değerlendirmek gerekir. Çünkü tarihsel bilgi, rastlantısallık ve olumsallığın bilgisidir. Bu bakımdan, mantıksal açıdan ancak bir “olasılı tarih bilgisi”nden (</span><span class="char-style-override-11" xml:lang="tr-TR">probabilitates histórica</span><span class="char-style-override-9" xml:lang="tr-TR">) söz edilebilir.</span> <span class="char-style-override-11" xml:lang="tr-TR">Teknik</span> <span class="char-style-override-9" xml:lang="tr-TR">ve</span> <span class="char-style-override-11" xml:lang="tr-TR">yöntembilimsel</span> <span class="char-style-override-9" xml:lang="tr-TR">açıdan bakıldığında ise, tarihsel bilginin ancak arşiv çalışmaları ve kaynak eleştirisi (yazılı metinlerin, sanat yapıtlarının elden geçirilmesi ve değerlendirilmesi) yoluyla elde edilebileceği açıktır. Bunlar ise geçmiş hakkında asla yeterli bilgi vermezler. Öyle ki tarihsel bilgi, teknik ve yöntembilimsel açıdan da doğa bilimlerinin düzenli doğal olguların gözleminden elde ettiği</span> <span class="char-style-override-11" xml:lang="tr-TR">yasa bilgisi</span> <span class="char-style-override-9" xml:lang="tr-TR">haline gelemez. Leibniz, Samuel von Pufendorf’la birlikte, böylece, tarihin ancak sınırlı ve daima eksik kalacak olasılı bilgiler üretebilen bir etkinlik, bu sınırlılık içinde bir “bilim” olabileceğini belirtir. Eduard Zeller’e göre de tarih, “bizden öncekilerin deneyimlerini, bize yabancı olan bu deneyimleri bölük pörçük bir araya getirme tarzı”dır. Thomasius da tarihi, “bize yabancı çağların duygu ve düşüncelerini kavrama tarzı” olarak tanımlar.</span><span class="char-style-override-12" xml:lang="tr-TR">14</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Empirist gelenekte Bacon’ın</span> <span class="char-style-override-11" xml:lang="tr-TR">historia</span><span class="char-style-override-9" xml:lang="tr-TR">’yı bilimler sistemi dışında bıraktığına daha önce değinmiştik. 17. yüzyılda ise, empirist geleneğin tarihe doğabilimci açıdan yaklaştığı görülür. Örneğin David Hume’a göre, tarihsel olaylara nüfuz edebilmek için, bu olayların taşıyıcısı olarak “insan doğası”nı öne almak gerekir. Çünkü tarihsel olayları, insan eylemleri ve insan davranışları yönlendirir. “İnsani eylemlerin ve davranış tarzlarının kökeninde yatan içgüdüleri tanımak için en uygun yol” ise, Hume’a göre</span> <span class="char-style-override-11" xml:lang="tr-TR">psikolojiden</span> <span class="char-style-override-9" xml:lang="tr-TR">geçer. Tarihsel olayların niteliğini ve bu olaylardaki</span> <span class="char-style-override-11" xml:lang="tr-TR">nedenselliği</span> <span class="char-style-override-9" xml:lang="tr-TR">kavrayabilmek için, bu olaylarda yer alan “aktörler”in, yani insanların eylemlerinin hangi psikolojik etkenlere bağlı olduklarını saptamak gerekir. Buna göre Hume için tarih, psikolojiye bağımlı olarak çalışacak bir disiplindir. Yine Hume’a göre, doğa gibi doğanın bir parçası olan insan da aynı nedensellik yasalarına bağlıdır. Bu yüzden insan psikolojisinin bağlı olduğu yasalar ortaya kondukça, tarihsel olayların niteliği de daha açık olarak anlaşılacaktır.</span><span class="char-style-override-12" xml:lang="tr-TR">15</span></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"></p>

      <p class="ALT">Aydınlanmacı İlerleme İdesi ve Tarih</p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">“Aydınlanma yüzyılı” olarak adlandırılan 18. yüzyılın başlarında, önceki yüzyılların tarih karşısındaki kuşkuculuğunun belli oranlarda devam ettiği, ama bu arada bu kuşkuculuğun giderek azalmaya başladığı ve hatta tarihe özel bir önem ve ilginin başladığı görülür. Tarihi “bilim” olarak görme girişimlerinin olumsuz sonuçlanması, bu yüzyılın başlarını da etkiler. Ama örneğin tarih karşısında bilgikuramsal açıdan kuşkucu kalan Thomasius, “Aydınlanma’nın hizmetinde bir tarih bilgisi”ne duyulan ihtiyaçtan söz etmekten de geri kalmaz. Ona göre “Aydınlanmacı insan, gelenekle gelen yanlış tarihsel bilgilerden arınmak ve önyargılarımızın nereden kaynaklandığını bilmek” için tarihin yardımına muhtaçtır. Öyle ki Thomasius’a göre “Bir tarih bilgisi olmadan insan anlığı kör kalır.” Henri Saint-John Bolingbroke, Aydınlanmacı insanın kendi kişisel deneyimlerini, başkalarının ve toplumun deneyimleri olarak tarihle (</span><span class="char-style-override-11" xml:lang="tr-TR">history</span><span class="char-style-override-9" xml:lang="tr-TR">) karşılaştırıp denetlemesi gerektiğini, çünkü bu deneyimlerin tüm insan soyunun deneyimleri olduğunu belirtir. Ama 18. yüzyıl başlarının tarihe vermeye başladığı bu özel önem ve ilgiye rağmen bu yüzyıl, onu yine de bir edebi tür, ahlaksal bakımdan pratik değeri olan bir uğraşı olarak görmeye devam etmiştir. Tarihin anlamı ve işlevi, pragmatist bir açıdan saptanıyordu. Örneğin Pufendorf için tarih, “devletin hizmetinde olan bir öğrenim ve eğitim tarzı”ydı ve tarihçilik devlet yöneticilerini ve memurlarını eğitmede geçerli bir meslekti.</span><span class="char-style-override-12" xml:lang="tr-TR">16</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Bununla birlikte 18. yüzyılın ortalarına doğru ve özellikle de bu yüzyılın ikinci yarısında tarihe karşı yeni bir yönelimin başladığı görülür. Bu yönelimin niteliğini saptayabilmek için, Aydınlanma yüzyılı olarak 18. yüzyılın birkaç karakteristiğine kısaca değinmek gerekir.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">16. ve 17. yüzyıllarda doğa bilimleri büyük gelişmeler göstermiş ve bu bilimlerin teknik buluşlar yoluyla toplumsal yaşama sağladığı katkılar, özellikle 18. yüzyılda Avrupa toplumlarına bir</span> <span class="char-style-override-11" xml:lang="tr-TR">ilerleme</span> <span class="char-style-override-9" xml:lang="tr-TR">(</span><span class="char-style-override-11" xml:lang="tr-TR">Fortschritt</span><span class="char-style-override-9" xml:lang="tr-TR">,</span> <span class="char-style-override-11" xml:lang="tr-TR">Progressus</span><span class="char-style-override-9" xml:lang="tr-TR">) inancı getirmişti. Öyle ki Aydınlanmacı insan, doğa kadar toplumun da tam bir ilerleme içinde olduğuna yürekten inanmaktaydı. Bu ilerleme inancı içindeki insanların üyesi oldukları toplumlarsa, aynı sıralarda bir</span> <span class="char-style-override-11" xml:lang="tr-TR">uluslaşma</span> <span class="char-style-override-9" xml:lang="tr-TR">süreci içindeydiler. Ortaçağın dinsel bir dünya devleti ülküsü altında eritmeye çalıştığı ulusal farklılıklar, bireyci hümanizma ve Aydınlanma akımları içinde yeniden yeşertilmiş ve Avrupa toplumları, kendilerini ülkeleri, dilleri, kültür ve</span> <span class="char-style-override-11" xml:lang="tr-TR">tarihleri</span> <span class="char-style-override-9" xml:lang="tr-TR">bakımından farklı uluslar olarak görmeye başlamışlardı. Gerçekten de “ulus” kavramı, giderek ülkesi, dili, kültürü ve</span> <span class="char-style-override-11" xml:lang="tr-TR">tarihi</span> <span class="char-style-override-9" xml:lang="tr-TR">ortak insan topluluklarını tanımlayan bir anlam içeriği kazanmıştır. Böylece tüm yüzyıla yayılan</span> <span class="char-style-override-11" xml:lang="tr-TR">ilerleme</span> <span class="char-style-override-9" xml:lang="tr-TR">inancı, bir yandan tüm Avrupa uluslarınca paylaşılan bir inanç olurken, öbür yandan, uluslar bu inanç altında kendi tarihlerini bir “ulusal bilinç”le ele almaya başlamışlardır. İşte, doğa kadar toplumların da (ulusların) bir ilerleme içinde oldukları inancı,</span> <span class="char-style-override-11" xml:lang="tr-TR">tarihte de bir ilerleme olduğu</span> <span class="char-style-override-9" xml:lang="tr-TR">inancını getirmiştir. Oysa bu yüzyılın başlarında 17. yüzyılın tarih karşısında takındığı bilgikuramsal kuşkuculuğun devam ettiği anımsanırsa, 18. yüzyılın 17. yüzyıla bu konuda karşıt bir tavır aldığı bile söylenebilir. Örneğin yüzyılın başında George Arnold, “Tarihe doğruluğunu verecek hiçbir genel kavram yoktur,” demişti.</span><span class="char-style-override-12" xml:lang="tr-TR">17</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">İşte 18. yüzyıl bir yandan 17. yüzyılın kuşkuculuğunu ilerlemeye duyduğu derin inanç ve “doğa bilimi”ni örnek alan bir bilime beslediği güven duygusuyla aşmaya yönelirken; öbür yandan, ulusal bilinci geliştirecek her türlü çabaya, bu arada ulusal tarih yazıcılığına özel bir önem vermeye başlamıştır. Kuşkusuz, antikçağ, ortaçağ ve bir bölümüyle yeniçağın koyduğu</span> <span class="char-style-override-11" xml:lang="tr-TR">theoria</span><span class="char-style-override-9" xml:lang="tr-TR">-</span><span class="char-style-override-11" xml:lang="tr-TR">historia</span><span class="char-style-override-9" xml:lang="tr-TR">, felsefe-tarih karşıtlığı açısından bakıldığında, 18. yüzyılın “tarihte tam bir ilerleme olduğu” konusundaki</span> <span class="char-style-override-11" xml:lang="tr-TR">genel yargı</span><span class="char-style-override-9" xml:lang="tr-TR">ya bilgikuramsal bir temellendirmeyle varmadığı açıktır. Ama 18. yüzyıl ortaçağın</span> <span class="char-style-override-11" xml:lang="tr-TR">theoria</span><span class="char-style-override-9" xml:lang="tr-TR">-</span><span class="char-style-override-11" xml:lang="tr-TR">historia</span><span class="char-style-override-9" xml:lang="tr-TR">, felsefe-tarih karşıtlığını</span> <span class="char-style-override-11" xml:lang="tr-TR">teolojik inanç</span> <span class="char-style-override-9" xml:lang="tr-TR">yoluyla aşmaya çalışmış olmasına benzer bir biçimde, ilerlemeye duyduğu</span> <span class="char-style-override-11" xml:lang="tr-TR">laik inanç</span> <span class="char-style-override-9" xml:lang="tr-TR">yoluyla aynı karşıtlığı aşmayı denemiştir. Gerçekten de 18. yüzyıl, felsefe tarihi boyunca birbirinden ayrı tutulan ve birbirine karşıt kılınan “felsefe” ve “tarih” kavramlarını bir araya getirerek</span> <span class="char-style-override-11" xml:lang="tr-TR">tarih felsefesi</span> <span class="char-style-override-9" xml:lang="tr-TR">terimini ilk kullanan yüzyıl olmuştur.</span></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"></p>

      <p class="ALT">“Tarih Felsefesi”nin Bir Disiplin<br/>
      Olarak Ortaya Çıkışı</p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Kuşkusuz ki, Batı düşüncesinde adı konulmamakla birlikte daha Augustinus’la başlayan bir tarih felsefesi geleneği vardır. Ama bu gelenek Augustinus’la birlikte daha çok, bir “tarih teolojisi” olarak gelişmiştir. Öbür yandan, “tarih felsefesi” teriminin ilk kez kullanıldığı 18. yüzyıl sonlarına kadar yeniçağda adına çekinmeden “tarih felsefesi” denebilecek tarih yorumlarına da rastlanır.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Jean-Jacques Rousseau, 1750’li yıllarda, çağının ilerlemeye duyduğu inançla az çok karşıtlık içinde, insanın doğuştan iyi olan doğasının toplum haline gelme süreci içinde bozulduğunu, tarihin aslında insanın bu bozuluşunun tarihi olduğunu söyler. Ama bu bozulma ve yozlaşma kaçınılmazdır. Çünkü toplum halinde yaşama, insana doğal yanını ve mutlu bencilliğini dizginlemesini öğretmiştir. Bu nedenle o, doğallığını yitirmeye ve bir kültür varlığı olmaya başlamıştır ve bu yeni konumunu da artık terk edemez; tekrar doğallığa, mutlu bencilliğine dönemez. Bu durumda onun hedefi artık, doğallığa dönmek değil, tersine ancak özgürlük ve eşitlik ilkelerine dayalı bir hukuk devletini gerçekleştirmek olmalıdır ve o bencil doğal mutluluğunun yerine erdemli bir yaşam tarzının mutluluğunu geçirmelidir.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Bu görüşleriyle Rousseau’nun iki bakımdan bir tarih filozofu olduğu açıktır: 1. Tarihte doğallıktan kültür varlığı olmaya doğru giden kaçınılmaz bir süreç görmektedir. 2. İnsanların tarihe kendi özgür iradeleriyle yön verebileceklerini belirtmiş olmakla, özellikle 19. yüzyılın tüm büyük tarih felsefelerini etkileyen kişi olmuştur.</span><span class="char-style-override-12" xml:lang="tr-TR">18</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Rousseau’dan önce Giambattista Vico’nun da, ileride Oswald Spengler ve Arnold Toynbee’de örneğini göreceğimiz antikçağın</span> <span class="char-style-override-11" xml:lang="tr-TR">döngüsel</span> <span class="char-style-override-9" xml:lang="tr-TR">tarih anlayışına benzer bir görüşle, tarihte dönenen çağlar olduğunu belirttiği, bu çağların bir</span> <span class="char-style-override-11" xml:lang="tr-TR">çember</span> <span class="char-style-override-9" xml:lang="tr-TR">hareketiyle birbirlerini izlediğini savunduğu görülür ki, bu görüşleriyle Vico’yu yeniçağın ilk tarih filozofu sayanlar çoktur.</span><span class="char-style-override-12" xml:lang="tr-TR">19</span> <span class="char-style-override-9" xml:lang="tr-TR">(Vico için Karl Löwith’in, “Ekler” bölümündeki “Vico” başlıklı yazısına bakınız.)</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Ama Vico da, Rousseau da bu görüşlerini adlandırmak için “tarih felsefesi” diye bir terime başvurmamışlardır. Böyle bir terime ilk başvuran filozof olarak karşımıza Voltaire çıkmaktadır.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Voltaire, 1764’te David Hume’un Genel İngiltere Tarihi adlı yapıtı üzerine yazdığı bir yazıda, “felsefi” yazılmış bir tarihe duyulan ihtiyaçtan söz etmiştir. Ona göre, keyfi değerlendirmelerle ve dinsel dogmalarla dolu tarih yazıcılığı karşısında Aydınlanmacı insan, tarih yazma işinin “filozofça bir etkinliği gerektirdiğini” artık anlamıştır. O, böyle bir tarih yazıcılığı için Hume’u örnek gösterir ve “objektif” ve “doğru” bir tarih yazmak için “filozofun bağımsız karakteri”ne ve “olaylara derinliğine bakma yeteneği”ne gerek olduğunu belirtir. İşte böyle yazılmış bir tarih, Voltaire’e göre önce “tarih üzerine felsefe yapmayı”, yani bir “tarih felsefesi”ni gerektirir. Öyle ki ona göre “tarih felsefesi”, “tarihin filozofça betimi”ne ulaşmaya çabalamalıdır. Voltaire, bu konudaki görüşlerini, Genel Tarih ve Ulusların Tini ve Gelenekleri Üzerine Deneme (1757), Tarih Felsefesi (1765) ve Deneme’ye 1769 yılında yazdığı “Giriş”te dile getirir. Ona göre, tarihte olup biten her şeyi Tanrı’ya bağlayan kilise tarihçiliğinden beklenecek bir şey yoktur. Bunun yerine bir “akılcı tarihçiliğe”, yani tarihsel olayların “doğal açıklaması”nı verecek olan bir tarihçiliğe gerek vardır. Tarihçi artık teolog gibi davranmayacağı gibi, bir masalcı ya da fabl yazan biri gibi de davranamaz. Tarih, kilise tarihçilerinin yapageldikleri gibi artık, Yahudilerin tarihiyle başlatılamaz; tersine, tarih Voltaire’e göre, Batılıların bundan sonra kendilerinden çok şey öğrenmeleri gereken Uzakdoğu toplumlarından ve özellikle Çin’den başlatılmalıdır. Böyle bir tarih yazıcılığı, Voltaire’e göre tek tek olaylar çokluğu içinde de boğulmaz. Tam tersine, tarih yazıcılığı, bu olaylar çokluğunu anlamlı olarak kavramamızı sağlayacak “genel nitelikler”e yönelecektir. Bu genel niteliklerse, bir insan topluluğunun, bir halkın, bir ulusun yaşamına sinmiş değerler, ahlak normları ve gelenekler türünden şeylerdir. Çünkü bunlar, topluca, o insan topluluğunun, o halkın ya da ulusun “tin”ini (</span><span class="char-style-override-11" xml:lang="tr-TR">Esprit</span><span class="char-style-override-9" xml:lang="tr-TR">) oluştururlar. Bu değer, norm ve geleneklerse, insanların toplu yaşama biçimlerinde hep yönlendirici şeyler olarak, felsefenin “geneli arayan bakış tarzı altında” topluca kavranabilirler. Bu yüzdendir ki “ulusların genel ideleri” üstüne eğilen bir tarih yazıcılığı ancak “felsefi” olabilir. Bu ideler, toplumların yaşamları üstünde, doğa yasalarının doğa olaylarını belirlemesine benzer bir belirleme gücü taşırlar. İşte felsefi tarih yazıcılığı, ulusların bu idelerin belirlenimi altındaki yaşamlarını betimleyen bir tarih yazıcılığı olmalıdır.</span><span class="char-style-override-12" xml:lang="tr-TR">20</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Voltaire’in “tarih felsefesi” terimini kullanmış olması, antikçağdan beri süregelen geleneksel karşıtlık açısından bakıldığında oldukça cesur bir girişim olarak görülüyordu ve hemen ardından Voltaire’e karşı yoğun eleştirilere yol açmıştı. Gerçi daha 1566’da Jean Bodin</span> <span class="char-style-override-11" xml:lang="tr-TR">philosophistorici</span> <span class="char-style-override-9" xml:lang="tr-TR">diye bir terim kullanmıştı; ama Bodin bu terimden “olup biten şeyleri anlatma tarzına bilgece bir bakış katma”yı anlıyor ve geleneksel felsefe-tarih karşıtlığını koruyordu.</span><span class="char-style-override-12" xml:lang="tr-TR">21</span> <span class="char-style-override-9" xml:lang="tr-TR">Oysa Voltaire, bu geleneksel karşıtlığa âdeta meydan okurcasına “tarih felsefesi” terimini kullanırken bilgikuramsal kaygılardan çok, Aydınlanma’nın ilerlemeci ülkücülüğünden hareket ediyordu. Bu ilerlemeci ülkücülük bu yüzden “tarih felsefesi” terimine tam anlamıyla sahip çıkmıştır. Bu yüzden de 17. yüzyıl kuşkuculuğu altında bilgikuramsal açıdan felsefe-tarih karşıtlığını vurgulayanların, rastlantısal ve bireysel olaylar yığını olarak tarihte felsefi anlamda hiçbir “genellik” saptanamayacağını, tarihte yasalar arayanların tarihe bir “felsefi despotizm” taşımış olacaklarını ileri süren itirazları etkili olmamıştır. Ama bu dönemde bir “tarih felsefesi”nin olabilirliğini onaylayarak böyle bir disiplini temellendirmeye çalışanların yine de geleneksel</span> <span class="char-style-override-11" xml:lang="tr-TR">theoria</span><span class="char-style-override-9" xml:lang="tr-TR">-</span><span class="char-style-override-11" xml:lang="tr-TR">historia</span><span class="char-style-override-9" xml:lang="tr-TR">, felsefe-tarih karşıtlığının etkisi altında, 19. yüzyılın büyük tarih filozoflarına göre oldukça çekingen kaldıkları da görülür. Bu çekingenliği, 19. yüzyıla geçiş onyıllarının tarih filozofları olarak, Isaac Iselin, Jakob Wegelin ve hatta modern dönemlerin ilk büyük tarih filozofu olarak Johann Gottfried Herder’de bile görmek olanaklıdır.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Isaac Iselin’e göre,</span> <span class="char-style-override-11" xml:lang="tr-TR">tarih</span> <span class="char-style-override-9" xml:lang="tr-TR">ile</span> <span class="char-style-override-11" xml:lang="tr-TR">akıl</span><span class="char-style-override-9" xml:lang="tr-TR">’ı,</span> <span class="char-style-override-11" xml:lang="tr-TR">theoria</span> <span class="char-style-override-9" xml:lang="tr-TR">ile</span> <span class="char-style-override-11" xml:lang="tr-TR">historia</span><span class="char-style-override-9" xml:lang="tr-TR">’yı bağdaştırmak güçtür. O, Voltaire’in “tarih felsefesi” terimini kullanmaya başladığı yıllarda, 1764’te, “İnsanlık Tarihi Üzerine Felsefi Tahminler” adlı yazısında, tarih ile aklı, tarih ile felsefeyi birbirine bağlama konusunda her şeyden önce “yetersiz” olduğumuzu belirtir. Ona göre filozof, insani ve tarihsel olaylar hakkında doğru ve yeterli bir bilgi elde etmeye yönelmelidir. Ama bu bilgi, filozofun tarihte bir “genellik” görme isteği dolayısıyla daima, filozofun tarihe “müdahale etmesini” gerektiren, yani tarihteki rastlantısallığı ve düzensizliği bir genellik içine taşımaya çalışan “zorlama bilgi” olmaktan tam olarak kurtulamaz.</span><span class="char-style-override-12" xml:lang="tr-TR">22</span> <span class="char-style-override-9" xml:lang="tr-TR">Ama Iselin’e göre, bir rastlantısallıklar alanı olsa da tarihte belli bir gelişme, ilerleme anlamında bir gelişme görmek de olanaklıdır. Ama bu ilerleme düz bir çizgiyi izlemez. Tarih, ilerleme yönünde uzanan tek bir ip gibi görülemez. Çünkü onda kopuk yerler vardır. Yani tarihte yükselişler kadar düşüşlere de rastlanır; aydınlıklar kadar karanlıklar da vardır. Ama Iselin’e göre, bu düşüşler ve karanlık dönemler, ipin bu kopuk yerleri, yine de tarihin ilerleyen bir süreç olarak görülmesine engel değildir. Filozofun bir görevi de zaten, bu kopuk yerleri “tahmin” yoluyla yükselişlere ve aydınlık dönemlere bağlamaktır. Filozof, “karşı durulmaz sistemci bir merak”la tarihte genellikler aramaya devam eder. Çünkü o, genellik ve bireysellik, yasalılık ve rastlantısallık arasındaki bilgikuramsal karşıtlığın farkında olsa da bir rastlantısallıklar alanı olarak tarihte “tatmin edici birkaç genellik” aramaktan vazgeçmez. Çünkü tarih, onun bizzat kendisini insan olarak tanıma yollarından biridir. O, geçmişte kalmış pek çok şeyin kendisini etkilediğini görmekte, içinde yaşadığı toplumda “geçmişin mirası”nı hissetmektedir. Bu mirasın niteliği hakkında belli bir görüş edinmeden bizzat</span> <span class="char-style-override-11" xml:lang="tr-TR">geleceğine</span> <span class="char-style-override-9" xml:lang="tr-TR">de bakamaz. Bu yüzden filozof, tarihçinin bildirdiklerini bir genellik içine taşıma uğraşısından, her şeyden önce pratik ve yaşamsal nedenlerle vazgeçemez.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Böylece Iselin, Voltaire gibi “tarih felsefesi” terimini kullanmamış olsa da bir tarih felsefesinin olabilirliğini ve gerekliliğini savunmuş olur. O gerçekten de bu arada kendi tarih felsefesini de geliştirmeye çalışır. Örneğin, ona göre tarih, insanların “doğal durum”dan ve “vahşilik”ten “ahlaksal durum”a doğru ilerleme sürecidir. Tümüyle tarih, insanın doğal güdülerinin egemenliğinden kurtulmasının ve erdemlerin, sanatların ve bilimlerin gelişmesinin, kısacası “insan türü”nün yetkinleşme sürecinin tarihidir.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Iselin’in bilgikuramsal açıdan felsefe-tarih karşıtlığı konusunda çekingen kaldığı, ama pratik ve çağa özgü nedenle bir tarih felsefesine duyulan ihtiyaçtan yola çıkarak bu karşıtlığı yine de aşmak istediği saptanabilir.</span><span class="char-style-override-12" xml:lang="tr-TR">23</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">“Tarih Felsefesi”nin Iselin’den sonra Almanya’da, 1770-1776 yılları arasında, daha sonra Hegel’in de ders vereceği Berlin Akademisi’nde bir üniversite disiplini haline geldiği görülür. Bu yıllarda ilk “tarih felsefesi” derslerini veren Jakob Wegelin, derslerinin ana konusunun “tarihin planının ve ereğinin ne olduğunu araştırmak” olduğunu belirtir. Wegelin’e göre, “tüm tarih” ya da “dünya tarihi” devletlerin birbirlerine yakınlaşmasına ve barışçıl bir sona doğru ilerlemektedir. Özellikle Aydınlanmacı insan “akılca erekler koyan insan” olarak tanımlanabilir ki, yaşanılan Aydınlanma yüzyılı, Wegelin’e göre böyle bir barışçıl son konusunda bütün geçmiş çağlara oranla daha fazla umut besleme olanağı tanıyabilir.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Wegelin’e göre, insanın hem kendisine hem de topluma bir katkıda bulunabileceği tek ortam, “akılcı erekler”e göre yönlenmiş bir toplumdur. Yaşanılan çağın bu türden “akılcı erekler”e göre yönlenen bir çağ olduğu kabul edildiğinde, geçmişte olup biten şeyler olarak tarihe (</span><span class="char-style-override-11" xml:lang="tr-TR">res gestae</span><span class="char-style-override-9" xml:lang="tr-TR">) de bir “ereklilik” açısından bakmak gerekecektir. Öyle ki Wegelin’e göre, bir “ereklilik” idesine bağlanmadan bir “tarih felsefesi” yapma olanağı da yoktur. Öbür yandan, “tarihte ereklilik” sorunu, aynı zamanda tarihsel olayların birbirine bağlanma tarzlarını, yani “tarihsel nedensellik” sorununu çözmek için de eğilinmesi gereken ana sorundur. Başka bir deyişle, tarihte bir ereklilik olduğu varsayımından hareket edilmeden, tarihsel olayları birbirine nedensel olarak bağlama olanağı da yoktur. Ama Wegelin bu noktada, ters bir konumlamayla, tarihte erekliliği görebilmek için de tarihsel olaylar arasındaki nedensellik sorununa eğilmek gerektiğini belirtir. Böylece Wegelin’de “tarihte erekliliğin” mi, yoksa “tarihsel nedenselliğin” mi öne alınması gerektiği konusu sorunsal (problematik) kalır; o, tercihini “tarihsel nedensellik” için kullanır ve böylece kendi tarih felsefesini bilgikuramsal ve yöntembilimsel açıdan temellendirmeye çalışır.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Wegelin’e göre bir</span> <span class="char-style-override-11" xml:lang="tr-TR">theoria</span> <span class="char-style-override-9" xml:lang="tr-TR">etkinliği olarak felsefe, genellik ve sabit düzenlilikler peşindedir. Bu yüzden bir “felsefe” olarak “tarih felsefesi” de tarihsel olaylardaki düzenliliklere yönelecektir. Bir “felsefe” olarak “tarih felsefesi” de aynı nedenle, tarihsel olayların genel düzenini dile getiren soyut ve genel kavramlarla çalışır. Ne var ki tarihte hep “belirsiz bir akış” ve “belirsiz bir çeşitlilik”le karşılaşırız. Bu yüzden, tarihsel olayların tam olarak hiçbir zaman nüfuz edilemeyen bu “belirsizliği”ni akılcı yoldan tam olarak kavramayı ummak boşuna olur. Bu nedenle, genelin peşindeki felsefe için tarihte</span> <span class="char-style-override-11" xml:lang="tr-TR">yasalar</span> <span class="char-style-override-9" xml:lang="tr-TR">aramak “meşru” bir şeyse de bir “tarih felsefesi”, bu konuda ancak</span> <span class="char-style-override-11" xml:lang="tr-TR">kısmi</span> <span class="char-style-override-9" xml:lang="tr-TR">bir açıklığa kavuşabileceğini kabul etmelidir. Wegelin’e göre, tarihte de yasalar vardır; ama tarihteki yasaların işleyiş tarzını akılcı yoldan tam olarak asla bilemeyiz. Belki de tarihte, bizim rasyonel düşünmemize uygun doğabilimsel yasalardan farklı bir yasa türü egemendir. Ama böyle bir yasa türü olsa da biz onu ancak kendi rasyonel düşüncemiz ışığında ve</span> <span class="char-style-override-11" xml:lang="tr-TR">kısmen</span> <span class="char-style-override-9" xml:lang="tr-TR">tanıyabiliriz. Wegelin’e göre, tarihte ancak kısmen akla uygun bir gelişim vardır; bir başka deyişle, tarihin akla uygun bir</span> <span class="char-style-override-11" xml:lang="tr-TR">kısmı</span> <span class="char-style-override-9" xml:lang="tr-TR">vardır (</span><span class="char-style-override-11" xml:lang="tr-TR">partie raisonne</span><span class="char-style-override-9" xml:lang="tr-TR">). Bu yüzden bizim, tarihte rasyonel yoldan ancak kısmi bir açıklıkla elde edebileceğimiz yasalarımız olabilir ve olayları birbirleriyle nedensel bir ilişkiye sokabiliriz. Ama yinelemek gerekir ki, ancak kısmi bir açıklık getirebilen bu yasalara doğabilimsel yasalar gözüyle bakamayız. Bu yüzden “tarihsel yasa” terimini kullanmaktan çok, “yönelim odakları”, “kategoriler” gibi terimler kullanmalıyız.</span><span class="char-style-override-12" xml:lang="tr-TR">25</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">İşte Wegelin’e göre bir “tarih felsefesi”, ancak bu sınırlılıkların bilincinde olunduktan sonra olanaklıdır. Bir tarih felsefesini olanaklı kılacak “yönelim odakları”ndan birincisi, Wegelin’e göre tarihte “birbirini art arda izleme düzeni” (</span><span class="char-style-override-11" xml:lang="tr-TR">ordre successiv</span><span class="char-style-override-9" xml:lang="tr-TR">) olduğunu kabul etmektir. Biz,</span> <span class="char-style-override-11" xml:lang="tr-TR">kısmen</span> <span class="char-style-override-9" xml:lang="tr-TR">de olsa, tarihsel olayların ilke ya da ilkelere göre yönlenen bir “olaylar dizisi” olduğunu kabul etmeliyiz. Örneğin bir ulusun tümünün ya da büyük bölümünün ortak yaşamına geçmiş temel değer, ide ve normlar olduğunu ve olaylar dizisini bu değer, ide, norm türünden şeylerin yönlendirdiğini benimsemeliyiz. Böyle olunca, tarihte olup biten her şeye rastlantısal şeyler gözüyle bakamayız artık. Tarihin tamamen olmasa da kısmen akla uygun olması, onu tam bir rastlantısallıklar alanı olmaktan çıkarır. Bu nedenle, tarihte rasyonel olarak kavranabilecek</span> <span class="char-style-override-11" xml:lang="tr-TR">genel nedenler</span> <span class="char-style-override-9" xml:lang="tr-TR">arama olanağı doğar. Bu genel nedenlerse Wegelin’e göre, insan topluluklarında, halklarında, uluslarında, insan eylemlerinin</span> <span class="char-style-override-11" xml:lang="tr-TR">tekrarını</span> <span class="char-style-override-9" xml:lang="tr-TR">sağlayan ideler, değerler, yaşama normları türünden şeylerdir. İşte biz bu değer, ide ve normlara dayanarak tarihsel olayları</span> <span class="char-style-override-11" xml:lang="tr-TR">nedensel</span> <span class="char-style-override-9" xml:lang="tr-TR">olarak açıklayabilir ve hatta giderek, tarihsel olayları, doğa bilimlerinin yasalara dayalı sistemlerinde olduğu gibi,</span> <span class="char-style-override-11" xml:lang="tr-TR">süreklilik</span> <span class="char-style-override-9" xml:lang="tr-TR">gösteren ide, değer ve yaşama normlarını yasalarmış gibi kabul ederek sistemler içinde ele alabiliriz. Ama bilmeliyiz ki bu ide, değer ve normlar, doğa yasaları gibi durağan ve kalıcı değildir. Bunlar her dönemde yeni anlayışların belirmesiyle değişikliklere uğrayabilir ya da ortaya yepyeni ideler çıkabilir. İşte, tarihsel olaylara nüfuz edebilmek için bu idelerin gelişimini izlemek gerekir. Tarihte</span> <span class="char-style-override-11" xml:lang="tr-TR">genel</span> <span class="char-style-override-9" xml:lang="tr-TR">ifadelere başvurmanın başka olanağı da yoktur. Tarihteki olaylar çokluğu ancak bu yolla aşılmış olur ve böylece bir toplum ya da çağ belli ideler altında</span> <span class="char-style-override-11" xml:lang="tr-TR">genel</span> <span class="char-style-override-9" xml:lang="tr-TR">olarak tanınmış olur. Bu son görüşleriyle Wegelin’in Hegel’i de etkilediği ileride görülecektir.</span><span class="char-style-override-12" xml:lang="tr-TR">26</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Görülebileceği gibi, Wegelin’de de Iselin’de olduğu gibi tarihte bir genellik arama isteği ağır basarken, aynı zamanda bu genellik konusunda çekingen kalındığı görülür. Onlar için, her türlü felsefi etkinlik gibi bir tarih felsefesi de yöneldiği konu olarak tarihte genellik peşinde olacaktı. Böyle olunca, tarih felsefesi de her ne kadar doğadakinden farklı olduğu söylense de tarihte de bir “düzenliliğin” bulunduğu varsayımından kaçınamayacaktı. Yine böyle olunca, tarih felsefesi, bu düzenliliğe yön veren ilke ve temel nedenler saptamak ve bu ilkeleri, bu temel nedenleri tarihe genel olarak yön veren şeyler olarak görmek durumunda kalacaktı. Iselin de, Wegelin de bir tarih felsefesinin olabilirlik koşullarını böyle belirliyordu. Ama öbür yandan, örneğin Iselin, tarihteki rastlantısallığı vurgulayarak bir tarih felsefesinin “felsefeyi tarihe taşıma” tehlikesini de beraberinde getirdiğini söylüyordu. Hatta Iselin, böyle bir tarih felsefesinin “bir tarih ontolojisi ve tarihin temel öğretisi” kimliğine kaçınılmaz olarak bürünebileceğini belirterek, burada artık, filozof tarafından “Önceden konulan felsefi ilkeler tarihe uygulanmış veya tarih ancak bir felsefi açıklamaya örnek kılınmış olacaktır,” der. Iselin, böyle bir durumun tarih yazıcılığı açısından da sakıncalı olacağını, tarih yazıcılığının felsefece konulmuş ilkelerin ve bir tarih felsefesinin buyruğuna gireceğini ekler.</span><span class="char-style-override-12" xml:lang="tr-TR">27</span> <span class="char-style-override-9" xml:lang="tr-TR">Gottfried Kösler de böyle bir tarih felsefesinin tarih yazıcılığını köstekleyeceğini belirterek Iselin’i onaylar. Çünkü Köster’e göre tarihçi, böyle bir durumda artık tarihsel olaylara o olayların kendi iç gelişimlerindeki bütünlüğü aramak ve saptamak yerine, felsefece konulmuş ilkelere bağlı bir “tarih kuramı” veya “tarih mantığı” açısından eğilmek zorunda kalacaktır. Oysa Köster’e göre, “tarih mantığı” veya “tarih kuramı” terimleri, bizzat “tarih felsefesi” terimi gibi karşıt kavramları bir araya getiren terimlerdir. Geleneksel</span> <span class="char-style-override-11" xml:lang="tr-TR">theoria</span><span class="char-style-override-9" xml:lang="tr-TR">-</span><span class="char-style-override-11" xml:lang="tr-TR">historia</span> <span class="char-style-override-9" xml:lang="tr-TR">karşıtlığını gözeten Köster için bir “tarih felsefesi”, filozofların düşündüğü bir şey olarak, “felsefenin tarih üstünde kurmak istediği despotluğun” ürününden başka bir şey değildir. Köster için tarih yazıcılığı bu gibi despotluklardan uzak kalmalıdır. Tarih yazıcılığı yine, geçmişi, bizim bugünümüz için yararlı olabilecek olayları kendi özellikleri içinde anlatmakla yetinmelidir. Köster için bir “tarih felsefesi” olsa olsa tarih yazıcılığının ürünleri üstüne ahlaksal ve politik</span> <span class="char-style-override-11" xml:lang="tr-TR">yorumlar</span> <span class="char-style-override-9" xml:lang="tr-TR">sunma işini üstlenebilir.</span><span class="char-style-override-12" xml:lang="tr-TR">28</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Böylece 18. yüzyılın son onyılları içinde Almanya’da, tarih-felsefe karşıtlığını hem aşmak isteyen hem de bu aşma isteğini belli bir çekingenlik içinde frenleyen bir tarih felsefesi geleneğinin doğduğu görülür. Bu dönemin Aydınlanmacı tarih filozofları ilerleme idesinin tam etkisi altındadır ve tarihi de “genel olarak ilerleyen bir süreç” olarak görmek isterler. Ama onlar aynı zamanda Aydınlanma’nın, doğa bilimini örnek alan bilim anlayışının da etkisi altındadır. Bacon’da kaynağını bulan bu bilim anlayışının ise,</span> <span class="char-style-override-11" xml:lang="tr-TR">historia</span><span class="char-style-override-9" xml:lang="tr-TR">’yı bilimler sistemi dışında bıraktığını görmüştük. Onların sorunsalı da bir bakıma burada düğümlenir. Onlar bir yandan doğabilimci etkilerle tarihte sürekli bir ilerleme ve yasalılık görmek isterlerken, öbür yandan aynı doğabilimci anlayışın bilimsel olarak ele alınamayacağını belirttiği tarihsel olaylarda bir rastlantısallık ve düzensizlik olduğunu belirtirler. Yani bir yandan “sistemci bir merakla” tarihte genellikler bulma peşine düşerlerken; öbür yandan geleneksel</span> <span class="char-style-override-11" xml:lang="tr-TR">theoria</span><span class="char-style-override-9" xml:lang="tr-TR">-</span><span class="char-style-override-11" xml:lang="tr-TR">historia</span><span class="char-style-override-9" xml:lang="tr-TR">, felsefe-tarih karşıtlığını da hep gözetirler.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Bu durumda, tarihsel olayları doğa bilimlerini örnek almayan değişik bir bakış açısı altında ele almanın olanaklı olup olmadığı sorunu ortaya çıkıyordu. Tarihsel olayların bireysellik ve rastlantısallığı, bu bireysellik ve rastlantısallığı gözeten değişik bir bakış açısıyla ele alınamaz mıydı? Bu soruna eğilen Johann Gottfried Herder yeniçağda ilk büyük tarih filozofu olarak karşımıza çıkmaktadır. (Aşağıdaki altbölümün, “Ekler” bölümündeki “İnsanlık Tarihi Felsefesi Üstüne Düşünceler” başlıklı yazıyla birlikte okunması önerilir.)</span></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"></p>

      <p class="ALT">Tarih ve Anlama: Herder’in Tarih Felsefesi</p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Bir 18. yüzyıl filozofu olarak Johann Gottfried Herder (1744-1803), gençlik yıllarında Aydınlanma’nın ilerleme ülküsünün ve mekanist doğabilimci anlayışın etkisi altındadır. Ama daha sonra kendi felsefesini geliştirirken pek çok Aydınlanmacı eğilime ve özellikle ilerleme ülkücülüğüne karşı çıkacak ve onun tarih felsefesi, bu nedenle, çağının</span> <span class="char-style-override-11" xml:lang="tr-TR">etos</span><span class="char-style-override-9" xml:lang="tr-TR">’u ile pek çok noktada karşıtlıklar içerecektir.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Herder tarih felsefesiyle ilgili ilk önemli yazısını 1774’te “İnsanlık Kültürü Tarihinin Felsefesi” adıyla yayımlar. Bu yazıda Herder, Iselin’den etkilendiğini belirtmekle birlikte; Hume, Voltaire ve Iselin’in tarih felsefelerini, bunların “eski toplumlara ve çağlara, bu toplumlar ve çağlarca hiç düşünülmemiş ölçütler taşıyan” tarih felsefeleri olduklarını söyleyerek eleştirir. Örneğin bu tarih felsefeleri, geçmişe Aydınlanma’nın bir ürünü olan</span> <span class="char-style-override-11" xml:lang="tr-TR">ilerleme</span> <span class="char-style-override-9" xml:lang="tr-TR">idesi altında bakmaktadır. Oysa Herder’e göre tarihsel çağları bugünün ölçütleriyle kavramaya çalışmak yanılgılar doğurur. Aslında bu tarih felsefelerinin yaptıkları şey, geçmişi bugün sahip olduğumuz ölçütlere göre bugünle karşılaştırmak olmaktadır ki, Herder’e göre “esasında burada her türlü karşılaştırma yanıltıcıdır.” Çünkü biz tarihte bir genellik ararken, eğer böyle bir genellik varsa, onu ancak bugünkü ölçütlerimize göre kavrama olanağına sahibizdir. Böylece tarihin gerçek genelliği, bizim ölçütlerimize göre başka bir renge bürünmüş genellik olarak kavranmış olur. Bunun gibi, gelecek kuşaklar da bizleri, kendi ölçütlerine göre oluşturulmuş bir genellik tasarımı altında göreceklerdir. Dolayısıyla bu, tarihin hiçbir zaman tek bir genellik içinde kavranamayacağı anlamına gelmektedir.</span><span class="char-style-override-12" xml:lang="tr-TR">29</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Herder, 1774 tarihli yazısına organik bir doğal evrim görüşü geliştirerek girer. Ona göre Tanrı, evrene belli ilkeler koymuştur ve evren, Tanrı’nın koyduğu bu ilkelere göre belli bir evrim süreci içinde gelişir. İşte Herder’e göre, doğada olduğu gibi tarihte de canlı ve sürekli bir oluşum ve çeşitli organizmaların birbirine karşı kesintisiz savaşı vardır. Doğa da, tarih de durmadan dönüşen, yeni biçimlere bürünen, oluş halindeki alanlardır. Herder’e göre tüm bu gelişme sürecinde Tanrı’nın etkisini, tanrısal açınımı (</span><span class="char-style-override-11" xml:lang="tr-TR">Offenbarung</span><span class="char-style-override-9" xml:lang="tr-TR">,</span> <span class="char-style-override-11" xml:lang="tr-TR">révélation</span><span class="char-style-override-9" xml:lang="tr-TR">,</span> <span class="char-style-override-11" xml:lang="tr-TR">revelation</span><span class="char-style-override-9" xml:lang="tr-TR">), hatta bizzat Tanrılığı görmek olanaklıdır. Tarih, doğada tam bir benzerini bulur. Tarihsel olaylar doğanın ürünüdür ve tarih de “mutlak varlığın uyumlu bir evrimi”dir.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Herder’in panteizme varan bu başlangıç görüşlerinden çok, bu görüşler ışığında geliştirdiği tarih görüşüne eğildiğimizde şunları saptayabiliriz: Herder, her ne kadar tarihi doğanın bir ürünü saymakta ve tarih ile doğa arasında bir benzerlik ve koşutluk kurmaktaysa da “tarihsel olayların doğal olaylar gibi kesin bir yasalılık ve nedensellik taşımadığını” belirtir. Herder’e göre Tanrı, kendisini tarihte doğadakinden “farklı bir biçimde” açımlar gibidir. Tanrı tarihe, doğabilimsel yasalılık ve nedensellikle tam olarak kavranamayacak bir düzen koymuş gibidir. İşte bu nedenle, Herder’e göre, tarihe doğadakinden farklı bir düzen olarak bakmak ve ona doğabilimsel bakıştan farklı bir bakış geliştirerek eğilmek gerekir. Herder bundan sonra, 1781’de Teoloji Öğrenimi Üstüne Mektuplar adlı yapıtında aforizmik olarak “Tarihe şekil veren en önemli şey onun genelliği değil, bireyselliğidir” diyerek formüle edeceği görüşlerini geliştirmeye başlar. Ona göre, tarihsel olayları her şeyden önce “bir defalık gerçeklikler”, “kendine özgü ve tekrar etmeyen olaylar” olarak görmek gerekir. O, en ünlü yapıtı İnsanlık Tarihi Felsefesi Üstüne Düşünceler’de (1785-1792) tarihte bir “objektiflik” aramanın ilk koşulunun, tarihsel olayları doğa yasaları altında düzenli ve tekrar eden olgular gibi görme yanılgısından sıyrılmak olduğunu belirtir. Tarihi “bütün” olarak kavramamızı sağlayacak doğa yasaları türünden yasalar yoktur. O bu konuda Jakob Wegelin gibi düşünür. Ona göre tarihte “bütünlük” denince anlaşılması gereken şey, tüm “dünya tarihi” için genelgeçer olduğu düşünülen yasalar veya kategoriler altında “teorik yolla açıklanabilecek bir şey” değildir. Tarihte bu türden yasalar ve kategoriler aramak boşunadır. Tarihe doğal olgulardaki süreklilik ve tekrarı gözeterek oluşturulmuş yasalarla ve kategorilerle yönelemeyiz. Öbür yandan, tarihsel olaylara süreklilik ve tekrar kazandırabilecek sabit “ideler” de yoktur. Çünkü insanların ve toplumların bağlandıkları bu “ideler” de her çağda ve her dönemde değişmektedir. Bu noktaya kadar Herder’in de belli ölçülerde geleneksel</span> <span class="char-style-override-11" xml:lang="tr-TR">theoria</span><span class="char-style-override-9" xml:lang="tr-TR">-</span><span class="char-style-override-11" xml:lang="tr-TR">historia</span> <span class="char-style-override-9" xml:lang="tr-TR">karşıtlığını benimsediği söylenebilir.</span><span class="char-style-override-12" xml:lang="tr-TR">30</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Ama Herder’e göre bu durum, tarihin bir “kaos”tan ibaret olduğu anlamına da gelmez. Bu noktada panteist Herder, tarihe “yeryüzüne yön veren bir kavrayışın, yani tanrısallığın görü alanı” olarak bakar. Daha sonra Hegel’de de karşılaşacağımız bu görüşe göre, tarihte de bir “plan”, bir “düzenlilik” ve bir “bütünlük” vardır. Ne var ki Herder’e göre, “bütündeki bu tanrısal plan” tek insan tarafından asla kavranamaz. Çünkü tek insanın kendisi, bu tanrısal plana göre sahneye konan oyunun “belli bir episodunda” rol alan bir aktördür ve bu nedenle, oyunun bütününü, onun başlangıcını ve sonunu göremez. Bu yüzden “bütün olarak tarih”, ona, bir köşeciğinde kalakaldığı “karmaşık bir labirent” olarak görünür. O, “tarihin bu sınırsız çeşitliliği”nde bir “genellik” arayacaksa, bunu ancak “uyum” (</span><span class="char-style-override-11" xml:lang="tr-TR">harmoni</span><span class="char-style-override-9" xml:lang="tr-TR">) idesinde bulabilir. Kendisine hiçbir zaman açık olmayacak bu “bütünlük”te ancak Tanrı’nın koyduğu bir “uyum” olduğuna inanabilir. Çünkü Herder’e göre, “Benim yeryüzünde bulunduğum noktanın sınırlılığı, bakışımdaki körlük, hedeflerimdeki yanlışlıklar... işte tüm bunlar, benim bir hiç olduğumu ama bütünün her şey olduğunu gösterir.” Bu “bütün”, Herder’e göre “her şeyin kendi yerini ve uzamını bulduğu insanlık tarihi”dir.</span><span class="char-style-override-12" xml:lang="tr-TR">31</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Böylece Herder, tarihin “bütün” olarak bilinemezliği sonucuna varmış ve bu bilinemez “bütünlüğün” olsa olsa bir “uyum” taşıdığına inanılabileceğini belirtmiş olur. Herder, İnsanlık Tarihi Felsefesi Üzerine Düşünceler’in bundan sonraki bölümlerine yine, “tarihin nasıl bir plana göre oluştuğunun bilinemezliği”ni belirterek başlar. Ona göre bu konuda yapılabilecek olan şey, tarihe, insanca tasarlanan ve kabullenilen varsayımlar ışığında eğilmektir. Bir “tarih felsefesi”nin olabilirliği, Herder’e göre, geçmişe ancak böyle varsayımlar ışığında eğilmekle ortaya çıkar. O gerçi, “bütünlüğü ve büyüklüğü içinde bir insanlık tarihi felsefesinin ve biliminin olabilirliği” konusunda</span> <span class="char-style-override-11" xml:lang="tr-TR">theoria</span><span class="char-style-override-9" xml:lang="tr-TR">-</span><span class="char-style-override-11" xml:lang="tr-TR">historia</span> <span class="char-style-override-9" xml:lang="tr-TR">karşıtlığını gözeten bir kuşkuculuk içindedir. Ama ona göre, bu kuşkulara rağmen “insan, tarihte bir düzen aramayı, tüm zamanların dayandığı bir zemin görmeyi, geleceğin dünyasını geçmişe dayatmayı denemek zorundadır. Çünkü o bu konuda anılara ve bir belleğe sahiptir.”</span><span class="char-style-override-12" xml:lang="tr-TR">32</span> <span class="char-style-override-9" xml:lang="tr-TR">Bu yüzden bir “tarih felsefesi”, anılara ve beklentilere, yani</span> <span class="char-style-override-11" xml:lang="tr-TR">geçmiş</span> <span class="char-style-override-9" xml:lang="tr-TR">hakkında bir belleğe ve</span> <span class="char-style-override-11" xml:lang="tr-TR">geleceğe</span> <span class="char-style-override-9" xml:lang="tr-TR">yönelik beklentilere sahip insan için, “teorik bir ihtiyaca yanıt verme” girişimi olmazdan önce, “insanın özüyle ilgili pratik bir bilgiye duyulan ihtiyaca yanıt verme” girişiminin ürünüdür. Ne yazık ki bu ihtiyacı giderecek “teorik-genel” bir yanıt yoktur. Ama şu saptanabilir: Doğada tanrısal bir düzen varsa, bu, tarihte de bir düzen olduğuna</span> <span class="char-style-override-11" xml:lang="tr-TR">inanmak</span> <span class="char-style-override-9" xml:lang="tr-TR">için yeterli bir nedendir. Herder’e göre, böyle olunca, tarih sadece “anlamsız tutkuların, vahşi güçlerin, kırıp dökücü eğilimlerin çatışma alanı” olarak görülemez; onda belli bir düzenlilik de vardır ve işte bu nokta, Herder için “insanlık tarihinin labirentlerine girmek için güvenilir bir dayanak” sağlar. Buna göre tarih filozofu, tarihte bir düzenlilik arayacak olan kişidir. Ama tarih hakkında “her şeyi bilme” iddiasında olamaz. Çünkü tarih filozofu, kendi kuşağının bir üyesidir ve kendi çağının ölçütleriyle tarihe yönelecektir. Ama bu ölçütleri, Hume ya da Voltaire gibi tarihin tümüne yayma, örneğin tarihi “sürekli ilerleyen bir süreç” olarak görme hakkına sahip değildir. Herder’e göre, “tüm tarihi kavrayan zamandışı bir evrensel akıl/tin” yoktur. Tam tersine, her dönemde, her çağda, her kuşakta, “tüm tarihi kavrama” iddiasında olanlar sadece ve sadece o dönemin ya da çağın kendi aklını/tinini tarihe taşımakta olduklarının farkında olmayanlardır.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Böylece Herder, bu noktaya kadar, her çağın geçmişe kendi ölçütleriyle eğilmekten başka çaresi olmadığını, ama bununla geçmişi tam olarak kavradığını iddia etmesinin yanlış olacağını belirtmiş olur. Ona göre aslında her çağ, her dönem, her kuşak geçmişi kendi ölçütleri altında</span> <span class="char-style-override-11" xml:lang="tr-TR">yorumlamak</span><span class="char-style-override-9" xml:lang="tr-TR">tan, geçmişi kendi aklına/tinine göre kavramaktan başka bir şey yapmamaktadır. Bu görüşleriyle Herder, daha sonra Alman Tarihi Okulu’nda ve Dilthey’da karşımıza çıkacak</span> <span class="char-style-override-11" xml:lang="tr-TR">tarihsel görecilik</span> <span class="char-style-override-9" xml:lang="tr-TR">anlayışının da temellendiricisidir. Ama Herder yine de bu tarihsel görecilikte kalmak istemez. Burada, “tarih labirenti”ne girmemizi sağlayacak ve bu labirentte yolumuzu yitirmememize yardım edecek bir</span> <span class="char-style-override-11" xml:lang="tr-TR">ipucu</span> <span class="char-style-override-9" xml:lang="tr-TR">olduğunu söyler. Ona göre insanlık tarihine “bütün” olarak yönelmemizi sağlayacak bu ipucu, bu “Ariadne ipi”, bu gösterge hümanitedir.</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Herder için tarih, inişlerin ve çıkışların yaşandığı bir süreçtir. Yani tek çizgili bir akış, üstelik</span> <span class="char-style-override-11" xml:lang="tr-TR">hep ilerleyen bir süreç</span> <span class="char-style-override-9" xml:lang="tr-TR">olarak görülemez. Iselin gibi Herder için de tarihte yükselişler kadar düşüşler de vardır. Tarihi hep ilerleyen bir süreç olarak görmek, bir “Aydınlanmacı iyimserliğin” ürünüdür. Tarihte Wegelin’in dediği türde “akılcı erekler”e göre yönlenen, “akıl” ve “ölçü”nün egemen olduğu, “çatışan güçlerin bir uyuma girdiği” anlar ve dönemler vardır gerçi. Ama tarihe daha gerçekçi bir gözle bakmak istiyorsak, gözlerimizi düşüşlere de çevirmemiz gerekir. İşte Herder’e göre, aklın, ölçünün, özgürlüğün, sanatın, güzelliğin, hukuğun vb. geliştiği ve serpildiği bu anlar ve dönemler, hümanitenin belirdiği anlar ve dönemler, onun sözleriyle “insanlık tarihinde yıldızın parladığı anlar ve dönemler”dir.</span><span class="char-style-override-12" xml:lang="tr-TR">33</span> <span class="char-style-override-9" xml:lang="tr-TR">Örneğin Grekler hep “güzellik” peşinde olmuşlardır; Romalılar insanlığa “hukuk”a dayalı bir toplumsal düzen imgesini armağan etmişlerdir; ortaçağ ise yeniçağa “kozmopolitlik” ve “dünya yurttaşlığı” kavramlarını miras bırakmıştır. Ama Herder’e göre, bu tek tek dönemlerde gerçekleşen hümaniteyi, tarihin</span> <span class="char-style-override-11" xml:lang="tr-TR">sonul</span> <span class="char-style-override-9" xml:lang="tr-TR">(nihai) hedefi olarak görmek, ona bir</span> <span class="char-style-override-11" xml:lang="tr-TR">erek</span> <span class="char-style-override-9" xml:lang="tr-TR">(</span><span class="char-style-override-11" xml:lang="tr-TR">telos</span><span class="char-style-override-9" xml:lang="tr-TR">) yüklemek yanlıştır. Yani tarih filozofu, hümaniteyi, yükselen ve ilerleyen düz çizgili bir tarih sürecinin sonul hedefi, bir</span> <span class="char-style-override-11" xml:lang="tr-TR">telos</span> <span class="char-style-override-9" xml:lang="tr-TR">haline getiremez. Hümanite, tarih filozofu için, “her türlü tarihsel oluşuma ve duruma yönelirken kendisine yol gösteren bir ipucudur”; “tüm tarihe yayılmış” bir şey olarak görülemez. Hümanite, örneğin Greklerin dünyasını “güzellik”, Romalıların dünyasını “hukuk”, ortaçağı “kozmopolitlik” ideleri altında tanımamızı sağlayan bir Ariadne ipi, bir göstergedir. Ama unutmamak gerekir ki “güzellik” idesinin Grek dünyasını belirleme tarzına, artık bir başka tarihsel dönemde</span> <span class="char-style-override-11" xml:lang="tr-TR">aynen</span> <span class="char-style-override-9" xml:lang="tr-TR">rastlayamayız. Bu yüzden yine örneğin Grek dünyası, yalnızca bu dünyaya ait idelerin ışığında,</span> <span class="char-style-override-11" xml:lang="tr-TR">kendine özgü</span><span class="char-style-override-9" xml:lang="tr-TR">,</span> <span class="char-style-override-11" xml:lang="tr-TR">bir defalık</span> <span class="char-style-override-9" xml:lang="tr-TR">ve</span> <span class="char-style-override-11" xml:lang="tr-TR">bireysel bir bütün</span> <span class="char-style-override-9" xml:lang="tr-TR">oluşturur. Tarih felsefesinin esas görevi de işte, bizzat çağların, dönemlerin bu bir daha tekrar etmeyecek olan kendine özgü bütünlüklerini, insanlık tarihinde hümanitenin gerçekleştiği anlar olarak görebilmemizi sağlamasıdır.</span><span class="char-style-override-12" xml:lang="tr-TR">34</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Herder bundan sonra, görevi böyle konulan bir tarih felsefesinin</span> <span class="char-style-override-11" xml:lang="tr-TR">yöntembilimsel</span> <span class="char-style-override-9" xml:lang="tr-TR">dayanaklarını çözümlemeye geçer. Herder’e göre, bir tarih felsefesini bilimsel düzlemde olanaklı, pratik düzlemde gerekli kılan şey</span> <span class="char-style-override-11" xml:lang="tr-TR">gelenek</span><span class="char-style-override-9" xml:lang="tr-TR">tir (</span><span class="char-style-override-11" xml:lang="tr-TR">Überlieferung</span><span class="char-style-override-9" xml:lang="tr-TR">,</span> <span class="char-style-override-11" xml:lang="tr-TR">Tradition</span><span class="char-style-override-9" xml:lang="tr-TR">). Herder’e göre insan, yine insani bir şey olan gelenekle “oluşur”. İnsan, kendisini ve başkalarını aynı anda sarıp sarmalayan bir gelenek ağının içinde yaşar. Gelenek, bu yüzden “bugünde yaşayan geçmiş”tir. Geleneği olmayan insan bir doğa varlığı olarak kalırdı. Bu yüzden, doğa varlığı olarak insanın,</span> <span class="char-style-override-11" xml:lang="tr-TR">homo antrophos</span><span class="char-style-override-9" xml:lang="tr-TR">’un bir tarihi yoktur; tarih içindeki insanın,</span> <span class="char-style-override-11" xml:lang="tr-TR">human</span><span class="char-style-override-9" xml:lang="tr-TR">’ın,</span> <span class="char-style-override-11" xml:lang="tr-TR">beşer</span><span class="char-style-override-9" xml:lang="tr-TR">in bir tarihi vardır. Her insan, bu nedenle, geçmişten aktarılan deneyimlerin ve bu deneyimlerin kuşaktan kuşağa geçtiği bir bağlam olarak “insan türü”nün bir ürünüdür. İşte bu yüzden, “insan soyunun geçmişten devreden bir birikimi olduğu için, bu birikimin kendisi, bireylerin</span> <span class="char-style-override-11" xml:lang="tr-TR">bir-arada-yapıp-etmeleri</span><span class="char-style-override-9" xml:lang="tr-TR">nin ürünü olarak hümanitedir ki, bizi insan (</span><span class="char-style-override-11" xml:lang="tr-TR">human</span><span class="char-style-override-9" xml:lang="tr-TR">) kılan tek şey işte bu birikimdir.”</span><span class="char-style-override-12" xml:lang="tr-TR">35</span> <span class="char-style-override-9" xml:lang="tr-TR">Böylece Herder’de “gelenek” ve “tarihsel birikim” kavramları az çok eşanlamlı kavramlar olarak ortaya çıkar. Hümanite ise bu geleneğin ya da tarihsel birikimin “ürün”ü olarak görülür. Ama Herder’e göre, biz bu ürünü, hümaniteyi asla tam olarak kavrayamayız. Biz onu belli çağlara ve dönemlere damgasını vuran ideler örneğinde (güzellik, hukuk, kozmopolitlik vb.)</span> <span class="char-style-override-11" xml:lang="tr-TR">parçalı</span> <span class="char-style-override-9" xml:lang="tr-TR">olarak ve ancak</span> <span class="char-style-override-11" xml:lang="tr-TR">bugünden kalkarak yorumlayabiliriz</span><span class="char-style-override-9" xml:lang="tr-TR">. Bu yüzden, bir “bütünlük” peşinde koşacaksa, tarih felsefesinin burada sarılacağı tek olanak, “parçadan bütün çıkarmak” olabilir. Yoruma dayalı böyle bir işlemle tarih felsefesi, böyle bir “bütünlüğe” ancak çeşitli konumlar içinde çeşitli biçimler alabilen “kültür halkaları”nı izleyerek ulaşmayı umabilir. Ama bu izleme, tarihi ilerleyen, yükselen, bir sonul hedefe doğru giden, bir</span> <span class="char-style-override-11" xml:lang="tr-TR">ereğe</span> <span class="char-style-override-9" xml:lang="tr-TR">sahip süreç olarak izleme anlamına gelmez. Tarihte her dönem ya da çağ, “hedefi kendi içinde bulunan tek tek tarihsel bütünlükler” olarak görülmelidir. Biz tek tek dönemleri ya da çağları, gerçi kendilerine koydukları erekler ve bu erekler yanında ürettikleri ideler altında tanıyabiliriz; ama bu erek ve ideler hep</span> <span class="char-style-override-11" xml:lang="tr-TR">değişir</span> <span class="char-style-override-9" xml:lang="tr-TR">ve bu yüzden tüm tarihe yayılmış sürekli erek ve ideler bulamayız. Hele tüm tarihin belli bir ereğe göre yönlenmiş bir süreç olduğunu kesinlikle söyleyemeyiz. Örneğin Herder’e göre uluslar, doğadaki canlıların durumuna benzer bir süreci “gelenek” içinde yaşarlar. Ama bu yaşama tarzında bir “evrim” varsa da bu evrimi “sürekli bir ilerleme” olarak görmek yanıltıcıdır. Burada her organizmada olduğu gibi, gençlik, olgunluk ve yaşlılık evreleri vardır ve ulusların yaşamında bu evreler birbirlerini, doğal organizmalarınkinden farklı olarak “düzensiz ve zikzaklı” biçiminde izler. Ulusların tarihi, bu yüzden yükselişlerle olduğu kadar düşüş ve çöküşlerle de doludur. Uluslar ve çağlar belli idelerin altında gelişirler ve “batarlar”. Onların ideleri, başka ulus ve çağlar tarafından az veya çok değişikliğe uğratılarak bir miras şeklinde devralınabileceği gibi, her ulus veya çağ kendi idelerini de üretir. İşte bu süreç içinde tüm insanlık tarihi bir birikim, bir gelenek olarak kendini gösterir. Böyle olduğu içindir ki, hümanite tek veya birkaç ulusun değil, tüm ulusların tarihleri izlenerek açığa çıkartılabilir. Hümanite ulusların ya da çağların tekelinde değildir, o tüm insanlık tarihine aittir.</span><span class="char-style-override-12" xml:lang="tr-TR">36</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Görülebileceği gibi Herder, “gelenek” ve “birikim” kavramlarını, en sonunda “insanlık tarihi” kavramıyla da özdeşleştirmiştir. İşte Herder’e göre bu erişilmez çeşitlilikteki birikim, bu gelenek, bu insanlık tarihi ancak onun parıltılı anları örnek alınarak, yani hümanitenin kendini gösterdiği dönemler ve çağlar örneğinde “parçadan bütüne” giden bir yorumlama altında görüldüğünde “ulaşılabilir” hale gelir. Bu yüzden ister</span> <span class="char-style-override-11" xml:lang="tr-TR">felsefi</span> <span class="char-style-override-9" xml:lang="tr-TR">isterse</span> <span class="char-style-override-11" xml:lang="tr-TR">bilimsel</span> <span class="char-style-override-9" xml:lang="tr-TR">olsun, tarihe yönelen her çaba, ilke olarak, her dönemi ve çağı “kendi tarihsel tekliği” içinde ele almalıdır. Çünkü hümanite tekanlamlı bir kavram değildir; o bizim, her dönemin ya da çağın kendi özelliği içinde değişik</span> <span class="char-style-override-11" xml:lang="tr-TR">anlamlarla</span> <span class="char-style-override-9" xml:lang="tr-TR">ürettikleri değişik yaşam biçimlerini kavramamıza yarayan bir kılavuz sözcüktür. Tarih felsefesi, bu kılavuz sözcük yardımıyla, tarihte güzellik, hukuk, kozmopolitlik vb. gibi idelerin egemen olduğu çağları saptayıp bu gibi idelerin sağladığı “birkaç genellik içinde” tarihsel olayları birbirine bağlayabilecek ve “tarihin sınırsız çeşitliliği”ni biraz daha yakından görmeyi sağlayabilecek “canlı bir betim”e ulaşabilir.</span><span class="char-style-override-12" xml:lang="tr-TR">37</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Böylece tarih felsefesi, Herder’de</span> <span class="char-style-override-11" xml:lang="tr-TR">betimleyici</span> <span class="char-style-override-9" xml:lang="tr-TR">ve</span> <span class="char-style-override-11" xml:lang="tr-TR">yorumlayıcı</span> <span class="char-style-override-9" xml:lang="tr-TR">bir uğraş olarak görülür. O, geleneksel</span> <span class="char-style-override-11" xml:lang="tr-TR">theoria</span><span class="char-style-override-9" xml:lang="tr-TR">-</span><span class="char-style-override-11" xml:lang="tr-TR">historia</span> <span class="char-style-override-9" xml:lang="tr-TR">karşıtlığını da bu açıdan gidermeye çalışır. Yukarıda da belirtildiği gibi, “tarihsel olayların doğal olaylar gibi kesin bir yasalılık ve nedensellik taşımadığını” belirtir. Yani tarih,</span> <span class="char-style-override-11" xml:lang="tr-TR">theoria</span> <span class="char-style-override-9" xml:lang="tr-TR">etkinliğine elverişli bir alan değildir. Tam tersine, “Tarihe şekil veren en önemli şey, onun genelliği değil, bireyselliğidir.” Ama Herder, bu bireyselliğin/tekilliğin de bir kavranılış tarzının olduğunu belirtir. Ona göre, tarih biliminin de, tarih felsefesinin de başvuracağı bu kavrayış tarzı,</span> <span class="char-style-override-11" xml:lang="tr-TR">anlama</span><span class="char-style-override-9" xml:lang="tr-TR">dır (</span><span class="char-style-override-11" xml:lang="tr-TR">verstehen</span><span class="char-style-override-9" xml:lang="tr-TR">). Çünkü her iki etkinlik de tarihsel olayları, bu olayların yönlendiricisi ve güdümleyicisi olarak kabul ettikleri ide, norm türünden</span> <span class="char-style-override-11" xml:lang="tr-TR">motifler</span> <span class="char-style-override-9" xml:lang="tr-TR">altında tanımaya çalışır. Bu motiflerse, her şeyden önce insanın kendi tininden çıkan, doğada karşılığı olmayan şeylerdir ve bu nedenle tarihsel olayların kavranabilmesi için insan kaynaklı motifler ile bunların güdümlediği insan eylemleri arasındaki bağıntının</span> <span class="char-style-override-11" xml:lang="tr-TR">anlaşılması</span> <span class="char-style-override-9" xml:lang="tr-TR">gerekir. Hele tarih bilimi, tarih felsefesinin sınırlı da olsa bir genelliğe yönelmesine karşılık, tam tersine, her çağı ve dönemi kendi bireyselliği içinde tanımak zorundadır. Her tarihsel olayın, her ulusun, her çağın kendi özel değerini göstermek, bunların başka bir olay, ulus ya da çağdan farklılığını belirtmek, tarihçinin somut görevidir. Bu nedenle de tarihçi öncelikle bir ulusun yaşamına ya da bir çağa damgasını vuran ideleri, o ulus ya da çağa sinmiş ahlaksal, hukuksal, politik normları vb. “kendinde duymak”, onları</span> <span class="char-style-override-11" xml:lang="tr-TR">anlayıcı bir sezgi</span> <span class="char-style-override-9" xml:lang="tr-TR">ve</span> <span class="char-style-override-11" xml:lang="tr-TR">Einfühlung</span> <span class="char-style-override-9" xml:lang="tr-TR">(empati) yoluyla kendi düşüncesinde ve hayal gücünde “yeniden kurmak” zorundadır. Böylece sezgici, kendinde-duyucu (empatik) bir yöntem olarak</span> <span class="char-style-override-11" xml:lang="tr-TR">anlama</span><span class="char-style-override-9" xml:lang="tr-TR">ya başvurmadan, bir ulusun ya da çağın kendine özgülüğü, onun “kendi içindeki bütünlüğü” ve “başka ulus ya da çağlara benzemezliği” kavranılamaz.</span><span class="char-style-override-12" xml:lang="tr-TR">38</span></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR">Herder,</span> <span class="char-style-override-11" xml:lang="tr-TR">anlama</span><span class="char-style-override-9" xml:lang="tr-TR">yı özellikle bir yöntem olarak hem tarih felsefesi hem de tarih bilimi için konumlamakla, kendisinden sonra Alman Tarih Okulu’ndan Dilthey’a kadar etkili olacak bir tarihçilik geleneğinin de başlatıcısı olmuştur. O, Aydınlanma’nın rasyonalist-mekanist bilim anlayışına karşı tarih biliminin</span> <span class="char-style-override-11" xml:lang="tr-TR">anlama</span> <span class="char-style-override-9" xml:lang="tr-TR">gibi özel bir yöntemle çalışması gerektiğini ileri sürmekle, günümüzde oldukça yoğunlaşan doğa bilimleri-tin bilimleri tartışmasının da başlatıcısı sayılabilir. Öyle ki</span> <span class="char-style-override-11" xml:lang="tr-TR">anlama</span><span class="char-style-override-9" xml:lang="tr-TR">, geleneksel</span> <span class="char-style-override-11" xml:lang="tr-TR">theoria</span><span class="char-style-override-9" xml:lang="tr-TR">-</span><span class="char-style-override-11" xml:lang="tr-TR">historia</span> <span class="char-style-override-9" xml:lang="tr-TR">karşıtlığını aşma konusunda bugün de başvurulan ana kavram durumundadır.</span></p>

      <p class="Basic-Paragraph para-style-override-9" xml:lang="en-GB"></p>

      <p class="Basic-Paragraph para-style-override-9" xml:lang="en-GB"><span class="char-style-override-9" xml:lang="tr-TR"><br/>
      <br/>
      <br/>
      <br/></span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">1</span> <span class="char-style-override-14" xml:lang="tr-TR">Johannes Hennig, “Die Geschichte des Wortes ‘Geschichte’”,</span> <span class="char-style-override-15" xml:lang="tr-TR">Deutsche Vierteljahrsschrift für Literaturwissenschaft und Geistesgeschichte</span> <span class="char-style-override-14" xml:lang="tr-TR">içinde, cilt 16, J.B. Metzlersche, Stuttgart, 1938, s. 514.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">2</span> <span class="char-style-override-14" xml:lang="tr-TR">a.g.e., s. 515.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">3</span> <span class="char-style-override-14" xml:lang="tr-TR">Gunter Scholtz, “Geschichte”,</span> <span class="char-style-override-15" xml:lang="tr-TR">Historisches Wörterbuch der Philosophie</span><span class="char-style-override-14" xml:lang="tr-TR">, cilt 2, Schwabe Verlag, Basle-Stuttgart, 1978, s. 345.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">4</span> <span class="char-style-override-14" xml:lang="tr-TR">Johannes Hennig, a.g.m., s. 21.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">5</span> <span class="char-style-override-14" xml:lang="tr-TR">a.g.e., s. 224.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">6</span> <span class="char-style-override-14" xml:lang="tr-TR">a.g.e., s. 347.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">7</span> <span class="char-style-override-14" xml:lang="tr-TR">Gunter Scholtz, a.g.m., s. 348 (Francis Bacon,</span> <span class="char-style-override-15" xml:lang="tr-TR">De dignitate et augmentis scientiaruntrl.</span><span class="char-style-override-14" xml:lang="tr-TR">)</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">8</span> <span class="char-style-override-14" xml:lang="tr-TR">Johannes Hennig, a.g.m., s. 348.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">9</span> <span class="char-style-override-14" xml:lang="tr-TR">Werner Conze,</span> <span class="char-style-override-15" xml:lang="tr-TR">Leibniz als Historiker</span><span class="char-style-override-14" xml:lang="tr-TR">, Walter de Gruyter, Berlin, 1951, ss. 36-45.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">10</span> <span class="char-style-override-14" xml:lang="tr-TR">Johannes Hennig, a.g.m., s. 330.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">11</span> <span class="char-style-override-14" xml:lang="tr-TR">Gunter Scholtz, a.g.m., s. 355.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">12</span> <span class="char-style-override-14" xml:lang="tr-TR">a.g.m., s. 356.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">13</span> <span class="char-style-override-14" xml:lang="tr-TR">a.g.m., s. 358.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">14</span> <span class="char-style-override-14" xml:lang="tr-TR">a.g.m., s. 359.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">15</span> <span class="char-style-override-14" xml:lang="tr-TR">Johannes Hennig, a.g.m., s. 372.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">16</span> <span class="char-style-override-14" xml:lang="tr-TR">a.g.m., s. 405.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">17</span> <span class="char-style-override-14" xml:lang="tr-TR">a.g.m., s. 409.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">18</span> <span class="char-style-override-14" xml:lang="tr-TR">Jean-Jacques Rousseau,</span> <span class="char-style-override-15" xml:lang="tr-TR">İnsanlar Arasındaki Eşitsizliğin Kaynağı</span><span class="char-style-override-14" xml:lang="tr-TR">, Çeviren Rasih Nuri İleri, Say Yayınları, İstanbul, 2010, Birinci ve İkinci Bölüm.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">19</span> <span class="char-style-override-14" xml:lang="tr-TR">Johannes Hennig, a.g.m., s. 442.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">20</span> <span class="char-style-override-14" xml:lang="tr-TR">Gunter Scholtz, a.g.m., s. 362.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">21</span> <span class="char-style-override-14" xml:lang="tr-TR">Johannes Hennig, a.g.m., s. 362.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">22</span> <span class="char-style-override-14" xml:lang="tr-TR">Isaac Iselin,</span> <span class="char-style-override-15" xml:lang="tr-TR">Über die Geschicte der Menschheit</span><span class="char-style-override-14" xml:lang="tr-TR">, Schwabe Verlag, Basel, 1947, ss. 42-130.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">23</span> <span class="char-style-override-14" xml:lang="tr-TR">a.g.e., ss. 162-190.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">24</span> <span class="char-style-override-14" xml:lang="tr-TR">Jakob Wegelin,</span> <span class="char-style-override-15" xml:lang="tr-TR">Briefe über den Werth der Geschichte</span><span class="char-style-override-14" xml:lang="tr-TR">, Himburg, Berlin, 1929, ss. 184-189.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">25</span> <span class="char-style-override-14" xml:lang="tr-TR">a.g.e., ss. 196-204.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">26</span> <span class="char-style-override-14" xml:lang="tr-TR">a.g.e., ss. 215-218.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">27</span> <span class="char-style-override-14" xml:lang="tr-TR">Johannes Hennig, a.g.m., s. 510.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">28</span> <span class="char-style-override-14" xml:lang="tr-TR">a.g.m., ss. 520-532.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">29</span> <span class="char-style-override-14" xml:lang="tr-TR">Johann Gottfried Herder,</span> <span class="char-style-override-15" xml:lang="tr-TR">Ideen zur Philosophie der Geschichte der Menschheit</span><span class="char-style-override-14" xml:lang="tr-TR">, Werke, cilt 14, Johann Freidrich Hartknoch, Leipzig, 1959, ss. 212-220.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">30</span> <span class="char-style-override-14" xml:lang="tr-TR">a.g.e., ss. 224-229.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">31</span> <span class="char-style-override-14" xml:lang="tr-TR">a.g.e., s. 242 ve devamı.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">32</span> <span class="char-style-override-14" xml:lang="tr-TR">a.g.e., s. 260 ve devamı.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">33</span> <span class="char-style-override-14" xml:lang="tr-TR">a.g.e., ss. 272-278.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">34</span> <span class="char-style-override-14" xml:lang="tr-TR">a.g.e., ss. 230-238.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">35</span> <span class="char-style-override-14" xml:lang="tr-TR">a.g.e., s. 282 ve devamı.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">36</span> <span class="char-style-override-14" xml:lang="tr-TR">a.g.e., ss. 248-252.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">37</span> <span class="char-style-override-14" xml:lang="tr-TR">a.g.e., s. 290 ve devamı.</span></p>

      <p class="Basic-Paragraph para-style-override-4" xml:lang="en-GB"><span class="char-style-override-13" xml:lang="tr-TR">38</span> <span class="char-style-override-14" xml:lang="tr-TR">a.g.e., s. 298 ve devamı.</span></p>

      <p class="Basic-Paragraph para-style-override-9" xml:lang="en-GB"></p>

      </div>

    </div>
</body>
</html>