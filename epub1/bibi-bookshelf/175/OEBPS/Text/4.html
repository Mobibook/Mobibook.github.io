<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>


<link href="../Styles/Stylesheet.css" type="text/css" rel="stylesheet"/>
<title></title>
</head>
<body>
<h2>IV</h2>
<p class="p_1"><span class="ilkharf">İ</span>kinci beşik ölümü görevim şehir merkezinin sınırındaki beton blok konut projelerinden birinde. Tam öğle vakti bebek bakıcısı yatak odasında ağlarken, sizlere ömür olan ufaklık da mama iskem­lesinden kaymış. Mama iskemlesi mutfaktaydı. Lavaboda yığınla bulaşık bekliyordu.</p>
<p>Gazetede editörüm Duncan “Lavabo tekli miydi, çiftli mi?” di­ye soruyor.</p>
<p>Duncan’la ilgili bir başka detay ise konuşurken tükürmesidir. Çiftli, diyorum. Paslanmaz çelik. Sıcak ve soğuk su için iki ay­rı musluk, tabanca kabzası şeklinde gövde, porselen musluk başla­rı. Sprey hortumu yok.</p>
<p>Duncan “Buzdolabının markası ne?” diye soruyor. Saçtığı tükürükler ofisin ışıklarında parlıyor.</p>
<p>Amana, diyorum.</p>
<p>“Takvimleri var mı?” Duncan’ın tükürük zerrecikleri elimi, ko­lumu ve yüzümün yanını ıslatıyor. Klima yüzünden tükürüğü buz gibi.</p>
<p>Takvimin üzerinde New England’daki eski taş değirmenlerden birinin resmi vardı diyorum. Şu çarklı olanlardan. Bir sigorta şirke­ti tarafından gönderilmiş. Üzerinde bebeğin çocuk doktoruyla bir sonraki randevusu işaretlenmişti. Bir de annenin Genel Eğitim Ge­lişimi sınavı. Tarihler, saatler ve çocuk doktorunun ismi notlarımda var.</p>
<p>Duncan “Vay be! Gerçekten de iyiymişsin,” diyor.</p>
<p>Tükürükleri tenimde ve dudaklarımda kuruyor.</p>
<p>Mutfağın zemini gri muşamba kaplıydı. Tezgâhların rengi pem­beydi ve kenarındaki siyah sigara yanıkları sinsice içlere doğru so­kuluyordu. Lavabonun yanındaki tezgâhta kütüphaneden alınmış bir kitap duruyordu. <i>Dünyadan Şiir ve Tekerlemeler.</i></p>
<p>Kitap açık değildi. Sırtını tezgâha dayayıp, okuyucunun cildi hangi sayfaya kadar zorladığını göstereceğini umarak kitabı bırak­tım. 27. sayfa açılıverdi. Sayfanın kenarına kurşunkalemle bir işa­ret koydum.</p>
<p>Editörüm bir gözünü kapayıp kafasını bana doğru uzatıyor. “Ta­baklarda,” diyor “ne tür yemek artıkları vardı?”</p>
<p>Spagetti, diyorum. Konserve sos. Ekstra mantar ve sarımsaklı olandan. Lavabonun altındaki torbada duran çöpün envanterini de not ellim.</p>
<p>Porsiyon başına iki yüz miligram tuz. Yüz elli kalorilik yağ. Ne bulmayı umuyordum bilmiyorum ama olay yerindeki her insan gi­bi, bir model bulmak amacıyla bakınca mükâfatını alıyorsunuz.</p>
<p>Duncan “Bunu gördün mü?” diye sorarken bugünkü gazetenin restoranlar sayfasının prova baskısını bana uzatıyor. Sayfanın üst kısmında bir ilan var. Üç sütun genişliğinde, on beş santim derinli­ğinde. En üst satırda şöyle yazıyor:</p>
<p><br/></p>
<p style="text-align: center;"><i>Treeline Yemek Kulübü</i></p>
<p style="text-align: center;"><i>Daimi Müşterilerinin Dikkatine</i></p>
<p><br/></p>
<p>Metinde ise şöyle yazıyor: “Bu müessesede yemek yedikten sonra tedavilere yanıt vermeyen kronik yorgunluk sendromuna mı yaka­landınız? Yemekten bulaşan bu virüs yüzünden işinizi yapamaz, normal hayatınıza devam edemez hale mi geldiniz? Eğer öyleyse, açılacak toplu davaya katılmak için lütfen aşağıdaki numarayı ara­yın.”</p>
<p>Sonra da garip bir alan kodu olan bir telefon numarası yazılmış. Belki de bir cep telefonu numarasıdır.</p>
<p>Duncan “Sence buradan bir hikâye çıkar mı?” diye soruyor ve sayfa tükürükleriyle lekeleniyor.</p>
<p>Gazetenin Kent Haberleri Servisi’nde çağrı cihazım çalmaya başlıyor. Sağlık görevlileri.</p>
<p>Gazetecilik okulunda sizden tıpkı bir kamera gibi olmanız iste­nir. Eğitilmiş, objektif ve bağımsız bir profesyonel. Titiz, kibar ve gözlemci.</p>
<p>Sizden haberlerin ve kendinizin daima iki farklı şey olduğuna inanmanızı isterler. Katiller ve muhabirler, kategori olarak, birbiri­ni dışlan Haber ne olursa olsun, sizinle ilgisi yoktur.</p>
<p>Üçüncü bebeğim eyaletin güneyine iki saatlik mesafedeki bir çiftlik evinde.</p>
<p>Dördüncü bebeğim bir alışveriş merkezinin yanındaki bir apart­man dairesinde.</p>
<p>Sağlık görevlilerinden biri beni arkadaki yatak odasına götürür­ken “Bu sefer seni çağırmak zorunda kaldığımız için üzgünüm,” di­yor. Adamın adı John Nash. Yataktaki çocuğun üzerindeki örtüyü kaldırıyor ve altından uykuda olamayacak kadar kusursuz, huzur dolu ve ak bir oğlan çocuğu çıkıyor. Nash “Bu seferki neredeyse al­tı yaşında,” diyor.</p>
<p>Nash ile ilgili detaylar şöyle: Beyaz üniforma giymiş iriyarı bir adam. Ayağına yüksek bileklikli, beyaz koşu ayakkabıları geçirmiş. Topladığı saçları kafasının tepesinde küçük bir palmiye ağacı var­mış gibi duruyor.</p>
<p>“Sanki Hollywood’da çalışıyoruz,” diyor Nash. Bu türden temiz ve kansız ölümlerde can çekişme veya ters yönde peristaltik hare­ket olmaz — can çekişme sırasında sindirim sisteminin geriye doğ­ru çalışması ve kişinin dışkı kusmasıdır bu. “Bok kusmaya başlar­sın,” diyor Nash, “gerçekçi bir ölüm sahnesi böyle olur işte.”</p>
<p>Dediğine göre beşik ölümleri genellikle doğumdan sonraki iki ila dördüncü aylarda gerçekleşiyor. Ölümlerin yüzde 90’ından faz­lası ilk altı aydan önce gerçekleşiyormuş. Araştırmacıların çoğu onuncu aydan sonra beşik ölümünün neredeyse imkânsız olduğunu söylüyor. Adli tıp doktoru bir yaşından sonra meydana gelen ölüm­lerin sebebini “belirsiz” olarak adlandırıyor. Aile içinde bu türden ikinci bir ölüm meydana geldiğinde, aksi ispatlanana kadar duruma cinayet gözüyle bakılıyor.</p>
<p>Apartman dairesinde, yatak odasının duvarları yeşile boyalı. Ya­tağın üzerindeki pazen çarşafta İskoç teriyer desenli baskılar var. Duyabildiğiniz tek koku içi kertenkele dolu akvaryumun kokusu.</p>
<p>Bir çocuğun yüzüne yastık bastırmak suretiyle gerçekleştiren cinayeti, adli tıp doktoru “hafif cinayet” olarak adlandırıyor.</p>
<p>Beşinci ölü bebeğim havalimanının yakınında, bir otel odasın­da.</p>
<p>Çiftlik evinde olduğu gibi apartman dairesinde de <i>Dünyadan Şi­ir ve Tekerlemeler</i> kitabı var... 27. sayfası açık. İlçe kütüphanesin­den alınmış, bir önceki vakada kurşunkalemle sayfanın kenarını işaretlemiş olduğum kitap. Otel odasında kitap yok. Çift kişilik odada anneyle babanın uyuduğu yatağın yanındaki kocaman yatak­ta bir bebek kıvrılmış yatıyor. Büfede elli altı kablolu ve dört yerel kanalı yayınlayan, yetmiş iki ekran, Zenith marka renkli bir televiz­yon var. Halı kahverengi, perdeler kahverengi üzerine mavi çiçek­li. Banyoda, yerde, kan ve yeşil renkli tıraş köpüğü lekeli ıslak bir havlu duruyor. Birisi sifonu çekmemiş.</p>
<p>Yatak örtüleri lacivert renkli ve sigara dumanı kokuyor.</p>
<p>Hiçbir yerde kitap yok.</p>
<p>Ailenin olay mahallinden herhangi bir şey alıp almadığını soru­yorum. Olay mahallindeki memur hayır diyor, ama sosyal hizmet­lerden birisi gelip bazı giysileri almış.</p>
<p>“Bir de,” diyor, “kütüphaneye teslim tarihi geçmiş bazı kitapları.”</p>
<p></p>
</body>
</html>