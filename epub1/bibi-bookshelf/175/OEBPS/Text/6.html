<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>


<link href="../Styles/Stylesheet.css" type="text/css" rel="stylesheet"/>
<title></title>
</head>
<body>
<h2>VI</h2>
<p class="p_1"><span class="ilkharf">B</span>eşik ölümlerinde, aileleri yanlış bir şey yapmadıklarına ikna et­mek prosedür gereğidir. Bebekler battaniyelerinin altında ha­vasızlıktan boğulmazlar. <i>Çocuk Hastalıkları Dergisi</i>'nde 1945 yı­lında yayınlanan “Bebeklikte Mekanik Boğulmalar” isimli araştır­ma raporuyla, araştırmacılar bebeklerin yataklarında boğulmaları­nın mümkün olmadığım ispatladılar. En küçük bebek bile yastık veya döşeğe yüzüstü yatırıldığında, nefes alabilecek kadar dönebi­lir. Bebek hafif nezle bile olsa, bunun ölümle bağlantılı olduğuna dair bir kanıt yoktur, DBT -difteri, boğmaca, tetanos- aşısıyla ani ölümler arasında bir bağ olduğuna dair de bir kanıt yoktur, Bebek birkaç saat önce doktor muayenesinden geçmiş olsa bile, ölebilir. Kediler bebeklerin üzerine oturup canlarını almazlar.</p>
<p>Tek bildiğimiz, bir şey bilmediğimizdir.</p>
<p>Sağlık görevlisi Nash, bana bebeklerdeki morluk ve kızarıklık­ları yani indirgenmiş hemoglobinin vücudun alt kısımlarına yerleş­mesiyle oluşan livor mortis’i gösteriyor. Ağız ve burundan çıkan kanlı köpüğe adli tıp doktorları köpüklü sıvı der ve çürümenin do­ğal bir evresidir. Umutsuz bir şekilde cevap arayanlar, livor mortis, köpüklü sıvı ve hatta pişik izlerine bakacak ve ölümün çocuk istis­marından kaynaklandığını varsayacaklardır.</p>
<p>Tablonun bütününü unutmanın sırrı her şeye yakından bakmak­tadır.</p>
<p>Bir kapıyı kapamanın en kestirme yolu kendinizi küçük detay­lara gömmektir. Gerçeklere. Muhabir olmanın en iyi yanı defterini­zin ardına gizlcnebilmektir. Her şey her zaman araştırmadan ibaret­tir.</p>
<p>Kitap, ilçe kütüphanesinin çocuk kitapları bölümündeki yerini almış bekliyor. <i>Dünyadan Şiir ve Tekerlemeler</i>. Ve 27. sayfada bir şiir var. Geleneksel bir Afrika şiiri, diyor kitap. Sekiz mısra uzun­luğunda ve fotokopisini çekmeme gerek yok. Banliyödeki karavan­da ölen ilk bebek olayında defterime not etmiştim zaten. O sayfayı koparıp kitabı tekrar rafa koyuyorum.</p>
<p>Gazeteye varınca Duncan “Ölü bebek haberleri nasıl gidiyor?” diye soruyor. “Bu numarayı arayıp neyin ne olduğunu öğrenmeni istiyorum,” diyor ve Yaşam ekinin provasını uzatıyor. Bir ilan kır­mızı kalemle işaretlenmiş.</p>
<p>Üç sütuna, on beş santim derinliğinde olan ilanda şunlar yazı­yor:</p>
<p><br/></p>
<p style="text-align: center; "><i>Meadow Downs Sağlıklı Yaşam ve</i></p>
<p style="text-align: center; "><i>Tenis Kulübü Daimi Müşterilerinin Dikkatine</i></p>
<p><br/></p>
<p>“Spor aletlerinden veya tuvalette temas ettiğiniz yerlerden et yiyen bir tür mantar enfeksiyonu mu kaptınız? Eğer öyleyse, açılacak toplu davaya katılmak için lütfen aşağıdaki numarayı arayın.”</p>
<p>Söz konusu telefon numarasında bir erkek sesi cevap veriyor: “Deemer, Duke ve Diller Avukatlık Bürosu.”</p>
<p>Adam “Kayıtlara geçmek için isim ve adresinizi almam gerekiyor,” diyor. “Deri döküntünüzü tarif eder misiniz? Çapı. Yeri. Ren­gi. Doku kaybı veya hasarı olup olmadığı. Mümkün olduğunca çok detay verin.”</p>
<p>Yanlış anladınız, diyorum. Deri döküntüsü falan yok. Davada yer almak için aramıyorum.</p>
<p>Her nedense aklıma Helen Hoover Böyle geliyor.</p>
<p>Muhabir olduğumu söyleyince adam “Üzgünüm ama dava açı­lana kadar konu hakkında konuşmamıza izin verilmiyor,” diyor.</p>
<p>Tenis kulübünü arıyorum ama onlar da konuşmuyor. Bir önceki ilanda yer alan Treeline Yemek Kulübü’nü arıyorum ama onlar da konuşmuyor. İki ilanda da aynı telefon numarası var. Hani şu garip bir kodu olan cep numarası. Tekrar arıyorum ve aynı ses “Diller, Doom ve Duke Avukatlık Bürosu,” diyor.</p>
<p>Ve telefonu kapatıyorum.</p>
<p>Gazetecilik okulunda size elinizdeki en önemli gerçekle işe ko­yulmanız öğretilir. Buna ters piramit derler. Ne, nerede, ne zaman, nasıl ve kim haberin üst kısmına gelsin. Sonra da diğer gerçekleri önem sırasına göre alt alta dizin. Böylece editör herhangi bir uzun­luktaki bir haberi kırparken önemli bilgileri kaybetmemiş olur.</p>
<p>Yatak örtüsünün kokusu, tabaklardaki yemek artıklan, Noel ağacı süsünün rengi gibi bütün küçük detaylar Dizgi Servisi’nde daima kırpılıp atılır.</p>
<p>Beşik ölümleriyle ilgili olarak yapılabilecek tek genelleme son­baharda havaların soğumasıyla ölümlerin artma eğilimi gösterme­si. Editörüm yazı dizisinin ilk bölümünde bu gerçekten söz ederek başlamak istiyor. İnsanları telaşlandıracak bir şey. Beş bebek, beş bölüm. Böylelikle insanlann yazı dizisini beş hafta boyunca her pa­zar okumalarını sağlayabiliriz. Ani bebek ölümlerinin sebeplerini ve ortak noktalarını inceleyeceğimizi vaat edebiliriz. Umudu askı­ya alabiliriz.</p>
<p>Bazı insanlar hâlâ bilginin güç olduğunu düşünüyor.</p>
<p>Reklam verenlere okur sayısının yüksek olacağını garanti ede­biliriz. Dışarısı soğumaya başladı bile.</p>
<p>Kent Haberleri Servisi’nde, editörümden bana küçük bir iyilik yapmasını istiyorum.</p>
<p>Ölümlerde ortak bir nokta bulmuş olabileceğimi sanıyorum. Bütün ebeveynler çocukları ölmeden bir gece önce onlara aynı şiiri okumuş olabilirler.</p>
<p>“Beşi de mi?” diye soruyor.</p>
<p>Küçük bir deney yapalım, diyorum.</p>
<p>Akşamın geç saatleri ve ikimiz de uzun geçen bir günün ardın­dan yorgunuz. Onun ofisinde oturuyoruz, ona beni dinlemesini söy­lüyorum.</p>
<p>Uykuya dalan hayvanlarla ilgili eski bir şarkı bu. Özlem dolu ve duygusal bir şarkı. Masasında oturmuş, kravatını çözmüş, gömleği­nin yakasını açmış ve gözlerini kapatarak arkasına yaslanmış olan editörümün karşısında, beyaz ışığın altında yüksek sesle şiiri okur­ken, indirgenmiş hemoglobin yüzünden yüzümün morarıp yandığı­nı hissediyorum. Editörümün dudakları hafif aralık, dişlerindeki kahve lekesiyle, kahve fincanındaki lekeler aynı renk.</p>
<p>İşin güzel yanı, yalnızız ve şiiri okumam bir dakikamı bile al­mıyor.</p>
<p>Sonunda gözlerini açıp “Bu da ne demek oluyor böyle?” diye soruyor.</p>
<p>Duncan, gözleri yeşil.</p>
<p>Saçtığı tükürükler soğuk zerrecikler halinde koluma konarak, mikrop bulaştırıyor, virüs bulaştıran küçük ıslak saçmalar. Kahve­rengi kahve salyası.</p>
<p>Bilmiyorum, diyorum. Kitapta bu şiire ölüm şarkısı deniyor. Bazı eski kültürlerde kıtlık veya kuraklık olduğunda, kabilelerin nüfusu topraklarına sığamayacak kadar arttığında, çocuklara bu şarkıyı söylerlermiş. Savaşta sakatlanan veya hastalığa yakalanan, yani hemen ölmesini umduğunuz insanlara söylüyorsun. Acılarını dindirmek için. Bu bir ninni.</p>
<p>Etik söz konusu olduğunda, bir gazetecinin görevinin gerçekle­ri yargılamak olmadığını öğrendim. Göreviniz bilgiyi süzgeçten geçirmek değildir. Göreviniz detayları toplamaktır. Ortada ne varsa onu. Tarafsız bir tanık olmak. Günün birinde Noel arifesinde o ai­leyi aramak konusunda çok düşünmeyeceğinizi biliyorum artık.</p>
<p>Duncan önce saatine, sonra bana bakıyor ve “Nedir şu senin de­ney?” diye soruyor.</p>
<p>Yarın bir neden-sonuç ilişkisi olup olmadığını öğreneceğim. Ölümlerin gerçekten bir ortak noktası olup olmadığını. Benim gö­revim sadece hikâyeyi anlatmak. 27. sayfayı Duncan’m kâğıt öğü­tücüsüne atıyorum.</p>
<p><i>Sopalar ve taşlar kemiklerini kırabilir ama kelimeler seni asla incitmez.</i></p>
<p>Emin olmadan açıklamak istemiyorum. Sonuçta bu hâlâ varsa­yımsal bir durum olduğundan, editörümden beni idare etmesini is­tiyorum. “İkimizin de biraz dinlenmeye ihtiyacı var, Duncan,” di­yorum. “Belki bu konuyu yarın sabah konuşabiliriz.”</p>
<p><br/></p>
</body>
</html>