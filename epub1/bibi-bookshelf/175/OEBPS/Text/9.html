<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>


<link href="../Styles/Stylesheet.css" type="text/css" rel="stylesheet"/>
<title></title>
</head>
<body>
<h2>IX</h2>
<p class="p_1"><span class="ilkharf">Y</span>ine aynı William &amp; Mary stili çalışma masası. Önüne yapıştı­rılmış olan notta, gümüş yaldızlı Acem motifleriyle süslü, si­yah lake çam ağacından yapılma olduğu ve ayaklarının yuvarlak ol­duğu, tepeliğinde ise kıvrımlı motiflerle istiridye oymalarının yer aldığı yazıyor. Aynı çalışma masası olmalı. Buradan sağa dönüp dolapların dizili olduğu dar bir koridordan yürüdük, Regency stili bir dolaptan tekrar sağa, Federal stil bir koltuktan sola döndük ve yine aynı yerdeyiz.</p>
<p>Helen Hoover Böyle Acem saraylarında yaşayan kadın ve er­keklerin kararmış yaldızlı motiflerine dokunarak “Neden söz ettiği­niz konusunda hiçbir fikrim yok,” diyor.</p>
<p>Baker ve Penny Stuart'ı öldürdü. Ölümlerinden önceki gün ikisini de cep telefonlarından aradı. İkisine de ayrı ayrı ölüm şarkısı­nı söyledi.</p>
<p>“O zavallı insanları şarkı söyleyerek öldürdüğümü mü düşünü­yorsunuz?” diyor. Bugün üzerinde san bir döpiyes var ama saçları hâlâ pembe ve kabarık. Ayakkabıları sarı ama boynundan yine altın zincir ve boncuklar sarkıyor. Yanakları fazla pudradan dolayı pem­be ve yumuşak görünüyor.</p>
<p>Exeter Drive’daki evi satın alanların Stuartlar olduğunu bul­mam çok zor olmadı. Yedi yatak odalı, giriş katının tamamı kiraz ağacından lambri kaplı harika bir tarihi ev. Yıkıp yerine yenisini in­şa etmeyi planladıkları ev. Helen Hoover Boyle’ı çıldırtan plan.</p>
<p>“Ah Bay Streator,” diyor, “ağzınızdan çıkanları kulağınız duy­saydı keşke.”</p>
<p>Durduğumuz noktadan dört bir yana birkaç metrelik, daracık mobilya koridorları uzanıyor. Sonra her bir koridor yan yana sıkış­tırılmış dolaplar ve birbirine yaslanmış büfelerle dolu başka kori­dorlarla birleşiyor. Tekli koltuk, kanepe veya masa gibi alçak mo­bilyalar, tabak çanak dolabıyla dolu bir sonraki koridoru, dolaplı sarkaçlı saatlerle dolu bir sonraki duvarı, mineli paravanaları, George stili yazı masalarını görmenizi sağlamaktan başka bir işe yara­mıyor.</p>
<p>Baş başa konuşabileceğimiz yer olarak burasını önermişti, bu antika deposunu, Bu mobilya labirentinin içinde hep aynı William &amp; Mary stili çalışma masası çıkıp duruyor karşımıza. Sonra aynı Regency stili dolap. Daireler çizip duruyoruz. Kaybolduk.</p>
<p>Helen Böyle “Sizin şu katil şarkıdan başkasına da söz ettiniz mi?” diye soruyor.</p>
<p>Sadece editörüme.</p>
<p>“Peki editörünüz ne dedi?”</p>
<p>Sanırım o öldü.</p>
<p>“Aman ne şaşırtıcı,” diyor. “Kendinizi çok kötü hissediyor ol­malısınız.”</p>
<p>Tepemizde her biri farklı yükseklikte asılmış, pudralı peruklar gibi puslu ve gri görünen kristal avizeler var. Zincirlerinin çatı ki­rişlerine asıldığı yerde aşınmış tellerin uçları karışarak birbirine dolanmış. Hasarlı teller, tozlu ve yanmış ampuller. Her bir avize, ke­silip baş aşağı sarkıtılmış bir aristokrat kellesi. Hepsinin üzerindey­se deponun kemer şeklindeki çatısı yer alıyor. Oluklu çeliği destek­lemek için bir sürü takviye iskeleti konmuş.</p>
<p>“Beni takip edin,"diyor Helen Böyle. “Dolapların sadece kuzey tarafının yosun tutması gerekmez mi?”</p>
<p>İki parmağını ağzının içinde ıslatıp havaya kaldırıyor.</p>
<p>Hepsi oymalı ve cilalı rokoko stili vitrinler, 17. yüzyıl İngiliz tarzı kitaplıklar, gotik canlandırmacılığı örneği konsollar ve Fran­sız taşrası stili gardıroplar çevremizi kuşatmış durumda. Edward stili ceviz biblo dolapları, Victoria stili aynalar, neo-Rönesans dö­nemi şifoniyerler. Ceviz ve maun, abanoz ve meşe. Kavun şeklinde ayaklar, aslan pençesi biçiminde ayaklar ve oymalı paneller. Her­hangi bir koridorun köşesini döndüğünüz anda karşınıza başka mo­bilyalar çıkıyor. Kraliçe Anne stili şifoniyerler. Biraz daha benekli isfendan. Sedef kakma, bronz kaplama yaldızlı pirinç.</p>
<p>Adımlarımız beton zeminde yankılanıyor. Yağmur damlaları çe­lik çatıyı dövüyor.</p>
<p>Ve Helen “Kendinizi bir şekilde tarihe gömülmüş gibi hissetmi­yor musunuz?” diye soruyor.</p>
<p>Pembe tırnaklarıyla, sarı ve beyaz renklerdeki çantasından bir tomar anahtar çıkarıyor. Anahtarları parmaklarının arasına alıyor, en uzun ve sivri anahtar parmaklarının arasından uzanıyor.</p>
<p>“Hayatınız boyunca yapacağınız her şeyin bundan yüz yıl son­ra ne kadar anlamsız olacağının farkında mısınız?” diyor. “Bundan bir asır sonra Stuartlar’ı hatırlayan kimsenin kalacağını mı sanıyor­sunuz?”</p>
<p>Masaların, şifoniyerlerin, kapıların cilalı yüzeylerine bakıyor. Hepsinde de kendi aksi yüzüyor.</p>
<p>“İnsanlar ölür,” diyor. “İnsanlar evleri yıkar. Ama mobilyalar, güzel, kaliteli mobilyalar sonsuza dek kalır.”</p>
<p>“Dolaplar kültürümüzün hamamböcekleridir,” diyor.</p>
<p>Sonra da hiç istifini bozmadan, elindeki anahtarın çelik ucuyla ceviz bir dolabın cilalı yüzeyini çiziyor. Keskin bir şey yumuşak bir şeyi kestiğinde çıkan ses kadar hafif bir ses çıkıyor. Yara oldukça derin ve kaplamanın altındaki işlenmemiş, adi çamı ortaya çıkartı­yor.</p>
<p>Perdahlanmış camlı kapıl n olan bir gardırobun önünde duru­yor.</p>
<p>“Bu aynaya nesiller boyu bakmış olan tüm kadınları düşünün,” diyor. “Aynayı evlerine götürdüler. O iynada yaşlandılar. O bir za­manlar güzel ve genç olan kadınların hepsi öldü ama bu gardırop hâlâ burada ve her zamankinden daha değerli. Girdiği bedenden da­ha uzun yaşayan bir salak. Bir sonraki öğününü arayan büyük, şiş­ko bir avcı.”</p>
<p>Antikalarla dolu bu labirentte, diyor, bu mobilyalara sahip ol­muş bütün insanların ruhu geziniyor. Hepsi de ispat edebilecekleri kadar zengin ve başarılı olmuş. Bu dekoratif ıvır zıvır onların tüm yeteneklerinden, zekâlarından ve güzelliklerinden daha uzun yaşa­mış. Sözde bu mobilyaların temsil edeceği tüm başarıları yok olup gitmiş.</p>
<p>“Bu ulvi düzende Stuartlar’ın nasıl öldüğünün bir önemi var mı?” diye soruyor.</p>
<p>Ölüm büyüsünü nasıl keşfettiğini soruyorum. Oğlu Patrick öl­düğü için mi?</p>
<p>O ise yürümeye devam ediyor. Oymalı köşelere, cilalı yüzeyle­re dokunarak ilerlerken tokmaklara zarar veriyor, aynaları kirleti­yor.</p>
<p>Kocasının nasıl öldüğünü öğrenmek için fazla kurcalamama ge­rek kalmadı. Patrick’ten bir yıl sonra geride bir iz, bir intihar mek­tubu ve bir sebep bırakmaksızın yatağında ölü bulunmuş.</p>
<p>Helen Böyle “Editörünüz nasıl bulundu?” diye soruyor.</p>
<p>Sarı ve beyaz renkli çantasından ameliyatta kullanılabilecek ka­dar temiz, yeni görünen ve pırıltılar saçan bir kerpetenle tornavida çıkarıyor. Üzerinde büyük oymalar olan, cilalı bir dolabın kapağını açıyor ve “Bunu benim için kıpırdatmadan tutun lütfen,” diyor.</p>
<p>Ben kapağı tutarken, o da içeride bir şeyler yapıyor ve kapağın mandalıyla kulpu yerinden çıkıp ayağıma düşüyor.</p>
<p>Helen bir dakika içinde menteşeler hariç, kapak kulpları, bronz yaldızlı pirinç gibi metal olan her şeyi alıp çantasına tıkıyor. Çırılçıplak soyulmuş dolap artık sakatlanmış, kör edilmiş, hadım edil­miş, kolu bacağı koparılmış gibi görünüyor.</p>
<p>Bunu neden yaptığını soruyorum.</p>
<p>“Çünkü bu parçayı seviyorum,” diyor. “Ama kurbanlarından bi­ri olmaya da niyetim yok.”</p>
<p>Dolabın kapaklarını kapatıp aletlerini çantasına kaldırıyor.</p>
<p>“Antika değeri kazanmadan önceki fiyatına indirdikleri zaman tekrar gelirim buraya,” diyor. “Bu parçayı çok seviyorum ama an­cak kendi koşullarımla alabileceksem sahip olurum ona.”</p>
<p>Birkaç adım daha atıyoruz ve koridor şapka askılıkları, şemsi­yelikler ve palto askılarından oluşan bir ormanlığa açılıyor. Bu bö­lümün ötesinde yine dolaplarla dolu bir duvar var.</p>
<p>Her bir parçaya dokunurken “Elizabeth dönemi... Tudor ... Eastlake ... Stickley...” diye sayıyor.</p>
<p>Birileri iki eski parçayı, mesela bir aynayla şifoniyeri alıp birbi­rine monte ettiğinde, uzmanlar ortaya çıkan ürüne “evlenmiş” der­ler diye açıklama yapıyor. Antika olarak hiçbir değeri yoktur.</p>
<p>Birisi bir antikayı iki parçaya ayırıp, mesela bir büfeyle tabak çanak dolabını ayrı ayrı sattığında ise uzmanlar ürünleri “boşan­mış” olarak adlandırır.</p>
<p>“Ve bunlar da değersizdirler,” diyor.</p>
<p>Şiir kitabının bütün baskılarını bulmaya çalıştığımı söylüyo­rum. Binlerinin büyüyü keşfetmemesinin ne denli önemli olduğu­nu söylüyorum. Duncan’a olanlardan sonra bütün notlarımı yakıp ölüm büyüsünü unutacağıma yemin ediyorum.</p>
<p>“Peki ya unutamazsanız?” diye soruyor. “Ya aklınızdan hiç çık­maz, aptal reklam müzikleri gibi kafanızda yankılanıp durursa? Dolu bir silah gibi orada durup birilerinin sizi kızdırmasını bekler­se?”</p>
<p>Kullanmayacağım.</p>
<p>“Farazi olarak öyle,” diyor, “ya ben de aynı yemini edip dur­muşsam? Ben. Kendi çocuğunu ve kocasını kazara öldürdüğünü söylediğiniz bir kadın. Bu lanetin gücünün altında ezilmiş biri. Be­nim gibi biri bile er geç bu büyüyü kullanmaya başlamışsa, siz ke­sinlikle kullanmayacağınız kanısına nasıl vardınız?” diyor.</p>
<p>Kullanmayacağım işte.</p>
<p>“Elbette kullanmayacaksınız,” diyor, sonra da hiç ses çıkarma­dan gülüyor. Sağa dönüp hızlıca Biedermeier stili bir büfenin ya­nından geçiyor, sonra Art Nouveau stili bir konsolun yanından bir yere sapıyor ve bir an için gözden kayboluyor.</p>
<p>Hâlâ kayıp bir halde ona yetişebilmek için hızlanıyorum ve bu­radan çıkmanın bir yolunu bulacaksak, birbirimizden ayrılmama­mız gerekir bence, diyorum.</p>
<p>Ve yine önümüze William &amp; Mary stili çalışma masası çıkıyor. Gümüş yaldızlı Acem motifleriyle süslü, siyah lake çam ağacından yapılma, yuvarlak ayaklı, tepeliğinde ise kıvrımlı motiflerle istirid­ye oymaları yer alan çalışma masası Beni peşi sıra dolap, konsol, orta kısmı çıkıntılı kitaplık, şifoniyer, sallanan sandalye ve kitaplık deryasının derinliklerine sürükleyen Helen Hoover Böyle, bana kü­çük bir hikâye anlatması gerektiğini söylüyor.</p>
<p></p>
</body>
</html>