<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>


<link href="../Styles/Stylesheet.css" type="text/css" rel="stylesheet"/>
<title></title>
</head>
<body>
<h2>XXXI</h2>
<p class="p_1"><span class="ilkharf">K</span>asabanın bir buçuk kilometre ötesinde Helen arabayı otobanın kenarına çekiyor. Dörtlüleri yakıyor. Direksiyonu tutan elleri­ne sımsıkı yapışan vidala sürüş eldivenlerine bakarak “İn araba­dan,” diyor.</p>
<p>Ön camda kontak lens görünümlü su damlaları var. Yağmur yağmaya başlıyor.</p>
<p>“Öyle olsun,” diyor İstiridye ve kapıyı açıyor. “İnsanlar ev eği­timi veremedikleri köpeklere de böyle yapmıyor mu zaten?” diyor.</p>
<p>Elleriyle yüzünde kan var. Şeytanın yüzü. Darmadağın olmuş sarı saçları alnının üstünde havaya dikilmiş; kan yüzünden sertle­şen bu kırmızı saçlar şeytanın boynuzları gibi görünüyor. Kırmızı keçi sakalı. Tüm bu kırmızılığın içinde gözleri beyaz. Ama teslim bayrağının beyazı değil. Katı pişmiş yumurtanın, kümeslerdeki sa­kat tavukların, üretim çiftliklerindeki sefaletin, acının ve ölümün beyazı.</p>
<p>“Aynen cennetten kovulan Adem’le Havva gibi,” diyor İstirid­ye. Otobanın çakıllı banketinde duruyor ve arka koltukta oturan Mona’ya bakmak için eğiliyor. “Geliyor musun Havva?”</p>
<p>Bunun aşkla bir ilgisi yok. Bu kontrolle ilgili.</p>
<p>İstiridye’nin arkasında güneş batıyor. Gerisinde devedikeni, yabanmersini ve Japon sarmaşığı var. Gerisinde bütün dünya birbiri­ne girmiş.</p>
<p>Saçına Batı medeniyetlerinin kalıntıları, rüya kapanı parçaları ve <i>I Ching</i> sikkeleri takılı olan Mona kucağındaki siyah tırnakları­na bakıyor ve “Yaptığın şey yanlıştı İstiridye,” diyor.</p>
<p>İstiridye kan pıhtılarıyla kaplı elini arabanın içine sokup Mo­na’ya doğru uzanıyor ve “Dut, bitkilere olan tüm iyi niyetine rağ­men bu yolculuk bir işe yaramayacak,” diyor. “Benimle gel.”</p>
<p>Mona dişlerini birbirine kenetleyip hızla kafasını çevirerek İstiridye’ye bakıyor. “Kızılderili El Sanatları kitabımı attın,” diyor. “O kitap benim için çok önemliydi.”</p>
<p>Bazıları hâlâ bilginin güç olduğunu sanıyor.</p>
<p>“Dut, tatlım,” diyor İstiridye ve Mona’nın saçlarını okşuyor, kı­zın saçlarına kan bulaşıyor. Örgülerinden birini alıp Mona’nın ku­lağının arkasına sıkıştırıyor. “Siktiri boktan bir kitaptı o,” diyor.</p>
<p>“Öyle olsun,” diyor Mona, geri çekilip kollarını göğsünde ka­vuşturuyor.</p>
<p>İstiridye de “Öyle olsun,” diyor. Ve arabanın kapısını çarparak kapatıyor, eli pencerede kanlı bir iz bırakıyor.</p>
<p>Kırmızı ellerini havaya kaldırıp arabanın yanından bir adım ge­riliyor. Kafasını sallarken “Unutun beni. Tanrı’nın tuvalete atıp üzerine sifonu çekebileceğiniz timsahlarından biriyim ben de,” di­yor.</p>
<p>Helen arabayı sürüş vitesine alıyor. Bir düğmeye basıp İstirid­ye’ nin olduğu taraftaki kapıyı kilitliyor.</p>
<p>İstiridye’nin arabanın içinden boğuk duyulan sesi “Üzerime si­fonu çekebilirsiniz ama ben bok yemeğe devam edeceğim” diye bağırıyor. “Büyümeye devanı edeceğim.”</p>
<p>Helen sinyal verip trafiğe çıkıyor.</p>
<p>“Beni unutabilirsiniz,” diye bağırıyor İstiridye. Bas bas bağıran kırmızı şeytan suratı ve büyük beyaz dişleriyle “Ama bu benim hâ­lâ var olmadığım anlamına gelmez,” diye haykırıyor.</p>
<p>Her nedense aklıma, ilk kez 1860’ta Medford, Massachussets’te bir pencereden dışarı uçan ilk çingene güvesi geliyor.</p>
<p>Arabayı kullanan Helen, bir parmağıyla gözüne dokunuyor ve elini tekrar direksiyona götürdüğünde eldivenin ucunun daha koyu bir kahverengi olduğunu görüyorum. Ve ıslak. İyi günde, kötü gün­de. Zenginlikte, yoksullukta. Bu onun hayatı.</p>
<p>Mona iki eliyle yüzünü örtüp hıçkırıklara boğuluyor.</p>
<p>1, 2, 3 diye saymaya başlayıp... radyoyu açıyorum.</p>
<p></p>
</body>
</html>