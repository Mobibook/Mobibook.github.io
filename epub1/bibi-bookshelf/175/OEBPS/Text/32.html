<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>


<link href="../Styles/Stylesheet.css" type="text/css" rel="stylesheet"/>
<title></title>
</head>
<body>
<h2>XXXII</h2>
<p class="p_1"><span class="ilkharf">K</span><i>asabanın adı haritada Stone River olarak geçiyor. Stone River, Nebraska. Ama Çavuşla birlikte oraya vardığımızda şehir sı­nırındaki tabelanın boyanarak, üzerine “Shivapuram" yazılmış ol­duğunu görüyoruz.</i></p>
<p><i>Nebraska.</i></p>
<p><i>Nüfus 17,000.</i></p>
<p><i>Sokağın ortasında, yol çizgilerinin üstüne apışıp oturmuş alaca bir ineği yoldan çekmemiz gerekiyor. Geviş getiren hayvan yerin­den kıpırdamıyor.</i></p>
<p><i>Kasabanın merkezi kırmızı tuğlalı binaların oluşturduğu iki bloktan ibaret. Ana kavşaktaki trafik lambasında sarı yanıyor. Si­yah bir inek dur levhasının metal direğine sürtünerek yan tarafını kaşıyor. Beyaz bir inek postanenin penceresindeki saksıdan sarkan zinya çiçeklerini yiyor. Başka bir inek karakolun önündeki kaldırı­ma yatarakyolu kapatmış.</i></p>
<p><i>Ortalık köri ve paçuli kokuyor. Şerif yardımcısının ayağında sandalet var. Şerif yardımcısı, postacı, kafedeki garson kız, meyha­nedeki barmen; hepsinin kaşlarının arasında siyah bir nokta var. Hintlilerin bindi adını verdiği süs.</i></p>
<p><i>“Aman Tanrım," diyor Çavuş. “Tüm kasaba Hindu olmuş."</i></p>
<p><i>Bu haftaki Psişik MucizelerBülteni’nde tüm bunların sebebinin konuşan Yahuda İneği olduğu yazıyor.</i></p>
<p><i>Mezbaha işlerinde işin hilesi, ineklerin kesimin yapıldığı kata çıkan darboğaz şeklindeki ağıla tırmanmalarını sağlamaktır. Çift­liklerden kamyonetlerle getirilen ineklerin kafası karışıktır, korkar­lar. Saatlerce, bazen günlerce aç ve uykusuz bir halde kamyonetle yol giden inekler, mezbahanın dışındaki yemliklerde otlayan diğer ineklerin yanına bırakılır.</i></p>
<p><i>Ağılı tırmanmaları için yanlarına Yahuda ineği gönderilir. Bu ineğe gerçekten bu isim verilir. Bu, mezbahada yaşayan bir inekti/. Eceli gelen ineklerin arasına karışıp onları kesimhaneye çıkan ağı­la yönlendirir. Yahuda İneği yol göstermese, korkudan aklı çıkmış inekler asla ağıla girmezler.</i></p>
<p><i>Balta, bıçak veya çelik keskinin kafaya indiği noktaya bir adım kala, yani son anda, Yahuda ineği kenara çekilir. Kendini kurtarıp sıradaki inekleri ölüme gönderir. Bunu ömrü boyunca yapmaya de­vam eder.</i></p>
<p><i>Psişik Mucizeler Bülteni’«e göre bu durum Stone River Et Pa­ketleme Tesisi'ndeki Yahuda İneği'nin durduğu güne dek böyle sür­dü.</i></p>
<p><i>Yahuda İneği o gün kesimhane kapısında durup yolu tıkadı. Ke­nara çekilerek arkasındaki sürünün ölmesine izin vermeyi reddetti. Tüm mezbaha ekibinin gözleri önünde arka bacaklarının üzerine oturdu. Aynen köpeklerin oturuşu gibi kesimhanenin kapısına otur­du ve kahverengi inek gözleriyle çevresindekilere bakıp konuştu.</i></p>
<p><i>Yahuda İneği konuştu.</i></p>
<p><i>"Et yeme alışkanlığınıza son verin," dedi.</i></p>
<p><i>İnek genç bir kadın sesiyle konuşuyordu. Gerisindeki inekler ağırlıklarını bir o ayaklarına bir bu ayaklarına vererek beklediler.</i></p>
<p><i>Mezbaha çalışanları, ağızları şaşkınlıktan bir karış açık kalın­ca, içtikleri sigaraları kanlı zemine düşürdüler. Bir tanesi çiğne­mekte olduğu tütünü yuttu. Kadının teki eliyle ağzını örtüp parmak­larının arasından çığlık attı.</i></p>
<p><i>Yahuda İneği oturduğu yerde ön ayaklarından birini çalışanla­ra doğru uzattı ve “Moksha'ya ulaşmanın yolu diğer yaratıklara acı çektirmek değildir’,’ dedi.</i></p>
<p><i>Psişik Mucizeler Bülteni’ nde “moksha”nın, Sanskritçe “kurtu­luş” yani, reenkarnasyonun karma döngüsünün sonu demek oldu­ğu yazıyor.</i></p>
<p><i>Yahuda İneği o gün bütün öğleden sonra konuştu. İnsanoğlunun doğal yaşamı tahrip ettiğini söyledi. İnsanların diğer canlı türleri­ni yok etmekten vazgeçmesi gerektiğini söyledi. İnsanoğlu kendi nüfusuna sınır getirmeli, gezegendeki varlıkların ancak çok küçük bir yüzdesinin insan olmasına izin veren bir kota sistemi oluştur­malıydı. Çoğunluk olmadıkları sürece insanlar istediği şekilde ya­şayabilirdi.</i></p>
<p><i>Sonra onlara bir Hindu şarkısı öğretti. Tüm çalışanlar şarkıyı söylerken, o da şarkının ritmine göre toynağını bir ileri, bir geri oy­nattı.</i></p>
<p><i>Yaşam ve ölümün doğasıyla ilgili tüm soruları yanıtladı.</i></p>
<p><i>Yahuda ineği düz bir sesle konuştu, konuştu, konuştu.</i></p>
<p><i>Şimdi, burada Çavuş’la ben olayın bir adım gerisindeyiz. Cadı avındayız. O gün et paketleme tesisinden salıverilen tüm o ineklere bakıyoruz. Kasabanın uzak bir köşesinde yer alan tesis ise boş ve sessiz. Adamın biri beton binayı pembeye boyuyor. Tesisi Hindu aşramına dönüştürüyorlar. Yemliğe sebze ekmişler.</i></p>
<p><i>Yahuda ineği o günden sonra tek kelime etmemiş. İnsanların ön bahçesindeki çimleri yiyor. Kuş banyolarından su içiyor. İnsanlar ineğin boynuna papatyalardan kolye yapıp asıyorlar.</i></p>
<p><i>Çavuş “işgal büyüsünü kullanıyorlar," diyor. Arabanın önün­den ağır adımlarla ilerleyen dev gibi bir domuzun geçmesini bek­lemek için yolun ortasında duruyoruz. Nalburun tentesinin altındaki gölgede başka domuzlarla tavuklar duruyor,</i></p>
<p><i>İşgal büyüsü kişinin bilincini başka bir varlığın fiziksel bedeni­ne yüklemesine yarar.</i></p>
<p><i>Ona uzun uzun baktıktan sonra tencere dibin kara, seninki ben­den kara, diyorum.</i></p>
<p><i>“İlisanlar veya hayvanlar,” diyor Çavuş, ‘‘kendini yaşayan her­hangi bir canlı bedenin içine sokabilirsin.”</i></p>
<p><i>Ne demezsin, diyorum.</i></p>
<p><i>Aş ra mı pembeye boyayan adamın yanından geçerken Çavuş “Bana sorarsan reenkarnasyon, işi ertelemenin başka bir yolu’’ diyor.</i></p>
<p><i>Tabii, tabii, tabii diyorum. Bunu bana daha önce de söylemişti.</i></p>
<p><i>Çavuş uzanıp buruşuk ve lekeli elini elimin üstüne koyuyor. Eli­nin üstü gri tüylerle kaplı. Silahını tutmaktan parmakları buz gibi olmuş. Elimi sıkıp “Beni hâlâ seviyor musun?" diyor.</i></p>
<p><i>Başka şansım var mı, diye soruyorum.</i></p>
</body>
</html>