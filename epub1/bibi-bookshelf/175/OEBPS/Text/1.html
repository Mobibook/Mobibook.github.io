<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>


<link href="../Styles/Stylesheet.css" type="text/css" rel="stylesheet"/>
<title></title>
</head>
<body>
<h2>I</h2>
<p class="p_1"><span class="ilkharf"><i>H</i></span><i>ikâyelerin sorunu, olayın kendisinden sonra anlatılıyor olma­larıdır.</i></p>
<p><i>Radyoda dakikası dakikasına anlatılan beyzbol maçları bile, sa­yı turları ve oyun dışı kalma, bunlar bile birkaç dakika gecikmeli­dir. Televizyondaki canlı yayınlar bile birkaç saniye gecikmelidir. Işık ve ses bile ancak bu kadar hızlı gidebilir.</i></p>
<p><i>Bir diğer sorun da anlatıcıdır. Muhabirin kim, ne, nerede, ne za­man ve niyeleri. Medyanın taraflı oluşu. Ulağın olayları şekillen­dirmesi. Gazetecilerin Eşik Bekçisi dediği kişi. Sunumun her şey oluşu.</i></p>
<p><i>Hikâyenin gerisindeki hikâye.</i></p>
<p><i>Bunu peş peşe gittiğim küfelerden anlatıyorum. Bu kitabın her bölümünü farklı bir kasabada, şehirde veya hiçliğin ortasındaki bir kamyoncu lokantasında yazıyorum.</i></p>
<p><i>Bu yerlerin hepsinin ortak özelliği mucizeler. Bu tür şeyleri ucuz bulvar gazetelerinde okursunuz, ana-akım başında asla göremeye­ceğiniz şifa bulma, acayip görüntülere rastlama ve mucize haber­leri.</i></p>
<p><i>Bu haftanın konusu New Mexico, Welburn’lü Kutsal Bakire. Ge­çen hafta gökyüzünden uçarak Ana Cadde adlı anacaddeye inmiş. Uzun, kırmızı ve siyah renkli, rasta örgülü saçları kırbaç misali sır­tını dövüyormuş; çıplak ayakları kir içindeymiş; üzerinde kahve­renginin iki tonuyla baskı yapılmış Hint işi pamuklu bir etek ve kot kumaşından atlet varmış. Bunların hepsi Amerika’ daki her süper­markette kasaların yanında duran Dünya Mucizeler Raporu ’nun bu haftaki sayısında yazıyor.</i></p>
<p><i>Ve ben bir hafta gecikmeli olarak buradayım. Her zaman bir adım geriden takip ediyorum. Olayın peşinde.</i></p>
<p><i>Uçan Bakire’nin tırnaklarının ucu beyaz boyalıymış, geri kala­nında ise parlak pembe oje varmış. Bazı görgü tanıkları Fransız manikürü diyor buna. Uçan Bakire elindeki Bug-Off marka sinek kovar spreyiyle New Mexico' nun masmavi gökyüzüne şöyle yazmış:</i></p>
<p><br/></p>
<p style="text-align: center;">ARTIK ÇOCUK DOĞURMIYIN</p>
<p><br/></p>
<p>(Aynen alınmıştır.)</p>
<p><i>Bug-Off marka kutuyu elinden bırakmış. Kutu Vatikan'a doğru yola çıktı bile, inceleme için. Artık olayın kartpostallarını satın ala­biliyorsunuz. Hatta video kasetlerini bile.</i></p>
<p><i>Satın alabileceğiniz şeylerin hemen hepsi olayın peşinden piya­saya sürülür. Yakalanmış. Öldürülmüş. Pişirilmiş.</i></p>
<p><i>Hatıra videolarında Uçan Bakire sprey kutusunu çalkalıyor. Main Caddesi' nin bir ucunda havada süzülürken aşağıdaki kala­balığa el sallıyor. Ve koltukaltında kahverengi bir tüy öbeği var. Yazmaya başlamadan hemen önce rüzgâr eteğini havalandırıyor ve Uçan Bakire’nin iç çamaşırı yok. Apış arası tıraşlı.</i></p>
<p><i>Bugün bu hikâyeyi işte buradan yazıyorum. Burada, NewMexico'nun Welburn kasabasında, yol kenarındaki restoranlardan bi­rinde görgü tanıklarıyla konuşuyorum. Yanımda Çavuş var; yaşlı bir İrlandalI aynasızın kadayıfa dönmüş hali. Aramızda duran ma­sanın üzerinde yerel bir gazete var; üç sütunluk bir ilanı gösterecek şekilde katlanmış, ilanda şöyle yazıyor;</i></p>
<p><i><br/></i></p>
<p style="text-align: center;"><i>All Plush Interiors Mobilya Mağazaları</i></p>
<p style="text-align: center;"><i>Daimi Müşterilerinin Dikkatine</i></p>
<p><i><br/></i></p>
<p><i>“Yeni aldığınız kumaş kaplı mobilyalardan zehirli örümcek çıktıy­sa, bir toplu davaya katılmaya hak kazanabilirsiniz." Arkasından da arayabileceğiniz bir telefon numarası verilmiş ama düşürmek imkânsız.</i></p>
<p><i>Çavuş’un boynunun derisi öyle gevşek ve sarkık ki, çimdikleyip bıraktığınızda teni o şekilde kalıyor. Eski haline döndürmek için bir ayna bulup orayı ovuşturması gerekiyor.</i></p>
<p><i>Restoranın dışında insanlar hâlâ arabalarını şehre doğru sürü­yorlar. insanlar dizlerinin üzerine çökerek bir ziyaret daha olması için dua ediyorlar. Çavuş kocaman ellerini kavuşturarak dua edi­yormuş gibi yapıyor, çaktırmadan yan gözle camdan dışarısını ke­siyor, meşin tabancalığının çıtçıtı açık, tabancası dolu ve havaya ateş açmak için hazır bekliyor.</i></p>
<p><i>Uçan Bakire gökyüzüne yazı yazma işini bitirdikten sonra in­sanlara öpücükler dağıtmış, iki parmağıyla barış işareti yapmış. Ağaçların üstünden süzülürken açılmasın diye tek eliyle eteğini tut­muş ve kırmızı, siyah rasta örgülü saçlarını geri atarak, el sallayıp Amin demiş. Sonra da gitmiş, dağları aşıp, ufuk çizgisinde kaybol­muş. Gözden kaybolmuş.</i></p>
<p><i>Yine de gazetede okuduğunuz her şeye inanamazsınız.</i></p>
<p><i>Uçan Meryem bir mucize değildi.</i></p>
<p><i>Büyüydü.</i></p>
<p><i>Bunlar aziz değiller. Sihirler.</i></p>
<p><i>Çavuş'la burada herhangi bir olaya şahit olmak için bulunmu­yoruz. Biz cadı avcısıyız.</i></p>
<p><i>Yine de bu, buranın ve şimdinin hikâyesi değil. Ben, Çavuş, Uçan Bakire. Helen Hoover Böyle. Aslında yazdığım şey tanışma­mızın hikâyesi. Bu noktaya nasıl geldiğimizin.</i></p>
<p></p>
</body>
</html>