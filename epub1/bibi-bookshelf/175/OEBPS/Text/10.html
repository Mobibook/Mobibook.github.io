<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>


<link href="../Styles/Stylesheet.css" type="text/css" rel="stylesheet"/>
<title></title>
</head>
<body>
<h2>X</h2>
<p class="p_1"><span class="ilkharf">B</span>aber odasında kimsenin çıtı çıkmıyor. İnsanlar kahve makine­sinin etrafında fısıldaşıyor. İnsanlar ağızları beş karış açık din­liyor. Kimse ağlamıyor.</p>
<p>Ceketimi asarken Henderson beni yakalıyor ve “Kasık biti me­selesini konuşmak için Regent-Pacific Havayolları’m aradın mı?” diye soruyor.</p>
<p>Dava sonuçlanana kadar kimse bir şey söylemiyor, diyorum. Henderson “Bilesin diye söylüyorum, artık raporlarını bana su­nacaksın” diyor, “Duncan sorumsuzun teki değilmiş. Meğer adam ölmüş.”</p>
<p>Hiçbir iz bırakmadan yatağında ölmüş. İntihar mektubu yok, ölüm sebebi yok. Onu ev sahibi bulmuş ve sağlık görevlilerini ara­mış.</p>
<p>Livata durumuna dair herhangi bir iz var mı, diye soruyorum.</p>
<p>Henderson kafasını azıcık geri atıyor ve “Ne dedin sen?” diyor.</p>
<p>Onu siken olmuş mu?</p>
<p>“Aman Tanrım, hayır," diyor Henderson. “Neden böyle bir soru sordun ki?”</p>
<p>Sebebi yok, diyorum.</p>
<p>Duncan en azından birilerinin ölü seks oyuncağı olmamış.</p>
<p>Bana ihtiyaçları olursa, kupür arşivinde olacağımı söylüyorum. Kontrol etmem gereken bazı bilgiler var. Okumam gereken birkaç yıllık gamete hikâyesi var. Bakmam gereken birkaç makara mikro­film.</p>
<p>Henderson arkamdan sesleniyor. “Fazla ileri gitme. Duncan’ın ölmüş olması ölü bebek hikâyesinden yırttığın anlamına gelmiyor.”</p>
<p><i>Taşlar ve sopalar kemiklerini kırabilir ama sen yine de şu kah­rolası sözlerine dikkat et.</i></p>
<p>Mikrofilme göre 1983 yılında Avusturya’nın başkenti Viya­na’da, yirmi üç yaşmdaki bir hemşire yardımcısı ölmek için yalva­ran yaşlı bir kadına aşın dozda morfin vermiş.</p>
<p>Yetmiş yedi yaşındaki kadın ölmüş, hemşire yardımcısı Waltraud Wagner ise yaşam ve ölüm üzerinde söz sahibi olmaktan hoşlan­dığını fark etmiş.</p>
<p>Hepsi buradaki makaralarca mikrofilmde kayıtlı. Yalnızca olay­lar.</p>
<p>Önceleri sadece ölmek üzere olan hastalara yardım ediyordu. Yaşlılarla kronik hastaların bulunduğu devasa bir hastanede çalışı­yordu. Burada hastalar can çekişiyor, ölmeyi diliyorlardı. Morfinin yanı sıra genç kadın su tedavisi adını verdiği şeyi icat etti. Adçek­memesi için hastanın burnunu iki parmağınızla kıstırıyorsunuz. Di­li bastırıp boğazdan aşağı su döküyorsunuz. Yavaş bir işkence bu ölüm, ama ölü bulunan yaşlıların ciğerlerinde daima su birikmiş olur.</p>
<p>Genç kadın kendini melek olarak adlandırıyordu.</p>
<p>Her şey çok doğal görünüyordu.</p>
<p>Wagner'ın yaptığı onurlu ve cesur bir işti.</p>
<p>Acı ve sefalete son noktayı koyuyordu. Nazik, alakadar ve has­sastı; sadece ölmek için yalvaranların canını alıyordu. O ölüm me­leğiydi.</p>
<p>1987 yılına gelindiğinde üç melek daha ortaya çıktı. Dört hem­şire yardımcısı da gece nöbetinde çalışıyordu. Hastaneye Ölüm Pavyonu lakabı takılmıştı bile.</p>
<p>Bu dört kadın acılara son vermek yerine, horlayan, yatağını ıs­latan, ilaçlarını almak istemeyen veya gecenin köründe hemşireyi çağırarak rahatsız eden hastalara da su tedavisi uygulamaya başla­dılar. En ufak bir rahatsızlık duyduklarında hasta ertesi geceye ölü­yordu. Ne zaman hastalardan biri bir konuda mızmızlansa, Waltraud Wagner “Bunun cennet biletini kesme vakti geldi,” diyordu ve sonra gulup, gulup, gulup.</p>
<p>Sonradan yetkililere “Sinirlerimi bozanlar doğrudan Tanrı’nın yanında boş bir yatağa aktarılıyordu,” dedi.</p>
<p>1989 yılında yaşlı bir kadın Wagner’a orta malı diye hakaret edince kendisine de su tedavisi yapıldı. Daha sonra melekler bir meyhanede içip eğlenirlerken yaşlı kadının kasılmalarını ve sura­tındaki ifadeyi taklit etmeye başladılar. Yan masada oturan bir dok­tor bunlara kulak misafiri oldu.</p>
<p>Viyana sağlık yetkilileri o zamana kadar yaklaşık üç yüz hasta­nın bu şekilde tedavi edildiğini tahmin ediyor. Wagner ömür boyu hapis cezasına çarptırıldı. Diğer melekler daha az ceza aldılar.</p>
<p>Wagner duruşmada “Bu yaşlı bunakların yaşayıp yaşamayaca­ğına biz karar verebiliyorduk,” dedi. “Zaten vadeleri çoktan dol­muştu bile,” dedi.</p>
<p>Helen Hoover Boyle’ın bana anlattığı hikâye doğruydu.</p>
<p>Güç insanı bozar. Ve mutlak güç insanı mutlaka bozar.</p>
<p>O yüzden şimdi rahatla ve bunun tadını çıkar, dedi Helen Böy­le.</p>
<p>“Mutlak kötülüğün bile avantaları vardır,” dedi.</p>
<p>Hayatından çıkmasını istediğin insanları bir düşün, dedi. Bitire­bileceğin tüm yarım kalmış işlerini düşün. İntikam. Bunun ne ka­dar kolay olacağını düşün.</p>
<p>Benimse kafamın içinde hâlâ Nash'in sesi yankılanıyordu. Nash oradaydı, her şey soğumaya ve bozulmaya başlamadan önceki en az birkaç saat boyunca, onunla işbirliği içinde olacak bütün güzel kadınlar için ağzının suyu akıyordu.</p>
<p>“Söylesene,” demişti Nash, “bunun çoğu aşk ilişkisinden farkı ne?”</p>
<p>Herhangi biri veya herkes bir sonraki ölü seks köleniz olabilir.</p>
<p>Ama sırf şu AvusturyalI hemşire ile Helen Böyle ve John Nash’in kendilerine hâkim olamamaları benim de durmak bilmez, kontrolsüz bir katil olacağım anlamına gelmiyor.</p>
<p>Henderson arşivin kapısına geliyor ve “Streator! Çağrı cihazını mı kapattın? Yeni bir ölü bebekle ilgili bir telefon aldık,” diye ba­ğırıyor.</p>
<p>Editör öldü; çok yaşa yeni editör. İşte yeni patron; eski patronun aynısı.</p>
<p>Tabii ki dünya bazı insanlar olmadan daha iyi bir yer olabilirdi. Evet, ufak tefek ayarlar sayesinde dünya mükemmel bir yer olabi­lirdi. Biraz temizlik sayesinde. Doğal olmayan seleksiyon sayesin­de.</p>
<p>Ama hayır, ölüm şarkısını bir daha asla kullanmayacağım.</p>
<p>Bir daha asla.</p>
<p>Kullanacak olsaydım bile, intikam almak için kullanmazdım.</p>
<p>Kendi rahatım için kullanmazdım.</p>
<p>Hele seks için asla kullanmazdım.</p>
<p>Hayır, sadece iyilik yapmak için kullanırdım.</p>
<p>Ve Henderson “Streator!” diye bağırıyor. “First-class kasık biti olayını aradın mı? Sağlık kulübündeki göt yiyen mantar olayını araştırdın mı? Treeline’dakileri sıkıştırmadığın sürece, eline hiçbir şey geçmeyecek.”</p>
<p>Koridorun öbür tarafına doğru kaçmak için ceketimi kavradı­ğım anda ölüm şarkısı beynimde yankılanıyor.</p>
<p>Ama hayır, onu asla kullanmayacağım. O kadar. Kullanmayaca­ğım işte. Asla.</p>
<p></p>
</body>
</html>