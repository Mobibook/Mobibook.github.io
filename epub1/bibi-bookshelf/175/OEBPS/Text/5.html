<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>


<link href="../Styles/Stylesheet.css" type="text/css" rel="stylesheet"/>
<title></title>
</head>
<body>
<h2>V</h2>
<p class="p_1"><span class="ilkharf">Ö</span>n kapı ardına dek açılıyor ve içeride cep telefonunu kulağına dayamış, bana gülümseyen ama başkasıyla konuşan bir kadın var.</p>
<p>Telefona “Mona,” diyor, “acele etmen gerekiyor. Bay Streator az önce geldi.”</p>
<p>Boştaki elinin tersini bana doğru uzatıp bileğinde parıldayan minik saati gösteriyor ve “Birkaç dakika erken gelmiş,” diyor. Di­ğer eli, uçları beyaz boyalı, uzun, pembe tırnakları ve minik, siyah cep telefonu, parlakpembe saç bulutunun içerisinde neredeyse kay­bolmuş.</p>
<p>Gülümseyerek “Sakin ol, Mona,” diyor ve gözleri üzerimde ge­ziniyor. “Kahverengi spor ceket,” diyor, “kahverengi pantolon ve beyaz gömlek.” Kaşlarını çatıp yüzünü buruştururken “Ve mavi bir kravat,” diye ekliyor.</p>
<p>“Orta yaşlı. Bir yetmiş boylarında. Yetmiş kilo civarında olabi­lir. Beyaz. Kahverengi, yeşil,” diye anlatıyor kadın telefona. Bana göz kırpıyor ve “Saçları biraz dağınık, bugün tıraş olmamış ama pek zararlı biri gibi görünmüyor,” diyor.</p>
<p>Öne doğru hafifçe eğilip sadece dudaklarını oynatarak Sekrete­rim, diyor.</p>
<p>Telefona "Ne?” diyor.</p>
<p>Kenara çekilip boştaki eliyle içeri girmemi işaret ediyor. Gözle­rini deviriyor, benimle göz göze geliyor ve “İlgilendiğin için sağ ol Mona, ama Bay Streator’ın buraya bana tecavüz etmek için geldi­ğini sanmıyorum,” diyor.</p>
<p>Walker Ridge Drive’daki sekiz yatak odalı, yedi banyolu, dört şömineli, ayrı bir kahvaltı odası, resmi yemek odası ve dördüncü katında yüz kırk metre karelik bir balo salonu bulunan, George üs­lubunda<a id="note_2" href="../Text/footnote.html#footnote_2"><sup>[2]</sup></a>&nbsp;inşa edilmiş Gartoller Malikânesi’ndeyiz. Altı arabalık müstakil bir garajı ve konuk evi var. Havuzu ve yangın ile hırsızlı­ğa karşı alarm sistemi var.</p>
<p>Walker Ridge Drive, çöplerin haftanın beş günü alındığı semt­lerden. Burada oturanlar ise sıkı bir dava tehdidinin ne anlama gel­diğini takdir edebilen, uğrayıp kendinizi tanıttığınızda gülümseye­rek karşılık veren ve sizinle aynı fikirde olan insanlardır.</p>
<p>Gartoller Malikânesi güzel.</p>
<p>Bu civarda oturanlar sizi içeri davet etmezler. Yan açık kapıla­rında durup gülümserler. Gartoller Malikânesi’nin tarihçesi hakkın­da gerçekten hiçbir şey bilmediklerini söylerler. Sadece bir evdir iş­le.</p>
<p>Soru sormaya devam ederseniz, omzunuzun üzerinden boş so­kağa bakarlar. Sonra tekrar gülümseyip “Size yardımcı olamayaca­ğım. Emlak komisyoncusunu aramanız gerek,” derler.</p>
<p>Walker Ridge Drive, 3465 numaradaki tabelada Böyle Emlak yazıyor. Randevusuz ev gösterilmez.</p>
<p><br/></p>
<p><br/></p>
<p>Başka bir evde ise kapıyı üzerinde hizmetçi kıyafeti olan bir ka­dın açtı. Hizmetçinin siyah eteğinin arkasından beş, altı yaşlarında bir kız bakıyordu. Hizmetçi kafasını sallayarak hiçbir şey bilmedi­ğini söyledi. “Aracıyı aramanız gerekecek,” dedi. “Helen Boyle’u. Tabelada yazıyor.”</p>
<p>Ve küçük kız “O kadın bir cadı,” dedi.</p>
<p>Ve hizmetçi kapıyı kapadı.</p>
<p>Şimdi Helen Hoover Böyle, Gartoller Malikânesinde seslerin yankılandığı, boş, beyaz odalarda dolanıyor. Yürürken telef onla ko­nuşmaya devam ediyor Pembe bir bulut gibi görünen saçlarıyla uyumlu pembe bir döpiyes giymiş, ayağında beyaz külotlu çorap ve pembe renkli, çok yüksek olmayan topuklu ayakkabılar var. Du­dakları pembe rujdan dolayı yapış yapış. Taktığı altın ve pembe bi­lezikler, altın zincirler, sallantı ve sikkeler yüzünden kolları parla­yıp şıngırdıyor.</p>
<p>Bir Noel ağacını süslemeye yetecek miktarda takı. Bir atı boğa­bilecek kadar büyük inciler.</p>
<p>Telefona “Exeter Konutu’ndakileri aradın mı? O evden iki haf­ta önce çığlıklar atarak kaçmaları gerekiyordu,” diyor.</p>
<p>Çift kanatlı yüksek kapılardan geçerek bir sonraki odaya giri­yor. Sonra da başka bir odaya.</p>
<p>“Nasıl yani?” diyor. “Orada oturmuyorlar da ne demek?”</p>
<p>Büyük ve kavisli pencereler, taştan bir terasa açılıyor. Terasın ötesinde, çim biçme makinesiyle şeritler çekilmiş çim tarhı, onun ötesindeyse yüzme havuzu var.</p>
<p>Helen telefona “Hiç kimse bir eve bir milyon iki yüz bin dolar ödeyip orada oturmamazlık etmez,” diyor. İçinde mobilya ya da ha­lı olmayan bu odalarda sesi yüksek ve tiz çıkıyor.</p>
<p>Omzuna asılı uzun, altın zincirin ucunda pembe ve beyaz renk­li küçük bir çanta sallanıyor.</p>
<p>Bir altmış beş boylarında. Elli kilo civarında. Yaşım tahmin et­mek zor. Öyle zayıf ki, ya ölmek üzere ya da zengin. Kenarlarında beyaz şeritler olan döpiyesi, döşemelik gibi görünen pürüzlü bir kumaştan yapılmış. Rengi pembe ama karides pembesi değil. Daha çok bir parça tuzsuz krakerin üzerinde bir tutam maydanoz ve bir havyar topağı ile servis edilen karides ezmesi renginde. Ceketi in­cecik beline oturacak şekilde dikilmiş, omuzlan ise vatkalı. Eteği kısa ve dar. Altın düğmeleri kocaman.</p>
<p>Kadın, oyuncak bebek elbisesi giymiş.</p>
<p>“Hayır,” diyor. “Bay Streator tam karşımda duruyor.” Kalemle boyanmış kaşlarını kaldırıp bana bakıyor. “Onun vaktini mi harcı­yorum?” diyor. “Umarım öyle değildir.”</p>
<p>Gülümseyerek telefona “Harika. Hayır anlamında kafasını sallı­yor,” diyor.</p>
<p>Benim için <i>orta yaşlı</i> demesi nereden icap etti merak ediyorum.</p>
<p>Doğruyu söylemek gerekirse, diyorum, ev almak niyetinde de­ğilim.</p>
<p>Pembe ojeli iki tırnağı cep telefonunun üzerinde, bana doğru eğiliyor ve sadece dudaklarını oynatarak <i>Bir dakikacık daha</i>, diyor sessizce.</p>
<p>Doğruyu söylemek gerekirse, diyorum, isminizi ilçenin adli tıp bürosu kayıtlarından buldum. Doğruyu söylemek gerekirse, son yirmi beş yıldır meydana gelen tüm yerel beşik ölümlerinin adli ka­yıtlarını inceledim.</p>
<p>Telefonu dinlemeye devam ederken, bana bakmadan boştaki elinin pembe tırnaklarını yakama koyuyor ve hafifçe bastırarak ora­da tutuyor. “Öyleyse sorun ne? Neden orada oturmuyorlar?” diye soruyor telefona.</p>
<p>Eline bu kadar yakından bakınca otuzlarının sonunda, kırkları­nın başında olmalı diye düşünüyorum. Yine de belli bir yaş ve ge­lir seviyesinin üzerindekilerde güzellik olarak adlandırılan bu dol­durulmuş hayvan postu görünüşü onda fazlasıyla yaşlı duruyor. Te­ni şimdiden öylesine keselenmiş, yolunmuş, kurumuş, nemlendiril­miş ve makyajlı görünüyor ki, yenilenmiş mobilya takımlarının bir parçası sanki. Yüzü değiştirilip, pembe kumaşla kaplanmış. Resto­re edilmiş. Yenilenmiş.</p>
<p>Cep telefonuna “Şaka yapıyorsun! Yıkımın ne demek olduğunu elbette biliyorum!” diye bağırıyor. “O ev tarihi eserdir!”</p>
<p>Omuzları boynunun iki yanında gergin bir şekilde dikiliyor, son­ra iniyor. Yüzünü telefondan uzaklaştırıp gözleri kapalı iç çekiyor.</p>
<p><br/></p>
<p>Orada dikilmiş telefonu dinlerken, koyu parke zeminde pembe ayakkabılarıyla beyaz bacaklarının tersten yansıması görünüyor. Parkedeki yansımanın derinliklerinde, eteğinin içindeki gölgeleri görebiliyorsunuz.</p>
<p>Boştaki elini alnına dayayıp “Mona,” diyor. “O evi kaybetmeyi göze alamayız. O evin yerine başka bir ev yaptıkları takdirde, son­suza dek piyasadan çekilme ihtimali çok yüksek.”</p>
<p>Sonra yine susup dinliyor.</p>
<p>Benim de ne zamandan beri kahverengi ceketle mavi kravat takılmadığını düşünmem gerekiyor.</p>
<p>Onunla göz göze gelebilmek için başımı eğip, Bayan Böyle, di­yorum. Sizi ofisinizin dışında, baş başa kalabileceğimiz bir yerde görmem gerekiyordu. Konu araştırdığım bir haberle ilgili.</p>
<p>Ama o parmaklarını sallıyor aramızda. Hemen sonra da şömine­ye doğru yürüyüp eğiliyor, boştaki elini şöminenin rafına dayayıp “Binaya ilk balyoz inince, komşular da durup sevinç çığlıkları atar büyük ihtimalle,” diye fısıldıyor.</p>
<p>İçinde bulunduğumuz odanın geniş kapısı, parke döşeli ve be­yaza boyalı tavanı karmaşık oymalarla süslü beyaz bir odaya açılı­yor. Tam karşıdaki kapı ise beyaz ve bomboş kitap raflarıyla çevri­li başka bir odaya açılıyor.</p>
<p>“Belki bir protesto hareketi başlatabiliriz,” diyor. “Gazeteye ba­zı mektuplar yazabiliriz.”</p>
<p>Gazeteciyim, deyiveriyorum.</p>
<p>Parfümü, deri araba koltuğu, solmuş gül ve sedir ağacından bir sandığın astarı gibi kokuyor.</p>
<p>Helen Hoover Böyle “Mona, hatta kal,” diyor.</p>
<p>Bana doğru yürüyüp “Ne diyordunuz Bay Streator?” diye soru­yor. Gözlerini kırpıştırıyor, bir kez, iki kez, hızlıca. Bekliyor. Göz­leri mavi.</p>
<p>Muhabirim ben.</p>
<p>Eliyle telefonunun ahizesini kapayarak “Exeter Konutu bazı kimselerin yıkmak istediği çok güzel ve <i>tarihi</i> bir evdir,” diyor. “Yedi yatak odalı, beş yüz elli metre kare. Giriş katının tamamı ki­raz ağacından lambri kaplı.”</p>
<p><br/></p>
<p>Boş oda öyle sessiz ki, telefondan cılız bir sesin “Helen?” dedi­ğini duyabiliyorsunuz.</p>
<p>Gözlerini kapatıp “ 1935’te inşa edilmiş,” diyor ve başını geriye atıyor. “Buharlı ısıtma sistemi var, bir hektar, kiremit çatı...”</p>
<p>Cılız ses “Helen?” diyor.</p>
<p>“... bir oyun odası,” diyor Helen Hoover Böyle, “havuz bar, ka­palı spor salonu..."</p>
<p>Sorun şu ki, benim o kadar çok vaktim yok. Sadece hiç çocuk sahibi oldunuz mu, onu bilmek istiyorum, diyorum, o kadar.</p>
<p>"... bir kiler,” diyor, “ayrıca ev tipi, kiler buzdolabı.”</p>
<p>Yirmi yıl önce oğlunuz beşiğinde öldü mü, diye soruyorum.</p>
<p>Gözlerini kırpıştırıyor, bir kez, iki kez. “Efendim?” diyor.</p>
<p>Oğluna yüksek sesle kitap okuyup okumadığını bilmem gereki­yor. Oğlunun adı Patrick’ti. Bir kitabın mevcut tüm baskılarını bul­mak istiyorum.</p>
<p>Telefonu kulağıyla ceketinin vatkalı omzu arasında tutan Helen Böyle pembe-beyaz çantasını açıp içinden bir çift beyaz eldiven çı­karıyor. Ellerini eldivenlere geçirirken “Mona?” diyor.</p>
<p>Bu kitabın bir kopyasının hâlâ onda olup olmadığını bilmem ge­rekiyor. Üzgünüm ama ona bunun sebebini söyleyemem.</p>
<p>“Ne yazık ki Bay Streator’ın bize bir faydası olmaz,” diyor.</p>
<p>Oğluna otopsi yapılıp yapılmadığını bilmem gerekiyor.</p>
<p>Bana gülümsüyor. Sonra da sadece ağzını oynatarak sessizce Gidin buradan, diyor.</p>
<p>Ellerimi havaya kaldırıp ona doğru açıyor ve gerilemeye başlı­yorum.</p>
<p>Bu kitabın tüm baskılarının imha edildiğinden emin olmam ge­rekiyor.</p>
<p>Ve Helen Hoover Böyle “Mona, lütfen polisi ara,” diyor.</p>
<p><br/></p>
</body>
</html>