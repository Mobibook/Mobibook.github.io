<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>


<link href="../Styles/Stylesheet.css" type="text/css" rel="stylesheet"/>
<title></title>
</head>
<body>
<h2>XLII</h2>
<p class="p_1"><span class="ilkharf">K</span>elimeler her yerde birbirine karışıyor. Kelimeler, şarkı sözleri ve diyaloglar, her an zincirleme bir tepkiyi tetikleyebilecek bir çorba haline geliyorlar. Belki de Tanrı’nın işleri, medyanın yayın yaptığı gereksiz şeylerin doğru kombinasyonundan ibarettir. Yanlış kelimeler çarpışıyor ve depremi davet ediyordur. Yağmur dansları­nın fırtınaları çağırması gibi, kelimelerin doğru şekilde bir araya getirilmesi de kasırgaları çağırıyordun Küresel ısınmanın ardında çok fazla reklam müziğinin birbirine karışması yatıyor olabilir. Te­levizyondaki programların çok fazla tekrarlanması hortumlara se­bebiyet veriyor olabilir. Kansere. AIDS’e.</p>
<p>Taksiyle Helen Böyle Emlak Bürosu’na giderken gazete man­şetlerine el yazısı işaretlerin karışmış olduğunu görüyorum. Telefon direklerine zımbalanmış el ilanları, üçüncü sınıf postalara karışmış. Sokak çalgıcılarının şarkıları Muzak’la, seyyar satıcıların sesleri radyoyla karışıyor.</p>
<p>Sallanmakta olan bir gevezelik kulesinde yaşıyoruz. Kelimele­rin titrek gerçekliği. Felakete götüren bir DNA çorbası. Doğal ya­şam katledildiği için yalnızca dilin bu kargaşa dolu dünyası kaldı elimizde.</p>
<p>Büyük Birader şarkılar söyleyip dans ediyor ve elimizden izle­mekten başka bir şey gelmiyor. Taşlarla sopalar kemiklerimizi kıra­bilir ama bizim rolümüz sadece iyi birer izleyici olmak. Dikkatimi­zi vererek bir sonraki felaketin gelmesini beklemek.</p>
<p>Taksinin koltuğuna değen kıçım sanki hâlâ yağlıymış ve yırtılıyormuş gibi hissediyorum.</p>
<p>Şiir kitabının bulunması gereken otuz üç kopyası var. Kongre Kütiiphanesi’ni ziyaret etmemiz gerek. Yaptığımız pisliği temizle­meli ve bunun bir daha asla olmayacağından emin olmalıyız.</p>
<p>İnsanları uyarmamız gerekir. Benim hayatım bitti. Yepyeni bir hayata başladım.</p>
<p>Taksi park yerine yanaşırken, Mona’nın büyük bir anahtar to­marıyla dış kapıyı kilitlemekte olduğunu görüyorum. Bir dakikalı­ğına onun Helen olabileceğini düşünüyorum. Saçlarını geriye doğ­ru tarayıp kırmızı ve siyah renkli bir baloncuk gibi görünene dek kabartmış. Üzerinde kahverengi bir döpiyes var ama çikolata kah­vesi değil. Daha çok lüks bir otelde saten bir yastığın üzerinde ser­vis edilen fındık ve çikolata soslu tatlının kahvesi.</p>
<p>Mona’nın ayaklarının yanında, yerde bir kutu duruyor. Kutunun üzerinde kırmızı bir şey var; bir kitap. Büyü Kitabı.</p>
<p>Park yerinden ona doğru yürürken Mona “Helen burada değil,” diye bağırıyor.</p>
<p>Mona polis telsiz tarayıcısında Üçüncü Cadde’deki barda bulu­nan herkesin öldüğü, benim de tutuklandığımla ilgili bir şeyler duy­muş. Kutuyu arabasının bagajın a yerleştirirken “Bayan Boyle’u sa­niye farkıyla kaçırdın. Bir dakika önce ağlayarak çıkıp gitti,” diyor.</p>
<p>Çavuş.</p>
<p>Helen’in deri kokan büyük arabası görünürlerde yok.</p>
<p>Ayağındaki kahverengi topuklu ayakkabılara, terzi elinden çık­ma döpiyesine, devasa topaz düğmeli oyuncak bebek kıyafetlerine ve kısa eteğine bakan Mona “Nasıl bu hale geldiğimi sakın sorma bana,” diyor. Ellerini havaya kaldırıyor. Her zaman siyah ojeli olan tırnaklarının ucu beyaz boyalı ve gerisine pembe oje sürülmüş. Mo­na “Lütfen Bayan Boyle’a bedenimin kaçırılıp üzerimde saçma sa­pan şeyler yapılmasından hoşnut olmadığımı söyler misin?” diyor. Kaskatı kesilmiş ve balon gibi görünen saçlarını, pembe allıklı ya­naklarını ve pembe rujunu göstererek “Buna moda tecavüzü denir,” diyor.</p>
<p>Yeni pembe tırnaklarıyla bagajı çarparak kapatıyor.</p>
<p>Gömleğimi göstererek “Arkadaşınla işler hafiften kanlı bir hal mi aldı?” diye soruyor.</p>
<p>Kırmızı lekeler, acı biber sosu diyorum.</p>
<p>Büyü Kitabı’nı gördüm, diyorum. Kırmızı insan derisi. Beş kö­şeli yıldız dövmesi.</p>
<p>“Onu bana Helen verdi,” diyor Mona. Minik, kahverengi çanta­sını açıp elini içine daldırırken “Artık ihtiyacı olmayacakmış. De­diğim gibi morali bozuktu. Ağlıyordu,” diyor.</p>
<p>Pembe tırnaklarının ikisini kullanarak çantasından katlanmış bir kâğıt çıkarıyor. Büyü Kitabı’ndan koparılmış bir sayfa bu. Üzerin­de adımın yazılı olduğu sayfa. Mona kâğıdı bana doğru uzatırken “Kendine iyi bak. Sanırım hükümetin birinden bir görevli senin öl­meni istemiş olmalı,” diyor.</p>
<p>Mona “Helen’in küçük aşk büyüsü ters tepti galiba,” diyor. To­puklu ayakkabılar yüzünden sendeleyip arabaya tutunuyor ve “İs­ter inan, ister inanma ama bunu seni kurtarmak için yapıyoruz,” di­yor.</p>
<p>Mona’nın arabasının arka kolluğunda İstiridye yatıyor ve canlı olamayacak kadar hareketsiz ve kusursuz görünüyor. Karmakarışık sarı saçları arka koltuğa yayılmış. Hopi ilaç kesesi hâlâ boynunda ama içindeki sigaralar yere dökülüyor. Helen’in araba anahtarının bıraktığı kırmızı yara izleri de yanaklarında aynen duruyor.</p>
<p>Öldü mü, diye soruyorum.</p>
<p>Mona “Öyle olmasını temenni ediyorsun kesin,” diyor. “Ama ölmedi. İyileşecek.” Sürücü koltuğuna oturup arabayı çalıştırıyor. “Helen'i bulmak için elini çabuk futsan iyi edersin. Kendine kötü bir şeyler yapabilirdiyor.</p>
<p>Arabanın kapısını çarpıp park yerinden geri geri çıkmaya başlı­yor.</p>
<p>Pencereden “New Continuum Tıp Merkezi’ne bak,” diye bağı­rıyor. Arabayla uzaklaşırken “Umanın çok geç kalmamışsındır,” diye haykırıyor.</p>
</body>
</html>