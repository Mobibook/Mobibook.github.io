<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>


<link href="../Styles/Stylesheet.css" type="text/css" rel="stylesheet"/>
<title></title>
</head>
<body>
<h2>XVIII</h2>
<p class="p_1"><span class="ilkharf">Ş</span><i>imdi burada bunu yazarken Oregon eyaletindeki Biggs Junction O yakınlarındayım. 84 numaralı eyaletler arası yolda park etmiş, Çavuş’la birlikte arabamızın yanındaki kaldırımda duran eski bir kürk mantonun başındayız. Ketçap lekeli, üzerinde sinekler uçuşan kürk manto bizim yemimiz.</i></p>
<p><i>Bu hafta bulvar gazetelerinde başka bir mucizeden daha söz ediliyor.</i></p>
<p><i>Yöre halkının Ezilmiş Hayvan Mesihi diye adlandırdıkları bir olay. Bulvar gazetelerinde ona "I-84 Mesihi" diyorlar. Ne zaman otoban kenarında ölmüş bir hayvan görse durup ellerini hayvanın üzerine koyan ve Amin diyen bir herif. Paramparça olmuş kediler veya ezilmiş köpekler, hatta bir traktör tarafından ikiye bölünmüş geyikler bile nefes alıyor ve havayı kokluyorlar. Kırık ayaklarının üzerine kalkıp kuşların gagaladığı gözlerini kırpıştırıyorlar.</i></p>
<p><i>Halk bunu videoya kaydetmiş, internette çektikleri fotoğraflar var.</i></p>
<p><i>Ezilmiş Hayvan Mesihi, kedi veya kirpi veya tilkinin kafasını kollarında sallayıp kulağına bir şeyler fısıldarken bu hayvanlar bir dakika öylece duruyorlar.</i></p>
<p><i>Paramparça olup saksağanlarla kargalara yem haline geldik­ten iki dakika sonra geyik, köpek veya rakun sapasağlam, iyileşmiş ve kusursuz bir halde koşarak kaçıyor.</i></p>
<p><i>Çavuş’la benim durduğumuz yerin biraz ötesinde yaşlı bir adam kamyonetini yolun kenarına çekiyor. Arabadan inip kasadan ekose bir battaniye alıyor. Sıcak sabah havasında akıp giden trafiğin ya­nında çömelip battaniyeyi yolun kenarına bırakıyor.</i></p>
<p><i>Yaşlı adam ölü bir köpeğin üstünü açmak için ekose battaniye­nin kenarını kaldırıyor. Benim kürk mantodan pek farklı görünme­yen kahverengi bir kürk öbeği.</i></p>
<p><i>Çavuş tabancasının kılıfını açıyor; tabanca kurşun dolu. Taban­cayı çıkardıktan sonra kılıfı örtüyor.</i></p>
<p><i>Yaşlı adam iki yöne hızla geçen arabalarla kamyonların arasın­da eğilip ellerini sıcak asfalta dayıyor ve yanağını kahverengi kürk öbeğine sürtüyor.</i></p>
<p><i>Ayağa kalkıp otobanın iki yönüne de bakıyor. Kamyonetine bi­ni p bir sigara yakıyor. Bekliyor.</i></p>
<p><i>Çavuş’la ben de bekliyoruz.</i></p>
<p><i>Yine bir hafta gecikmeyle buradayız işte. Hep bir adım geride. Olayın peşinde.</i></p>
<p><i>Ezilmiş Hayvan Mesihi ilk kez buradan birkaç kilometre ötede ölü bir köpeği yoldan kaldıran eyalet işçileri tarafından görülmüş. Hayvanı poşete koymak üzerelerken arkalarında kiralık bir araba durmuş. Arabada bir adamla kadın varmış, arabayı adam sürüyor­muş. Kadın arabada kalmış, adam atlayıp işçilerin yanına varmış. Beklemeleri için onlara bağırmış. Yardım edebileceğini söylemiş.</i></p>
<p><i>Köpekten geriye sadece kürkünün içindeki kurtlar ve kemikler kalmış.</i></p>
<p><i>Adam genç ve sarışınmış, uzun sarı saçları yanlarından geçen arabaların rüzgârında havayı dövüyormuş. Kızıl renkli bir keçi sa­kalı ve iki yanağında da gözlerinin altından başlayan yara izleri varmış. Yara izlerinin rengi koyu kırmızıymış ve genç adam içinde ölü köpeğin durduğu çöp torbasına uzanıp işçilere köpeğin ölü ol­madığını söylemiş.</i></p>
<p><i>Ve yol işçileri gülmüşler. Küreklerini kamyonetlerinin kasasına atmışlar.</i></p>
<p><i>Ve çöp torbasının içinden bir şey inlemiş.</i></p>
<p><i>Havlamış.</i></p>
<p><i>Şimdi benim burada bunu yazdığım sırada yolun karşısındaki yaşlı adam beklerken sigara içiyor. Trafik hızla akıp gidiyor. 84 nu­maralı karayolunun diğer tarafında steyşınlarından inen bir aile çakılların üzerinde bir örtünün katlarını açıyorlar ve içinden tu­runcu renkli ölü bir kedi çıkıyor. Onların az ilerisinde bahçe san­dalyelerinde oturan bir kadınla çocuğun yanında kâğıt havlu üze­rinde ölü bir hamster var.</i></p>
<p><i>Onların az ilerisinde yaşlı bir çift, genç bir kadının başına şem­siye tutuyor. Tekerlekli sandalyede oturan genç kadın sıska ve eğri büğrü görünüyor.</i></p>
<p><i>Yaşlı adam, anne ve çocuk, aile ve yaşlı çift; hepsinin gözleri geçen her arabayı tarıyor.</i></p>
<p><i>Ezilmiş Hayvan Mesihi her seferinde farklı bir arabayla ortaya çıkıyor, iki veya dört kapılı bir pikap, bazen bir motosiklet. Bir ke­resinde de bir karavan.</i></p>
<p><i>insanların çektiği tüm fotoğraf ve videolarda uçuşan sarı saç­lar, kızıl keçi sakalı ve yara izleri var. Hep aynı adam. Uzaktaki araba, kamyonet veya her neyse onun içinde bir kadın silueti bek­liyor.</i></p>
<p><i>Ben bunları yazarken Çavuş tabancasının namlusunu kürk mantomuza doğrultuyor. Ketçap ve sinekler. Yemimiz. Ve buradaki diğer herkes gibi biz de bir mucize bekliyoruz. Bir Mesih bekliyo­ruz.</i></p>
<p></p>
</body>
</html>