<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>


<link href="../Styles/Stylesheet.css" type="text/css" rel="stylesheet"/>
<title></title>
</head>
<body>
<h2>XXVII</h2>
<p class="p_1"><span class="ilkharf">1</span><i>871’deki Chicago yangınının kimse fark etmeden altı ay sürdü­ğünü bir düşünün. 1889’daki Johnstown sel felaketinin veya 1906’daki San Francisco depreminin kimsenin dikkatini çekmeden altı ay, bir yıl, iki yıl sürdüğünü düşünün.</i></p>
<p><i>Ağaçtan evler yaparak, fay hattının üstüne ev yaparak, sel alan yerlere ev yaparak her dönem kendi “doğal" felaketlerini getiriyor.</i></p>
<p><i>Büyük bir şehir merkezindeki tüm ofis ve evlerin santim santim koyu yeşil bir suyla dolduğunu düşünün.</i></p>
<p><i>Şu anda Seattle’da yazıyorum bunları. Bir gün, bir hafta, bir ay geriden. Olayın ne kadar gerisinde olduğumuzu kim bilebilir. Ça­vuş’ la birlikte hâlâ cadı avındayız.</i></p>
<p><i>Botanistler bu yeni İngiliz sarmaşığına hedera helixseattle diyorlar. Bir hafta içinde Profesyonel Olimpik Plaza nin çevresinde­ki bitkiler biraz fazla büyümüş gibi göründü. Sarmaşıklar hercai menekşelere karışıyordu. Bazı asmalar tuğla yüzeyin kenarına kök salmış yukarı tırmanıyordu. Kimse farkına varmadı. Çok yağmur yağıyordu.</i></p>
<p><i>Park Yaşlılar Yaşam Merkezi sakinleri bir sabah lobi kapıları­nın sarmaşıkla kapandığını görene dik kimse farkına varmadı. Ay­nı gün Fremont Sineması' nm doksan santim kalınlığındaki tuğla ve betondan yapılmış güney cephesi kapalı gişe oynayan bir filmi iz­lemeye gelen kalabalığın üzerine yıkıldı. Aynı gün metronun alışve­riş merkezinin bir kısmı çöktü.</i></p>
<p><i>Hiç kimse hedera helixseattle’ m ilk ne zaman kök saldığını söy­leyemiyordu ama siz tahmin edebilirsiniz.</i></p>
<p><i>Seattle Times gazetesinin eski sayılarını karıştırırken 5 Mayıs tarihli Eğlence sayfasındaki ilanı görüyorum Üç sütun genişliğin­deki ilanda şöyle yazıyor:</i></p>
<p><i><br/></i></p>
<p style="text-align: center; "><i>Kâhin Suşi Sarayı</i></p>
<p style="text-align: center; "><i>Daimi Müşterilerinin Dikkatine</i></p>
<p><i><br/></i></p>
<p><i>"Bağırsak parazitleri yüzünden rektumunuzda şiddetli kaşıntı var­sa açılacak toplu davaya katılmaya hak kazanabilirsiniz." Sonra da bir telefon numarası veriyor.</i></p>
<p><i>Yanımda Çavuş var ve numarayı çeviriyorum.</i></p>
<p><i>Bir erkek sesi "Denton, Daimler ve Dick Avukatlık Bürosu," di­yor.</i></p>
<p><i>"İstiridye?" diyorum.</i></p>
<p><i>“Nerelerdesin seni küçük orospu çocuğu?" diyorum.</i></p>
<p><i>Ve hat kesiliyor.</i></p>
<p><i>Bunları Bayındırlık Işleri Departmanı’ nin kurduğu barikatların hemen dışındaki bir restoranda yazarken, garson kız Çavuş’la ba­na “Artık sarmaşığı yok edemezler," diyor ve bize biraz daha kah­ve veriyor. Pencerenin dışında, tombul, gri asmaların damar yaptı­ğı yeşil duvarlara bakıyor. “Şehrin bu kısmını ayakta tutan tek şey bu sarmaşık," diyor.</i></p>
<p><i>Asma ve yaprak ağının altında tuğlalar birbirinden ayrılıp bel vermiş. Yarıklar betonu çatlatmış. Pencereler camları patlatana dek sıkışmış. Çerçeveleri eğildiği için kapılar açılmıyor. Kuşlar dimdik duran yeşil tepelere girip çıkıyor, sarmaşık tohumlarını yi­yerek her yere pisliyorlar. Bir blok ötede sokaklar yeşil kanyonlara dönüşmüş, asfalt ve kaldırımlar yeşile gömülmüş.</i></p>
<p><i>Gazeteler buna “Yeşil Tehdit" diyor. Katil arılara eşdeğer bir sarmaşık. Sarmaşık Cehennemi.</i></p>
<p><i>Sessiz ve durdurulamaz. Medeniyetin ağır çekimde sona erişi.</i></p>
<p><i>Garson kız, şehir halkı asmaları budayıp alev savarlarla yaktık­ça, üzerlerine zehir sıktıkça, hatta keçilere yedirdikçe, köklerin ya­yıldığını söylüyor. Kökler tünelleri çökertmiş. Yeraltı kablolarıyla borularına hasar vermiş.</i></p>
<p><i>Çavuş suşi ilanındaki numarayı tekrar tekrar arıyor ama numa­ra kapalı.</i></p>
<p><i>Garson kız sokağın karşısından dükkâna doğru gelen sarmaşık dallarına bakıyor. Bir hafta içinde işinden olacak.</i></p>
<p><i>"Ulusal Güvenlik olayı kontrol altına alacağına söz verdi," di­yor.</i></p>
<p><i>“Sarmaşığın şimdi de Portland'a sıçradığını duydum. Ve San Francisco’ya," diyor. İç geçiriyor ve "Bu sefer gerçekten kaybede­ceğiz," diye ekliyor.</i></p>
<p></p>
</body>
</html>