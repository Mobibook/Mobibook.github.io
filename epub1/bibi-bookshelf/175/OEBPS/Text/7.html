<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>


<link href="../Styles/Stylesheet.css" type="text/css" rel="stylesheet"/>
<title></title>
</head>
<body>
<h2>VII</h2>
<p><br/></p>
<p class="p_1"><span class="ilkharf">G</span>ünün ilk kahvesini yudumlarken, Yurt Haberleri Servisi’nden Henderson giriyor içeri. Bazıları ceketlerini kaptıkları gibi asansöre yöneliyorlar. Bazıları bir dergi kaparak tuvalete gidiyorlar. Diğerleri ise, Henderson gevşek kravatı ve açık yakasıyla haber odasının ortasında dikilerek “Duncan hangi cehennemde?” diye ba­ğırırken, bilgisayar monitörlerinin ardına gizlenerek telefonda ko­nuşuyormuş gibi yapıyorlar.</p>
<p>“Erken baskı matbaaya gidiyor ve lanet olası birinci sayfanın devamına ihtiyacımız var,” diye haykırıyor.</p>
<p>Bazıları sadece omuz silkiyor. Ben telefona sarılıyorum. Henderson’la ilgili detaylar şöyle: Alnına doğru taranmış sarı saçları var. Hukuk fakültesinden terk. Yurt Haberleri Servisi’nde editör. Kar yağıp yağmayacağını her zaman bilir ve bütün ceketle ­rinden sarkan bir asansör geçiş kartı vardır. Bilgisayarının şifresi “şifre.”</p>
<p>Masamın yanında dikilip “Streator, şu sevimsiz mavi kravattan başka kravatın yok mu senin?” diyor.</p>
<p>Telefon kulağımdayken sessizce ağzımı oynatarak Röportaj, di­yorum. Ahizeden gelen çevir sesine “Boston’ın ‘B’si mi?” diye so­ruyorum.</p>
<p>Durıcan’a şiiri okuduğumu kimselere söylemiyorum elbette. Polisi arayamam. Teorimi anlatamam. Helen Hoover Boyle’a ölen oğlu hakkında neden soru sormam gerektiğini açıklayamam.</p>
<p>Gömleğimin yakası boynumu öyle sıkıyor ki, kahveden aldığım yudumu zor yutuyorum.</p>
<p>İnsanlar bana inansalar bile, ilk soracakları soru "<i>Hangi şiir?</i>" olur.</p>
<p>Göster bize. İspatla.</p>
<p><i>Mesele şiirin kamuya sızıp sızmayacağı değil.</i></p>
<p><i>Mesele insan neslinin ne kadar sürede tükeneceği</i>.</p>
<p>İşte yaşamın gücü ve herkesin erişebileceği soğuk temiz kansız kolay bir ölüm. Hem de herkesin. Çabuk ve kansız bir Hollywood ölümü.</p>
<p>Ben bir şey söylemesem bile, <i>Dünyadan Şiir ve Tekerlemeler</i>'in bir okulun sınıfına girmesi ne kadar uzun sürebilir ki? 27. sayfada­ki ölüm şarkısının öğle uykusundan önce elli çocuğa okunmasına ne kadar zaman var?</p>
<p>Radyodan binlerce kişiye okunmasına ne kadar zaman kaldı? Bestelenmesine? Diğer dillere çevrilmesine?</p>
<p>Lanet olsun, çevrilmesine bile gerek yok. Bebekler dil bilmiyor ki!</p>
<p>Üç gündür Duncan’ı gören yok. Miller, Kleine’ın Duncan’ı ev­den aradığını sanıyor. Kleine, Fillmore aradı sanıyor. Herkes başka birinin aradığından emin ama hiç kimse Duncan’la konuşmamış. E-postalarını cevaplamadı. Carruthers, Duncan’ın hasta olduğunu bil­dirmek için bile arama zahmetine girmediğini söylüyor.</p>
<p>Bir sonraki kahvemden sonra Henderson Dinlence sayfasından kopardığı bir kâğıt parçasıyla masama geliyor. Kâğıtta üç sütuna, on beş santimlik bir ilan var. Saatime vurup kulağıma götürürken Henderson beni izliyor ve “Sabah baskısındaki şu ilam gördün mü?” diye soruyor.</p>
<p>İlanda şöyle yazıyor:</p>
<p><br/></p>
<p style="text-align: center;"><i>Regent-Pacific Havayolları</i></p>
<p style="text-align: center;"><i>First-Class Yolcularının Dikkatine</i></p>
<p><br/></p>
<p>İlan şöyle devam ediyor: “Uçak döşemeleri, yastıkları veya batta­niyelerine temas ettikten sonra kasık biti mi kaptınız? Ve/veya saç­larınız mı döküldü? Eğer öyleyse açılacak toplu davaya katılmak için lütfen aşağıdaki numarayı arayın.”</p>
<p>Henderson “Bu numarayı aradın mı?” diyor.</p>
<p>Çeneni kapasan da, kendin araşan nasıl olur acaba, diyorum.</p>
<p>Henderson “Sen Bay Özel Yazı Dizisi’sin,” diyor. “Burası kodes değil, ben de senin köpeğin değilim.”</p>
<p>Bu durum beni öldürüyor.</p>
<p>İyi sır tuttuğunuz için muhabir olmazsınız.</p>
<p>Gazetecilik, anlatmaktır. Kötü haberi etrafa yaymaktır. Bulaşıcı hastalığı başkalarına taşımaktır. Tarihteki en büyük haber. Bu, kitle iletişiminin sonu olabilir.</p>
<p>Ölüm şarkısı, tam da Bilgi Çağı’na has bir veba olurdu. İnsan­ların kendilerini televizyondan, radyodan, sinemadan, internetten, dergi ve gazetelerden sakındığı bir dünya düşünün. Prezervatif ve lastik eldiven taktıkları gibi kulak tıkacı kullanmak zorunda kalır­lar. Eskiden, kimse yabancılarla seks yapmaktan korkmuyordu. Ondan önce ise pire ısırığından. Yada işlenmemiş içme suyundan. Sivrisineklerden. Asbestten.</p>
<p>Kulak yoluyla kaptığınız bir veba düşünün.</p>
<p>Taşlar ve sopalar kemiklerinizi kırabilir ama artık kelimeler de sizi öldürebilir.</p>
<p>Yeni ölüm, bu veba, her yerden gelebilir. Bir şarkıdan. Genel bir anonstan. Bir haber bülteninden. Bir vaizden. Bir sokak çalgıcısın­dan. Telefonla pazarlama yapan birinden ölüm kapabilirsiniz. Bir öğretmenden. Bir internet dosyasından. Bir doğum günü tebrik kar­tından. Bir şans kurabiyesinden.</p>
<p>Bir milyon kişi televizyonda bir program izleyebilir ve bir rek­lam müziği yüzünden ertesi sabaha ölmüş olabilir.</p>
<p>Paniği bir düşünün.</p>
<p>Yeni bir Karanlık Çağ düşünün. İlk veba, keşif ve ticaret yolla­rıyla Çin’den Avrupa’ya^taşınmıştı. Kitle iletişimi sayesinde artık öyle çok aktarım aracımız var ki.</p>
<p>Kitapların yakıldığını düşünün. Tüm kaset, film ve dosyalar, radyo ve televizyonlar aynı şenlik ateşine atılacak. Gecenin karan­lığında alev alev yanan bütün o kütüphaneleri ve kitapçıları düşü­nün. İnsanlar kısa dalga verici istasyonlarına saldıracaklar. Ellerin­de baltalarla insanlar buldukları tüm fiber-optik kabloları kesecek­ler.</p>
<p>Ölüm getirebilecek herhangi bir sesi bastırmak için dua ettikle­rini, ilahiler söylediklerini düşünün insanların. Kimi manyakların aspirin kutularına zehir koymaları gibi, ölümün kodlanmış olabile­ceği şarkı veya konuşmaları duymamak için elleriyle kulaklarını örten insanlar düşünün. Herhangi bir yeni kelime. Zaten anlayama­dıkları herhangi bir şey şüpheli ve tehlikeli sayılacak. Bu tür şey­lerden sakınılacak. İletişime karşı karantina.</p>
<p>Ve bu bir ölüm büyüsüyse, bir kara büyüyse, başkaları da olabi­lir. 27. sayfanın varlığından ben haberdarsam, mutlaka başkaları da biliyordur. Ben hiçbir şeyin öncü beyni falan değilim ki.</p>
<p>Birinin ölüm şarkısını parçalara ayırıp yeni bir versiyonunu ya­ratmasına ne kadar kaldı? Ve sonra bir yenisini ve bir yenisini da­ha? Hepsi yeni, hepsi geliştirilmiş. Oppenheimer atom bombasını icat edene kadar öyle bir şey imkânsızdı. Artık elimizde hem atom bombası hem hidrojen bombası hem de nötron bombası var ve in­sanlar hâlâ o yegâne fikri geliştiriyorlar. Yeni bir korkutucu para­digmaya mecbur bırakılıyoruz.</p>
<p>Duncan öldüyse bile, bu gerekli bir kayıptı. O benim atmosferik nükleer denememdi. O benim Kutsal Üçleme’mdi. Hiroşima’mdı.</p>
<p>Yine de Düzelti Servisi’nden Palmer, Duncan’ın dizgide oldu­ğundan emin.</p>
<p><br/></p>
<p>Dizgi odasından Jenkins, Duncan’ın Kültür Sanat Servisi’nde olabileceğini söylüyor.</p>
<p>Kültür Sanat Servisi’nden Hawley, onun arşivde olduğunu söy­lüyor.</p>
<p>Arşiv’den Schott, Duncan ’ın Düzelti Servisi’nde olduğunu söy­lüyor.</p>
<p>Buralarda insanların gerçeklikten anladığı şey bu işte.</p>
<p>Şimdilerde havaalanlarında uygulanan güvenlik önlemlerini dü­şünün. Ölüm şarkısı yayıldıktan sonra bütün kütüphanelerde, okul­larda, sinemalarda, kitapçılarda aynı türden tedbirlerin alındığını bir düşünün. Bilginin yayılabileceği her yerde silahlı koruma gö­revlileri bulacaksınız.</p>
<p>Radyo dalgaları, çocuk felci paniği sırasında uzak durulan hal­ka açık yüzme havuzlan kadar boş olacak. Sonra sadece birkaç devlet kanalı yayın yapmaya başlayacak. Yalnızca pirüpak edilmiş haberler ve müzik. Sonrasında ise tüm müzik ürünleri, kitaplar ve filmler piyasaya sürülmeden önce laboratuvar hayvanları veya gö­nüllü mahkûmlar üzerinde test edilecek.</p>
<p>İnsanlar ameliyat maskesi yerine onlara güvenli müziğin ya da kuş cıvıltılannın sakinleştirici ve daimi korumasını sağlayacak ku­laklıklar takacak. “Temiz” haber alabilmek, “güvenli” bilgi ve eğ­lencenin kaynağına ulaşabilmek için para ödemek zorunda kala­caklar. Süt, et ve kanın muayene edilmesi gibi, kitap, müzik ve filmlerin filtreden geçirilip homojenize edildiğini düşünün. Onay­landığını. Üzerlerine tüketilebilir damgası vurulduğunu.</p>
<p>İnsanlar piyasaya süzülen azıcık kültürün güvenli ve temiz ol­masını garantilemek için sahip oldukları kültürün büyük bir kıs­mından seve seve vazgeçecekler.</p>
<p>Beyaz gürültü.<a id="note_3" href="../Text/footnote.html#footnote_3"><sup>[3]</sup></a></p>
<p>Ölümcül bir şiiri barındırabilecek kadar uzun veya yüksek her türlü sesin yasaklandığı sessiz bir dünya düşünün. Motosiklet, çim biçme makinesi, jet uçağı, elektrikli doğrama aleti, saç kurutma makinesi yok. İnsanların dinlemeye korktukları bir dünya, trafik gürültüsünün gerisinde birşey duymaktan korktukları. Yan komşuda çalman yüksek sesli müziğe gizlenmiş zehirli kelimeler. Dile karşı her geçen gün artan bir direniş düşünün. Kimse konuşmuyor, çünkü kimse dinlemeye cesaret edemiyor.</p>
<p>Dünya sağırlara miras kalır.</p>
<p>Ve cahillere. Tecrit olmuşlara. Münzevilerden ibaret bir dünya düşünün.</p>
<p>Bir kahve daha içtikten sonra it gibi işemem gerekiyor. Erkek­ler tuvaletinde ellerimi yıkarken Yurt Haberleri’nden Henderson’a yakalanıyorum. Bir şeyler söylüyor.</p>
<p>Herhangi bir şey olabilir.</p>
<p>El kurutma makinesinde ellerimi kuruturken bağırarak onu du­yamadığımı söylüyorum.</p>
<p>Henderson “Duncan!” diye bağırıyor. Suyun ve el kurutma ma­kinesinin sesini bastırarak, “Bir otel odasında iki ceset bulunmuş ama haber niteliği taşıyıp taşımadığını henüz bilmiyoruz. Duncan’ın araması gerekiyor,” diyor.</p>
<p>Sanırım böyle diyor. Öyle çok gürültü var ki.</p>
<p>Aynada kravatımı kontrol edip parmaklarımla saçlarımı düzelti­yorum. Aynada yanımda durduğunu gördüğüm Henderson’a bir çır­pıda ölüm şarkısını söyleyebilirim ve bu geceye kalmadan hayatım­dan tamamen çıkar. O ve Duncan. Ölü. Bu kadar kolay.</p>
<p>Ama bunun yerine, kahverengi ceketle mavi kravat takılır mı, diye soruyorum,</p>
<p></p>
</body>
</html>