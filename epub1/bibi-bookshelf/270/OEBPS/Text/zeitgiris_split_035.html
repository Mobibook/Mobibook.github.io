<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>zeitgiris</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal" id="calibre_toc_36"><span class="idebold">Thule, ezoterik Hitlercilik ve ufoloji</span></h2>

  <p class="normal1">1980 yılında kurulan Thule-Seminar, iki savaş arası dönemde faaliyet göstermiş olan Thule tarikatının devamıdır ve “Yahudi-Hıristiyan” geleneğine karşı pagancı-metafizik bir alternatifi kurumsallaştırma hedefini önüne koymuştur (Schiedel 1994, s. 140). İnternet faaliyetlerini yürüten “Thule-Netz” de bu amaç doğrultusunda hareket etmektedir. Thule-Netz, ayrıca Jean-Marie Le Pen’in “düşünce üretim merkezi” olan “Avrupa Uygarlığı İçin Araştırma ve İnceleme Grubu” GRECE için bir medya platformu sunmaktadır. Aslında gizli örgütlenen bu teşkilat, Alman Thule-Seminar ve Avusturyalı “Aktion für Politik” (Siyaset için Eylem) üzerinden kamuoyuna açılmıştır. GRECE’in başkanı olan Alain de Benoist, eşitlik ilkesine karşı olan siyasi düşüncelerine analog olarak “nasyonal öncü düşünürler birliğini ezoterik bir seçkinler grubu olarak örgütlemiştir.” (Freund 1995, s. 125)</p>

  <p class="normal1">Nasyonal sosyalist fikirleri devam ettirmek amacıyla, okült geleneklerin temelleri üzerinde bazı tuhaf ve komik düşünceler de ortaya çıkıp gelişmiştir. Michael Serrano’nun Rudolf Hess’e ithaf edilen ve 1987 yılında yayımlanmış olan <span class="ideitalik">Das Goldene Band Esoterischer Hitlerismus</span> (Altın Bağ Ezoterik Hitlercilik) isimli kitabı buna örnek olarak verilebilir (krş. age., s. 111). Şilili eski bir büyükelçi olan ve 1964-1970 yılları arasında Avusturya’da büyükelçilik görevinde bulunan Serrano, öğretisini Ant dağlarında bir “uzmandan” aldığını iddia etmektedir. Buna göre Hitler, Antarktika’da hayatta kalan ve altın çağı gerçekleştirmek için taraftarlarıyla bir gün geri dönecek olan mitolojik bir eski zaman kahramanıdır –Hitler’in ilk denemesi, Yahudilerin onun planlarına ilişkin faaliyetleri ve müdahaleleri sonucu başarısızlığa uğramıştır (Gugenberger/Schweidlenka 1993, s. 184). Serrano, Hitler’in kozmik bir savaş çerçevesinde daha yüksek güçlerin emirleriyle ve bunların aracı olarak hareket ettiğini öne sürmektedir. (Freund 1995, s. 112)</p>

  <p class="normal1">“Ezoterik ufologlar” da daha az tuhaf değildir (krş. age., s. 119). Bunlara göre, Hitler nasyonal sosyalist bir ufo ile 30 Nisan 1945 tarihinde Antarktika’ya kaybolmuş ve yerin boş olan içlerinde geri dönüşünü beklemektedir (krş. age., s. 118). “Ezoterik ufoloji”, daha yüksek seviyedeki bir kozmik gelişmeye sahip olup başka bir gezegende yaşayan ve ezoterik üstatlar olarak zaman zaman dünyaya gelen varlıkların bulunduğu fantezilerini kurmaktadır. Bunlarla ilişki kuran elbette ki sadece “olgun milletlerden” olan insanlardır. (age., s. 120):</p>

  <p class="normal1">“[…] atom ya da ekolojik felaketlerin olacağı beklentisi, ufoları hiç de rastlantısal olmayan nedenlerle sadece Hıristiyan ülkelerde yayılan bir tür yedek din haline getirdi: Kurtuluş, selamet ve apokalipsiden kurtulma beklentileri mevcuttur.” (age., s. 119 vd.)</p>

  <p class="normal1">Freund (1995, s. 129), seçilmişlerin kurtarılacağı gibi böylesi fikirler hakkında “Kıyamet fantezileri temeli üzerinde kurtuluş özlemleri, Mesihlik ve lider kültü inanışları yayılmaktadır” tespitini yapar: Nostradamus kitaplarının konjonktüründe ya da komplo teorilerinin mazhar olduğu ilgide görüleceği gibi (krş. age., s. 129 ve 131) “Naziler için ‘Welten-Kampf’ (Dünyalar Savaşı) ne anlama geliyorduysa, aynı şey şimdi de kıyamet fantezisi olarak New Age akımının temel öğesidir” (age., s. 128). Bu, 1993 yılında basılan <span class="ideitalik">Antik Çağ’dan Bugüne Gizli Cemiyetler</span> isimli yayında özellikle iyi bir tarzda dile getirilmektedir:</p>

  <p class="normal1">“Tarih ve toplumun ortak bir sırrı vardır: Söz konusu olan, insan toplumları içinde gizli cemiyetleri oluşturan tuhaf, kimi küçük kimi büyük organizmaların etkisidir. Toplumun yazgısı, tarihin önünde ortada dururken gizli cemiyetler kendi zamanlarının karanlığına yuvalanır ve kendi sırları üzerindeki esrar perdesini en azından gelecek nesiller için kaldırmayı sık sık unuturlar. Bu sır, kendini tarihin seyrinin değişik düğüm noktalarında tekrar tekrar ortaya koyduğu gibi tesadüfi bir bilmece değil, bilakis belli hedef ve amaçların isteyerek gizlenip saklanmasıdır [...] Biz [...] arka plandaki daha etkili güçlerin bilgisini bugün teşvik edip pekiştirmeye uygun olan gizli cemiyet ve teşkilatları arayıp bulduk. Gerçi gizli cemiyetler artık tarihe mal oldular, ama geçmişe değil ve öyle görünüyor ki 20. yüzyılın sonu, birinci bölümde sorduğumuz [Gizli cemiyetler hâlâ var mı?] sorusuna olumsuz bir yanıt vermeyecektir.” (Schreiber/Schreiber 1993, s. 7 vd.)</p>

  <p class="normal1">Yazarlar, başka bir yerde karanlık güçlerin gizli etkisi üzerine fantezilerini daha açık bir şekilde dile getirir:</p>

  <p class="normal1">“Gizli cemiyetlerin etkisinin olduğu her yerde, belki de günün merhametsiz aydınlığında ortaya çıkmayacak olan yeni şeyler ortaya çıkar. Gizli cemiyetler karanlıktan, karanlık da gizli cemiyetlerden istifade eder. Hayat, gündüz ve geceden oluştuğu için, geceler verimli olur.” (age., s. 278)</p>
</body>
</html>
