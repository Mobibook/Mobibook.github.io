<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>koktendicilik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_15">Köktendincilik ve<br class="chapter" />
  Sömürge Halklarının Uyanışı</h2>

  <p class="normal1">Köktendincilik ithamına uğramamış hiçbir kültür yoktur. Fakat, tekilden çoğula geçmek, bu olguyu tanımlamaya yetmez. Köktendincilik belli bir kültürün ya da belli bazı kültürlerin varoluş biçimi değildir; iki farklı kültürün karşılaşması ya da çatışmasında ortaya çıkan bir tepki biçimidir; kıskançlıkla sahip çıkılan ve dışa kapalı bir kimliğin tahkim edilmesi ve kurulmasıyla tanımlanan bir tepki biçimi. Köktendincilik için, bir kültürün başka bir kültürü reddetme/itme tepkisi ve her iki kültürü de “doğal durum” kabul etme eğilimidir denilebilir.</p>

  <p class="normal1">İki kültür arasındaki fark ne kadar büyük ve itme ne kadar şiddetliyse, köktendinci bir tutumun ortaya çıkması da o kadar kolay olur. Batı ile dünyanın diğer bölgeleri arasındaki ilişkide söz konusu olan tam da budur. İşgal edilmiş halkların ve bastırılarak susturulmuş kültürlerin uyanışı, yine bu itme krizleriyle mümkün olmuştur. Bu anlamda köktendincilik ne yeni, ne de Orta ve Yakındoğu ile sınırlı bir olgudur. Hindistan’da 1857’deki Sepoy devrimini düşünmek yeter. Bu devrime, eski kast sisteminin bir tepkisi, İngiliz egemenliğinde yürütülen modernleşmeye reddiyenin bir ifadesi olarak yaklaşılabilir ve hiç kuşkusuz işin bu boyutu da vardır. Fakat şunu gözden kaçırmamak gerekir ki, devrimin hedefi kendi başına modernlik değildi; daha ziyade sömürgeci yayılmacılığa dayalı ve seçmeci (yani, birazdan göreceğimiz gibi, İngiliz çıkarlarıyla sınırlandırılmış), bir ulusun ve bir kültürün bastırılmasına eşlik eden ve Moğol dönemini hatırlatan bir zoraki modernleşmeydi. Müslümanların İngiltere’ye karşı ayaklanmada belirleyici bir rol oynamaları boşuna değildi. Disraeli ayrıca ulusal sorunun da bu olayda ne büyük bir rol oynadığı konusunda gayet netti.<sup class="calibre3"><a href="../Text/koktendicilik_split_052.html#footnote-10192-37" id="footnote-10192-37-backlink">[37]</a></sup></p>

  <p class="normal1">Sömürge ya da yarı-sömürge ülkelerde Batı kültürünü ve egemenliğini reddetmenin yol açtığı krizleri, genellikle naif bir güven ve acı bir hayal kırıklığı deneyimi izledi. Çin, bunun en iyi örneklerinden biridir. Yaklaşık 19. yüzyıl ortalarında Batı yanlısı egemen hanedana karşı uzlaşmaya yanaşmayacak derecede düşmanca bir ayaklanma, Taiping ayaklanması patlak verir. Konfüçyus düşüncesine son derece eleştirel yaklaşan ayaklanma,<sup class="calibre3"><a href="../Text/koktendicilik_split_053.html#footnote-10192-38" id="footnote-10192-38-backlink">[38]</a></sup> yüzünü Hristiyanlığın tektanrıcı düşüncesine ve ondaki “büyük barışın göksel imparatorluğu” mesiyanik motife döner yüzünü. Bu hareket, ksenofobik (yabancı düşmanı –<span class="ideitalik">çev.</span>) olmaması bir yana, “hoşgörüsüz geleneksel kültüre” karşıdır ve tam da bu boyutu onun toplumsal tabanını sınırlar ve yenilmesine neden olur.<sup class="calibre3"><a href="../Text/koktendicilik_split_054.html#footnote-10192-39" id="footnote-10192-39-backlink">[39]</a></sup> Dahası Büyük Britanya, bu hareketin beklenti ve umutlarının aksine, yenilikçilerden değil, iktidardaki köhne hanedandan yana tavır alır. Buna karşı, 1900 yılında tamamen farklı tür bir hareket gelişir: Boksör Ayaklanması sadece işgalcileri ve “suç ortaklarını” değil, aynı zamanda Batı düşüncesini ve hatta teknik buluşlarını karşısına alırken, dini geleneği ve yerli siyaseti fanatikçe savunur. Ne telgraf, ne demiryolu ne de Hristiyanlık boksörlerin öfkesinden kendini kurtarabilir: Bu unsurların Çin’e girişini, Batı’nın teknik ve ideolojik yayılması ve ardından ülkenin ulusal olarak aşağılanması takip etmiştir! Bütün modern buluş ve yeniliklere “yabancı” damgası vurulur; Hristiyanlık da “yabancı bir din”dir. Otantik Çin geleneğine ve Çin’in büyük güçlerle karşılaşmadan önceki mutlu (ya da mutlu görünen) yıllarına yabancı olan ne varsa, acımasızca yargılanır.<sup class="calibre3"><a href="../Text/koktendicilik_split_055.html#footnote-10192-40" id="footnote-10192-40-backlink">[40]</a></sup> Ve nihayet, köktendinci karakterde bir ayaklanmayla karşılaşırız.</p>

  <p class="normal1">Taiping ayaklanmasıyla yaklaşık olarak aynı dönemde Mısırlılar da Batılı anlamda bir modernleşme deneyimi yaşarlar. Bu yıllar, <span class="ideitalik">Times</span> gazetesinin Mısır’ı “ilerlemenin en olağanüstü örneği” olarak övdüğü ve Mısır yönetiminin, işi “ulusumuz artık Afrika’nın değil, Avrupa’nın bir parçasıdır”<sup class="calibre3"><a href="../Text/koktendicilik_split_056.html#footnote-10192-41" id="footnote-10192-41-backlink">[41]</a></sup> demeye vardırdığı yıllardır. Fakat Çin’de olduğu gibi, modernliğe ve Batı’ya dönük bu inanç, büyük güçleri durdurmaya yetmemiştir. Sürekli genişleyen İngiliz yayılmacılığı, 19. yüzyılın sonunda Sudan’da Mehdi ayaklanmasıyla sonuçlanır. Bu belki de ilk kez gerçek anlamda bir İslami köktendinciliğin sahne alışıdır. Tarihin bir ironisidir ki, bu ayaklanmanın en ünlü kurbanı, Taiping’i bastırmayı başaran General Gordon’dur.</p>

  <p class="normal1">Batı yanlısı ve köktendinci hareketler arasındaki bu devridaim, günümüze kadar gelmiştir. Batı, zaman içinde İslam dünyasında ortaya çıkan modernleşme ve kurtuluş denemelerine (Musaddık, Nasır, Arafat, Afganistan) sadece diplomatik ve askerî düzeyde yanıt vermemiş, aynı zamanda çoğu kez dinsel gelenekselciliği de destekleyerek sahneye sürmüştür: Fakat bu sürecin sonunda Batı, köktendinci bir militanlığı kabullenmek zorunda kalmıştır. İslami köktendinciliğin Yakın ve Ortadoğu’da böylesine yayılabilmesi için öncesinde Marksist ya da komünist eğilimli hareketleri temizlemesi gerekmiştir. Ve bu da yine Batı’nın yardımıyla mümkün olmuştur.<sup class="calibre3"><a href="../Text/koktendicilik_split_057.html#footnote-10192-42" id="footnote-10192-42-backlink">[42]</a></sup></p>
</body>
</html>
