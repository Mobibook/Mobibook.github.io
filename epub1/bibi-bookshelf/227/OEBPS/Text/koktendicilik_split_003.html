<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>koktendicilik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_13">Köktendincilik<span class="ideitalik">ler</span></h2>

  <p class="normal1">Köktendincilik nedir? Bu soruyu duyunca insanın aklına hemen Yakındoğu ve İslam geliyor. Oysa bu kavram ilk olarak, Birinci Dünya Savaşı ertesinde ortaya çıkan ve kendini genellikle “köktendinciler” (fundemantalistler) olarak tanımlayan bir hareket için, Amerikan Protestan çevrelerinde kullanılmıştır.<sup class="calibre3"><a href="../Text/koktendicilik_split_016.html#footnote-10192-1" id="footnote-10192-1-backlink">[1]</a></sup> Vaktiyle Batılıların gözünde olumlu ve mağrur bir kendi kaderini tayin hareketini ifade etmek için kullanılan köktendincilik kavramı, bugün Batı dışında yaşayan ve aslında kendilerini “İslamcılar” olarak tanımlamayı tercih eden “barbarları” yaftalamak için kullanılıyor.</p>

  <p class="normal1">Hâkim tanıma göre köktendincilik, “siyasi ilkelerini kutsal kabul edilen bir metne dayandırma” iddiasıdır ve yüzlerce yıllık birikimin ürünü dünyevi kuralların bu metinlerce reddedilerek gayrimeşru ilan edilmelerine alet olur.<sup class="calibre3"><a href="../Text/koktendicilik_split_017.html#footnote-10192-2" id="footnote-10192-2-backlink">[2]</a></sup> Eğer bu tanım doğruysa, bu tartışmalı olguyu hakkınca irdeleyebilmemiz için köktendincilikten değil, köktendinciliklerden bahsetmemiz gerekir. “Devletin kanunu”nun karşısına “Eretz İsrail’in [vaat edilmiş topraklar –<span class="ideitalik">çev.</span>] kutsallığı”nı ve “daha yüce bir kanunun hâkimiyeti”ni çıkaran hareketler, günümüzde giderek artan ve kaygı uyandıran bir canlanma gösteriyor. Yani İslami köktendinciliğin yanı sıra bir Yahudi köktendinciliği de mevcut. Nasıl ki İslami köktendincilik, mevcut siyasi kurumların karşısına “şeriatın kutsallığını” çıkarıyorsa, bu ikincisi de “Halacha’nın kutsallığını” öne sürüyor.<sup class="calibre3"><a href="../Text/koktendicilik_split_018.html#footnote-10192-3" id="footnote-10192-3-backlink">[3]</a></sup> Her iki örnekte de insanlar tarafından koyulan kuralların, dokunulmaz bir tanrısal kanun karşısında meşruiyetini ispatlaması gerekiyor.</p>

  <p class="normal1">Benzer bir ikiliği Katolik kilisesinin doktrininde de görebiliriz. Tam da bu nedenle saygın bir yargıç (Stefano Rodota), kilisenin <span class="ideitalik">Evangelium vitae</span> genelgesinde ve bu genelgedeki kürtaj yasası karşıtı polemikte, konuyu “köktendinciliğe doğru çekiştirme” kokusu almaktadır. 20. yüzyıl başlarındaki Amerikan Protestanlarıyla bugünkü İran Şiilerini yan yana koyun; ne kitapları ne de II. Jean Paul’ün ve radikal İslamcı liderlerin polemikleri diğerinden aşağı kalır. Metinleri karşılaştıralım. İlki diyor ki; “Egemenliğin kaynağı, ahlaki düzendir. Eğer yasalarınız [...] bu düzenle ve dolayısıyla Tanrının İradesi’yle çelişiyorsa, Yaratıcı’nın takdirine sınır koyamazsınız [...], bu durumda otorite kendi yaptıklarına derhal son verir veya istismar edilmiş olur.” Şimdi de ikinci metin: “Herkesi bağlayan mutlak ve temel mesele şudur ki; her kim Allahın kanununu kendisi ya da başka insanlar tarafından yapılmış kanunlar lehine terk eder, putperestlik ya da tiranlığa meyleder ve böylece de hakikatten uzaklaşırsa, ve her kim ülkesini bu tür bir kanuna dayanarak yönetirse, kendini Allaha şirk koşmuş sayılır.” Bir tarafta II. Jean Paul ve diğer tarafta günümüz radikal İslamcılığının en etkili temsilcilerinden Pakistanlı Maududi, düşüncelerini böyle ifade ediyorlar. İran Şii devriminin lideri Humeyni’ye göre bütün siyasi rejimler, ilahi kanunun üstünlüğünü tanımak zorundadır. Dünyevi rejimler “mutlak değil”dir, “ilahi anayasaya bağlı”dır; yani –papanın tabiriyle– siyasi iktidar ve genel olarak insanların egemenliği “mutlak değil, [Tanrı’ya karşı] sorumlu” olduğunu aklından çıkarmamalıdır.<sup class="calibre3"><a href="../Text/koktendicilik_split_019.html#footnote-10192-4" id="footnote-10192-4-backlink">[4]</a></sup> Son olarak etkili bir isme, İsrail’in kutsal Kudüs’ten en ufak bir geri çekilişine bile inatla karşı koyan Rabbi Eliezer Waldman’a kulak verelim: Vatandaşlar ve “askerler, Tora’nın yasaklarına karşı çıkan hiçbir emre itaat edemez.”<sup class="calibre3"><a href="../Text/koktendicilik_split_020.html#footnote-10192-5" id="footnote-10192-5-backlink">[5]</a></sup></p>

  <p class="normal1">Sadece din çerçevesinde bir köktencilik eğilimi mi söz konusu? Benzer şekilde gerekçelendirilen bir “laiklik” de dogmatik olacaktır. Felsefi düzlemde dogmatizmin anlamı, eleştirel teorilere karşı öne sürülen değerlendirme ölçütlerinin kendine dönük uygulanmamasıdır. Daha önce yapılan “köktendincilik” tanımı geçerliyse, bu kategoriye doğal hukuk öğretisini de katmamız gerekir; zira bu öğreti, kutsal kabul edilen metinlerde ilan edilmiş “insan hakları” adına şu ya da bu ülkenin kanunlarını gayrimeşru ilan eder. Bu kampanyada, “insan hakları” kadar dinsel tonlara da sık sık rastlanır: “Bu dünyada günahlar ve kötüler var ve Efendimiz’in kutsal kitabı ve mesihi bizi, tüm gücümüzle buna karşı savaşmaya zorluyor.” Soğuk Savaşı kutsal savaş olarak yeniden piyasaya sürmeye uğraşan dönemin ABD başkanı Ronald Reagan 8 Mart 1983’te bunları söylüyordu.<sup class="calibre3"><a href="../Text/koktendicilik_split_021.html#footnote-10192-6" id="footnote-10192-6-backlink">[6]</a></sup> İslami köktendinciliğin bir karakteristiği olarak görülen “kutsal savaş” [cihat –<span class="ideitalik">çev.</span>] kategorisinin aynısı, bu yüzyılın Amerikan siyasi düşüncesinde ve dış politikasında (özellikle Wilson’da) önemli bir rol oynar.<sup class="calibre3"><a href="../Text/koktendicilik_split_022.html#footnote-10192-7" id="footnote-10192-7-backlink">[7]</a></sup> Köktendinciliğe yönelik eleştirel analizler, onun ulusal egemenlik ilkesini reddedişinin altını çizerler.<sup class="calibre3"><a href="../Text/koktendicilik_split_023.html#footnote-10192-8" id="footnote-10192-8-backlink">[8]</a></sup> Fakat ABD’nin başını çektiği “insan hakları” kampanyası da, devlet ve ülke sınırlarına dönük batıl saygıya halel getirmeden, iç işlerine müdahale etme hakkı ve hatta ödevine dayanır.</p>

  <p class="normal1">Yukarıda alıntılanan Maududi bir “enternasyonal devrimci parti”den<sup class="calibre3"><a href="../Text/koktendicilik_split_024.html#footnote-10192-9" id="footnote-10192-9-backlink">[9]</a></sup> bahsederken; Amerikan siyaset çevreleri de kendilerinden “liberal-demokrat enternasyonalizm” yanlıları ve “enternasyonalistler” olarak bahseder.<sup class="calibre3"><a href="../Text/koktendicilik_split_025.html#footnote-10192-10" id="footnote-10192-10-backlink">[10]</a></sup> Komünist enternasyonalizmin çözülüşünden sonra, görünen o ki, biri “insan haklarını”, diğeri “Kuran’ı” diline dolamış iki enternasyonalizm çatışmaya devam ediyor. İslami köktendincilik “Batı’nın ‘evrensel’ çıkarları ile İslam’ın aynı şekilde ‘evrensel’ çıkarları arasındaki yok edilemez karşıtlık”<sup class="calibre3"><a href="../Text/koktendicilik_split_026.html#footnote-10192-11" id="footnote-10192-11-backlink">[11]</a></sup> temeline oturuyor. Aynı yaklaşımı, tersine çevrilmiş değer yargılarıyla da olsa, “insan hakları” adına haçlı seferine çıkanlar da paylaşıyor.</p>

  <p class="normal1">Bu sefere kimi zaman Vatikan da ekleniyor. Bir devlet adamı olan Reagan nasıl gönül rahatlığıyla bir peygamber edasıyla sesleniyorsa, Papa II. Jean Paul de bir yargıç ya da bir doğal hukuk teorisyeni olarak sahne alıyor ve her bir devletin pozitif hukukunu daha yüce “ahlaki değerlere” tabi kılacak bir “uluslararası ceza yasası”ndan bahsedebiliyor. Peki ama, <span class="ideitalik">quis judicabit<sup class="calibre3"><a href="../Text/koktendicilik_split_027.html#footnote-10192-12" id="footnote-10192-12-backlink">[12]</a></sup></span>? Papa, “güçlünün, zenginin ve büyüğün kanunu” konusunda uyarırken,<sup class="calibre3"><a href="../Text/koktendicilik_split_028.html#footnote-10192-13" id="footnote-10192-13-backlink">[13]</a></sup> bu tür enternasyonalist iddiaların tehlikelerinin de farkında olsa gerek. Belki de Katolik enternasyonalizm, mevcut kanunların meşruiyetini sorgularken “liberal-demokrat enternasyonalizmden” daha temkinli.</p>
</body>
</html>
