<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify">&nbsp;</p>

  <h3 class="Textbody" dir="ltr" style="margin-left: 0px; margin-right: 0px; text-indent: 37.795277px; text-align: center;"><span style="font-style:italic;font-weight:bold;font-size:182%">İkinci Bölüm</span></h3>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify">&nbsp;</p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">KANATLI bir daire, çatısı geçici bir şekilde kaybolup tekrar yerine gelen bir binadan, usulca havalandı. Daha sonra, kentin merkezindeki büyük beyaz bulutu andıran X’in başkentine doğru yol aldı.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Kent merkezi konferans binasıydı. Üniformalı subaylar Yüksek Mahkeme binasının önünde dizilmiş, yerlerini almak için bekleyen kalabalığı geride tutmak amacıyla üç yanda sıralanmışlardı.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Oren: Dostça görünmüyorlar dedi Thovv ve Chauna'ya. Chauna titreyerek: Zekâ düzeyi ne kadar yüksek olursa olsun, bu tatsız itiş kakışa neden olan duygudur dedi.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Korkuyorlar. Thovv, Dünyalılar’ın eline dokundu. Küçük gemilerinin kenarları, onları konsül binasına ulaştıracak hareketli rampaya yanaşmak için aşağıya kıvrıldı. Seni korkuttular.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Gemiden inerlerken Oren düşmanca bir dalgalanma olduğunu gözlemledi. Eksik olan tek şey «Dünyalılar defolun» pankartıydı.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Düşünce iletişimimiz o tür bir şeyi gereğinden fazla yapıyor. Gözlerini bir yere dikmelisin ve düşüncen ileriye dönük olmalı. Seni sallamalarına izin verme, bütün o düşüncelerinde müthiş bir güç vardır. Hatta burada olduğu gibi saklıdır dedi Thovv.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Alanın üzerinde donuk bir halde titreyen ve çevredeki kuleleri altına dönüştüren güneş, bu gezegen için sıcak ve sevecen bir anneydi. Parlayan bir çok estetik düzlüğü sınırlayan, mavi ve sarı bitki yeşilliği, başka bir güzel sabahla mutluydu. Bulut dev bir inciydi sanki.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Oren düşüncelerini onun parlaklığına uydurmaya ve yanlış bağlanmış üç akımın çalışması gibi, üç taraftan gelen düşüncelerindeki kin darbelerini unutmaya çalıştı.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Chauna titredi. Oren'in ardından rampaya adımını atmaya çalışırken neredeyse düşüyordu.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">İçini çekerek ağlarken «bizi bağışla» diye fısıldadı. Bizi bağışla, günahlarımızı...</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Sakin ol! Oren omuzlarından tuttu ve yürüyen merdivenin üstüne çekti. Mırıldanan kalabalığın ve nefretlerinin önüne öfkeyle fırladı. Utanın! Bu yaşlı adam bir azizdir! Uzun yaşamı boyunca bir tek yaratığa bile zarar vermedi! O sadece teşekkür etmek ve huzur içinde ölmek istiyor!</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Ufak bir şaşkınlık sesi duyuldu: sonra nefret duygulu ve sürüklenen bir güç olarak yeniden alevlendi. Bu çok kutsal bölgede bazı karşı koyan güçler tarafından sesi kısılmasaydı. nefret kesinlikle ikisini de öldürecekti.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Thovv da bundan payını aldı.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Vatan haini!</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Dünya aşığı!</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— İlkel!</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Bir subay önlerine atıldı. Sizin için rampanın hızını artıracağım. Oradan çabuk inseniz iyi olur. Koruma kalkanını kırmaya karar verirlerse ölürsünüz.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Ana Meclis odası kat kat yükselen sıralardan oluşan bir daire biçimindeydi. İç bükey tavanı loş, yeşilimsi bir ışık üretiyordu. Bütün sıralar dolmuştu. Bunlar sekiz gezegenin ve uydularının önderleriydi. Bütün bilimlerin ve sanatların önderleri. Fakat alışılagelmiş konuşma gürültüsü yoklu. Erkekler ve kadınlar birbirleriyle düşünce düzeyinde konuşuyorlardı.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Yüksek Mahkeme'nin yarım ay şeklindeki sıralarının yanındaki yerlerine doğru hareket ederlerken büyük bir gürültü yükseldi. Bunlar Dünyalılar'dı! Şu korkunç, huysuz ilkeller! Oren şiddetli bir düşmanlık hissetti. Uzatılmış, kolay değişebilen suratlardan hiçbiri gülümsemiyordu.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Oren dişlerini sıktı. Uzak ve akıllı bir dünyada yaşayan Dünyalıların ilk defa resmi olarak görünmelerinde hiç bir selam sözü etmemeleri ne kadar alaycıydı. Var olan şey sadece sessiz bir güvensizlik, korku ve nefretti. Ses çok yükseldiği zaman, sanki mekanikmiş gibi birden kesildi.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Zavallı. zavallı yaratıklar! Mahkeme kürsüsünün sol tarafına oturdukları zaman Thovv onlara doğru konuştu. İçlerinin derinliklerinde bir hayvan olduğunu da unuturlar. Burada yaptıkları davranışlarla onlar sadece bunu kanıtlıyorlar. Uygarlık rastlantısal bir süreçtir. Biz oluşum zamanında sizden daha şanslıydık. Bizim düşünce yapımız teknolojik ilerlemelerimize ayak uydurdu. Ve belki de biz daha iyi önderlere sahiptik. Onlar bilinçsiz havsan tutkularını sizin üzerinize boşaltıyorlar. Belki de bizim için onun bittiğini düşündük.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Bir nöbetçi ince, gri bir değnekle Thovv’un omuzuna dokundu ve onun sözleri kesildi, Oren, dudaklarının oynadığını gördü: fakat hiçbir şey duyulmadı. Burada. Yüksek Mahkeme odasında bütün sesler ve iletişim kontrol edilirdi.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Bu iyiydi. Yoksa değil mi? Yanlış ellerde...</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Oren'in gözleri Kora’yı bulmak için kalabalıkta gezini, yordu. Ve buldu. Locada, tam sağ taraftaki kürsünün ters yönünde oturuyordu. Bu locadaki küçük Alfalılar</span> <span style="font-size:127%">grubunun diğer bütün Alfalılar gibi uzun, sevecen yüzleri vardı. Kora'nın elini nazik bir baba gibi tutan Morko olmalıydı.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Ona gülümsüyordu. Oren'in bakışını yakaladı ve resmi bir şekilde başıyla selamladı.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Evet Thovv’un fısıldamasına izin verildi:</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— O, Morko. O çok hoş görünümlü mü? Kaba düşüncelerin üstünde mi? Evet. Morko halkımız için bir çok şey yapmış iyi ve nazik bir adamdır. Onu bir baba gibi severler.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Yine de Dünyalılar’ın canavar olduğuna halkını inandıran da bu adam. Oren acımasızca düşündü. Yaşlı adam için söylenecek bir şey daha vardı: Siyahlar giyen ve siyah ata binen kötü adam klişesi. Bu kötü adam sadece bir yönde kötü adamdı. Öyle görünüyordu. Eğer o hiç...</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Kora ona bağlanmış görünüyor. Oren hareketlerindeki acılığı saklayamıyordu.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— O çok ikna edici. Şimdi ne yapmaya yeltendiğini hissediyorum. Korkuyorum. Çevreyi tekrar sessizlik kapladı.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Chauna gözlerini kapadı ve sırtını yaslayarak büzüldü. Kendi yüce dürtü ve idealleri tarafından ihanet edilmiş, yıkılmış ve yalnız bir yaşlı adam gibiydi.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Hiç şans yok, diye kendi kendine mırıldandı. Hep onlar haklı, biz haksızız. Hep, bunu bildim, bunu hissettim.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Oren patladı:</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Haklı değiller!</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Thovv'un eli ona dokundu. Birlik duygusu çok güçlüydü. Bu duyguyla Oren'in kafası ağrıdı. Bir şey beynini kemiriyordu. Bunun Thovv'un Oren'in Dünya için tek umut olduğu hakkındaki dün geceki konuşması olduğunu düşündü.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Chauna'nın yardım edemeyeceği artık belliydi. Chauna, Morko'nun haklı olduğu inancıyla dolmuştu. Dünya yok edilmeliydi. Dışarıdaki halkın kızgınlığı son aşamadaydı.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Oren'in kafası çatlayacakmış gibi, ağrıyordu.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Sonra Dünya'yı düşündü. Halı gibi döşenmiş yeşil tepeleri, tablo gibi çölleri, dalgalı mavi okyanusları, çocukların gülüşmeleri, bir çobanın flütünden çıkan nağmeleri anımsadı, iyiliği ve kötülüğü saklayan bulutların pamuksu köpükleriyle, yörüngesinde dönmekte olan Dünya'yı düşündü.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Hayır, diye hıçkırdı, HAYIR!.. Bunu nasıl yapacaklar? Sesi sanki rüzgâr ıslığıydı.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Anlatmak zorunda mıyım?</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Söyle bana. Acı olacak mı?</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Hayır. Basit bir siliniş. Bir duruş. Yaşayan her şey ana parçalarına ayrılacak. Enerji yok edilemez, onun için o çıktığı yere geri dönecek, yıldızların arasına yayılacak, belki de sonunda yeni bir yaşam olacak. Bu işi yapacak alete gelince; bu iş için bir makineleri var, bütün insanların zihin gücünü genişleten bir makine. Konuşanın sesini kesmek için bulutun içinde ve yanında kullanılan makinenin bir bakıma tersi olan bir alet. Sadece bu çok çok daha güçlü. Bu korkunç düzeyde genişletilmiş beyin gücü bütün uzayı geçerek Dünya'nıza ulaşacak ve bütün uygarlığınızı ve sanat yapıtlarınızı silecek. Anlatılacak hiçbir şey kalmayacak. Çok kötü olduğu için Tanrılar tarafından sonsuzluğa dek yok edilmesine karar verilen bir kral hakkında kitaplarınızdan okuduğum eski bir öykü gibi olacak. Dünya sonsuzluğa dek yok edilecek. Her şeyin üstünde donuk bir ışık. Sonra hiçbir şey.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Oren kanının donduğunu hissetti. Daha bitmemişti.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Yüksek Mahkeme'nin planının güzelliği ırkımızdan herkesin bu işe katkıda bulunmasından kaynaklanıyor. Hepimiz kendi isteğimizle cellatlarınız olduk. Derin inancımızdan doğan bir istek. Bu işte hiç kimse hattâ Yüksek Mahkeme bile kendini suçlu hissedemez.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Fakat suçlu olacaklar diye mırıldandı Oren.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Evet kendilerini suçlu hissetmeliler. Gelecek kuşaklarda düşünürler bunun üzerinde düşünecek ve tartışacaklar. Bu iğrençliğe katılan herkes tozların arasında yitip gidecek. Alfalılar'ın her zaman anımsamaları için işledikleri suç, sonsuzluğa kadar orada olacak.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Oren beyaz elbiselere sarınmış, yaşlı yüzleri taş gibi sert olan Yüksek Mahkeme'nin sıralarında oturanlara baktı. Ciddi suratlarında ve yavaş hareketlerinde bir soyluluk vardı. Bu elli kişi birçok kötülüğü görmüş geçirmiş ve şimdi duygulara karşı ilgisiz düzenbaz ve alaycı yargıçlara hiç benzemiyorlardı. Bunlar doğru karar vermeye eğilimli içten yaratıklardı.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">İlk olarak savcı Morko konuştu. Dünya hakkındaki iftiralarını bitirdiği zaman savunulacak hiçbir şey kalmamıştı. Thovv ve arkadaşlarını daha işin başında ezeceklerdi. Konuşmacılar için yapılmış olan döner kürsüde Morko kendisini yürekten alkışlayanları başıyla selamladı. Sonsuz güven ve sevgi gösterisiyle gülümseyerek ve çevreyi tarayan bakışlarla Mahkeme'yi etkilemeye çalıştı. Durumun</span> <span style="font-size:127%">ciddiyetine uygun olarak sözlü ve yazılı kurallara uyarak konuştu. Sözleri O konuşurken Oren’in beynine çevrilmişti.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Yine birlikteyiz diye yavaşça başladı. Tekrar sizinle konuşmak hakkına sahibim. Sadece sevgi hakkında konuşacağım. Hiçbir ırka karşı nefretim yok. ilkellere de. Beni ve ilkellerle olan ilişkilerimi biliyorsunuz. Yaşamımı yardıma ihtiyacı olan herkese adadığımı söylemeye gerek görmüyorum. Dünya ve Dünyalılar'ın yok edilmesi gerektiğini iddia eden sîzlere adadım kendimi. Sonunda onlar kendi kendilerini yok edeceklerdir. Bunu beklerken hırsın, bu sonsuz çöküşün, bizim örnek sistemimize de yayılması na ve onlarla birlikte yok olmasına izin verebilir miyiz? Bütün Alfa Dünyaları'nın keşfi ve bilimsel ilerlemedeki başarımız yüzünden ırkımız daha iyi günler görecektir. Eğer Dünyalılar fiziksel olarak ilkel olsalardı, onlara kucağımızı açıp, yardım edebilirdik, fakat onlar ilerlediler, ama hâlâ kötüler. İlerlemiş teknolojilerini kendi ırklarının iyiliği için kullanacakları yerde, kendilerinden daha zayıf ırkları ve güneş sistemindeki gezegenlerde yaşayanları köle etmek için kullandılar. Şimdi emerek ve yutarak kendi güneş sistemlerinin sınırlarına ulaştılar ve aç gözleri üzerimize dikildi. Hatâ yapmayın. Sıra bize geldi.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Toplantıda dalgalı bir düşünce çığlığına izin verildi.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Gebersin Dünya! Sonra ses kesildi.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Morko gülümsedi:</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Konuşmak gereksiz. Bırakalım Dünya kendi kendini yok etsin. İnce elini salladı: büyük kâsenin kendine yeten ışığı, gümüş beneklerle parlayarak zümrüt yeşiline doğru karardı. Alfa gecesi gelmişti.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Meclisin üstünde üç boyutlu bir görüntü oluştuğunda</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Oren dikleşti. Kaynağının Dünya tarihleri. Dünya görüntüleri ve Dünya düşünceleri olduğunu bilmesine rağmen o gerçeğin ta kendisiydi. Hepsi Morko'nun tutuculuğuyla renklenmişti.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Ancak acı ve yoksulluk, politikacı ve imparatorların gösterişli törenleriyle alay eder gibiydi.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">İlk görüntüler ilkel dünyadan, cennettendi. Sonra insanoğlu geldi. Yumruk yumruğa vahşi savaşlardan sonra ilkel silahlar ortaya çıktı. Saniyeler içinde uygarlıklar yükseldi. Kan ve kötülük görüntüleri içinde yıkıldı. Dünya tarihinin en aşağılık sayfaları hepsi oradaydı. Neron ve Caiacalla Cengiz Han ve Hitler. Milyonların kötüleştirilmesi. Sadizm ve şehvet düşkünlüğü. Circus Maximus. Yahudi köle aşiretleriyle, Mısır firavunları. Edebiyat, fen ve toplumsal bilimlerin doğulu efendilerinin ince ve kibar işkenceleri. Çarmıha gerilmiş İsa... Her şey; Önderlerin gururla kasılmaları, politikacıların anlamsız sloganlarının, kitle katliamlarını ve</span> <span style="font-size:127%">köleliği haklı çıkarması yüzünden ikiye bölündü. Karşı çıkanlar öldü. Dinin savaş ve zulümler için araç olması, yoksulluk ve açlığa parfüm süren mirasyediler ve tombul karılar tarafından önem verilmemesi!.. Adam kayırma, şiddet, ilgisizlik, hırs, şehvet. Hiroşima ve atom bombasının mantarları. Sonra uzay. Venüs ve Ganymede'deki ilkellerin sapıklıkları...</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Oren kendini yeşil ve pas renkli ipekler içerisinde gördü. Pallent'le birlikte içiyor ve ona gülümsüyordu. Büyük Adam Alfa takımyıldızlarının büyük bir astronomik haritasını gösteriyordu. Mühendisleri yeni bir yıldızlar arası uzay gemisini bitirmek için koşuşturuyorlardı. Purosunun ucunu koparırken Pallent sırıtıyordu.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Oraya gelinceye kadar bekle! Gerçek eğlencenin başladığı yer orası.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Tepelerdeki zümrüt yeşili parladığı zaman Önündeki sahne kayboldu ve Oren ellerinin titrediğini fark etti. Düşünemiyordu. Dünya tarihinin en çirkin sayfaları arasından dikkatle seçilmiş bu dehşeti bir anda gördüğü için aklı karmakarışık olmuştu. Üstelik dökülen bütün bu kanlar ve katliamlar gerçekti. Bunları görmeden önce tüm insanları suçlamanın güç olduğunu kötülüğe karşı çıkmış insanların da bulunduğunu ve protesto etmek için yaşamlarını verdikleri inancıyla kendisini avutmuştu. Bunlar her galakside, her uygarlığın payını aldığı bir ırkın gelişme sürecinin bir parçasıydı. Bağlı oldukları anlamlarından koparılmış olan bu montaj sahneler, gerçeklerinden binlerce kez daha güçlü birikimle çoğalmış bir etkiye sahiptiler.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Şu anda hiçbir şey yapılamazdı.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Chauna'ya döndü. Hintli sırasına çökmüştü, yüzü kül gibiydi. Göz kapaklan kımıldanıp kapandığı zaman Oren. «Onu öldürdüler. O bir azizdi ama bu sahneleri görünce öldü» diye düşündü.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Thovv nazikçe onu sırasına çektiği zaman güçlü bir acıyla ayakta durduğunu fark etti. Kafası ağrıdan çatlıyordu. Thovv'un sözsüz sevgisi ilaç gibiydi; ancak rahat soluk alabilmesi için dakikaların geçmesi gerekti.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Sonunda etrafına bakınarak Kora’ya doğru döndü. Kora bir heykel gibi oturuyordu. Yüzü anlamsızdı. Acı içinde düşündü. Aklını kaybetti. Bu çok fazlaydı. Savaşı yitirecek durumda olan birisinin tutkusuyla Kora, bütün bu kan ve acıyı bir anda görünce delirebilirdi. Oren umutsuzdu.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Öfkenin hışırdayan rüzgarı sakinleştiği zaman Morko son darbesini de vurdu;</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Gördüğünüz gibi bu son değildir. Büyük Adam'ları bizim sistemimizi ele geçirmeye hazırlanıyor. Bu ilkeller doymak bilmez yaratıklardır, evrensel ahlakın</span> <span style="font-size:127%">temel duygularına bile sahip değiller. İlk adımları bizim güç alanımızdan haber almalarını sağladı, İkincisi...</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Bir anda patlayan hakaret ve kızgınlık hepsine yayıldı. Gelişmeleri dev videolardan izleyen, dışarıdaki halk bunu daha da büyüttü. Morko ellerini uzattı.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Bir şey daha. Bir tanığım var. Dünya'nın gerçekten ne olduğunu dürüst olarak size söyleyecek bir tanık. Thovv. diğer iki tanığı gibi damarlarında Alfa kanı taşıdığını size söyleyecek. Bu kan yıllar önce yarı deli bir sanatçının yasa dışı birleşmesinden olmuştur, ancak bu önemli değil. Kendi ırkımızı öldürmeyiz. Bu öcü yaşamalı. Bu canavarlar arasında doğan şu genç kızın damarlarındaki bizim kanımız ona törel cesareti ve size gerçeği söyleme ihtiyacını veriyor. Bir hayalet gibi kürsüye doğru hareket eden Kora'yı eliyle çağırdı. «Konuş çocuğum!»</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">ilk önce Oren onun ilaç almış olduğunu düşündü. Çok cansız hareket ediyordu: sonra Kora yüzünü yukarıya kaldırdığı zaman yüreği üzüntüyle doldu. Gözlerinde kararlılığın ışıltılarını gördü.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Sizin dünyanızda sadece bir gün bulundum. Sesi şiddetten titreyen hafif bir fısıltı gibiydi. Fakat bugün için size teşekkür etmek istiyorum. Benim en mutlu günüm oldu. Soyluluk ve büyüklüğün gerçekten evrende var olduğunu bana gösterdi. Bunları daha Önce hiç görmemiştim. Bizim dünyamız değişik. İnsanlarımız maske takar, aldatmaya ve yalan söylemeye zorlanırız. Yaşam şeklimiz budur. Her başarı parayla değerlendirilir, gizli işler ve hileyle elde edilir. Şovenizmin her türlüsü vardır. Birbirimizden korkarız, birbirimizi ispiyonlarız. Kendi oluşturduğumuz yasalara uymayız ve bütün bunları yaptığımız zaman da sevgiyle karşılanırız. Bütün bunlar alışılmış işlerimizdir. Bu ahlaki çöküş, sizin soyluluğunuz gibi, insanlarımıza bir Tanrı vergisidir. Annem on üç yaşındayken fahişeliğe zorlanmış basit bir köylü kadınıydı. Ona göre yaşam; yoksulluk, acı ve umutsuzluktu. Bir gece Los Angeles'da bir sokağa atıldım ve ölüme bırakıldım. Beni sevmediği için değil, yaşamımın onunki gibi bir işkence olacağını bildiği için bırakmıştı beni. Bu acımasızlığı görmeden önce ölseydim keşke.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Yöneticilerimizin kendi güçlerini korumak için, milyonlarca insanı sömürdüğünü ve öldürdüğünü gördünüz.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Şimdi olanlar da değişik değil, sadece etiketler değişik. Basit bir köylü olarak yoksulluk adına, köleliğin örneği adına, yiyecek içecek bulamadıkları için açlıktan ölen çocuklar adına, pis kulübelere atılmış ve unutulmuş yaşlılar adına konuşuyorum. Burada ruhun güzelliğini ve temizliğini biliyorsunuz. Ama ırkımız sapık düşünceleriyle buraya gelirse, onların içlerindeki kötülük size de bulaşacak. Dünya, evrenin temiz yüzündeki bir çıbandır. O sizi yok etmeden önce siz onu yok edin.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify">&nbsp;</p>
</body>
</html>
