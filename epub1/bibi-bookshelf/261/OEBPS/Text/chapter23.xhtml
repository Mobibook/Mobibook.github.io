<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify;font-size:127%">&nbsp;</p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify">&nbsp;</p>

  <h3 class="Textbody" dir="ltr" style="margin-left: 0px; margin-right: 0px; text-indent: 37.795277px; text-align: justify;"><span style="font-weight:bold;font-size:145%">KARA BOŞLUK NEDİR?</span></h3>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">BU sorunun cevabını verebilmek ve önce «Kara Boşluk» un ne olduğunu anlayabilmek için güneşimiz gibi bir yıldızı ele alalım. Güneş’in çapı, 1.385.000 kilometredir ve kütlesi de dünyamızınkinin yaklaşık 330.000 katıdır. Kütlesi ve merkezinden yüzeyine olan uzaklığı göz önüne alınırsa, güneşimizin yüzeyindeki her şeyin dünyadaki yer çekiminin yaklaşık 28 katı kuvvette bir çekimle karşı karşıya olduğunu söyleyebiliriz.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Sıradan bir yıldızın büyüklüğünü saptayan iki ana faktör vardır: Birincisi, onu oluşturan maddelerin genleşmesini sağlayan ısının yüksekliği. İkincisi ise yine içindeki maddeler arasındaki sıkışmayı sağlayan karşılıklı çekim gücüdür.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Ömrünün bir devresinde iç ısı azalabilir, bu durumda çekim gücü baskın çıkacaktır. Çekim gücünün üstünlüğü hâlinde ise yıldızın atom yapısı parçalanmaya başlayacaktır. Atomların yerine başıboş elektron, proton ve nötronlardan meydana gelen yeni bir yapı kendini gösterecektir. Elektronların itim gücü daha fazla sıkışmaya karşı koyana kadar da bu durum devam edecektir. Bu durumda da yıldızımız artık bir «Beyaz Cüce» hâlini alacaktır. Güneşimiz gibi bir yıldız «Beyaz Cüce» hâline gelince, çapı 15.000 kilometre olan bir kürenin içine sıkışacaktır. Ayrıca yer çekimi de dünyamızınkinin tam 200.000 katma çıkacaktır...</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Bâzı koşullar yüzünden çekim gücü, elektronların bile karşı koyamayacağı kadar artabilir. Böylece yıldız tekrar küçülmeye başlar. Çekim gücünün artmasından kaynaklanan basınç ve sıkışına sonunda elektron ve protonlar birleşerek nötron hâline dönüşürler. Yıldız, nötronlar birbirine değecek hâle gelene dek küçülmeyi sürdürür. Ve nötron yapısı daha fazla sıkışmaya izin vermediği anda da yıldız bir «Nötron Yıldızı» olup çıkar. Böyle bir halde yıldızın tüm kütlesi (dünyamızınkinin 330.000 katı) çapı 15 kilometre olan bir küre içine sıkışıp kalacaktır. Çekim ise dünyamızınkinin tam 200 milyar katına eşit olacaktır...</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Belirli koşullar altında çekim gücü, nötron yapısının karşı koyuşunu bile alt edebilir. Böyle bir durum karşısında, sıkışmaya karşı durabilecek hiçbir şey kalmaz. Yıldız, hacmi sıfır olana dek küçülmeye devam eder ve bu durumda çekim gücü de sonsuza ulaşır.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Çağımızın en büyük teorik fizikçisi olan Albert Einstein'in «Rölativite Teorisi »ne göre; herhangi bir yıldızdan yayılan ışık, enerjisinin bir bölümünü, o yıldızın çekim alanından çıkana kadar yitirir. Çekim alanının gücü arttıkça. kaybolan enerji</span> <span style="font-size:127%">miktarı da artar. Nitekim bu teori, gözlemler ve laboratuar araştırmalarıyla da ispatlanmış bulunmaktadır.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Güneş gibi sıradan bir yıldız tarafından yayılan ışık, enerjisinin ufak bir kısmını yitirir. Bir «Beyaz Cüce» tarafından yayılan ışık ise daha çok enerji kaybeder. Bir «Nötron Yıldızı»nınki ise çok daha fazla olur.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Nötron yıldızı sıkıştıkça, çekim artar ve öyle bir zaman gelir ki, yayılan ışık tüm enerjisini yitirir ve yıldızdan uzaklaşamaz. Nötron yıldızlarından daha sıkışmış maddeler öylesine kuvvetli bir çekim alanına sahiptirler ki. kendilerine yaklaşan her şeyi içlerine çekerler. Bundan kaçış yoktur, imkânsızdır. Tuzağa düşen bu madde, sonsuz derinlikteki bir çukura düşmüştür ve bu düşüş asla bitmeyecektir. Işık bile bu tuzaktan kendini kurtaramayacağından, sıkışan maddeyi görebilmek de mümkün olamaz. Uzayın herhangi bir yerinde, kendisine yaklaşan her şeyi yutmaya hazır durumda bekleyen kapkara bir boşluk veya delik...</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Yalnız bir yerinde mi?.. Bir çok, pek çok yerinde bu kapkara boşluklar veya delikler bulunabilir elbette.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">İşte bugünlerde gökbilimciler uzaydaki bu Kara Boşlukların varlıklarına; evrenimizin deliklerine dair deliller aramaktadırlar...</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify">&nbsp;</p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify">&nbsp;</p>
</body>
</html>
