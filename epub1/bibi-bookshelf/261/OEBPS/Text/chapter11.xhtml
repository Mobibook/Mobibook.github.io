<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify;font-size:127%">&nbsp;</p>

  <h3 class="Textbody" dir="ltr" style="margin-left: 0px; margin-right: 0px; text-indent: 37.795277px; text-align: center;"><span style="font-style:italic;font-weight:bold;font-size:182%">Dördüncü Bölüm</span></h3>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:center;font-weight:bold;font-size:182%">&nbsp;</p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">UYKU tutmayınca. Oren gözlerini karanlığa dikti düşlediği güneşlerle gezegenleri gördü. Sonra Kora'yı düşündü. Kalp atışları hızlandı. Yatağının dibindeki yabancı uludu. Biliyordu. Bildiğini de her zaman belli ediyordu. Oren'i Kora'dan gittikçe uzaklaştıran kötü kaderiyle olan savaşını ve Oren'in Kora'yı tekrar göremeyeceğinden korktuğunu o da anlamıştı.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Onu nasıl bırakabilirdi böyle? Hiç bir anlamı yoktu. O kurak toprakla yağmur, gök gürültüsü ve şimşek gibiydi. Fakat zorunluluk Oren’i yıldızlara itmiş, ondan ayırmıştı.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Sonunda uykunun ağırlığı göz kapaklarına çöktü.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Oren hafif bir havlama duyunca uyandı.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Yabancı!</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Zayıf bir ses duydu. Oren bir iki dakika olduğu yerde kaldı. Başka ses duymak için kulaklarını kabarttı. Hiç ses yoktu. Kendine geldi ve Yabancı'yı aramaya başladı. Ellerini ipek örtülü yatağın bütün köşelerinde gezdirdi. Ancak hiçbir tüylü sıcaklık bulamadı.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Işığı yaktı. Holün kapısı biraz aralıktı, ama kapıyı böyle bırakmadığım biliyordu. Öfkelenmeye başladı. Pallent'e karşıydı bu öfke. Büyük Adam Yabancı’dan hoşlanmamıştı ve isteğine karşı gelenleri eylemle yola getiren bir manyaktı.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Oren ayağa kalktı, çabucak giyindi. Holde durdu, çevreyi dinledi. Koridor bomboştu.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Kullanılmayan merdivenlerden ön lobiye indi. Ön kapıda koruyucu yoktu. Yukarıya çıktı koruyucuyu buldu. Arkadaki parmaklıklara dayanmış duruyordu. Parçalanmış kafasından kan akıyordu. Çoktan ölmüştü.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Bu durumda ilk düşüncesinde haksız olduğunu düşündü. Beklememeye karar verdi. Olay henüz olmuştu. Caddeye çıktı. Donuk ışık demetleri karanlığı biraz olsun azaltıyordu. Her taraf sakindi. Ay batmıştı. Oren Core'e doğru kıvrılan kanyonları geçti. Kanyonlar biraz bakımlı kenar mahallelere benziyordu. Dünyadaki kentlerden farklı değildi.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Bir duygu Yabancı'nın ve onu kaçıranların çok yakın olduğunu söylüyordu. Bir an, havlama sesi duydu. Aşağıya inerken ikinci sınıfın barlarıyla kumarhaneleri hâla açıktı. Mavi Fare'yi geçti; ama bir şey onu çekti, geri döndü ve içeriye girdi. Bir şey</span> <span style="font-size:127%">vardı burada. İçinden bir ses burada kalmasını söylüyordu. Bir tabureye oturdu, barmene bir içki söyledi. Korkalis yoktu, herhalde bir yere gitmişti.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Bir köpek gördün mü burada?</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">İri kıyım barmen boş gözlerle baktı, ama bu boşluğun arkasında kıpırdayan bir şey vardı. Mars'la ne köpek, ne de başka evcil hayvanlar vardı. Bütün su ve hava insanlar için ayrılmıştı.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Köpek mi? Ne köpeği? Arka odalardaki boş masalara kurulmuş olan iki pala bıyıklı adama doğru gitti. Oren içkisini yudumlarken gözlerini yandaki kapıya doğru kaydırdı. kumar odası olabilirdi.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Kendine yönelen maskeli gözlerin ve hakkında konuştuklarının farkına vardı.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Altıncı duygusu tüm benliğini kapladı. Sanki plastik bir ekranda bir görüntü oluşturmaya çalışıyordu. Mor Fare kulaklı bikinisi olan garson kız da gitmişti. Bu. sabah öncesi saatlerde hiç de hoş değildi burası. Madencilere de turistlere de benzemeyen şu iki adam ne yapıyorlardı?</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Oren içkisinden biraz daha içtikten sonra ayağa kalkıp arkaya servis odalarına doğru yürüdü. Bir kaç adım sonra iki çirkefin oturduğu odaya geldi. Kapıyı hızla açtı. Oda ufak ve karanlıktı. Çok da pis kokuyordu. Köşeden gelen sevinçli bir havlama duydu.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Yabancı!</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Köpek şimdi yüksek sesle havlıyor, burnuyla ayak bileklerini kaşıyordu. Sonra, köşedeki bankın yanına çömelmiş bir şeye doğru koştu.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Oren fısıldayarak, «Sakin ol oğlum» dedi. Işık aradı, kapıyı bulana kadar duvarın kenarında sürünerek gitti. Oda küf kokulu penceresiz bir depoydu. İçerde likör kasaları, sahne direkleri ve bir yığın şey vardı. Bir köşede korkuyla büzülmüş bir kız duruyordu. Oren ilerledi, kız siyah saçlarıyla kapalı yüzünü biraz kaldırdı.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Kora!</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Kora sevinçle Oren'e doğru atıldı, fakat sevinci fazla uzun sürmedi. Oren geri döndü. Köpeği kaçıranlar tam arkasında kapının önündeydiler. İçeri girdiler.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Oren yumruğunu ilkinin çenesine doğru var gücüyle salladı. Adam hırıltılar çıkararak boş şişelerin üstüne düştü. Silahlı olan, yumruktan kaçıp silahına sarıldı. Bu sırada adamın tam arkasında silahlı başka bir yüz göründü. Çökük gözlü zayıf ve tanıdık bir yüz.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Silahın kabzasından yakaladı ve mermi Oren'in yerine duvarı parçaladı. Pallent’in Özel ordusu duruma egemen olurken ortalık karıştı ve tanıdık yüzün arkasında silah sesleri duyuldu.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Oren: «Teşekkürler Rick...» dedi.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Rick gri-yeşil uzay üniforması altında daha iyi görünüyordu, traş da olmuştu. Zar zor gülümsedi.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Konuşma.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Oren konuşmadı, kulüpte ve depoda olanları unutmuştu. Bacaklarına sürtünen Yabancı'yı bile unutmuştu. Aklı ve kolları Kora'yla doluydu...</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify;font-size:127%">&nbsp;</p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:center"><span style="font-weight:bold;font-size:127%">* * *</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify;font-size:127%">&nbsp;</p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Pallent siyah purosunun ucunu kopardı ve kalın beyaz halıya tükürdü. Sonra Oren'e döndü.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Şimdi biraz daha iyisin.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Oren yeşil ve koyu kahve renkli elbiselerinin içinde pek rahat değildi. Bunları zorlayarak giydirmişlerdi; çünkü uyurken öteki elbiselerinin hepsini yakmışlardı.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Rick nerede? diye sordu. Bazı şeylerin yanıtını isti yorum.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Pallent «Ben de öyle» diye gülümsedi. «Rick anlattı bana, Projeden iki adam Mor Fare'ye gitmişler. Bu iki adamın gecenin ortasında mağarayı terk etmeleri için hiç bir neden yoktu. Korkalis'in yardımcısı da bu işin içinde gibi geliyor bana. Tam olarak ne planladıklarını henüz bilmiyorum.»</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Yabancı'yı niye kaçırdılar?</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— O da operasyonun başka bir parçasıydı. Seni oraya getirmek için yaptılar. Koruma görevlilerinden biri köpeği gazla uyulmuş ve götürmüş.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Neden beni değil?</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Bu o kadar kolay değil. Bir kaç tane dürüst adamım var. Zaten ikisini de öldürmüşler.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Beni istiyorlardı. Neden ama?</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Belki de senin onlara katılacağını umuyorlardı dedi Pallent ve omuzlarını silkti. Neyse, adamlarım her şeyi hallettiler.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Rick nerede?</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Projeye geri döndü. Orada olması gerekiyor.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Ya Kora?</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Pallent sırıttı ve sekreterini çağırdı. «Bayan Pink, kızı içeriye alın. Şimdiye kadar uyudu, iyice güzelleşmiştir. Hele bir bakalım.» Söyleyiş şekli Oren'in tüylerini diken diken etti. Pallent bir kahkaha attı.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Tamam, bu kız senin zayıf noktan.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Oren kızgın bakışlarını duvara dikti. Pallent devam etti:</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Senin de bir zayıf noktan var. Bunu fark ettiğime sevindim. Benim çok işime gelir, senin hakkında epeydir düşündüğüm planlar var.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Plan mı?</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Dünya politikacıları bugünlerde seslerini çıkarmaya başladılar. Dünya'da her şeyi sözde yöneten kişi, kamuoyuna hoş görünmek için seçilmiş gerçek bir aktördür. Uzun zaman önce televizyonla başladı bu. Buna ben uygun değilim. Ne görünüşüm güzel, ne de iyi rol yapabilirim. Fakat sen Aşık, yapmak zorunda kaldığın tek şey, gitar çalan tatlı kişiliğine bürünmek. Kadınlar gözlerini görünce hayran kalacaklar. Halk seni kendinden biri olarak görecek. Aşırılar gözlerinin ardındaki esrarın ağına düşecekler. Kısaca, çekici bir gücün var. özellikle o uzay şarkılarını söylerken. Birleşik Dünya'ya iyi bir başkan olacaksın.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Başkan mı?</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Pallent güldü:</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Neden olmasın? Uzun zamandır ekranın arkasındaki bir numarayım, fakat başkan seçici olmak istiyorum. Zirvedeki adamın avuçlarımın içinde olmasını istiyorum. Rick'i düşünmüştüm, fakat sen olacaksın.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Siz bir kukla istiyorsunuz. Ben öyle bir tip değilim. Bunu biliyorsunuz.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Çok para için bir adamın neler yapabildiğini görün ce şaşıracaksın. Bak!</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Oren doğruldu ve döndü. Kora kapıda ışık ışıl parlıyordu. Fakat onun Kora olduğuna inanmak olanaksızdı. Bayan Pink ona gözlerine uygun, menekşe renkli şifon bir elbise giydirmişti. Vücudunun bütün kıvrımları yumuşak dalgalar halindeydi. Oren'e doğru heyecanla koşarken gümüş kolyesi bir elmas gibi parıldıyordu. Oren'in nefesi kesilmişti. Kora'yı sadece siyah pantolonu ve çizgili kazağı içinde görmüştü. Şimdi bu değişime inanamıyordu.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Para çok şeyi değiştiriyor, aşık. Kadınlar güzel olabilmek için paraya ihtiyaç duyarlar. Senin Kora'n eski yunan Tanrıçalarından daha güzel. Ama bu şöhretin olup da, olanaklarının yetersiz kalacağı günlerde de böyle güzel kalabilmesi için para gerekecek. Nasıl kalmasını istersin? Karşılaştır ikisini.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Kora, Oren'in kollarına atıldı. Oren yutkundu. Parfümü, yayılan parlaklığı. Büyük Adam’ın tuzağı Faust'a göre doğruydu ve henüz...</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Bir an için Pallent'i unuttu.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Nasıl geldin buraya? diye sordu. Kora hâlâ kollarındaydı. Onu ilgilendiren burada olmasıydı, nasıl ve niçin olduğu değil.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Kora hızla konuştu. «Gazeteci çocuk, Johnny. Açıklayamam.» Anlatmayı denedi ama kullandığı kelimeler kargaşası anlamsızdı, sadece bir yarışma var aklımda, girene kadar beni çok rahatsız ediyordu. Burada olduğunu öğrendim. Sonra yarışmayı kazandım! Kazandım! Oren bu bir mucizeydi!»</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Pallent kıkırdayarak: «O yarışma bir düzendi!»</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Düzen mi, ne demek istiyorsunuz?</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Core'a getireceğimiz kızları ancak böyle kandırabiliyoruz. Madenciler her şeyden çok kadın istiyorlar, hiçbir kız da buraya kendiliğinden gelmez. Güzel kızları seçiyorlar.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Kulüpte bir şarkıcı olduğunu duydum. Oraya gittiğimde barmen...</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Oren Kora'yı kollarıyla iyice sardı. «Unut hepsini. Önemli olan burada olman.»</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Pallent viskisini yudumlarken gülümsedi. «Olabilir, ikiniz için de iyi olabilir; ancak sana söylediğim gibi aşık, dışarda çok toprak var.»</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Sonra yalnız kaldılar. Evrende sanki ikisinden başka hiçbir şey yoktu. Bir süre sonra balkona çıktılar. Oren Kora’ya bütün olanları anlattı. Avukatın San Raphael hapishanesindeki ziyaretinden, Yabancı'dan; Rick'e, Pallent’e kadar her şeyi.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— O gemi ile gidiyorsun dedi Kora ve içini çekti.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Evet.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Neden ama?</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Bilmiyorum ama gitmek zorundayım.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Kora içini çekti: «O zaman ben de geliyorum.»</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Hayır!</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Evet. Seni oraya sürükleyen her neyse bana da, seninle birlikte olmamı söylüyor Oren. Burada şifon elbisenin içinde oturup bekleyemem. Yapamam. Eğer tehlike varsa ben de seninle paylaşmalıyım. Biz birbirimize aidiz. Oren sen de biliyorsun bunu. Benim de içimde aynı duygu! Yüzünü yaklaştırdı «Bak Oren! Gözlerimin içine. Ne olursa olsun ikimizin olmak zorunda. Görüyorsun değil mi?»</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Gözlerinin derinliklerine baktı. Sonra başıyla onayladı. Oradaydı. Korada, hepsi vardı.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Büyük Adam’a söylemeye gitti.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Pallent kaplan gibi gürledi. «Siz bu gemiyi piknik yeri mi sanıyorsunuz?»</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Oren onunla nasıl konuşulacağını öğrenmişti:</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Alfa'da bana ihtiyacın var. Rick’i kim gözetecek?</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Pallent kaşlarını çattı ve kıpırdadı:</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Allah belasını versin, senin için planlarım var. Başkan olmanı istiyorum.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Düşün, Büyük Adam. Komşumuza yapacağımız yolculuk altı ya da sekiz ay sürmek zorunda. Geri döndüğüm de bütün basında büyük bir kahraman olacağım. Herkes beni tanıyacak. Yoksa çok çalışacaksın. Kamuoyu yaratmak ve zemin hazırlamak, herkese kim olduğumu öğretmek gibi. Şimdi beni kimse tanımıyor, ama bu yolculuktan sonra bir kahraman olacağım.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">Pallent kuru dudaklarını yaladı ve somurttu. Birden bir kahkaha attı.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify"><span style="font-size:127%">— Şimdiden işi öğrenmeye başlamışsın. Aferin. Zaten bir yıl içinde seçim, meçim yok. Kahramanlar iyi politikacı olurlar.</span></p>

  <p class="Textbody" dir="ltr" style="margin-left:0;margin-right:0;text-indent:37.795277px;text-align:justify">&nbsp;</p>
</body>
</html>
