<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-2.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-2.html" xml:lang="tr-TR">
    <div class="Basic-Text-Frame-3">
      <p class="anabaslik" id="toc_marker-3" xml:lang="en-GB"><span class="bold-3" style="font-size:0.8em;">Neredeyiz?</span></p>

      <p class="Normal-1 para-style-override-9"></p>

      <p class="anabaslik-copy" xml:lang="en-GB"><span class="bold-3" style="font-size:0.8em;">JOHN BERGER</span></p>

      <p class="Normal-1 para-style-override-9"></p>

      <p class="Normal-1 para-style-override-9"></p>

      <p class="Normal-1 para-style-override-9"></p>

      <p class="Normal-1 para-style-override-8"><span class="char-style-override-1">K</span><span class="bold-3 char-style-override-7" style="font-size:1.09em;">itleleri hükmü altına alan bir zorbalık çağının en karanlık günlerini yaşıyoruz. Dünyanın her yerinde acı var. Yegâne erdemin kâr tutkusu oldu</span><span class="bold-3 char-style-override-7" style="font-size:1.09em;" xml:lang="ar-SA">ğu bu dü</span><span class="bold-3 char-style-override-7" style="font-size:1.09em;">zenin en etkili aracı ise medya. Bir an önce bizden çalınan sözcüklerimizi geri almalıyız. Yoksa bize tek bir sözcük kalacak: Utanç.</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;">Günümüz dünyasının üstüne çöreklenen acı hakkında en azından birkaç kelime söylemek istiyorum. Bazı bakımlardan eşi görülmedik bir acı bu.</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;">2002 Kasım ayının başlarındaki bu gün, şu an gündüzü yaşamamıza karşın, ben yazımı gece karanlığında ka-leme alıyorum. Neredeyse bir haftadır Paris’te gök masmaviydi. Güneş her gün biraz daha erken battı ve yine her gün göz kamaştırıcı güzelliğini bize bağışladı. Pek çok kimse Amerika Birleşik Devletleri’nin askeri güçlerinin, Irak’a karşı önleyici bir savaşa atılacağından korkuyor. Amaç, bu ülkenin büyük petrol şirketlerine daha garantili ek kaynaklar sağlamak. Birçok kişi de bu saldırının yapılmamasını umuyor. Dile getirilen kararlar ve gizli hesaplar arasında her şey karanlıkta bırakılmış; yalanlar füzeleri ateşe hazırlıyor. Utanç gecesinin orta yerinden yazıyorum.</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;">Utançtan, kendi suçluluğumu göremeyecek haldeyim. Kavradığım kadarıyla utanç, uzun vadede umut besle-yemez hale gelip, bizi karşımızdaki ufka bakmaktan alıkoyan, insan cinsine özgü bir duygu. Gözlerimizi ayaklarımıza dikmiş öylece duruyor, bir sonraki küçük adımdan ötesini düşünemiyoruz.</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;">Farklı yerlerde ve birbirinden çok farklı konumlardaki insanlar kendilerine “Neredeyiz?” diye soruyorlar. Soru coğrafyaya değil, tarihe yönelik. Bu yaşadığımız nedir? Nereye sürükleniyoruz? Yitirdiğimiz nedir? Gerçekleşebilir bir gelecek vizyonu olmadan yaşam nasıl sürdürülür? Tek bir insan ömrünü aşan tüm perspektifleri neden yitirdik?</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;">Bankada kabarık hesapları bulunan uzmanlar, yanıt veriyorlar: küreselleşme, postmodernizm, iletişim devrimi, ekonomik liberalizm. Bu totolojik terimlerle, sorunun içinden ustalıkla sıyrılıyorlar. “Neredeyiz?” kaygısına karşılık, uzmanlar mırıldanıyorlar: “Hiçbir yerde.”</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;">Gelmiş geçmiş en zorba kaosun ortasında yaşadığ</span><span class="bold-3 char-style-override-7" style="font-size:1.09em;" xml:lang="ar-SA">ı</span><span class="bold-3 char-style-override-7" style="font-size:1.09em;">mızın ayırdına varmak ve bunu daha yüksek sesle dile getirmek daha iyi olmaz mıydı? Bu zorbalığın doğasını anlamak kolay değil. Gücü, iki yüz dev çokuluslu şir-ketten Pentagon’a uzanan yapısı, birbirine bağımlı ve dağınık öğelerden oluşuyor. Bu yapı diktatörlüğe ben-ziyor, ancak diktatör yok; her yere yayılabilme yetisine sahip ama merkezden yoksun bir güç. Bu iktidar, sadece vergi hukuku değil, kendisi haricinde kalan tüm güçler bağlamında “offshore” bir zorbalık. İdeolojik strateisinin yanında Bin Ladin’inkinin peri masalı gibi kalır. Var olan her şeyi göçertip, kendi sanal versiyonunda, yani milli marşı ‘tükenmez kâr kaynağı’ olan krallıkta eritme stratejisi bu. Aptalca geliyor ama tüm zorba dü-zenler de aptalcadır zaten. Bu da, aslında kendi eylem sahası olan gezegene her aşamada zarar vermekte.</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;" xml:lang="ar-SA">İdeolojiyi bir kenara bırakırsak, gücü iki tehdit üzerine kurulu. Birinci tehdit, dünyanın en büyük silahlı gücüne sahip devletin, havadan yapabileceği müdahale.</span> <span class="bold-3 char-style-override-7" style="font-size:1.09em;">Buna “B 52 tehdidi” diyelim. İkincisi ise acımasızca borçlanma, hileli iflas ve bunun sonucunda, dünyanın güncel üretim raporlarına bakılırsa, kıtlık. Bu da “Sıfır tehdidi”.</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;">Gerçekçi ve görece basit önlemler alındığı takdirde bu acının büyük oranda giderileceğini, hiç yaşanmamasının olası olduğunu anlayınca utanmaya başlıyoruz. Aslında bu saptamayı hepimiz şu ya da bu şekilde yapıyoruz, ancak güçsüz olduğumuz için bunu kaygılarımıza dahil edemiyoruz. Bugün, yapılan toplantıların tutanakları ile bu dayanılmaz acı anları arasında doğrudan bir bağlantı var.</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;">Günde iki dolar tutan bir tedaviyi yaptıramadığı için ölüme mahkûm edilmeyi hak eden tek bir insan var mıdır? Bu, geçtiğimiz Temmuzda Uluslararası Sağlık Örgütü (WHO) başkanının ortaya attığı sorulardan biri. Afrika’da ve dünyanın geri kalanında önümüzdeki 18 yıl içinde 68 milyon insanı öldürecek olan AIDS salgı-nını anlatıyordu. G</span><span class="bold-3 char-style-override-7" style="font-size:1.09em;" xml:lang="ar-SA">ü</span><span class="bold-3 char-style-override-7" style="font-size:1.09em;">nümüz dünyasında yaşayanların acılarından bahsediyorum.</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;">Süregelen olayların analiz ve teşhisleri açıklandı ve incelendi. Bu inceleme ve saptamalar, iktisat, siyaset, medioloji, halk sağlığı, mili savunma, eğitim vb. çeşitli alanlar bağlamında normal olarak nitelendirilebilir. Somut gerçekte, bu alanların her biri bir diğerine bağlanıp, yaşam deneyiminin gerçek sahasını oluşturur. Gerçek yaşamda insanların çektiği acılar sınıflandırılabilir, ama bu acılara aynı anda herkes maruz kalmaktadır.</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;">Bunlara bir örnek vermek gerekirse; geçen hafta Cherbourg’a kaçan ve Fransa onlara sığınma hakkı vermediği için Türkiye’ye geri gönderilme riski içinde bulunan Kürtleri ele alabiliriz. Fakirler, siyasal yönden istenmiyorlar, toprakları yok, güçleri tükenmiş, gayri meşru konumdalar ve kimse onlara alıcı olmuyor. Bu farklı şartların tümüne birden maruz kalıyorlar.</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;">Olup biteni kavramak için bilimlerarası bir bakış açısı edinmek yerinde olur, böylece resmen ayrılmış “alanlar” bir araya getirilebilir. Böyle bir bakış açısı, kelimenin temel anlamıyla ‘siyasal’ olmak durumundadır.</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;">Küresel ölçekte bir siyasal düşüncenin oluşabilmesi, bu gereksiz acının birleşmiş bir süreç tarafından yaratıldı-ğının görülmesine bağlıdır. Bu başlangıç noktasıdır.</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;">Gecenin içinden yazıyorum, ancak tek gördüğüm zor-balık değil. Öyle olsaydı kendimde yazmaya devam etme gücünü bulamazdım. Bağdat’ta ve Chicago’da uyuyan, uyanan, su içmeye kalkan, planlarından ya da korkularından bahseden, dua eden, ailenin geri kalanı uyurken bir şeyler pişiren inanlar görüyorum. (Tabii asla yenilmez Kürtleri de görüyorum, Amerika Birleşik Devletleri’nin onayıyla Saddam Hüseyin’in 4000 tanesini gazla öldürdüğü Kürtleri.) Mali’de bir anneyi, adı “Cuma günü doğmuş” anlamına gelen Aya’yı görüyorum, uyusun diye bebeğini sall</span><span class="bold-3 char-style-override-7" style="font-size:1.09em;" xml:lang="ar-SA">ı</span><span class="bold-3 char-style-override-7" style="font-size:1.09em;">yor; Kâbil’deki yıkıntıları ve evine girmekte olan bir adamı görüyorum ve biliyorum ki acıya rağmen hayatta kalanlar hâlâ mahir, güçlerini toplamaya ve yerine koymaya yönelik beceri-lerini yitirmemişler. Bu maharetin sonsuz kurnazl</span><span class="bold-3 char-style-override-7" style="font-size:1.09em;" xml:lang="ar-SA">ığında Kutsal Ruh’u andıran bir şeyler var. Gecenin ortası</span><span class="bold-3 char-style-override-7" style="font-size:1.09em;">nda buna ikna oldum, nedenini bilmeden...</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;">Aşağıdaki yöntem, aslında gayet boş olan bu zorbalık söylemini çıkartıp atmaya yarar.</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;">Onun sonu gelmeyen söylemlerinde, bildirilerinde, basın konferansları ve tehditlerinde tekrar tekrar karşımıza gelen terimler şunlardır: Demokrasi, Adalet, İnsan Hakları, Terörizm. Günümüz ortamında bu terimlerin her biri, düne kadar ifade ettikleri kavramların zıddına denk düşmektedirler. İnsanlığı soyup bu terimleri teker teker kaçıran bir haydut, onları parolası haline getirmiştir.</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;">Pek pratiğe dökülmese de, demokrasi, aslında karar alma biçimini içeren bir önermedir. Seçim kampanyala-rıyla pek de ilgisi yoktur. Siyasal kararların, ancak yö-netilenlerin fikrinin alınmasından sonra verilmesini hedefler. Bu sürecin gerçekleşmesi için, yönetilenlerin sorunlar halkında eksiksiz olarak bilgilendirilmeleri ve karar verenlerin de yönetilenleri dinleme yetenek ve isteğine sahip olmaları ve duyduklarını ciddiye almaları şarttır. ‘Demokrasi’ ile iki olasılık arasında seçim yapma, sondajları yayınlama ve halkı istatistik verilere dökme ‘özgürlüğü’nü birbirine karıştırmamak gerekir; bunlar görüntüden başka birşey değildir.</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;">Günümüzde gezegenin tümünün maruz kaldığı bu git gide şiddetlenen acıyı yaratan temel ayrımlar çok önce-den ortaya çıkmışlardı ve en ufak bir şeffaf katılım ya da danışıma yer bırakmayan bu ayrım tek taraflı olarak sürmektedir.</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;">Bir asırdan biraz daha uzun bir süre önce Dvorak Yeni Dünya Senfonisi’ni bestelemişti. Eseri bestelediğinde New York’ta Müzik Konservatuarı’nı yönetiyordu. Bugünki amerikan vatandaşlarını oluşturan bir</span><span class="bold-3 char-style-override-7" style="font-size:1.09em;" xml:lang="ar-SA">çok göçmen nesline ilham vermiş olan inançları -Dvorak oğlunun kasap olm</span><span class="bold-3 char-style-override-7" style="font-size:1.09em;">asını hayal eden köylü bir babanın oğludur-, bu kadar içten ve bu kadar keskin ifade eden bir sanat eserine daha rastlamadım.</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;">Bugün, bir zamanlar onca umudu yeşertmiş olan aynı ülkenin gücü, acımasız B 52 komplocularından oluşan bir grup arkadaşın eline geçmiş. Bu grup fanatiktir, paranın gücü dışında her şeyi küçültmek istiyor; cahil-dir, bildiği tek gerçek ate</span><span class="bold-3 char-style-override-7" style="font-size:1.09em;" xml:lang="ar-SA">şin gücüdür; iki</span><span class="bold-3 char-style-override-7" style="font-size:1.09em;">yüzlüdür, ahlak yargıları iki dizi kriterden oluşur, bunların biri bizim, diğeri ise kendileri içindir. Nasıl oldu da bunlar gerçekleşti? Bu soru parlak söz olmaktan öteye gitmez aslında çünkü basit bir yanıtı kabul etmez. Üstelik gereksizdir bu soru çünkü bugüne dek verilen hiçbir yanıt iktidardakilerin gücünü sarsamamıştır. Gecenin bir vakti bu soruyu sormak, ancak olup bitenin devasa kapsamını hatırlatmaya yarar. Burada sözünü etti</span><span class="bold-3 char-style-override-7" style="font-size:1.09em;" xml:lang="ar-SA">ğimiz, dünyanın çektiği acıdır.</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;">Bu yeni zorbalığın mekanizması -her ne kadar pek karmaşık bir teknoloji üzerine kurulsa da- görece basittir: Demokrasi, özgürlük gibi kelimeler gasp edin. Her yere kâr ve sefalet yaratan yeni ekonomik karmaşanızı -sonuçları ne kadar korkunç olursa olsun- yayın. Tüm sınırların tek yönlü olarak yalnızca zorbalığa açık, diğer unsurlara kapalı olmasını sağlayın. Her türlü muhalif gücü terörizm sayıp, ortadan kaldırın.</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;">Hayır, ayrı ayrı kömüre dönmemek için İkiz Kuleler’den beraber atlayan çifti unutmadım.</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;">Oyuncağı andıran bir nesne var, tanesi aşağı yukarı dört dolara geliyor ve kesinlikle terörist bir unsur. Adına antipersonel mayın diyorlar.</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;">Bir kere uçaktan atıldılar mı, bu mayınların kimi ne zaman sakat bırakacağı ya da öldüreceğini bilmeye olanak yok. Şu an, toprağın yüzünde ya da altında, yüz milyondan var bu nesnelerden. Kurbanlarının çoğunu siviller oluşturdu ve bu hep böyle devam edecek.</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;">Antipersonel mayın öldürmekten çok sakat bırakmaya yarar. Amacı sakatlar üretmektir, bu yüzden içi maden k</span><span class="bold-3 char-style-override-7" style="font-size:1.09em;" xml:lang="ar-SA">ı</span><span class="bold-3 char-style-override-7" style="font-size:1.09em;">rıntılarıyla doludur. Amaç kurbanların tedavisinin uzaması ve zorlaşmasıdır. Hayatta kalanların çoğu en aşağı sekiz-dokuz ameliyat olmak zorundadırlar. Her ay iki bin sivil bu mayınlarla sakat bırakılıyor ya da öldürülüyor.</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;">Bunları “antipersonel mayın” diye adlandırmak bir dil cinayetidir. Bu deyiş, anonim, isimsiz, cinsiyetsizdir; yaşı belirsizdir. “Personel” halkın karşıtıdır. “Antipersonel” deyimi kan, uzuvlar, acı, kesilen organlar, özel yaşam ve aşkı açmaza sokar. Her şeyi yok sayıp böyle bir patlayıcıya bağlanan bu iki kelime terörist olur.</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;">Yeni zorbalık, tıpkı ardılları gibi, dilin geniş ölçüde ve sistemli bir şekilde kötüye kullanılmasına bağlıdır. Bir olup onların çarpıttığı bütün kelimeleri yeniden ele ge-çirmemiz ve zorbalığın yaptığı anlam kaydırmacalarını bir kenara atmamız gerek. Yoksa elimizde tek kelime kalacak: “utanç”.</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;">Kolay iş değil bu çünkü onların resmi söylemleri, gö-rüntüler, fikir oluşumları, kaçak önermeler ve imalar kullanır. Çok az şey siyah-beyaz keskinliğinde ifade edilir. Askeri ve iktisadi strateji uzmanları medyanın esas rolünü yeni anladılar. Medya, var olan düşmanı yenmek kadar, ayaklanmaları, protestoları ve saf değiştirmeleri de engellemeye veya etkisiz kılmaya yarıyordu. Medyanın zorba düzen tarafından hile yapmak için kullanılıyor olması korkularının bir işareti. Zorbalık, dünyanın içine düştüğü umutsuzluktan korkuyor; bu öyle köklü bir korku ki, umut sözcüğünü, “tehlikeli” anlamını taşıdığı yerler hariç, ortadan kaldırmış.</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;">Para olmayınca insanın en basit günlük gereksinimleri de acıya dönüşüyor.</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;" xml:lang="ar-SA">İktidarı haksız yoldan ele geçirmiş olanların hepsi dev-letin başında değildir, ancak başkanlık seçimlerinden b</span><span class="bold-3 char-style-override-7" style="font-size:1.09em;">a</span><span class="bold-3 char-style-override-7" style="font-size:1.09em;" xml:lang="ar-SA">ğımsız olarak güçlerini sürdürebileceklerine güvenir-ler. Onlar, dünyayı kurtarmış ve halka da kendilerinin yandaşı olma hakkını b</span><span class="bold-3 char-style-override-7" style="font-size:1.09em;">ahşetmiş gibi davranırlar. Tüketici küresel boyutta ve kutsaldır derler, ama söylemedikleri bir şey de vardır ki, o da bunun hiç öneminin olmadığıdır, çünkü tüketici kâr üretir ve kâr onların gerçekten kutsal saydıkları yegâne şeydir. Bu aldatmaca turu bizi sorunun özüne g</span><span class="bold-3 char-style-override-7" style="font-size:1.09em;" xml:lang="ar-SA">ö</span><span class="bold-3 char-style-override-7" style="font-size:1.09em;">türür.</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;">Komplocuların dünyanın kurtarıcısı yalanı, dünyanın büyük bir bölümünün -neredeyse tüm Afrika kıtası ve G</span><span class="bold-3 char-style-override-7" style="font-size:1.09em;" xml:lang="ar-SA">ü</span><span class="bold-3 char-style-override-7" style="font-size:1.09em;">ney Amerika’nın da hatırı sayılır bir kısmı- çözümsüz bir durumda olduğu gerçeğini gizler. Aslında dünya yüzünde kendi merkezlerine bağlayabilecekleri her yer bu durumdadır. Böyle bir sonuç, kurtuluşu ancak para-nın sağlayabileceği ve dünyanın tek olası geleceğinin -kendi önceliklerinden ötürü iyice önemli hale gelen ve farklı adlar altında aynı anlama çıkan- kendi kârları üzerine kurulacağı dogmasıyla sonlanır.</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;">Dünya için farklı bakış açılarını ve umutları besleyenler -tıpkı satın alma gücünden yoksun ve kıt kanaat geçinen dünyadaki 800 milyon insan gibi-, ya zamanını doldurmuş bir devrin eskimiş kutsal kalıntılarıdırlar, ya da -barışçı yollardan veya silahlı olarak hâlâ direniyorlarsa- teröristtirler.</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;">Zorba düzen, onları da “kalıba sokup” (ideolojinin anahtar kelimelerinden biri) dünyada birlik sağlayabile-ceğine dair safça hayaller kurmakta. Bir mutlu son ha-yaline ihtiyacı var, öyle bir hayal ki aslında onun yenil-gisinin nedeni olacak.</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;">Bu zorbalığa yönelik her türlü karşı çıkış normaldir. Onunla bir diyalog kurmak olanaksızdır. Saygın bir yaşam ve ölüm için, kavramlar kendi adlarıyla anılmalıdır. Sözcüklerimizin bize geri verilmesini ısrarla isteyelim.</span></p>

      <p class="Normal-1 para-style-override-9"><span class="bold-3 char-style-override-7" style="font-size:1.09em;">Bunları gecenin orta yerinde yazıyorum. Savaşırken karanlık kimseden yana değildir, ama sevişirken birinin ötekiyle olduğunu tasdik eder.</span></p>

      <p class="Normal-1 para-style-override-9"></p>

      <p class="Normal-1 para-style-override-10"><span class="bold-3 char-style-override-8" style="font-size:1.09em;">Türkçesi: Işıl Bircan</span></p>
    </div>
  </div>
</body>
</html>
