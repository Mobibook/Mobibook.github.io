<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>32</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>32</h1>

  <p id="indent">Paloma’nın acil servisine dönelim. Damara morfin zerk ediliyor. Minik ameliyathane makasları Brandy’nin tayyörünü kesiyor. Ağabeyimin mutsuz penisi bütün dünyanın görmesi için orada morarmış ve soğuk bir şekilde duruyor. Polisler fotoğraf çekiyor ve Rahibe Katherine “Resimleri çekin! Resimleri hemen çekin! Hâlâ kan kaybediyor!” diye bağırıyor.</p>

  <p>Ameliyata geçelim. Ameliyattan hemen sonrasına geçelim. Rahibe Katherine’i kenara çeken bana geçelim; minik Rahibe Katherine dizlerime öyle bir sarılıyor ki, neredeyse yere yapışıyorum. Bana bakıyor, ikimizin de üzerinde kan lekeleri var ve bir kâğıda şunları yazıyorum:</p>

  <p>“lütfen, benim için bu iyiliği yap, lütfen, tabii eğer beni mutlu etmek istiyorsan”</p>

  <p><br /></p>

  <p><br /></p>

  <p id="indent">Şehirdeki Brumbach alışveriş merkezinde, sıcak spot lambaların altında talk-show yaparmışçasına annesi, Manus ve yeni kocasıyla sohbet ederken, Brandy’yle hepimizden çok önce bir cinsiyet değişimi destek grubunda tanıştığını anlatan Evie’ye geçelim. Herkesin er ya da geç bir felakete ihtiyacı olduğunu anlatan Evie’ye.</p>

  <p>Çok yakında mutlaka göğüsleri çıkacak olan Manus’a geçelim.</p>

  <p><br /></p>

  <p><br /></p>

  <p id="indent">Ağabeyimin yattığı hastane yatağının kenarında diz çökmüş olan bendenize geçelim. Shane’in teni öyle solgun ki, hastanenin solmuş mavi örtüsünün nerede bitip Shane’in teninin nerede başladığını ayırt edemiyorsunuz. Shane’in ince kolları ve güvercin göğsüne sahip bu ince ve solgun kişi benim ağabeyim. Alnına düşmüş düz kumral saçıyla işte bu kişi benim birlikte büyüdüğümü hatırladığım ağabeyim. Dallar ve kuş kemiklerinden yapılmış gibi. Unuttuğum Shane. Saç spreyi kazasından önceki Shane. Neden unuttuğumu bilmiyorum ama Shane hep çok zavallı görünürdü.</p>

  <p><br /></p>

  <p><br /></p>

  <p id="indent">Geceleri beyaz evlerinin yan duvarında film oynatan ailemize geçelim. Pencereler aynen yirmi yıl önceki gibi. Çimenler de hiç değişmemiş. Shane’le hayaletlerimiz yeni yürümeye başlayan ufaklıklar gibi ortalıkta koşuşturup duruyor ve birlikte olmaktan çok mutlular.</p>

  <p>Hastanedeki yatağın etrafına üşüşen Rhea kardeşlere geçelim. Peruklarının üzerine file takmışlar. Yüzlerinde de ameliyat maskesi var. Üzerlerinde solgun bulaşık bezi yeşilinde tayyörler, yakalarında da Windsor Düşesi tarzında mücevherler var; elmas ve topazla parlayan leoparlar. Zümrüt kakmalı sinekkuşları.</p>

  <p>Bense sadece Shane’in mutlu olmasını istiyorum. Kendim olmaktan, nefret dolu olmaktan bıktım.</p>

  <p>Bana kurtuluş ver.</p>

  <p>Bu gösteriş dünyasından usandım. Şişman görünen domuzlar. Mutlu görünen aileler.</p>

  <p>Bana teslimiyet ver.</p>

  <p>Cömertlik gibi görünen şeylerden yoruldum. Sadece aşk gibi görünen şeylerden.</p>

  <p>Flaş.</p>

  <p>Artık kendim olmak istemiyorum. Mutlu olmak istiyorum ve Brandy Alexander’ın geri gelmesini istiyorum. İşte hayatımda ilk gerçek çıkmaz sokak. Gidecek hiçbir yerim yok, en azından şu kişiliğimle yok. İşte bu benim ilk gerçek başlangıcım.</p>

  <p><br /></p>

  <p><br /></p>

  <p id="indent">Shane uyurken Rhea kardeşler başına üşüşüp çevresine minik hediyeler bırakıyorlar. Sanki Shane bir Boston otuymuşçasına ona L’Air du Temps sıkıyorlar.</p>

  <p>Yeni küpeler. Başına yeni bir Hermes eşarp.</p>

  <p>Kozmetikler yatağın etrafında dolanan ameliyat tepsisinin üzerine düzgün şekilde sıralanmış ve Sofonda “Nemlendirici!” diye bağırırken avucunu açarak elini yukarı kaldırıyor.</p>

  <p>Kitty Litter “Nemlendirici,” diyerek tüpü Sofonda’nın avucuna bırakıyor.</p>

  <p>Sofonda elini tekrar uzatıp “Kapatıcı!” diyor.</p>

  <p>Ve Vivienne Sofonda’nın avucuna başka bir tüpü bırakırken “Kapatıcı,” diyor.</p>

  <p><br /></p>

  <p><br /></p>

  <p id="indent">Shane, beni duyamadığını biliyorum ama sorun değil, çünkü ben de konuşamıyorum.</p>

  <p>Sofonda elindeki minik süngeri kullanarak kapatıcıyı kısa ve hafif dokunuşlarla Shane’in göz altlarındaki mor torbalara yayıyor. Vivienne, Shane’in hastane elbisesinin yakasına elmas bir broş takıyor.</p>

  <p>Hayatını <i>Miss Rona</i> kurtardı, Shane. Ceketinin cebindeki kitap kurşunu yeterince yavaşlattı ve sadece göğüslerin patladı. Bu sadece hafif bir yara, et ve silikon yarası.</p>

  <p>Çiçekçiler hastaneye iris, gül ve şebboy kokusu taşıyorlar.</p>

  <p>Silikonun patladı Shane. Kurşun silikonunu deldiği için çıkarmak zorunda kaldılar. Artık istediğin ölçüde göğüs yaptırabilirsin kendine. Rhea’lar öyle söylüyor.</p>

  <p>Sofonda “Fondöten!” diyor ve fondöteni Shane’in saçlarının başladığı hizaya yediriyor.</p>

  <p>Alnında ter birikmeye başlarken “Kaş kalemi!” diyor.</p>

  <p>Kitty kalemi uzatırken “Kaş kalemi,” diyor.</p>

  <p>“Terimi silin!” diyor Sofonda.</p>

  <p>Ve Vivienne bir sünger yardımıyla Sofonda’nın alnını kuruluyor.</p>

  <p>Sofonda “Rastık! ÇABUK!” diyor.</p>

  <p><br /></p>

  <p><br /></p>

  <p id="indent">Hazır sen hâlâ uyuyorken benim gitmem gerekiyor Shane. Ama sana bir şey vermek istiyorum. Sana hayat vermek istiyorum. Bu bana verilmiş üçüncü şans ve ben bunu da heba etmek istemiyorum. Odamın penceresini açabilirdim. Evie’nin seni vurmasını önleyebilirdim. Gerçek şu ki, bunları yapmadım, o yüzden sana <i>kendi</i> hayatımı veriyorum, çünkü artık ben istemiyorum.</p>

  <p>Çıtçıtlı çantamı Shane’in yüzüklerle bezeli koca elinin altına sokuşturuyorum. Gördüğünüz gibi, bir plastik cerrahın erkeklerde tek değiştiremediği yer elleridir. Brandy Alexander gibi bir kızı her zaman ele verecek olan tek şey budur. Bu elleri saklamanın hiçbir yolu yoktur.</p>

  <p>Kimliğim, doğum kartım, yani her şeyim çantanın içinde. Bu andan itibaren Shannon McFarland olabilirsin. Kariyerim. Doksan derecelik ilgi. Hepsi senin. Tamamı. Herkes. Umarım senin için yeterlidir. Çünkü bundan başka sahip olduğum hiçbir şey yok.</p>

  <p><br /></p>

  <p><br /></p>

  <p id="indent">“Temel renk!” diyor Sofonda ve Vivienne Patlıcan Moru Düşler göz farının en açık tonunu Sofonda’nın eline koyuyor.</p>

  <p>“Kapak rengi!” diyor Sofonda ve Kitty bir sonraki göz farını Sofonda’ya uzatıyor.</p>

  <p>“Dış hat rengi!” diyor Sofonda ve Kitty ona en koyu rengi veriyor.</p>

  <p><br /></p>

  <p><br /></p>

  <p id="indent">Shane sen kariyerime devam et. Sofonda’nın sana çok iyi bir kontrat imzalatmasını sağla ama boktan bir yerel yardım derneği kontratı olmasın. Sen artık lanet olası Shannon McFarland’sın. Doğrudan zirveye çıkacaksın. Bir yıl sonra televizyonu açtığımda ağır çekimde çırılçıplak diyet kola içtiğini görmek istiyorum. Sofonda’nın senin için ülke çapında kontratlar ayarlamasını sağla.</p>

  <p>Ünlü ol. İstemediğini elde etmekte büyük bir sosyal deneyim örneği ol. Bize değersiz olduğu öğretilmiş olanda değeri keşfet. Dünyanın kötü olduğunu söylediği şeyde iyiyi bul. Sana hayatımı veriyorum, çünkü bütün dünyanın seni tanımasını istiyorum. Bütün dünyanın nefret ettiği şeyi kucaklamasını diliyorum.</p>

  <p>En çok korktuğun şeyi bul ve gidip orada yaşa.</p>

  <p><br /></p>

  <p><br /></p>

  <p id="indent">Sofonda “Kirpik kıvırıcı!” diyor ve Shane’in uyuyan kirpiklerini kıvırıyor.</p>

  <p>“Rimel!” diyor ve Shane’in kirpiklerini rimelle boyuyor.</p>

  <p>Kitty “Mükemmel,” diyor.</p>

  <p>Ama Sofonda “Henüz işimiz bitmedi,” diye cevap veriyor.</p>

  <p><br /></p>

  <p><br /></p>

  <p id="indent">Shane, sana hayatımı, ehliyetimi, eski karnelerimi veriyorum, çünkü benim hatırlayabildiğimden çok daha fazla benziyorsun bana. Çünkü nefret etmekten, kendimle övünmekten ve kendime aslında doğru olmayan eski hikâyeler anlatmaktan yoruldum. Hep önce ben, ben, ben demekten yoruldum.</p>

  <p>Ayna, ayna söyle bana.</p>

  <p>Ve lütfen peşime düşme. Yeni ilgi odağı ol. Büyük başarılar kazan, güzel ol, sevil ve benim olmak istediğim her şeye sahip ol. Ben artık bunlardan geçtim. Ben artık sadece görünmez olmak istiyorum. Belki peçe takıp göbek atan bir dansöz olurum. Rahibe olup kimsenin tam olmadığı bir cüzam merkezinde çalışırım. Maske takıp buz hokeyi golcüsü olurum. Aileler tanımadıkları bir herifin çocuklarına sarılmasından hoşlanmadıkları için çalıştırdıkları kadınlara çizgi film karakterlerinin kostümlerini giydiren bir lunaparkta çalışırım. Belki de kartondan büyük bir fare olurum. Ya da köpek. Ya da ördek. Bilmiyorum ama bulacağıma eminim. Kaderden kaçış yok, sürekli devam ediyor. Gece gündüz demeden gelecek insana yaklaşıyor.</p>

  <p>Shane’in solgun elini okşuyorum.</p>

  <p>Birini gerçekten sevebileceğimi kendime kanıtlamak için sana hayatımı veriyorum. Karşılığında ücret almadan bir insana sevgi, mutluluk ve şefkat verebileceğimi ispatlamak için. Görüyorsun ya, bebek maması yemeyi, konuşamayan, evsiz ve görünmez bir canavar olmayı kaldırabiliyorum ama bir insanı sevebileceğimi öğrenmem gerekiyor. Dolu dolu, sonsuza kadar ve karşılık beklemeksizin, sadece istediğim için birini sevebileceğimi.</p>

  <p>Ağabeyimin yüzünü öpebilecekmişim gibi üzerine eğiliyorum.</p>

  <p>Cüzdanımı ve kim olduğuma dair her türlü belgeyi Shane’in elinin altına bırakıyorum. Çok güzel olduğum ve kızgın yağda kızarmış gibi daracık bir elbiseyle bir odaya girdiğimde herkesin dönüp baktığıyla ilgili hikâyeleri arkamda bırakıyorum. Milyonlarca gazetecinin resmimi çektiğiyle ilgili hikâyeleri. Ve bu denli ilgi çekmek için katlandığım sıkıntılara değdiği fikrini geride bırakıyorum.</p>

  <p>Benim artık yeni bir hikâyeye ihtiyacım var.</p>

  <p>Rhea kardeşlerin Brandy Alexander’a yaptığı gibi.</p>

  <p>Brandy’nin bana yaptığı gibi.</p>

  <p>Kendim için ne yapmam gerektiğini öğrenmem gerekiyor. Kendi hikâyemi yazmam gerekiyor.</p>

  <p>Varsın ağabeyim, Shannon McFarland olsun.</p>

  <p>Benim böyle bir ilgiye ihtiyacım yok. Artık yok.</p>

  <p><br /></p>

  <p><br /></p>

  <p id="indent">“Dudak kalemi!” diyor Sofonda.</p>

  <p>“Dudak parlatıcısı!” diyor.</p>

  <p>“Taşırdık!” diyor.</p>

  <p>Ve Vivienne Shane’in çenesindeki Kurşuni rengi silmek için elindeki bezle üzerine eğiliyor.</p>

  <p><br /></p>

  <p><br /></p>

  <p id="indent">Rahibe Katherine kendisinden, lütfen, rica ettiğim şeyi getiriyor; beyaz çarşafların üzerinde çekilmiş on sekiz, yirmi dörtlük parlak baskılı resimlerim. Resimler ne iyi, ne kötü, ne güzel, ne de çirkin. Sadece nasıl görünüyorsam, öyle. Gerçek. Geleceğim. Sadece bildiğiniz gerçeklik. Ve kat kat bez ve dantelden yapılma peçemi çıkarıp Shane’in bulması için ayakucuna bırakıyorum.</p>

  <p>Şu anda bu peçeye ihtiyacım yok, bundan sonra da, gelecekte de, sonsuza dek olmayacak.</p>

  <p><br /></p>

  <p><br /></p>

  <p id="indent">Sofonda makyajı pudrayla tamamladığı anda Shane gidiyor. Zayıf ve solgun, dallar ve kuş kemiklerinden yapılmış gibi görünen zavallı ağabeyim yok oluyor.</p>

  <p>Rhea kardeşler yavaşça maskelerini çıkarıyorlar.</p>

  <p>“Brandy Alexander,” diyor Kitty, “yüce kraliçe.”</p>

  <p>“Harbi kaliteli hatun,” diyor Vivienne.</p>

  <p>“Hem de sonsuza dek,” diyor Sofonda, “ve bu yeterli.”</p>

  <p><br /></p>

  <p><br /></p>

  <p id="indent">Dolu dolu, sonsuza dek ve umutsuzca Brandy Alexander’ı seviyorum.</p>

  <p>Ve bu yeterli.</p>
</body>
</html>
