<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>11</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>11</h1>

  <p id="indent">Hastaneden ilk çıktığım güne dönelim; bir kariyerim veya nişanlım veya evim olmadığından Evie’nin büyük evinde; çok yalnız ve kimsenin ilgisini çekmeyen bir yağmur ormanının ortasında dikilmiş olduğu için Evie’nin bile sevmediği gerçek evinde kaldığım o güne dönelim.</p>

  <p>İlk gece Evie’nin yatağında sırt üstü yatan ama gözüne uyku girmeyen bana dönelim.</p>

  <p>Rüzgâr perdeleri, dantelli perdeleri havaya kaldırıyor. Evie’nin tüm mobilyaları yaldızlı ve beyaz boyalı, Fransız tarzı oymalı şeyler. Ay görünürlerde yok ama gökyüzü yıldızlarla dolu, o yüzden her şey -Evie’nin evi, gül bahçesi, yatak odasının perdeleri, yatak örtüsüne değen ellerimin dış yüzü- siyah veya gri renkte.</p>

  <p>Evie’nin evi, ailesinin sürekli olarak on milyon dolar yollaması durumunda Teksaslı bir kızın satın alacağı türden bir evdi. Sanki Cottrell’ler Evie’nin yarışta asla birinci gelemeyeceğini biliyordu. O yüzden Evie burada yaşıyor. New York’ta değil. Milano’da değil. Banliyöde; profesyonel modellikle ilgisi olmayan bir yerin ortasında. Paris koleksiyonunu toplamaktan çok, çok uzakta bir yer. Hiçbir yerde başarılı olamayacak kadar büyük kemikli bir kız olan Evie’nin ihtiyaç duyduğu gerekçe, böyle bir yerde yaşıyor olmak.</p>

  <p>Bu gece kapılar kilitli. Kedi içeride. Baktığım zaman, kedi de bana insanların gülerek baktığını söyledikleri bazı köpekler ve arabalar gibi bakıyor.</p>

  <p>O gün öğleden sonra Evie beni arayıp hastaneden çıkış yapmam ve kendisini ziyaret etmem için yalvardı.</p>

  <p>Evie’nin evi büyüktü -beyaz üzerine yeşil panjurlu, önünde büyük sütunları olan üç katlı bir çiftlik evi. Tüm sütunların yarısına kadar iğne uçlu sarmaşıklar ve güller -sarı güller- sardırılmış. Burada anca Ashley Wilkes’in çimenleri biçtiğini veya Rhett Butler’ın dış kanatları kapattığını hayal edebilirdiniz, ama Evie’nin asgari maaşla çalışan ve burada yaşamayı istemeyen Laos’lu köleleri var.</p>

  <p><br /></p>

  <p><br /></p>

  <p id="indent">Evie’nin arabayla beni hastaneden aldığı güne, yani düne dönelim. Evie aslında Evie Cottrell A.Ş. Çok ciddiyim. Artık alenen pazarlanıyor. O herkesin favori enkazı. Evie yirmi bir yaşındayken Cottrell’ler onun kariyerine ilişkin özel hisseleri satışa çıkardılar ve Cottrell’lerin Teksas arazileri ve petrollerinden zengin olan tüm akrabaları Evie’nin modellikteki başarısızlığına bayağı yatırım yaptılar.</p>

  <p>Çoğu zaman model seçme imtihanlarına Evie’yle gitmek beni utandırıyordu. Ben elbette kolayca iş buluyordum ama art direktör veya stilist Evie’ye bağırıp çağırmaya başlıyor, hayır, uzmanlık tecrübelerine dayanarak Evie’nin altı beden olmadığını söylüyordu. Çoğunlukla bir stilistin asistanı Evie’yi kapı dışarı etmek için onunla güreşmek zorunda kalıyordu. Evie omzunun üzerinden bana bakarak, bana bir et parçası gibi davranmalarına izin vermemem gerektiğini söylüyordu bağıra çağıra. Onunla birlikte orayı terk etmem gerektiğini haykırıyordu.</p>

  <p>Bu noktada Evie “Siktir et,” diye bağırıyordu. “Topunu siktir et.”</p>

  <p>Ben kızmıyorum. Poopie Cadole marka müthiş deri korseyi ve Chrome Hearts marka deri pantolonu giyiyordum. O zamanlar hayat güzeldi. Günde üç saat işim oluyordu; bazen de dört, beş saat.</p>

  <p>Çekimden atılmadan önce Evie stilist asistanını fotoğraf stüdyosunun kapısında sallandırıyordu ve ufak tefek olan herif Evie’nin ayaklarına kapanıyordu. Sonra da Evie “Hepiniz benim güzel Teksaslı kıçımı yalayın,” diye bağırıyordu. Sonra da çıkıp Ferrari’sine biniyor ve beni eve götürmek için arabasının içinde üç, dört veya beş saat bekliyordu.</p>

  <p>Evie, işte bu Evie benim dünyadaki en yakın arkadaşımdı. Böyle zamanlarda Evie çok komik ve hareketli oluyordu ve sanki kendi dünyasında yaşıyordu.</p>

  <p>Tamam, o zamanlar Evie’yle Manus’un büyük ve tam aşkından ve birbirlerini memnun ettiklerinden haberdar değildim. Öyleyse vurun beni.</p>

  <p><br /></p>

  <p><br /></p>

  <p id="indent">Bundan önceki bir zamana; Evie’nin hastaneyi arayarak, ne olur, oradan ayrılabilir ve evinde kalabilir miymişim, o kadar yalnızmış ki, ne olur, diye yalvardığı güne dönelim.</p>

  <p>Sağlık sigortamın hayat boyu iki milyon dolarlık bir tavanı vardı ve bu yaz istihkakımı neredeyse doldurmuştum. Hiçbir sosyal sigorta şirketinin beni Tanrı bilir nereye transfer edecek cesareti yoktu.</p>

  <p>Bana telefonda yalvaran Evie uçak rezervasyonu yaptırdığını söyledi. Bir katalog çekimi için Cancun’a gidiyordu ve lütfen, evine göz kulak olur muydum acaba?</p>

  <p>Beni almaya geldiğinde bloknotuma “o benim atletim mi? genişlettiğini biliyorsun, değil mi?” yazdım.</p>

  <p>“Tek yapman gereken kedime mama vermek,” diyor Evie.</p>

  <p>“şehirden o kadar uzakta tek başıma kalmaktan hoşlanmıyorum” yazıyorum. Orada nasıl yaşayabiliyorsun, bilmiyorum.</p>

  <p>Evie “Yatağın altında bir tüfek olduğu sürece, yalnız sayılmazsın,” diyor.</p>

  <p>“aynısını vibratörleri için söyleyen kızlar tanıyorum” yazıyorum.</p>

  <p>Ve Evie “İğrenç! Benim tüfeğimle böyle ilişkim yok,” diyor.</p>

  <p><br /></p>

  <p><br /></p>

  <p id="indent">Evie’nin Cancun, Meksika’ya uçtuğu ve yatağın altına baktığımda otuz sekizlik tüfek ve dürbünü gördüğüm güne dönelim. Evie’nin gardırobunda elbiselerimden geriye kalanlar duruyor; hepsi bollaşmış ve ölümüne zarar görmüş ve ölmüş vaziyette tel askılarda duruyorlar.</p>

  <p>Sonra o gece Evie’nin yatağında yatan bana dönelim. Vakit gece yarısı. Rüzgâr yatak odasının perdelerini, dantel perdeleri havaya kaldırıyor ve kedi çakıllı garaj yoluna kimin girdiğini görmek için pencere pervazına atlıyor. Yıldızların önünde duran kedi dönüp bana bakıyor. Aşağıda bir pencerenin kırıldığını duyuyoruz.</p>
</body>
</html>
