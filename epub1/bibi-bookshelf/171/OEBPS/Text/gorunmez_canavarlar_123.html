<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>23</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>23</h1>

  <p id="indent">İşte Brandy Alexander Şahit Reenkarnasyon Projesi’nde hayat böyledir.</p>

  <p>Denver olan Manus, Santa Barbara’da bize uyuşturucu bulmayı öğretti. Üçümüz o Fiat Spider’ın içine sıkışıp Portland’dan, Santa Barbara’ya gittik ve Brandy sadece ölmek istiyordu. Sürekli ellerini beline dayayıp “Arabayı durdur. Esnemem gerek. Spazm ge-çi-ri-yorum. Durmamız lazım,” deyip durdu.</p>

  <p>Komşu eyaletler olmasına rağmen, Oregon’dan Kaliforniya’ya varmamız iki gün sürdü. Manus devamlı Brandy’ye bakıyor, onu dinliyordu; ona âşık olduğu o kadar aşikârdı ki tek istediğim onları daha beter ve acı verici şekilde öldürmekti.</p>

  <p>Santa Barbara’ya varır varmaz Brandy arabadan inip yürümek istiyor. Sorun şu ki, burası Kaliforniya’daki en iyi semtlerden biri. Santa Barbara tepelerinin üzerinde. Burada yürümeye kalkarsanız, ya polis ya da özel bir koruma devriyesi sizi durdurup kim olduğunuzu sorar ve kimlik görmek ister, eğer mümkünse.</p>

  <p>Buna rağmen Brandy’nin yine spazmı tutuyor ve Denver Omelet’in arabayı durdurmasını bile beklemeden isterik prenses bacağını kapının üzerine çıkarıp Spider’dan atlamaya çalışıyor. Brandy’nin istediği Congress Oteli’nin 15-G numaralı süitinde bıraktığı Tylox kapsülleri.</p>

  <p>Brandy binlerce kez, “Eğer kendini güzel hissetmiyorsan,” diyor, “güzel olamazsın.”</p>

  <p>Tepelerden birinde, KİRALIK EV tabelası olan bir kaldırımın kenarına yanaşıyoruz. Tepemizde dikilen ev, masanın üzerinde flamenko dansı yapmanıza, dövme demirden avizeye asılıp sallanmanıza ve sombreroyla fişeklik takmanıza sebep olacak kadar İspanyol tarzı, büyük bir çiftlik evi.</p>

  <p>Denver, Brandy’ye “Haydi,” diyor. “Kendinize çeki düzen verin de, size nasıl reçeteli ağrı kesici çalınacağını göstereyim.”</p>

  <p><br /></p>

  <p><br /></p>

  <p id="indent">Biraz para buluncaya dek, Denver’ın dairesinde saklandığımız o üç güne dönelim. Brandy yeni bir plan tezgâhladı. Bıçağın altına yatmadan önce, kız kardeşini bulmaya karar verdi.</p>

  <p>Mezarında dans etmek isteyen bendenizi.</p>

  <p>“Vajinaplasti sonsuza dek sürecek,” diyor Brandy. “Bazı şeyleri ortaya çıkarana kadar bekleyebilir.”</p>

  <p>Kız kardeşini bulup ona her şeyi anlatmaya karar veriyor; bel soğukluğunu, Shane’in niye ölmediğini, neler olduğunu falan. Olayları açıklığa kavuşturmak. Kız kardeşinin bütün bunları bildiğini bilse, muhtemelen çok şaşırırdı.</p>

  <p>Hakkımda kundakçılık suçundan tutuklama emri çıkmak üzere olabileceğinden şehri terk etmek istiyorum, o yüzden de Denver’ı tehdit ediyorum, bizimle gelmezsen polise gider, seni suçlarım diyorum. Kundakçılık, adam kaçırma ve cinayete teşebbüsten. Evie’ye bir mektup postalıyorum.</p>

  <p>Brandy’ye “biraz yolculuk yapalım, neler olacağım görelim, sakinleş” yazıyorum.</p>

  <p>Bu biraz el emeği gibi görünebilir ama hepimiz bir şeylerden kaçıyoruz. Ve biz derken dünyadaki herkesi kastediyorum. Sonuç olarak Brandy kız kardeşini bulmak için yola düştüğümüzü sanıyor, Denver da şantaj yüzünden bize katılıyor. Evie’ye yazdığım mektup, yanıp kül olmuş evine uzanan garaj yolunun sonundaki posta kutusunda bekliyor. Evie belki Cancun’da, belki değil.</p>

  <p>Evie’ye yazdığım mektup şöyle:</p>

  <p><i>Bayan Evie Cottrell’e,</i></p>

  <p><i>Manus beni kendisinin vurduğunu ve iğrenç ilişkiniz yüzünden senin de ona yardım ettiğini söyledi. HAPSE girmek istemiyorsan, lütfen hemen evinin ve şahsi mallarının tazmini için sigorta anlaşması yap. Bu anlaşma bedelinin tamamını, onluk ve yirmilik olarak Amerikan parasına çevir ve Washington, Seattle’daki Genel Teslimat yoluyla bana postala. Nişanlımı kaybetmiş olmamdan sen sorumlusun, sen kendine ne yalan söylersen söyle, ben senin eskiden en yakın arkadaşındım. Parayı gönderirsen konuyu kapatır, seni tutuklatıp HAPSE attırmak için polise gitmekten de vazgeçerim. Hapse girersen canın ve itibarın için gece gündüz savaşmak zorunda kalır, şüphesiz ikisini birden kaybedersin. Evet, ayrıca büyük bir estetik ameliyat geçirdim, eskisinden de güzel görünüyorum ve Manus Kelley de benimle birlikte ve beni hâlâ seviyor ve senden nefret ettiğini ve mahkemede senin büyük bir orospu olduğuna dair ifade verebileceğini söylüyor.</i></p>

  <p><i>İmza, Ben.</i></p>

  <p><br /></p>

  <p><br /></p>

  <p id="indent">Pasifik Okyanusu kıyılarının üzerinde, KİRALIK EV tabelalı İspanyol çiftlik evinin önündeki kaldırıma park eden bize dönelim. Denver emlakçıyı oyalayacağını, bu sırada bizim de yukarı çıkmamızı söylüyor. Ebeveyn yatak odasını bulmak için en iyi manzarası olan odayı bulmak gerekiyor. En iyi uyuşturucular ebeveyn banyosunda oluyormuş.</p>

  <p>Elbette, Manus bir zamanlar dedektif yardımcısıydı; iki beden küçük Speedo bikini giyerek, Washington Parkı’ndaki çalılıkların arasında kıçını sallamak ve yalnız bir seks avcısının sikini sallayarak yaklaşmasını ummak size göre dedektiflikse, o zaman Manus kesinlikle dedektifti.</p>

  <p>Çünkü güzellik de aynen para kadar, dolu bir silah kadar güç sembolüdür. Ve köşeli çenesi, çıkık elmacık kemikleriyle Manus, rahatlıkla Nazi askeri posterinde yer alabilirdi.</p>

  <p>Manus’un hâlâ suçla savaştığı günlerdi ve bir sabah onu ekmek diliminin sert kenarlarını keserken buldum. Ekmek içi bana çocukluğumu hatırlattı. Bu çok hoştu, bana tost yaptığını sandım. Fakat Manus birlikte yaşadığımız dairedeki aynanın önüne gidip, üzerinde beyaz Speedo mayosuyla, eğer gay bir erkek olsaydın, beni arkadan becermek ister miydin diye soruyor. Sonra kırmızı Speedo’sunu giyiyor ve yine soruyor. Bilirsin işte, diyor, kıçıma fışkırtmak ister miydin? Kovboyu sabana sürmek? Videoya kaydedilmesini isteyeceğim sabahlardan değildi.</p>

  <p>“Bana gereken,” diyor Manus, “küfemin büyük, kıçımınsa genç görünmesi.” Ekmek dilimini alıp Speedo’sunun ağına koyuyor. “Korkma, iç çamaşırı modelleri de böyle yapıyor,” diyor. “Yumuşak, kötü görünmeyen bir çıkıntı böyle yapılır.” Aynaya yan dönüp bakıyor ve “Sence bir dilim daha koymalı mıyım?” diye soruyor.</p>

  <p>Manus’un dedektif olması, güzel havalarda sandaletleri ve uğurlu kırmızı Speedo’suyla ortalıkta dolanırken, yakına park etmiş bir arabadaki sade giyimli iki adamın, birinin oltaya gelmesini beklemesinden ibaretti. Bu tahmin edemeyeceğiniz kadar çok oluyordu. Manus Washington Parkı’nı temizlemek için bir başına mücadele ediyordu. Sıradan bir polisken hiç bu kadar başarılı olamamıştı, üstelik bu şekilde vurulma ihtimali de yoktu.</p>

  <p>Bunlar son derece Bond, James Bond tarzıydı. Pelerin ve bıçak. Ajan, ajana karşı. Üstelik mükemmel bir şekilde bronzlaşıyordu. Vücut salonu üyeliğini ve yeni Speedo’larının ücretini de vergiden düşebiliyordu.</p>

  <p><br /></p>

  <p><br /></p>

  <p id="indent">Santa Barbara’da elimi sıkıp sanki iyi bir izlenim bırakmak istermişçesine adımı, Daisy St. Patience, tekrar eden ama peçeli yüzüme asla bakmayan emlakçıya geçelim. Adam Brandy ve Denver’a bakıyor.</p>

  <p>Etkilendiğine eminim.</p>

  <p>Evin içi, dışarıdan bakınca umduğunuz gibi çıkıyor. Asılarak sallanabileceğiniz, dövme demirden avizenin altında eski ve büyük sehpa üzerine kurulmuş kiliselerdekine benzer, cilası yer yer dökülmüş bir masa var. Masanın üzerine sim işlemeli, püsküllü bir İspanyol şalı serili.</p>

  <p>Denver emlakçıya isminin açıklanmasını istemeyen bir televizyon yıldızını temsil ettiğimizi söylüyor. Biz önden keşif için gelerek, bu isimsiz yıldız için hafta sonları kaçabileceği bir ev bakıyoruz. Bayan Alexander, ürün toksisitesi konusunda uzman, bilirsiniz işte, ölümcül gazlar ve evlerden çıkan ifrazatlar.</p>

  <p>“Yeni halılar,” diyor Denver, “serildikten sonra iki yıl boyunca zehirli formaldehit sızdırır.”</p>

  <p>Brandy “O hissi bilirim,” diyor.</p>

  <p><br /></p>

  <p id="indent" style="text-align: center;">* * *</p>

  <p><br /></p>

  <p id="indent">Durum öyle bir hale geldi ki, Manus kasığıyla erkekleri kaderine göndermediği zamanlarda mahkemede takım kıyafetiyle şahitlik yapıyor, davalının kendisine alenen mastürbasyon yaparak yaklaştığını ve sigara istediğini söylüyordu.</p>

  <p>“Sanki bana bakan herkes sigara içtiğimi sanır,” derdi Manus.</p>

  <p>Bu kötü huylardan hangisine daha çok itiraz ettiğini anlayamazdınız.</p>

  <p><br /></p>

  <p><br /></p>

  <p id="indent">Santa Barbara’dan sonra San Francisco’ya gidip Fiat Spider’ı sattık. Ben sürekli peçetelere yazıyordum: “kız kardeşin belki de bir sonraki şehirdedir, her yerde olabilir”</p>

  <p>Santa Barbara’daki çiftlik evinde Brandy’yle birlikte Benzedrine ve Dexedrine ve eski Quaalude’lar ve Soma ve dışkı yumuşatıcı olduğunu sonradan öğrendiğimiz birkaç Dialose kapsülü bulduk. Ve ten açıcı çıkan birkaç Solaquin Forte kremi.</p>

  <p>San Francisco’da Fiat’ı ve hapların bir kısmını satıp bir kez daha değersiz dışkı yumuşatıcılar ve ten rengi açıcılar çalmamak için büyük kırmızı <i>Doktorlar İçin Masaüstü Müracaat Kitabı’nı</i> satın aldık. San Francisco’da her yerde yaşlı insanlar uyuşturucu ve hormon dolu büyük, zengin evlerini satıyorlardı. Demerol ve Darvocet-N’ler bulduk. Minik Darvocet-N 50’lerden değil. Ben Brandy’yi 100 miligramlık Darvocet’lere boğarken, o kendini çok güzel hissediyordu.</p>

  <p>Fiat’tan sonra üstü açılıp kapanabilen büyük bir Seville kiraladık. Kendi başımızayken Zine çocukları oluyorduk.</p>

  <p>Ben Comp Zine’dim.</p>

  <p>Denver, Thor Zine’di.</p>

  <p>Brandy, Stella Zine’di.</p>

  <p>Denver’ı yok etmek için ona gizlice verdiğim hormon terapisine San Francisco’da başladım.</p>

  <p><br /></p>

  <p><br /></p>

  <p id="indent">Tutuklama oranı günde bir kişiye, sonra haftada bir kişiye, sonra da sıfıra inince Manus’un dedektiflik kariyeri de tükenmeye başladı. Güneş, bronzluk ve Manus’un yaşlanıyor olması sorundu, ayrıca artık tanınan bir tacizciydi; o yüzden daha önceden tutukladığı yaşlı erkeklerin hiçbiri onun yanına gitmiyordu. Gençlerse onun çok yaşlı olduğunu düşünüyorlardı.</p>

  <p>Sonuç olarak Manus göze batmaya başladı. Her geçen gün Speedo’ları dar gelmeye başladı, ki bu da iyi değildi. Onun yerine yeni bir model atama konusunda baskı vardı. Artık sohbet etmeye başlaması gerekiyordu. Konuşması. Komik olması. Heriflerle tanışmak için çok çabalaması gerekiyordu. Kişilik yaratması gerekiyordu ama yine de genç olanlar, onu görür görmez tüymeyen yeni yetmeler, Manus ağaçların arkasına, çalılıklara doğru yürümeyi teklif ettiğinde onu reddediyorlardı.</p>

  <p>Manus dışındaki herkesi gözleriyle soyan en azgın delikanlılar bile “Ah, olmaz ama teşekkürler,” diyorlardı.</p>

  <p>Ya da “Şu anda yalnız kalmaya ihtiyacım var.”</p>

  <p>Ya da daha da kötüsü “Geri çekil babalık, yoksa polis çağırırım.”</p>

  <p><br /></p>

  <p id="indent" style="text-align: center;">* * *</p>

  <p><br /></p>

  <p id="indent">San Francisco ve San Jose ve Sacramento’dan sonra Reno’ya gittik ve Brandy, Denver Omelet’i, Chase Manhattan’a çevirdi. Yeterince uyuşturucu bulabileceğimizi düşündüğüm her yere uğradık. Evie’nin parası bekleyebilirdi.</p>

  <p>Las Vegas’a geçelim ve Brandy, Chase Manhattan’ı Eberhard Faber’e çeviriyor. Seville’le Las Vegas’ın altını üstüne getiriyoruz. Her yerde göz kırpan neon ışıkları ve bir yöne akan beyaz far ve diğer yöne akan kırmızı stop lambaları. Las Vegas’a bakınca, cennet geceleri böyle görünüyor olmalı diye hayal ediyor insan. Seville’in üzerini hiç kapatmadık, arabayı iki hafta kullandık ve üstü hiç kapanmadı.</p>

  <p>Las Vegas’ın altını üstüne getirirken Brandy poposunu bagaj kapağına yerleştirip ayaklarını da arka koltuğa uzattı ve üzerinde korsajı işlemeli, yanan işaret fişeğinin göbeği gibi pespembe metalik brokardan straplez bir elbise ve karpuz kollu, ipek taftadan çıkarılabilir uzun bir pelerin vardı.</p>

  <p>Brandy bu kadar güzel görünüyorken, onun yanında tüm ihtişamıyla Las Vegas bile Brandy Alexander marka moda aksesuarı gibi görünüyordu.</p>

  <p>Brandy uzun, pembe eldivenli kollarını kaldırıp kahkaha atıyor.</p>

  <p>O anda çok güzel görünüyor ve kendini de çok iyi hissediyor. Ve karpuz kollu ipek taftadan uzun çıkarılabilir pelerin düşüveriyor.</p>

  <p>Ve Las Vegas trafiğine karışıp kayboluyor.</p>

  <p>“U dönüşü yap,” diye çığlık atıyor Brandy. “O pelerinin yarın sabah Bullock’s’a teslim edilmesi gerekiyor.”</p>

  <p><br /></p>

  <p><br /></p>

  <p id="indent">Ve Manus’un dedektiflik kariyeri tepetaklak olmaya başlayınca her gün, bazen günde iki kez spor salonuna gitmeye başladık. Aerobik, solaryum, beslenme, güzellik için gereken her şey. Manus vücutçuydu; tabii günde altı kez mutfak tezgâhının üzerindeki blenderdan yemek yerine geçen karışımı içmek vücutçu olmak demekse. Sonra Manus’a postayla bu ülkede bulamayacağınız türden mayolar gelmeye başladı; spor salonundan döner dönmez Manus mikro-iplik teknolojisiyle üretilmiş bu ipli küçük torbaları üzerine geçirir ve peşimden dolanarak, bence kıçı çok düz görünüyor mu, diye sorardı.</p>

  <p>Gay olsaydım, kasıklarındaki tüyleri kesmesi gerektiğini düşünür müydüm? Gay bir herif olarak, onun çok ümitsiz göründüğünü düşünür müydüm? Veya çok soğuk? Göğsü yeterince büyük müydü? Yoksa çok mu büyüktü?</p>

  <p>“Heriflerin benim koca bir inek olduğumu düşünmelerini istemiyorum, o kadar,” derdi Manus.</p>

  <p>Çok mu gay görünüyordu? Çünkü gay herifler sadece normal davranan herifleri tercih ediyorlardı.</p>

  <p>“Erkeklerin beni pasif bir popo olarak görmelerini istemiyorum,” derdi Manus. “Oraya damladığım anda karşıma çıkan ilk herifin beni becermesini istermişim gibi bir izlenim yaratmak istemiyorum.”</p>

  <p>Manus tıraş ettiği kıllarından bir yumağı ve sürdüğü bronzlaştırıcının köpüklerini küvetin çevresinde bırakırdı ve benim temizlememi beklerdi.</p>

  <p>Aklının bir köşesinde hep kaybedecek hiçbir şeyi olmayan suçluların kendisine ateş edebileceği bir göreve geri dönme fikri vardı.</p>

  <p>Ve belki de Manus, Washington Parkı’nda yolunu şaşıran yaşlı bir turisti faka bastırabilirdi ama bölge komutanı her gün yerine birini yetiştirmesi için Manus’a baskı yapıyordu.</p>

  <p>Çoğu gün Manus iç çamaşırlarının durduğu çekmecedeki kördüğümün arasından metalik gri kaplan desenli, arkası ipli bir bikini çıkarırdı. Bu minicik bikiniyi kıçına geçirmeye çalışır, aynada önden, yandan, arkadan kendine bakardı ve bollaştırdığı zavallı ölü hayvan baskısını çıkardığı gibi benim bulmam için yatağın üzerinde bırakırdı. Bu durum zebra desenli, kaplan desenli, leopar desenli bikinilerle devam eder, sonra da işe gecikene kadar çita, panter ve puma desenlileri denerdi.</p>

  <p>“Bunlar benim uğurlu hayat kurtarıcı bikinilerim,” derdi Manus. “Dürüst ol.”</p>

  <p>Ben de kendi kendime bunun aşk olduğunu söyleyip dururdum.</p>

  <p>Dürüst olmak mı? Nereden başlayacağımı bile bilemiyordum. Dürüst olma konusunda iyice formdan düşmüştüm.</p>

  <p><br /></p>

  <p><br /></p>

  <p id="indent">Las Vegas’tan sonra aile tipi bir minivan kiraladık. Eberhard Faber, Hewlett Packard oldu. Brandy bluzunun yanları ipli, eteğinde de derin bir yırtmaç olan beyaz pike desenli, uzun bir elbise giyiyordu ve bu elbise Utah eyaleti için tamamen aykırı bir elbiseydi. Durup Büyük Tuz Gölü’nü tattık.</p>

  <p>O sırada yapılacak en iyi şey buymuş gibi gelmişti bize.</p>

  <p>Sürekli kuma veya arabanın üzerindeki toza yazıyordum: “kız kardeşin belki de bir sonraki şehirdedir”</p>

  <p>Yazıyordum: “birkaç tane daha Vicodin al hadi”</p>

  <p><br /></p>

  <p><br /></p>

  <p id="indent">Erkekler seks yapmak için Manus’a yanaşmayınca, Manus da erkek erkeğe seks dergileri satın almaya ve gay kulüplere gitmeye başladı.</p>

  <p>“Araştırma,” diyordu.</p>

  <p>“Benimle gelebilirsin,” diyordu bana, “ama yanımda durma, yanlış sinyal vermek istemem.”</p>

  <p><br /></p>

  <p><br /></p>

  <p id="indent">Utah’tan sonra Butte’de Brandy, Hewlett Packard’ı, Harper Collins’e çevirdi. Montana’da bir adet Probe model Ford kiraladık ve Harper arabayı kullanırken, ben de arka koltuğa sıkıştım. Harper sürekli “Şu anda saate yüz atmış kilometreyle gidiyoruz,” diyordu.</p>

  <p>Brandy’yle ikimiz omuz silkiyorduk.</p>

  <p>Montana kadar büyük bir yerde sürat hiç fark edilmiyordu.</p>

  <p>Great Falls’taki bir motelin banyosundaki aynaya rujla “belki de kız kardeşin Amerika’da bile olmayabilir” yazdım.</p>

  <p><br /></p>

  <p><br /></p>

  <p id="indent">Manus’un işini kaybetmemesi için gay barlara gittik ve ben bir kenarda tek başıma oturup kendime, iyi görünme davasının erkekler için farklı bir durum olduğunu söyleyip durdum. Manus gözüne kestirdiği kimselerle oynaştı, dans etti ve içki ısmarladı. Yanımdaki bar taburesine süzülüp çaktırmadan fısıldıyordu.</p>

  <p>“Onun şu herifle birlikte olduğuna inanamıyorum,” diyordu. Hangi herifi kastettiğini anlamam için kafasıyla işaret ediyordu. “Geçen hafta benimle vakit geçirmek istemedi,” diye ağzını kıpırdatmadan konuşuyordu. “Hadi ben yeterince iyi değildim, şu sarı kafalı çöp parçası benden daha mı iyi yani?”</p>

  <p>Manus içkisinin üzerine eğilip “Herifler öyle salak ki,” derdi.</p>

  <p>Ben de yok canım falan olurdum.</p>

  <p>Ve kendime her şeyin yolunda olduğunu söylerdim. Başka bir ilişki yaşasam da aynı sorunlarla karşılaşacağımı düşünürdüm.</p>

  <p><br /></p>

  <p><br /></p>

  <p id="indent">Brandy’nin badem ezmesi sanarak sarı folyoyla kaplı Nebalino fitillerini yediği Calgary, Alberta’ya geçelim. Öyle sinirlendi ki, Harper Collins’i, Addison Wesley’e çevirdi. Calgary’de bulunduğumuz zamanın çoğunda Brandy yakası yapay kürklü beyaz muflonlu bir kayak montu, altına da Donna Karan marka beyaz bir bikini giydi. Çok eğlenceli ve ateşli görünüyordu, biz de kendimizi hafif ve popüler hissediyorduk.</p>

  <p>Geceleri düğmelerini asla iliklemediği siyah beyaz şeritli yere kadar uzanan kot elbise ve altına da siyah pamuklu kısacık bir şort giyiyordu. Addison Wesley, Nash Rambler oldu ve yine bir Cadillac kiraladık.</p>

  <p>Nash Rambler’ın Alfa Romeo olduğu Edmonton, Alberta’ya geçelim. Brandy paçasını kovboy çizmelerinin içine soktuğu siyah taytının üzerine kabarık ve kısacık eteği olan sert kumaştan yapılmış bir dans elbisesi giydi. Üzerine de yerel sığır markalarının amblemlerinin basılmış olduğu göğüs kısmı balenli bir büstiyer geçirdi.</p>

  <p>Edmonton’daki şık bir otelin barında Brandy “Martini bardağındaki ince damarı görmekten nefret ediyorum. Yani birleşme çizgisini ağzımla hissedebiliyorum. Çok bayağı,” diyor.</p>

  <p>Herifler hiç peşini bırakmıyorlar. Spot ışıkları gibi, böylesine ilgi gördüğümü hatırlıyorum. Bütün ülkeyi dolaştık ve Brandy bir kez olsun kendi içkisini satın almak zorunda kalmadı.</p>

  <p><br /></p>

  <p><br /></p>

  <p id="indent">Manus’un Büyükşehir emniyetinin dedektiflik bölümündeki bağımsız dedektif yardımcılığı görevinden çıkarıldığı zamana dönelim. Bana kalırsa bunu hiç atlatamadı.</p>

  <p>Parası bitiyordu. Yeniden başlamak için bankada yeterince parası yoktu. Sonra kuşlar yüzümü yedi.</p>

  <p>Benim bilmediğim kısmı ise, bütün Teksas arazileri ve petrol paralarıyla büyük ve yalnız evinde yapayalnız yaşayan ve hep yapılması gereken işlerinin olduğunu söyleyen Evie Cottrell’in varlığıydı. Ve hâlâ her ağaca işeyebileceğini ispatlamaya çalışan Manus vardı. Şu ayna, ayna söyle bana misali güç sahibi olma tutkusu. Gerisini zaten biliyorsunuz.</p>

  <p><br /></p>

  <p><br /></p>

  <p id="indent">Hastaneden sonra, Rhea kardeşlerden sonra yollara koyulan bize dönelim; Manus’un bütün yiyecek ve içeceklerine hormon koymaya devam ediyorum, Provera, Cilamara ve Hamisid. Viski ve estradiol. Votka ve etil estradiol. Bu denli kolay olması korkutucuydu. Sürekli fal taşı gibi açılmış gözlerle Brandy’ye bakıyordu.</p>

  <p>Hepimiz bir şeylerden kaçıyorduk. Vajinaplasti. Yaşlanma. Gelecek.</p>

  <p><br /></p>

  <p><br /></p>

  <p id="indent">Los Angeles’a geçelim.</p>

  <p>Spokane’e geçelim.</p>

  <p>Boise ve San Diego ve Phoenix’e geçelim.</p>

  <p>Aramızda ana dilini konuşan bir kişi bile kalmayıncaya kadar yabancı dil olarak İngilizce konuşan İtalyan göçmeni rolü yaptığımız Vancouver, British Columbia’ya geçelim.</p>

  <p>Alfa Romeo şu anda hangi evin emlakçısı olduğunu hatırlamadığım kadına “Sizde genç bir kadının göğüsleri var,” dedi.</p>

  <p>Prenses Prenses’in oldukça profesyonel ağzı sayesinde Brandy, Seth ve Bubba-Joan olarak Vancouver’dan ABD’ye tekrar giriş yaptık. Seattle’a uzanan yol boyunca Brandy, garip bir kas hastalığına tutulmuş Musevi bir kızın, nasıl Bayan Rona Barrett haline geldiğini anlattı bize.</p>

  <p>Hepimiz büyük, zengin evleri geziyor, uyuşturucu çalıyor, araba kiralıyor, elbise satın alıyor, sonra da elbiseleri geri götürüyorduk.</p>

  <p>Seattle yolunda Brandy “Bize başına gelen iğrenç bir olayı anlat,” diyor. Brandy her zaman bana patronluk taslıyor. Hem de ölüme <i>bu denli yakınken.</i></p>

  <p>Kendini keserek aç.</p>

  <p>Ölmeden önce bana hayat hikâyemi anlat.</p>

  <p>Kendini dikerek kapat.</p>
</body>
</html>
