<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>6</h1>

  <p id="indent">Brandy Alexander gezegeninde evren, tanrılar ve dişi tanrılar tarafından özenle işlenmiş bir sistemle yönetilir. Bazıları kötüdür. Bazıları sonsuz iyiliktir. Mesela Marilyn Monroe. Sonra Nancy Reagan ve Wallis Warfield Simpson var. Bazı tanrı ve dişi tanrılar ölmüştür. Bazıları hayattadır. Ve birçoğu da plastik cerrahtır.</p>

  <p>Düzen değişir. Tanrılar ve dişi tanrılar gelir, gider ve statü değişikliği için birdirbir oynarlar.</p>

  <p>Abraham Lincoln cennetten arabamızı yeni-araba-kokulu bir hava kabarcığına çeviriyor; bir reklam kopyası gibi yumuşacık sürüyoruz arabayı. Brandy şu sıralar Marlene Dietrich’in havadan sorumlu olduğunu söylüyor. Can sıkıntımızın güzündeyiz şu aralar. Gri gökyüzünün altında, Town Car modeli kiralık bir Lincoln’ün mavi mücevher kutusu gibi görünen içinde 5 numaralı karayolunda ilerliyoruz. Arabayı Seth kullanıyor. Her zaman şöyle oturuyoruz; Brandy önde, ben arkada. Vancouver ve British Columbia, Seattle arasındaki üç saatlik pitoresk bir güzelliğin içinden geçiyoruz. Asfalt ve iç yakım, bizi ve Town Car modeli Lincoln’ü güneye taşıyor.</p>

  <p>Bu şekilde seyahat ederken, pekâlâ dünyayı televizyondan izleyebilirsiniz. Brandy Alexander gezegeninin sıcak, sakin ve sessiz mavi bir atmosferi olsun diye tüm otomatik camlar kapalı. Dışarısı tam 35 derece ve kavisli camın gerisinden ağaçlarla kayalardan oluşan dış dünyanın minyatürü akıp gidiyor. Uydudan canlı yayın gibi. Brandy Alexander’ın küçük dünyasını meydana getiren bizler, tüm bunları roket hızıyla geçiyoruz.</p>

  <p>Sür babam sür Seth “Hayatın televizyon için bir mecaz olduğunu hiç düşündünüz mü?” diyor.</p>

  <p>Bir kuralımız var: Seth sürerken, radyo açılmıyor. Çünkü bir Dionne Warwick şarkısı çalmaya başlıyor ve Seth hüngür hüngür ağlıyor; koca koca Estinyl yaşları döküyor, Provera hıçkırıklarına boğuluyor. Dionne Warwick bir Burt Bacharach şarkısı söylerse arabayı sağa çekmek zorunda kalıyoruz, aksi takdirde trafik kazasına kurban gitmemiz işten bile değil.</p>

  <p>Seth’in bu şekilde gözyaşı dökmesi, kaş ve elmacık kemiklerinin altındaki keskin gölgelerin yerini şişkin bir yüze bırakması, elini gizlice tişörtünün altına sokup göğüs uçlarını çimdiklemesi ve ağzının bir karış açılıp, gözlerinin kayması; hepsi hormonlardan kaynaklanıyor. Birleşik östrojenler, Hamisid, estradiol, ethinyl estradiol; hepsi bir şekilde Seth’in diyet kolasına karışıyor. Her gün aldığı aşırı dozların karaciğerine zarar verme ihtimali var elbette. Onda şimdiden karaciğer bozukluğu, kanser veya kan pıhtılaşması olabilir, doktorsanız tromboz da diyebilirsiniz ama ben şansımı denemek istiyorum. Tabii sadece eğlence olsun diye. Göğüslerinin gelişimini izlemek için. Kızları mıknatıs gibi çeken maço yürüyüşünün nasıl yağa dönüştüğünü ve öğleden sonraları nasıl kestirdiğini görmek için. Bunların hepsi harika ama eğer ölürse kendime yeni ilgi alanları bulmam gerekir.</p>

  <p>Sür babam sür Seth “Televizyonun bizi bir şekilde Tanrılaştırdığını düşünmüyor musunuz?” diyor.</p>

  <p>Bu içebakış yeni. Seth’in sakalları azaldı. Testosteronlarını yutan anti-androjenlerden kaynaklanıyor olmalı. Su tutulmasını önemsemiyor. Karamsarlık. Aynadan gözünden bir damla yaş çıktığını ve yüzünden aşağı aktığını görüyorum.</p>

  <p>“Bu konuları bir tek ben mi dert ediyorum?” diyor Seth. “Bu arabada gerçek bir şey hissedebilen tek kişi ben miyim?”</p>

  <p>Brandy karton ciltli bir kitap okuyor. Brandy genellikle plastik cerrahların tastamam vajinalarla ilgili çok satan parlak broşürlerini okur; bu broşürler sidiğin aşağıya akmasını sağlamak için idrar yolunun konması gereken en mükemmel yeri gösteren renkli resimlerle doludur. Diğer resimler en kaliteli klitorise nasıl bir başlık konulacağını gösterir. Bunlar beş rakamlı, on, yirmi bin dolarlık, gerçeğinden bile iyi vajinalardır ve çoğu zaman Brandy bu resimleri bize gösterir.</p>

  <p><br /></p>

  <p id="indent" style="text-align: center;">* * *</p>

  <p><br /></p>

  <p id="indent">Üç hafta öncesine; Washington, Spokane’deki o büyük eve dönelim. South Hill’de banyo pencerelerinden Spokane manzarası görülen, granit bir South Hill şatosundaydık. Kahverengi şişelerdeki Percodanlara, cüzdanımın Percodanlara ayrılmış cebine boşaltıyordum. Brandy Alexander lavabonun altındaki dolapta temiz bir tırnak törpüsü ararken işte bu ciltli kitabı buldu.</p>

  <p>Artık diğer bütün tanrılar ve dişi tanrılar yeni bir ilahın gölgesinde kalmışlardı.</p>

  <p><br /></p>

  <p><br /></p>

  <p id="indent">Dikiz aynasından göğüslerime bakan Seth’e dönelim. “Televizyon bizi gerçekten Tanrılaştırıyor,” diyor.</p>

  <p>Bana tolerans ver.</p>

  <p>Flaş.</p>

  <p>Bana anlayış ver.</p>

  <p>Flaş.</p>

  <p>Yollarda benimle geçirdiği onca haftadan sonra bile Seth’in parlak, incinebilir mavi gözleri, gözlerime bakmaktan çekiniyor. Yeni arzu dolu içebakışını göz ardı edebiliyor. Ağızdan aldığı ilaçların yan etkileri gözlerde kendini göstermeye başladı bile; korneası kaya gibi sertleştiği için lensleri gözlerinden fırlıyor. Her sabah portakal suyuna karıştırılmış olan östrojenlerden kaynaklanıyor olsa gerek. Ama o bunların hepsini göz ardı edebiliyor.</p>

  <p>Öğlenleri içtiği buzlu çayın içindeki Androcurlerin etkisi olmalı ama asla farkına varmayacak. Beni yakalayamayacak.</p>

  <p>Brandy Alexander naylon çoraplı bacaklarını arabanın ön paneline uzatmış; yüce kraliçe, karton ciltli kitabını okumaya devam ediyor.</p>

  <p>“Gündüz yayınlanan dramaları izlersen,” diyor bana Seth, “herkesi kısa süreliğine ziyaret etmiş gibi olursun. Her kanalda ayrı bir hayat var ve neredeyse saat başı hayatlar değişiyor. Aynen internetteki canlı videolar gibi. Onlar farkında olmasa da, sen bütün dünyayı gözetleyebilirsin.”</p>

  <p>Brandy üç haftadır şu kitabı okuyor.</p>

  <p>“Televizyon, insanların hayatlarının en seksi bölümlerini bile gizlice izlemene müsaade ediyor,” diyor Seth. “Bu size bir şey ifade etmiyor mu?”</p>

  <p>Belki, ama eğer her gün 500 miligramlık minik projesteron alıyorsan tabii.</p>

  <p>Camın ardından birkaç dakikalık bir manzara geçiyor. Yalnızca ulu dağlar, sönmüş volkanlar, dışarıda her zaman bulabileceğiniz şeyler. Şu zamansız doğal doğa temaları. En ham halleriyle hammaddeler. İşlenmemiş. Islah edilmemiş nehirler. Bakımsız dağlar. Pislik. Çamurda yetişen bitkiler. Hava.</p>

  <p>“Ve eğer özgür iradeniz olduğuna gerçekten inanıyorsan, Tanrının bizi aslında kontrol edemeyeceğini de bilirsin,” diyor Seth. Seth ellerini direksiyondan kaldırarak derdini anlatmak için havada sallayıp duruyor. “Madem Tanrı bizi kontrol edemiyor,” diyor, “o halde, tek yaptığı bizi izlemek ve sıkılınca da kanalı değiştirmek.”</p>

  <p>Cennette bir yerlerde, Tanrının sörf yapması için canlı bir web sitesinde yer alıyorsunuz.</p>

  <p>Brandy kamera.</p>

  <p>Brandy’nin bilekten bağcıklı, yüksek ökçeli ayakkabıları döşemede, Brandy işaret parmağını yalıyor ve yavaşça sayfayı çeviriyor.</p>

  <p>İlkel insanların yaptığı tarih öncesinden kalma resimler ve çöpler vızıldayarak yanımızdan geçip gidiyor.</p>

  <p>“Söylemeye çalıştığım şey şu,” diyor Seth, “belki TV bizi Tanrı yerine koyuyordur. Ya da belki de bizler Tanrının televizyonuyuzdur.”</p>

  <p>Dağın çakıllı yamacında bazı geyik ve benzeri hayvanlar dört ayakları üzerinde zar zor yürüyorlar.</p>

  <p>“Ya da Noel Baba,” diyor Brandy kitabının gerisinden. “Noel Baba her şeyi görür.”</p>

  <p>“Noel Baba hikâye,” diyor Seth. “O sadece Tanrıya açılan bir kapı. Noel Baba diye biri yok.”</p>

  <p><br /></p>

  <p><br /></p>

  <p id="indent">Washington, Spokane’de ilaç avladığımız üç hafta öncesine; Brandy Alexander’ın ebeveyn yatak odasında devrilip kitap okumaya başladığı güne dönelim. Otuz iki Nembutal aldım. Yani cüzdanıma otuz iki tane Nembutal attım. Ben sattığım malı yemem. Brandy hâlâ kitap okuyordu. Tüm rujları elimin üstüne sürdüm, Brandy ise en büyük boy su yatağının ortasında milyon, milyon, milyonlarca delikli dantel yastıkların üzerinde hâlâ kıvrılmış vaziyetteydi. Hâlâ okuyordu.</p>

  <p>Çantama tarihi geçmiş birkaç estradiol ve Kurşuni renkte yarım bir ruj koydum. Emlakçı merdivenlerin başından yukarı seslendi; her şey yolunda mıydı?</p>

  <p><br /></p>

  <p id="indent" style="text-align: center;">* * *</p>

  <p><br /></p>

  <p id="indent">5 numaralı karayolunda ilerleyen bize ve yanından geçtiğimiz bir tabelaya dönelim.</p>

  <p>Temiz Yemek ve Aileye Uygun Fiyatlar Karver Stage Mola Kafeteryasında</p>

  <p><br /></p>

  <p><br /></p>

  <p id="indent">Spokane’de Yanan Yaban Mersini, Gül Kurusu veya Patlıcan Moru Düşler olmamasına dönelim.</p>

  <p>Emlakçı iki ayağımızı bir pabuca sokmak istemiyordu ama bilmemiz gereken başka bir şey olup olmadığını soruyordu merdivenlerin başından. Herhangi bir konuda sormak istediğimiz bir şey var mıydı?</p>

  <p>Kafamı ebeveyn yatak odasına daldırdım, su yatağını örten beyaz örtünün üzerinde soluk alıp vermekle beraber ölü gibi yatan Brandy Alexander kitap okuyordu.</p>

  <p>Ah, incilerle süslü etek ucunun lila rengi sateni.</p>

  <p>Ah, topaz fasetalı floşlarla süslü, kat kat kehribar rengi kaşmir.</p>

  <p>Ah, hareket özgürlüğü olan kaygan telin üzerine oturtulmuş vizon bolero.</p>

  <p>Gitmemiz gerekiyordu.</p>

  <p>Brandy karton ciltli kitabını açık olarak, füze gibi dimdik duran memelerinin üzerine bırakmıştı. Gül Kurusu yüzü kumral saç ve delikli dantelden süs yastıklarının içinde duruyordu; patlıcan moru gözlerde, aşırı dozda Thorazine alınmışçasına fal taşı gibi açılmış bir ifade vardı.</p>

  <p>Öncelikle hangi ilacı aldığını bilmek istiyorum.</p>

  <p>Kitabın kapağında sarışın bir pilicin resmi vardı. Kürdan gibi inceydi. Tatlı ve zarif bir tebessüm vardı yüzünde. Pilicin saçları, Sarı Kasırga’nın uydudan çekilmiş fotoğrafı gibi yüzünün batı yakasına dağılmıştı. Uzun kirpikleri ve Riverdale lisesindeki Betty, Veronica ve diğer tüm Archie kızlarınınki gibi sürmeli, büyük gözleriyle Yunan dişi tanrılarına benziyordu. Kollarına ve boynuna beyaz inciler dolanmıştı. Elmas olması muhtemel taşlar orasında, burasında parıldıyordu.</p>

  <p>Kapakta <i>Miss Rona</i> yazıyordu.</p>

  <p>Brandy Alexander bilekten bağcıklı ayakkabılarıyla su yatağının beyaz örtüsüne çamur bulaştırmıştı; ve Brandy, “Gerçek Tanrının kim olduğunu buldum,” dedi.</p>

  <p>Emlakçının içeri dalmasına on saniye vardı.</p>

  <p><br /></p>

  <p><br /></p>

  <p id="indent">Yanımızdan bulanık bir şekilde geçip giden bütün doğa mucizelerine; tavşan, sincap ve şelalelere dönelim. En kötüsü de bu. Sincaplar yeraltında gizli mağaralar kazıyorlar. Kuşlar yuvalara yuva yapıyor. Seth dikiz aynasından bana bakarak “Prenses B. A. Tanrıdır,” diyor.</p>

  <p><br /></p>

  <p><br /></p>

  <p id="indent">Spokane’deki emlakçının merdivenlerin başından bağırdığı ana dönelim. Granit şatonun sahipleri garajın önündeki yoldan eve doğru ilerliyorlardı.</p>

  <p>Spokane su yatağında gözleri fal taşı gibi açılmış ve zorlukla nefes alan Brandy Alexander “Rona Barrett. Yeni Yüce Varlığım Rona Barrett’tir,” dedi.</p>

  <p><br /></p>

  <p id="indent" style="text-align: center;">* * *</p>

  <p><br /></p>

  <p id="indent">Town Car modeli Lincoln’de “Rona Barrett Tanrıdır,” diyen Brandy’ye dönelim.</p>

  <p>Dört bir yanımızdaki erozyon ve böcekler, insanları ve çevre kirliliğini umursamadan dünyayı kemiriyorlar. Siz isteseniz de, istemeseniz de her şey biyolojik olarak ayrışıyor. Seth’in ikindi atıştırması için cüzdanımda yeterince spironolakton olup olmadığını kontrol ediyorum. Yanımızdan başka bir tabela geçiyor:</p>

  <p>Lezzetli Sihirli Kepek - Ağzınıza İyi Bir Şey Koyun</p>

  <p>“Otobiyografisinde,” diyerek kanıtlara başlıyor Brandy Alexander, “düzenlemesi California, Los Angeles, Sunset Bulvarı’nda bulunan Nash Yayımcılık şirketi tarafından yapılan ve Bantam Books tarafından yayımlanan <i>Miss Rona’da...</i>”, Brandy yeni-araba-kokusundan derin bir nefes çekiyor, “...baskı tarihi 1974, Bayan Rona bize... Bayan Rona bize koca burunlu ve gizemli bir kas hastalığı olan Queensli şişko bir Musevi kızı olarak dünyaya geldiğini anlatıyor.”</p>

  <p>Brandy “Bu küçük, esmer, şişko, kendini sarışın bir süper star olarak yeniden yaratıyor ve ünlü bir seks sembolü, penisini Rona’nın şeyine bir milim sokabilmek için ona yalvarıyor,” diyor.</p>

  <p>İçimizde anadilini konuşabilen bir kişi bile kalmadı.</p>

  <p>Bir tabela daha:</p>

  <p>Önümüzdeki Pazar, Tooter’ın Buzlu Sütü için Çığlık Atın!</p>

  <p>“Bu kadının başından şunlar geçmiş,” diyor Brandy. “İşte, tam burada, yüz yirmi beşinci sayfada az daha kendi kanında boğuluyordu! Rona burun ameliyatından henüz çıkmış. Bir hikâye için sadece elli papel kazanıyor ama burun ameliyatı için bin dolar biriktiriyor! Bu onun ilk mucizesi. Sonuç olarak Rona burun ameliyatı sonrası kafası mumya gibi sargılı vaziyette hastanede yatarken bir arkadaşı geliyor ve Hollywood’un kendisi için lezbiyen dediğini söylüyor. Bayan Rona ve lezbiyenlik! Bu tabii ki doğru değil. Kadın bir dişi tanrı, o yüzden çığlık atıyor, durmadan çığlık atıyor, ta ki boğazındaki arter patlayana dek.”</p>

  <p>Tekrar gözyaşlarına boğulan Seth “Tanrım sana şükürler olsun,” diyor.</p>

  <p>“Ve burada,” derken Brandy koca işaret parmağını yalıyor ve birkaç sayfa daha çeviriyor, “iki yüz yirmi ikinci sayfada Rona on bir yaşındaki çelimsiz sevgilisi tarafından tekrar reddediliyor. Haftalardır öksürdüğü için bir avuç dolusu ilaç yutuyor ve yarı komada, ölmek üzereyken bulunuyor. Hatta ambulans...”</p>

  <p>“Tanrı korusun,” diyor Seth.</p>

  <p>Bir sürü yerel bitki, canı nerede isterse orada bitmiş.</p>

  <p>“Seth, tatlım,” diyor Brandy. “Sözümü kesme.” Kurşuni dudakları “Hatta ambulans şoförü Bayan Rona’mızın hastaneye varamadan öleceğini düşünmüş,” diyor.</p>

  <p>Şeyde; bilirsiniz işte gökyüzünde, su buharından meydana gelen bulutlar var.</p>

  <p>Brandy “Seth, <i>şimdi,</i>” diyor.</p>

  <p>Ve Seth “Yarabbi şükür!” diyor.</p>

  <p>Yanımızdan geçip giden yabani papatyalar ve Castillejalar, değişik bir yaşam formunun tenasül uzuvlarından başka bir şey değiller.</p>

  <p>Ve Seth “Sonuç olarak ne diyorsun?” diye soruyor.</p>

  <p>“1974 basımı <i>Miss Rona</i> kitabında,” diyor Brandy, “dokuz yaşındayken göğüsleri kocaman olan ve onları makasla kesmek isteyen Rona Barrett kitabın önsözünde, parlayan ve titreşen tüm yaşamsal organları kesilen, bilirsiniz işte karaciğer, bağırsak gibi, şu hayvanı andırdığını anlatıyor. Her organı kanıyor ve nabız gibi atıyormuş -bu tür görüntüler işte. Her neyse, birinin gelip kendisini dikmesini bekleyebilirmiş ama kimsenin gelmeyeceğini biliyormuş. Bir iğne ve iplik alıp kendi kendini dikmiş.”</p>

  <p>“İğrenç,” diyor Seth.</p>

  <p>“Bayan Rona hiçbir şeyin iğrenç olmadığını söyler,” diyor Brandy. “Bayan Rona gerçek mutluluğu bulmanın tek yolu, bütün bedeninizi keserek açma riskini göze almaktır, der.”</p>

  <p>Kendi işine dalmış, yerel bir küçük kuş sürüsü takıntılı vaziyette yiyecek arıyor, bulduklarını da ağızlarıyla taşıyor.</p>

  <p>Brandy beni görene dek dikiz aynasını çeviriyor ve “Bubba-Joan, tatlım?” diyor.</p>

  <p>Yerel kuşların çevreden topladıkları malzemeleri kullanarak kendi yuvalarını kendilerinin yaptıkları çok açık. Küçük dal ve yapraklar üst üste yığılmış.</p>

  <p>“Bubba-Joan,” diyor Brandy Alexander. “Neden bize bir hikâye anlatmıyorsun?”</p>

  <p>Seth “Prensesin Missoula’da şaşırıp altın varağa sarılı Nebalino fitillerini badem ezmesi sanarak yediği günü hatırlıyor musun? Yarı baygın vaziyette ölümden döndüğün kendi hikâyelerini anlatsana,” diyor.</p>

  <p>Çam ağaçları kozalak üretiyor. Sincaplar ve diğer tüm memeliler bütün gün seks yapmak için uğraşıyorlar. Ya da doğurabilmek için. Ya da bebeklerini yiyorlar.</p>

  <p>Brandy “Seth, tatlım?” diyor.</p>

  <p>“Efendim, anne?”</p>

  <p>Ak tepeli kartalların yavrularını beslemeleri kesinlikle bulimia gibi görünüyor.</p>

  <p>Brandy “Niçin karşılaştığın her canlıyı iğfal etmek zorunda hissediyorsun kendini?” diye soruyor.</p>

  <p>Bir başka tabela:</p>

  <p>Lezzetli ve Tatlı Tavuk Kanadı için Durmanız Gereken Ocak Başı Nubby’nin Yeridir</p>

  <p>Bir başka tabela:</p>

  <p>Mandıra Lokması - Az Yağlı Gerçek Peynirle Tatlandırılmış Çiklet</p>

  <p>Seth kıkırdıyor. Seth’in yüzü kızarıyor ve parmağını saçına doluyor. “Cinsi sapıkmışım gibi konuşuyorsun,” diyor.</p>

  <p>İnsaf eyle. Onun yanındayken kendimi aşırı sevici hissediyorum.</p>

  <p>“Ah bebeğim,” diyor Brandy, “sen kiminle birlikte olduğunu unutuyorsun galiba. Keşke ben de unutabilsem,” diyor.</p>

  <p>Seth dikiz aynasından göğüslerime bakıp “İnsanlara hafta sonu tatilinde ne yaptıklarını sormamızın tek nedeni, kendi hafta sonu tatilimizi anlatma isteğimiz,” diyor.</p>

  <p>Önümüzdeki günlerde mikronize projesteronların dozunu arttırırsam, sanırım Seth’in memeleri şişe şişe patlayacak. İzlemek istediğim diğer yan etkiler ise şöyle; mide bulantısı, kusma, sarılık, migren, karın ağrısı ve baş dönmesi. Kesin zehirlenme seviyesini hatırlamaya çalışıyor olabilirsiniz ama kendinizi yormayın.</p>

  <p>Yanından geçtiğimiz tabelada “Seattle 130 mil” yazıyor.</p>

  <p>“Haydi, şu parlayan, titreyen iç organları görelim Bubba-Joan,” diyor Brandy Alexander; hepimizin tanrısı ve annesi emrediyor.</p>

  <p>“Bize başından geçen iğrenç bir olayı anlat.”</p>

  <p>“Kendini kes ve aç. Dik ve kapat,” diyor ve arkada oturmakta olan bendenize bir reçete bloknotu ile Patlıcan Moru Düşler kaş kalemi uzatıyor.</p>
</body>
</html>
