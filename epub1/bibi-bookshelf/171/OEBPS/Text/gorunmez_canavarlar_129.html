<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>29</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>29</h1>

  <p id="indent">Ellis’i hiçbir yerde bulamayan Brandy’yle bana geçelim. Evie ve diğer tüm Teksaslı Cottrell’ler de damatlarını bulamıyorlar ve herkes sinirden gülmeye başlıyor. Acaba damat hangi nedimeyle kaçtı, herkes bunu öğrenmek istiyor. Ha, ha.</p>

  <p>Brandy’yi kapıya doğru çekiştiriyorum ama beni susturuyor. Ellis ve damat aynı anda kayıp... yüzlerce Teksaslı su gibi içki içiyor... komik gelin koca gelinliğinin içinde geziniyor... Brandy şu anda bu eğlenceyi kaçırmak istemiyor.</p>

  <p>Kilerden resmi geçit töreni adımlarıyla çıkan Evie’ye geçelim, yumruklarını sıkmış, duvağıyla saçları da arkasından uçuşuyor. Evie, göt yalayan ibne koca adayını bir dönem herkesin eski erkek arkadaşı olan adamla kilerde anal seks yaparken yakaladığını söylüyor.</p>

  <p>Ah Ellis, ah.</p>

  <p>Tüm porno dergilerini ve anal, oral, anüs yalama, yumruk seksi ve meni yutmayla ilgili tüm detayları hatırlıyorum. Kendi şeyinizi emmeye çalışırken hastanelik olabilirsiniz.</p>

  <p>Ah, bu göz kamaştırıcı.</p>

  <p>Elbette Evie’nin tüm bu olanlara cevabı, eteklerini havaya kaldırıp tüfeğini almak için üst kata koşmak oluyor ama artık yatak odası Chanel Number Five parfümüne bulanmış alevden duvarlardan ibaret olduğu için Evie resmi geçit törenini bu yangının tam göbeğinde yapmak zorunda kalıyor. Herkes cep telefonlarından 91l’i arıyor. Hiç kimse kilere girip neler olup bittiğine bakmaya cesaret edemiyor. İçeride olabilecekleri bilmek istemiyorlar.</p>

  <p>Anladığım kadarıyla Teksaslılar korkunç ev yangınları konusunda, anal seks konusunda olduğundan çok daha rahatlar.</p>

  <p>Aklıma ailem geliyor. Dışkı bağımlılığı ve su sporları. Sado ve mazoşizm.</p>

  <p>Evie’nin yanarak ölmesini beklerken tüm davetliler yeni bir içki alıp merdivenlerin son bulduğu girişte dikilmeye başlıyorlar. Kilerden kıça şaplak sesi geliyor. Önce elinize tükürmenizi gerektiren acı veren bir ses.</p>

  <p>Brandy, sosyal açıdan uygunsuz olan Brandy kahkahayı patlatıyor. Brandy Kurşuni dudağının kenarıyla “Bu gerçekten çok eğlenceli olacak,” diyor. “Ellis’in içtiği son içkiye Bilax müshil hapı atmıştım.”</p>

  <p>Ah Ellis, ah.</p>

  <p>Ortalık böyle karışmışken, o kahkahayı atmasa Brandy yutabilirdi.</p>

  <p>Ama o anda Evie’nin alevlerin içinden çıkarak merdivenlerin başında dikildiğini görüyoruz. Elinde bir tüfek, gelinliğinden geriye sadece çelik teller, saçındaki çiçeklerden geriye sadece tel iskeletler kalmış, saçları yanmış ve Evie merdivenlerden ağır ağır inerken elindeki tüfeği Brandy Alexander’a doğrultuyor.</p>

  <p>Herkes üzerinde teller ve küllerden başka bir şey olmayan ve cinsiyet değiştirdiği için kum saati gibi görünen vücuduna ter ve is bulaşmış olan Evelyn Cottrell’i izliyor ve Evie “Sen!” diye bağırıyor.</p>

  <p>Namlunun ucundaki Brandy Alexander’a “Başıma yine aynı işi açtın. Yine yangın çıkardın!” diye haykırıyor.</p>

  <p>Ağır ağır merdivenlerden iniyor.</p>

  <p>Elindeki silahla Evie “Sıkı dost olduğumuzu sanmıştım,” diyor. “Evet, erkek arkadaşınla yattım ama <i>yatmayan mı kaldı?</i>” diyor.</p>

  <p>Ağır ağır iniyor merdivenlerden.</p>

  <p>“En güzel olmak bile yetmiyor sana,” diyor Evie. “Çoğu insan senin kadar güzel görünseydi, hayatının geri kalanını suda yüzerek geçirirdi.”</p>

  <p>Ağır ağır iniyor.</p>

  <p>“Ama ne mümkün?” diyor Evie. “Senin herkesi yok etmen gerekiyor.”</p>

  <p>İkinci kattaki yangın girişteki duvar kâğıtlarına sıçrıyor ve davetliler hediyeleriyle çantalarını kaptıkları gibi ellerindeki hediye olarak getirdikleri kristal ve gümüşlerle kapı dışarı atıyorlar kendilerini.</p>

  <p>Kilerden kıça şaplak sesi duyuluyor.</p>

  <p>Evie “İçerdekiler, yeter artık!” diye bağırıyor. Ve Brandy’ye dönerek “Belki birkaç yılımı hapishanede geçirmek zorunda kalacağım ama en azından cehennemi benden çok önce boylamış olacaksın!” diyor.</p>

  <p>Tüfeğin horozunu kaldırıyor.</p>

  <p>Yangın duvarlardan aşağıya inmeye başlıyor.</p>

  <p>Ellis “Ah, Tanrım, evet,” diye bağırıyor. “Ah, Tanrım, geliyorum!”</p>

  <p>Brandy gülmeyi kesiyor. Her zamankinden çok daha büyük ve şirin, muhteşem ve canı sıkılmış görünen Brandy Alexander sanki her şey bir şakaymışçasına dev gibi elini kaldırıp saatine bakıyor.</p>

  <p>Ve ailemin tek çocuğu olmam an meselesi.</p>

  <p>Ve işte tam bu anda her şeyi durdurabilirim. Peçemi açıp gerçeği söyleyebilir, hayat kurtarabilirim. Ben, benim. Brandy masum, diyebilirim. İşte bu benim ikinci fırsatım. Yıllar önce yatak odamın penceresini açıp Shane’i içeri alabilirdim. Shane’in başına gelen olayın kaza olmadığını söylemek için polisi defalarca kez aramayabilirdim. Ama beni engelleyen nokta, Shane’in elbiselerimi yakmış olması. Shane’in sakat kalmasının ilgi odağı olmasına sebep olmuş olması. Ve eğer şimdi peçemi açarsam, sıradan bir canavar olurum, en kötü ihtimalle sakat kalmış bir kurban olurum. Sadece göründüğüm gibi olurum. Sadece gerçeği, gerçeğin tamamını ve gerçekten başka hiçbir şeyi söylememiş olurum. Dürüstlük Brandy Alexander gezegenindeki en sıkıcı şeydir.</p>

  <p>Ve. Evie nişan alıyor.</p>

  <p>Ellis kilerden “Evet!” diye bağırıyor. “Evet, haydi devam et koca adam! Haydi durma! Boşal!”</p>

  <p>Evie gözlerini kısarak namlunun ucuna bakıyor.</p>

  <p>“Şimdi!” diye bağırıyor Ellis. “Haydi ağzıma boşal!”</p>

  <p>Brandy gülümsüyor.</p>

  <p>Ve ben hiçbir şey yapmıyorum.</p>

  <p>Ve Evie, Brandy Alexander’ı tam kalbinin ortasından vuruyor.</p>
</body>
</html>
