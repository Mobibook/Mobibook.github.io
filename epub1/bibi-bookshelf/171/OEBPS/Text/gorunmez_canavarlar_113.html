<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>13</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>13</h1>

  <p id="indent">Evie’nin evinde Seth Thomas’ı beni öldürmeye çalışırken yakaladığım gece yarısına dönelim.</p>

  <p>Çenem olmadan yüzümün görüntüsü şöyle: Boğazımın sonunda bir delik var ve o delikten dilim sarkıyor. Deliğin etrafındaki deri dokusu tamamen yara bere içinde: Pasta yeme yarışmasında şansına kirazlı pay düşen biri nasıl görünürse, aynen öyle koyu kırmızı ve parlak şişlikler var. Dilimi aşağı sarkıttığımda, yengeç eti gibi pembe ve pürüzsüz damağım görünüyor ve damağımdan aşağıya ise üst dişlerimden geriye kalan at nalı şeklindeki beyaz diş omuru sarkıyor. Peçe takılacak zaman vardır, takılmayacak zaman vardır. Bunların dışında, gecenin bir yarısı Evie’nin büyük evine zorla giren Seth Thomas’la karşılaştığımda muhteşem görünüyorum.</p>

  <p>Seth’in gördüğü, Evie’nin bir parçası verev, yavru ağzı renginde saten ve dantelli sabahlığıyla Evie’nin büyük dönen merdivenlerinden inen benim. Evie’nin aynı pembe renkteki bornozu, hindileri gizleyen selofanlar gibi, eski Zsa Zsa Gabor numarasıyla beni gizliyor. Bornozun manşetlerinde ve önünde, ayağımdaki yüksek ökçeli terliklerdeki tüylerle uyumlu olan yavru ağzı renginde devekuşu tüyleri var.</p>

  <p>Seth, elinde Evie’nin en sevdiği kırk santimlik et kesme bıçağıyla Evie’nin merdivenlerinin başında donakalıyor. Kafasında, Evie’nin ağı emniyetli, külotlu çoraplarından biri var. Evie’nin çorabının hijyenik pamuklu ağı, Seth’in yüzünün tam ortasına denk gelmiş. Çorabın bacakları, cocker spaniel cinsi köpeklerin kulaklarının önden görünüşü gibi kafasının iki yanından sarkıyor ve üzerindeki kamuflajla değişik bir tarz oluşturmuş.</p>

  <p>Ve ben de ayrı bir görüntü çiziyorum. Et kesme bıçağının ucuna doğru yavaş yavaş iniyorum, Vegas’taki büyük revülerde bir adım atıp sonra duran, sonra bir adım daha atan gösteri kızları gibi.</p>

  <p>Ah, öyle müthiş görünüyorum ki. Öyle bir seks objesiyim ki.</p>

  <p>Seth karşımda duruyor, bana bakıyor, bir an duraksıyor, hayatında ilk kez korkuyor, çünkü elimde Evie’nin tüfeği var. Dipçik omzumda, namlu ise önümde ellerimin arasında uzanıyor. Namlunun ucu doğrudan Evie Cottrell’in pamuklu ağına doğrultulmuş.</p>

  <p>Evie’nin sahanlığında sadece Seth ve ben varız, Evie’nin konik pencere camının kırıkları kapının etrafına saçılmış ve Evie’nin Avusturya malı kristal avizesi öyle çok parlıyor ki, eve mücevher takılmış gibi görünüyor. Sahanlıkta, Fransız tarzı beyaz ve yaldızlı, küçük bir yazı masasından başka bir mobilya yok.</p>

  <p>Fransız tarzı küçük yazı masasının üzerinde, ahizesi altın bir saksafon kadar büyük ve fildişinden yapılma kutunun üzerindeki altın beşiğe yerleştirilen bir tres oh-la-la telefon var. Tuşların bulunduğu dairenin ortasında akik bir kakma var. Evie kesin bunun çok şık olduğunu düşünmüştür.</p>

  <p>Bıçağı önünde tutan Seth “Canını yakmayacağım,” diyor.</p>

  <p>Merdivenlerden adım adım yavaşça inmeye devam ediyorum.</p>

  <p>Seth “Burada kimsenin ölmesine izin vermeyelim, tamam mı?” diyor.</p>

  <p>Ben bunu kesinlikle daha önce yaşamıştım.</p>

  <p>Manus Kelley de orgazm olup olmadığımı aynen böyle sorardı. Bu kelimelerle değil tabii, ama sesi aynı.</p>

  <p>Seth, Evie’nin çorap ağının gerisinden “Evie’yle sadece yattım,” diyor.</p>

  <p>İşte bunu da daha önce yaşamıştım.</p>

  <p><i>Tekne gezisine çıkalım mı?</i> Kesinlikle aynı ses.</p>

  <p>Seth bıçağı yere atıyor ve bıçak doğruca Seth’in asker botunun yanına, bıçağı hedefe saplama oyununda olduğu gibi Evie’nin parke döşemesine saplanıyor. Seth “Eğer Evie sana seni benim vurduğumu söylediyse, bu kesinlikle yalan,” diyor.</p>

  <p>Telefonun yanındaki masada not almak için bir not defteri ve kalem duruyor.</p>

  <p>Seth “Hastanede olduğunu duyduğum anda, bunu yapanın Evie olduğunu biliyordum,” diyor.</p>

  <p>Tüfeği tek kolumla dengeleyerek, deftere “kafandaki çorabı çıkar” yazıyorum.</p>

  <p>“Yani beni öldüremezsin,” diyor Seth. Ve kafasındaki çorabın bel kısmını çekiştiriyor. “Evie’nin seni vurmasının tek sebebi benim.”</p>

  <p>Seth’e doğru son adımları da yavaş yavaş attıktan sonra tüfeğin namlusunun ucunu çorabın beline takıp çıkarıyorum ve Seth’in kare çeneli suratı ortaya çıkıyor. Vancouver, British Columbia’da Alfa Romeo olan Seth. Önceden Nash Rambler, ondan önce Bergdorf Goodman, ondan önce Neiman Marcus, ondan önce Saks Fifth Avenue, ondan önce de Christian Dior olan Alfa Romeo.</p>

  <p>Seth Thomas, ki çok zaman önce adı Manus Kelley’di, çok zaman önce reklam filmindeki nişanlımdı. Bunu şu dakikaya kadar söylememiş olmamın sebebi, ilk keşfettiğimde hissettiğim duyguları sizin de hissetmenizi istememdendir. Kalbimde hissettiklerim. Nişanlım beni öldürmek istiyordu. Bu denli göt olmasına rağmen o zamanlar Manus’u seviyordum. Seth’i hâlâ seviyorum. Kalbime bir bıçak saplanmış gibi hissediyordum; ve başımdan geçen tüm olaylara rağmen hâlâ incitilmek için sonsuz ve engellenemez bir potansiyelim olduğunu keşfetmiştim.</p>

  <p>İşte o geceden sonra yola birlikte çıktık ve Manus Kelley günün birinde Seth Thomas oldu. Santa Barbara ve San Francisco ve Los Angeles ve Reno ve Boise ve Salt Lake City şehirleri arasında Manus başka adamları oynadı. O geceyle, Seattle’daki bir yatakta yatarken hâlâ onu seviyor olduğum şu an arasında Seth, Lance Corporal ve Chase Manhattan oldu. Dow Corning, Herald Tribune ve Mors Alfabesi oldu.</p>

  <p>Brandy’nin deyimiyle Brandy Alexander Şahit Reenkarnasyon Projesi’nin tüm unvanları.</p>

  <p>İsimleri farklıydı ama tüm bu adamlar Manus Beni Öldürmeye Çalıştı’dan yola çıkmıştı.</p>

  <p>Farklı adamlar ama hepsinde de o güzel özel dedektif bakışı var. Aynı güçlü mavi gözler. Ateş etme-Tekne gezintisine çıkalım -aynı ses. Farklı saç kesimleri var ama saçları yine aynı siyah ve seksi saçlar.</p>

  <p>Seth Thomas, Manus’tur. Manus, beni Evie’yle aldattı ama onu hâlâ o kadar çok seviyorum ki elime geçen tüm birleşik östrojenleri yemeğine karıştırıyorum. Öyle çok seviyorum ki, onu yok etmek için elimden geleni yapıyorum.</p>

  <p>Neden sonra artık akıllanmış olabileceğimi düşünüyorsunuz değil mi? Bin altı yüz üniversite kredisinden sonra. Akıllanmış olmalıyım. Şimdiye kadar doktor çıkabilirdim.</p>

  <p>Üzgünüm anne. Üzgünüm Tanrım.</p>

  <p><br /></p>

  <p><br /></p>

  <p id="indent">Evie’nin altın saksafon görünümlü telefonlarından birinin ahizesini kulağına yerleştirmeye çalışırken, kendini sadece salak gibi hisseden bana dönelim. Münasebetsiz kraliçe Brandy Alexander’ın numarası altın rehberde kayıtlı değil. Tek bildiğim şehirdeki Congress Oteli’nin köşe süitinde üç oda arkadaşıyla birlikte kaldığı:</p>

  <p>Kitty Litter.</p>

  <p>Sofonda Peters.</p>

  <p>Ve şen Vivienne VaVane.</p>

  <p>Kaliteli ve ihtişamlı kraliçeye tapan ama dolapta biraz daha fazla yere sahip olmak için birbirlerini öldürebilecek olan üç travesti, nam-ı diğer Rhea kardeşler. Brandy kraliçesi bana o kadarını anlatmıştı.</p>

  <p>Şu anda Brandy’yle konuşmam gerekirken, ailemi arıyorum. Bu arada katil nişanlımı pardösü dolabına kilitledim ve onu içeri tıkmak için dolabın kapağını açtığımda, üç beden genişlemiş olan başka giysilerimin orada durduğunu gördüm. Kazancımı son kuruşuna kadar bu elbiselere yatırmıştım. Ve bunu gördükten sonra birini aramak zorundayım.</p>

  <p>Birçok sebepten dolayı yatağa girip uyumamın imkânı yok. O yüzden ailemi arıyorum; hat dağlar ve çöller aşıyor ve babam cevap veriyor. Çene kemiği olmadan söylenmesi imkânsız olan sessiz harfleri kullanmamaya çalışarak, en vantrilok sesimle “Gflerb sorlfd kortk, erd sairk. Srd. Erd, korts derk sairk? Kirdo!” diyorum.</p>

  <p>Ve artık telefonun dostum olmadığını anlıyorum.</p>

  <p>Babam “Lütfen kapatmayın. Eşimi çağırayım,” diyor.</p>

  <p>Ahizeyi ağzından uzaklaştırarak, “Leslie, uyan. Sonunda öfkeli biri tarafından saldırıya uğruyoruz işte,” diyor.</p>

  <p>Sesi geriden gelen annem “Onlarla muhatap olma. Sadece vefat eden homoseksüel oğlumuzu çok sevdiğimizi ve ona değer verdiğimizi söyle,” diyor.</p>

  <p>Vakit gece yarısı. Yatakta olmalılar.</p>

  <p>“Lot. Ordilj,” diyorum. “Serta iş ka alt. Serta iş ka alt!”</p>

  <p>Sesi uzaklaşırken babam “Al şunu Leslie,” diyor, “Onlara derslerini sen ver.”</p>

  <p>Altın saksafon ahize çok ağır ve sahnelere yakışır görüntüde; sanki bu telefon görüşmesinin daha fazla drama ihtiyacı varmış gibi. Seth geriden, pardösü dolabından avazı çıktığı kadar bağırıyor: “Lütfen. Evie’yle konuşmadan polis çağırma.”</p>

  <p>Sonra telefonun diğer ucundan annemin “Alo,” diyen sesi geliyor.</p>

  <p>“Dünya çok büyük, hepimiz birbirimizi sevebiliriz,” diyor annem. “Tanrının yüreğinde tüm çocukları için yer vardır. İster gay olsun, ister lezbiyen, biseksüel veya dönme. Anal seks yapmaları, birbirlerine âşık olmalarını engellemez ki.”</p>

  <p>Annem “Sizlerin çok fazla incindiğinizi duydum. Bu konularda size yardımcı olmak isterim,” diyor.</p>

  <p>Seth “Seni öldürmeyecektim. Buraya sadece sana yaptıklarından dolayı Evie’yle yüzleşmeye geldim. Sadece kendimi korumaya çalışıyordum,” diye bağırıyor.</p>

  <p>Telefonda, buradan iki saat uzaklıkta, bir sifon sesi duyuluyor ve ardından da babam “Hâlâ konuşuyor musun o delilerle?” diye soruyor.</p>

  <p>Ve annem “Öyle heyecanlı ki! Sanırım içlerinden bir tanesi bizi öldürmek istediğini söyledi,” diyor.</p>

  <p>Ve Seth “Seni vuran kişi kesinlikle Evie’dir,” diye bağırıyor.</p>

  <p>Sonra telefonu babam alıyor ve öyle yüksek sesle bağırıyor ki telefonu kulağımdan uzaklaştırmak zorunda kalıyorum; babam “Ölmüş olması gereken kişi sensin,” diye bağırıyor. “Oğlumu siz öldürdünüz, Allah’ın belası sapıklar,” diyor.</p>

  <p>Ve Seth “Evie’yle sadece seks yaptım,” diye bağırıyor.</p>

  <p>Odada olmasam da olurmuş yani, hatta telefonu Seth’e bile verebilirim.</p>

  <p>Seth “Seni uykunda bıçaklayabileceğimi aklına bile getirme,” diye bağırıyor.</p>

  <p>Ve babam telefondan “Sıkıysa deneyin bayım. Burada bir silahım var ve gece gündüz dolu olarak yanımda tutuyorum,” diye bağırıyor. “Bize zarar vermeye çalışmanızdan illallah geldi,” diyor. “Ölü gay bir oğlumuz olduğu için kendimizle gurur duyuyoruz,” diyor.</p>

  <p>Ve Seth “Lütfen telefonu kapat,” diye bağırıyor.</p>

  <p>Ve ben de “Aht! Oahk!” diye lafa giriyorum.</p>

  <p>Ama babam telefonu kapatıyor.</p>

  <p>Beni kurtarabilecek olan kişilerin sayısı böylelikle bire düşüyor; yani kendim. En yakın arkadaşım olmaz. Ya da eski erkek arkadaşım. Doktorlar veya hemşireler de olmaz. Belki polis olabilir ama henüz sırası değil. Bu pisliği düzenli ve yasal bir pakete sokmanın ve yarım hayatıma devam etmenin sırası değil. Sonsuza dek gizemli ve görünmez ve parçaları birleştirmeye çalışan hayatıma.</p>

  <p>Şu anda her şey karmakarışık ve havada ama benim onları düzeltmeye niyetim yok. O an itibariyle rahatlama alanım genişliyordu. Dram eşiğim patlama noktasına gelmişti. Artık sınırları zorlamanın zamanı gelmişti. Her şeyi yapabilirmişim gibi geliyordu ve bu daha başlangıçtı.</p>

  <p>Silahım doluydu ve ilk rehinem de yanımdaydı.</p>
</body>
</html>
