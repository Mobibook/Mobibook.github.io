<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ege0.5.css" type="text/css" rel="stylesheet"/>
</head>

<body>
  <h2 title="10.İncelik">10</h2>

  <p class="baslik2">İNCELİK</p>

  <p>Dink, Wiggin’in tepsiyi taşımakta zorlandığını gördü ve ortada tuhaf bir durum olduğunu anladı. Tuhaf olan sadece yemek tepsisini tıka basa doldurmuş olması değildi. Yemeği kimin için aldığı çok önemli değildi- Wiggin’in acı çektiği ortadaydı ve önemli olan da buydu. Dink onun yanındaki sandalyeyi çekip oturdu ve Wiggin gelir gelmez, "Ne oldu?" diye sordu.</p>

  <p>"Zeck’e yemek aldım," dedi Wiggin.</p>

  <p>"Ben sana ne oldu diye sordum," dedi Dink.</p>

  <p>"Ne mi oldu?" diye sordu Wiggin, sesi oldukça masumdu ama Dink’in gözlerine bakan alev alev gözleri ona bu işe karışmamasını söylüyordu.</p>

  <p>"Keyfin bilir," dedi Dink. Ardından da masada oturan diğerleriyle konuşmaya başladı ama gözü Wiggin’in üzerindeydi. Wiggin sadece yemeğini yiyor, konuşmuyordu ama nefes alıp verirken zorlandığı belliydi. Göğsünde bir sakatlık vardı belki de. Kaburgası filan mı kırılmıştı? Yok, o kadar ciddi bir şey değildi. Ayrıca yürürken de topallamıştı. Göstermemeye çalışmıştı ama tek ayağına basarak yürümüştü. Ve Zeck’e yemek almıştı. Belki de kavga etmişlerdi. Pasifist ve dahi? Birbirleriyle kavga etsin? Bu aptalca bir fikirdi. İyi de başka ne yaşanmış olabilirdi ki? Wiggin kadar ufak tefek birine, bir pasifistten başka kim saldırabilirdi ki?</p>

  <p>Zeck geldiğinden askerlerin çoğu yemeğini bitirip gitmişti. Yemekhane neredeyse kapanmak üzereydi. Wiggin onu görünce, el sallayıp, yanına çağırdı. Göğsündeki ağrıdan dolayı kolunu kaldırmakta bile zorlanıyordu.</p>

  <p>Zeck yanına geldi. "Sana da yemek aldım," dedi Wiggin, ve sandalyelerden birini Zeck’in oturması için çekti.</p>

  <p>Diğer çocuklar Zeck’in oraya oturması ihtimaline karşı kalkıp, gitmeye hazırlanıyorlardı.</p>

  <p>"Hayır, aç değilim," dedi Zeck.</p>

  <p>Ağlamış mıydı? Hayır. Elinde ne vardı peki? Elini yumruk yapmış, sımsıkı tutuyordu ama Dink elindeki kanı gördü.</p>

  <p>"Sadece sana bir şey vermeye gelmiştim," dedi Zeck.</p>

  <p>Elindekini Wiggin’in tepsisinin yanına bıraktı, bu bir çoraptı.</p>

  <p>"Kusura bakma ıslak," dedi Zeck. "Yıkamak zorunda kaldım."</p>

  <p>"Teşekkürler," dedi Wiggin. "Hadi şimdi otur da yemeğini ye." Zeck nerdeyse onu çekerek sandalyeye oturttu.</p>

  <p>Çorap sorunu çözmüştü. Wiggin Zeck’e bir hediye vermişti- bir Noel Baba hediyesi- ve Zeck de hediyeyi kabul etmişti. Wiggin ayağa kalkıp, ellerini Zeck’in omuzlarına koydu ve sırayla Fare Ordusu'nun mensuplarına bakmaya başladı, adeta onlara meydan okuyordu.</p>

  <p>Dink kendisi kalkarsa diğerlerinin de kalkacağını biliyordu. Ama kalkmadı, bunun üzerine diğerleri de kaldılar.</p>

  <p>"Evet," dedi Dink, "şimdi elimde bir şiir var, berbat bir şiir ama bazen sırf içinizden atabilmek için böyle şeyleri paylaşmak zorundasınızdır."</p>

  <p>"Daha yeni yemek yedik," dedi Flip. "Bari sindirene kadar bekleseydin."</p>

  <p>"Hayır, bu size iyi gelecek," dedi Dink. "Zaten yedikleriniz bok olmaya başladı, bu da üstüne iyi gider."</p>

  <p>Çocuklar gülmeye başlamışlardı böylece Dink de son iki dizeye kafiye bulacak kadar zaman kazanmış oldu.</p>

  <div>
    <br/>
  </div>

  <p>Nasıl çıkılır Zeck ile başa?</p>

  <p>Boynu kırılmadıktan sonra</p>

  <p>Ama sakın denemeyin derim</p>

  <p>Bu çocuğun inadını iyi bilirim</p>

  <div>
    <br/>
  </div>

  <p>Şiir gerçekten de kötüydü ama Dink’in Zeck’e bir şans daha verilmesi yönündeki kararını temsil ettiği düşünülecek olursa işe yaramıştı. Wiggin'den çorap, Dink'ten de şiir alan Zeck eski statüsüne kavuşmuştu.</p>

  <p>Dink hâlâ ayakta Zeck’in arkasında duran Wiggin’e baktı. Zeck yemeğini iştahla yiyordu artık.</p>

  <p>"Mutlu yıllar," dedi Dink sessizce.</p>

  <p>Wiggin gülümsedi.</p>
</body>
</html>
