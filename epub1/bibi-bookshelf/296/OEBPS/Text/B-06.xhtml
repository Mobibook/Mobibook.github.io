<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ege0.5.css" type="text/css" rel="stylesheet"/>
</head>

<body>
  <h2 title="6.Kutsal Savaş">6</h2>

  <p class="baslik2">KUTSAL SAVAŞ</p>

  <p>Dink, Graff’ın ofisinden çıktığında epeyce öfkeliydi. "Günde sekiz kere dua etmekle, ayakkabının içine bir şiir koymak arasındaki farkı göremiyorlarsa..."</p>

  <p>"Harika bir şiirdi," dedi Flip.</p>

  <p>"Aptal bir şiirdi," dedi Dink.</p>

  <p>"Zaten öyle olması gerekiyordu. Harikulade aptalca bir şiirdi. Ben sana yazmadığım için kötü hissediyorum kendimi."</p>

  <p>"Ben ayakkabılarımı bırakmamıştım ki."</p>

  <p>Flip iç geçirdi. "Öyle bir şey yaptığım için üzgünüm. Evi özledim işte. Birilerinin fark edeceğini düşünemedim bile."</p>

  <p>"İkimiz de çok çok üzgünüz," dedi Flip. "Ama şöyle bir şey de var ki aslında hiç üzgün değiliz."</p>

  <p>"Hayır, değiliz," dedi Dink.</p>

  <p>"Aslına bakarsan sırf Sinterklaas Gününü kutlamaya çalıştık diye başımızın belaya girmesi komik. Yılbaşını kutlamaya kalksak kim bilir neler olurdu."</p>

  <p>"Aslında hâlâ on dokuz gün var önümüzde," dedi Dink.</p>

  <p>"Doğru," dedi Flip.</p>

  <p>Fare Ordusu koğuşuna döndüklerinde, herkesin olanı biteni duyduğu yüzlerindeki ifadeden okunuyordu. Dink ve Flip içeri girince herkes sustu.</p>

  <p>"Aptallık," dedi Rosen.</p>

  <p>"Teşekkürler," dedi Dink. "Senden bunu duymak benim için çok önemli."</p>

  <p>"Sen ne zamandan beri din işlerine girdin?" diye sordu Rosen. "Ne diye böyle bir kutsal savaş işine kalkıştın?"</p>

  <p>"Dinle ilgisi yok," dedi Dink. "Hollandalı olmakla ilgili."</p>

  <p>"Hadi ama, duygusallaşma, artık Fare Ordusu'ndasın, Hollanda da değil."</p>

  <p>"Üç ay içerisinde Fare Ordusu'ndan çıkmış olacağım," dedi Dink. "Ama ölene kadar Hollandalı olacağım."</p>

  <p>"Burada hangi ulustan olduğumuzun bir önemi yok," dedi diğer çocuklardan biri.</p>

  <p>"Hangi dinden olduğumuzun da," dedi bir diğeri.</p>

  <p>"Bunun önemli olduğu ortada," dedi Flip, "yoksa sırf bir şiir yazıp, krepi F şeklinde kestik diye bize kınama cezası vermezlerdi."</p>

  <p>Dink koridora doğru baktı, koğuşların en arka tarafında uyuyan Zeck buradan görünmüyordu bile.</p>

  <p>"Burada değil," dedi Rosen.</p>

  <p>"Kim?"</p>

  <p>"Zeck. Buraya gelip olanları bize anlattı, sonra da gitti."</p>

  <p>"Nereye gittiğini bilen var mı?" diye sordu Dink.</p>

  <p>"Neden?" dedi Rosen. "Yoksa bir iki tokat atmayı mı planlıyorsun? Öyle bir şeye müsaade edemem."</p>

  <p>"Onunla konuşmak istiyorum," dedi Dink.</p>

  <p>"Haa, konuşmak istiyorsun."</p>

  <p>"Konuşmak istiyorum dediysem kastettiğim gerçekten konuşmak."</p>

  <p>"Ben onunla konuşmak istemiyorum," dedi Flip. "kendini beğenmiş ahmak."</p>

  <p>"Onun tek derdi Savaş Okulu'ndan çıkabilmek,"dedi Dink.</p>

  <p>"Eğer oylama yapabilseydik buradan gitmesi saniye sürmezdi. Boşuna yer işgal ediyor," dedi diğer çocuklardan biri.</p>

  <p>"Oy kullanmak," dedi Flip. "Tam askeriye tavrı."</p>

  <p>"Git de açtığınız o hendeklerden birini parmakla," dedi diğer çocuk.</p>

  <p>"Şimdi de Hollanda karşıtı oldunuz yani," dedi Dink.</p>

  <p>"Hâlâ Noel Baba’ya inanıyorlarsa yapacak bir şey yok,"dedi Amerikalı bir çocuk.</p>

  <p>"Sinterklaas," dedi Dink. "Kendisi İspanya’da yaşıyor, Kuzey Kutbu'nda değil. Yanında bir de hediye çantasını taşıyan bir arkadaşı var- Zenci Piet."</p>

  <p>"Arkadaş mı?" dedi Güney Afrikalı bir çocuk. "Zenci Piet daha çok bir kölenin ismine benziyor."</p>

  <p>Rosen iç geçirdi. "Hıristiyanların Yahudileri katletmek yerine birbirleri ile kavgaya tutuştuğunu görmek güzel bir şey," dedi.</p>

  <p>Bunun üzerine Ender Wiggin sessizliğini bozdu. "Kuralların önüne geçmeye çalıştığı şey tam olarak bu değil mi zaten? İnsanların dinleri ya da uyrukları yüzünden birbirlerine saldırmaları?"</p>

  <p>"Yine da yapıyoruz işte," dedi Amerikalı çocuk.</p>

  <p>"Biz buraya insan ırkını kurtarmaya gelmedik mi?" diye sordu Dink. "İnsanların dinleri ve uyrukları vardır. Ve gelenekleri de vardır. Biz neden insan olamıyoruz?"</p>

  <p>Wiggin yanıt vermedi.</p>

  <p>"Bizim Böcekler gibi yaşamamızın bir anlamı yok," dedi Dink. "Onlar da Sinterklaas Gününü kutlamıyor."</p>

  <p>"İnsan olmanın bir parçası da," dedi Wiggin, "zaman zaman birbirimizi katletmektir. O yüzden belki de Formikleri alt edene kadar insan gibi davranmamaya çalışsak iyi olur."</p>

  <p>"Ve belki de," dedi Dink, "askerler önemsedikleri şeyler için savaşır, önemsedikleri şeyler de gelenekleri, inançları ve uluslarıdır- yani burada yasak olan her şey."</p>

  <p>"Belki de eve dönüp, tüm bunların orada bizi beklediğini görebilmek için savaşıyoruz," dedi Wiggin.</p>

  <p>"Belki de hiçbirimiz aslında savaşmıyoruz," dedi Flip. "Burada yaptığımız herhangi bir şey gerçek değil ki."</p>

  <p>"Sana neyin gerçek olduğunu söyleyeyim mi?" dedi Dink. "Ben dün gece Sinterklaas’a yardım ettim," diyerek sırıttı.</p>

  <p>"Yani nihayet bir elf olduğunu itiraf ediyorsun," dedi Amerikalı çocuk sırıtarak.</p>

  <p>"Savaş Okulu'nda kaç tane Hollandalı çocuk var?" diye sordu Dink. "Sinterklaas ufak bir azınlığın kültürel ikonu, öyle değil mi? Noel Baba gibi bir şey değil, doğru mu?"</p>

  <p>Rosen, Dink’e hafif bir dirsek attı. "Sen ne yaptığını sanıyorsun, Dink?"</p>

  <p>"Noel Baba da dini bir kişilik değil. Kimse oturup, Noel Baba’ya dua etmez. Amerikalılara özgü bir şey." </p>

  <p>"Kanadalılara da," dedi çocuklardan biri.</p>

  <p>"İngiliz Kanadalılar için de geçerli," dedi bir diğer çocuk. "Bazılarımız Yılbaşı Baba deriz," bunu Fransızca söylemişti. </p>

  <p>"Bazıları da Yılbaşı Baba," der dedi diğeri İngilizce olarak. </p>

  <p>"Gördünüz mü? Hıristiyanlıkla ilgisi yok, ulusal," dedi Dink. "Dini ifade özgürlüğünü ortadan kaldırmak- tamam. Ama uyruklarımızı yok etmeye kalkışmaları- tüm donanmanın milletine olan bağlılığı ortada. Hollandalı bir Amiral'den Hollandalı değilmiş gibi davranmasını bekleyemezsiniz, buna tahammül edemez."</p>

  <p>"Burada Hollandalı amiral yok ki," dedi İngiliz çocuk.</p>

  <p>Dink böyle budalaca yorumların kendisini öfkelendirmesine izin vermezdi. Kimseye vurmak filan istemiyordu. Sesini yükseltmek istemiyordu. Ama içinde bir yerde bastıramadığı bir meydan okuma duygusu vardı. Diğer insanların hoşuna gitmeyecek bir şey yapması lazımdı. Bunun sorun çıkaracağını ve hiçbir işe yaramayacağını bilse de yapacaktı ve bunu hemen şimdi yapmayı planlıyordu.</p>

  <p>"Hollandalılara özgü geleneği bastırabildiler çünkü sayımız çok az," dedi Dink. "Ama artık Uluslararası Donanmadaki diğer askerler gibi ulusal kültürlerimizi ifade etme özgürlüğünde ısrarcı olmanın zamanı geldi. Yılbaşı, Hıristiyanlar için kutsal bir gün ama Noel Baba din dışı bir figür. Kimse ona dua filan etmiyor."</p>

  <p>"Ufak çocuklar ediyor," dedi Amerikalı ama bunu gülerek söylemişti.</p>

  <p>"Noel Baba, Yılbaşı Baba, Pére Noel, Sinterklaas, bunlar ulusal figürler ve hiçbir dine inanmayan kişiler bile artık yılbaşını kutluyor. Yılbaşı günü insanlar birbirlerine hediye veriyor, değil mi? 25 Aralık, inançlı bir Hıristiyan olsanız da olmasanız da hediye alıp, veriyorsunuz. Bizi dinine bağlı kimseler olmaktan alıkoyabilirler ama Yılbaşı Günü birbirimize hediye vermemizi engelleyemezler."</p>

  <p>Çocukların bazıları gülüyor, bazıları da Dink’in söylediklerini düşünüyordu.</p>

  <p>"Başın fena halde belaya girecek," dedi çocuklardan biri.</p>

  <p>"Başım beladan hiç kurtulmuyor ki zaten," dedi Dink.</p>

  <p>"Böyle bir şeye kalkışayım deme."</p>

  <p>Dink bu denli öfkeyle konuşanın kim olduğunu anlamak için etrafa bakındı.</p>

  <p>Zeck:</p>

  <p>"Senin kimin tarafında olduğunu zaten biliyoruz."</p>

  <p>"İsa adına seni buraya Şeytan’ı sokmaktan men ederim."</p>

  <p>Çocukların yüzündeki gülümseme silinmiş, herkes susmuştu.</p>

  <p>"Farkındasın değil mi, Zeck?" dedi Dink, "bu davranışınla Noel Baba hareketimin destekleneceğini garantilemiş oldun."</p>

  <p>Zeck gerçekten de korkmuş görünüyordu. Ama Dink'ten değil. "Başınıza bu laneti yağdırtma."</p>

  <p>"Ben lanetlere inanmam, sadece kutsanmaya inanırım," dedi Dink. "Ve de Noel Baba adına birilerine hediye veriyorum diye kimsenin beni lanetleyeceğine inanmıyorum."</p>

  <p>Zeck etraftakilere baktı, kendini sakinleştirmeye çalışıyormuş gibi bir hali vardı. "Burada dini ibadetler yasak," dedi.</p>

  <p>"Ama sen ibadetini yapıyorsun," dedi Dink. "Ateş etmeyerek yapıyorsun bunu. Eğer bizim Noel Baba devrimine itirazın varsa o zaman biz de senin ateş ettiğini ve birilerini vurduğunu görmek istiyoruz. Yoksa ikiyüzlünün tekisin demektir. Bir sahtekâr. Dini bütün bir yalancı." Dink, Zeck’in burnunun dibine kadar gelmişti ve diğer çocuklardan bir kaçı da durumdan rahatsız olmaya başlamıştı.</p>

  <p>"Geri çekil, Dink," diye bir mırıltı yükseldi birinden. Kimdi bu? Elbette Wiggin. Harika, barışçıl çocuk. Dink içindeki meydan okuma dürtüsünün yeniden yükseldiğini hissetti.</p>

  <p>"Ne yapacaksın?" dedi Zeck, sesi yumuşaktı. "Bana vuracak mısın? Senden üç yaş küçüğüm ben."</p>

  <p>"Hayır," dedi Dink. "Seni kutsayacağım."</p>

  <p>Elini tam Zeck’in başının üzerinde tutuyordu. Dink’in de tahmin etmiş olduğu gibi Zeck kıpırdamadan durmaya devam etti. İşte Zeck’in en başarılı olduğu şey buydu: kurtulmayı bile denemeden herkesin attığı çöpü kabul etmek. "Seni Noel Baba’nın ruhuyla kutsuyorum," dedi Dink. "Seni şefkat ve cömertlikle kutsuyorum. Seni diğer insanları mutlu etmeye karşı duyduğum dayanılmaz dürtüyle kutsuyorum. Ve biliyor musun seni bir de neyle kutsuyorum? Tanrının gözünden bizden daha iyi olmadığını anlaman için ihtiyaç duyduğun mütevazılıkla kutsuyorum."</p>

  <p>"Sen Tanrı hakkında hiçbir şey bilmiyorsun," dedi Zeck.</p>

  <p>"Senin bildiğinden daha fazlasını biliyorum," dedi Dink. "Çünkü ben nefret dolu değilim."</p>

  <p>"Ben de değilim," dedi Zeck.</p>

  <p>"Hayır," diye mırıldandı bir başka çocuk, "sen baştan ayağı saçmalıkla dolusun."</p>

  <p>"Seni kutsuyorum," dedi Dink, "Sevgiyle. İnan bana Zeck sevgi denilen şeyi hissettiğin de tam bir şok geçireceksin öyle ki seni öldürebilir. O zaman gidip Tanrıyla konuşabilir ve acaba işi nerde mahvettim diye sorabilirsin."</p>

  <p>Dink arkasını dönüp, Fare Ordusu'na baktı. "Sizi bilmem ama ben bu sene Noel Baba rolü oynamaya kararlıyım," dedi. "Burada kendimize ait hiçbir şeyimiz yok o yüzden de hediye bulmak kolay değil. Buraya kargoyla hediye de getiremeyeceğimize göre.. .Ama vereceğimiz hediyelerin illa da oyuncak ya da onun gibi şeyler olması gerekmiyor. Ben Flip’e hediye olarak bir şiir vermiştim, başımıza onca derdi açan şey bir şiirdi yani."</p>

  <p>"Ah, ne tatlı," dedi İngiliz, "aşk şiiri mi?"</p>

  <p>Bunun üzerine Flip şiiri ezbere okudu. Okurken kızarmıştı çünkü esprinin konusunun kendisi olduğunu biliyordu ama tam da bu onu mutlu ediyordu.</p>

  <p>Dink çocukların çoğunun bir tabur liderinin askerlerinden birine alaycı bir şiir yazmasının son derece havalı bir şey olduğunu düşündüklerini görebiliyordu. Bu gerçekten bir hediyeydi.</p>

  <p>"Ve gerçek Yılbaşını kutlamadığımızı ispat etmek için," dedi Dink, "birbirimize Aralık ayının herhangi bir gününde hediye verelim. Adı Hannuka olabilir...ne bileyim, Sinterklaas olabilir, olmaz mı?"</p>

  <p>"Eğer Dink bize bir hediye verirse, dolar kalbimiz neşeyle," dedi Jamaikalı çocuk.</p>

  <p>İngiliz "Ah ne tatlı," dedi.</p>

  <p>Kanadalı çocuk da bunun üzerine "Deli Tom her şeye 'ne tatlı,' diyor, ayağına yapışmış çamuru görmüyor," dedi.</p>

  <p>Çocukların çoğu buna güldü.</p>

  <p>"Bu hediye miydi yani şimdi?" dedi Deli Tom. "Yılbaşı Baba bu sene standartlarının altında bir iş yapıyor.</p>

  <p>"Hediye iyi gelirdi bünyeye," dedi Wiggin, çocuklar güldüler. Wiggin devam etti, "ama evden gelen bir mektubun yerini tutamazdı yine de."</p>

  <p>Sadece birkaç çocuk güldü. Sonra hepsi sustular.</p>

  <p>"İstediğim tek hediye bu," dedi Wiggin yumuşak bir sesle. "Evden gelecek bir mektup. Eğer bana bunu verebilirsen, seninleyim."</p>

  <p>"Veremem," dedi Dink, o da Wiggin kadar ciddi görünüyordu artık. "Dışarıyla olan tüm bağlantımızı kestiler. Yapabileceğim en iyi şey şu: Evde muhtemelen ailen Noel Baba hazırlığı yapıyordur. Çorapları ağaca asıyordur, doğru mu? Sen Amerikalısın, öyle değil mi?"</p>

  <p>Wiggin başını evet anlamında salladı.</p>

  <p>"Bu sene çoraplarını as Wiggin, bir hediye alacaksın."</p>

  <p>"Kömür alacaksın muhtemelen," dedi İngiliz Deli Tom.</p>

  <p>"Henüz ne olacağını bilmiyorum ama o çorabın içinde mutlaka bir şey olacak."</p>

  <p>"Ama ailemden gelmeyecek."</p>

  <p>"Hayır, Noel Baba'dan gelecek," dedi Dink, sırıtıyordu.</p>

  <p>Wiggin başını salladı. "Yapma bunu, Dink," dedi. "Belaya bulaşmaya değmez."</p>

  <p>"Ne belası? Herkese moral verecek."</p>

  <p>"Biz savaşmayı öğrenmek için buradayız," dedi Wiggin.</p>

  <p>Zeck fısıltıyla: "Öğrenmeyin artık savaşmayı," dedi.</p>

  <p>Dink, "Sen hâlâ burada mısın, Zeck?" dedi ve ardından kasten sırtını ona döndü. "Biz bir ordu kurmak için buradayız Wiggin. Tek bir kişiymiş gibi hareket eden bir gurup adam. On bin yıllık insan tarihini ve kültürünü tek bir kural çıkararak yok edebileceğini sanan öğretmenlerin ezdiği bir avuç çocuk değiliz."</p>

  <p>Wiggin başka tarafa bakıp, üzüntüyle, "Nasıl istiyorsan öyle yap, Dink," dedi.</p>

  <p>"Zaten hep öyle yapıyorum," dedi Dink.</p>

  <p>"Tanrı’nın saygı duyduğu tek hediye," dedi Zeck, "kırık bir kalp ve pişmanlık duyan bir ruhtur."</p>

  <p>Çocukların çoğu buna oflayıp, puflayarak yanıt verdi ama Dink son bir kez dönüp, Zeck’e baktı: "Sen ne zaman pişmanlık duydun ki acaba?" diye sordu.</p>

  <p>"Pişmanlık benim ancak Tanrı’ya sunacağım bir hediyedir, size değil," dedi ve ardından arkasını dönüp koğuşun en uç tarafındaki yatağına doğru yürüdü.</p>
</body>
</html>
