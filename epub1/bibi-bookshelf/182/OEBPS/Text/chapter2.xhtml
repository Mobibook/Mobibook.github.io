<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2.1. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h1 id="toc0"><a id="RefHeading3527607489823"></a>GİRİŞ VE TEŞEKKÜRLER</h1>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">Bu kitabın ana konusunu oluşturan demokrasinin çok eski ve ilginç bir tarihi vardır. Nitekim, Avrupa'nın demokratikleşmesi çok eskilerden, Roma İmparatorluğu'nun ikiye ayrılmasından bu güne kadar, gelen bir süreçtir. Bazı kuramların yüzyıllar süren evrimini içeren ve dalgalanmalarla devam eden bu süreç, 20. yüzyılda çok hızlanmış, yüz milyona yakın insanın ölümüne yol açan kanlı boyutlara ulaşmış, Berlin duvarı'nın çöküşü, ardından da Yugoslavya diktatörü Miloseviç'in yakalanmasıyla son bulmuştur. Gerçekten de İkinci Dünya Savaşı'm ve ardından gelen Soğuk Savaş'ı Avrupa'nın demokratikleşme sürecinin son aşamaları olarak görmek gerekir. Bütün bu trajik olayların sonucunda bu eski kıt'anın neredeyse tümü yüzyılın sonunda, demokrasiye kavuşmuştur.<span class="Footnoteanchor"><a href="#ftn1" id="bodyftn1">1</a></span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">Ancak, İkiz Kuleler'in ve Pentagon'un bir kısmının yıkılmasıyla 21. yüzyılda başlayan yeni savaş, az önce belirtmiş olduğum sürecin henüz sona ermediğini gösterir. Burada söz konusu olan, demokratikleşme sürecinin Avrupa'dan sonra Asya'ya, özellikle de İslam dünyası'na, yayılmasıdır. Kanımca, 21. yüzyılın gündemi budur.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">Biz bu kitapta Türkiye üzerinde odaklaşacak, ve İslam dünyasının bu, belki de en önemli ülkesinde, İslam ve demokrasi ikilemini inceleyeceğiz. 21. yüzyılın bu yepyeni gündeminde Türkiye'nin önemi, demokratikleşme sürecini ilk başlatan ve bu yolda en fazla mesafe katetmiş Müslüman ülke olmasından kaynaklanmaktadır. Gerçekten de, İslam dünyasında, belki Türkiye hariç, tek bir demokrasi yoktur. Bu durum, İslam dininin demokrasiye karşı olduğundan mı, yoksa, tarihsel nedenlerden mi kaynaklanmaktadır? İslam dünyası niçin Batı'nın gerisinde kalmıştır? Halkının çoğunluğunun Müslüman olduğu bir ülkede, liberal demokrasi uygulansa, ülke, demokrasiyi araç gibi kullanarak iktidara gelen radikal İslamcıların eline geçer mi? Dindar/demokratlar ile radikal İslamcıları birbirinden ayıran unsurlar nelerdir? Laiklerle dindar/demokratların birbirlerine güvenmediği ülkemizde, hele bu son olaylardan sonra, dindar/demokratlar iktidara gelebilirler mi? Gelirlerse, bunların oluşturacağı bir hükümetin programı ne olabilir? Bu kitapta bu soruların cevabını bulacaksınız.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">Ülkemizde son yıllarda laikler ve demokrasiye inanan dindar/demokratlar arasında giderek artan bir güvensizlik hüküm sürmekte. Oysa, hepimiz Cumhuriyet çocuğuyuz ve halkının büyük çoğunluğunun Müslüman olduğu bir ülkede yaşıyoruz. Dolayısıyla, laiklik de, Müslümanlık da kişiliğimizin birbirinden kopmayan, ayrılamayan unsurlarıdır. En azından öyle olması gerekir. Oysa, ülkemizde laik, demokrat ve de, aynı zamanda, İslâmiyet'e saygılı olmak artık olağan ve kolay bir şey değil. Çünkü, maalesef, kişiliğimizin bu birbirinden ayrılamaz parçaları çoğumuza çelişkili kavramlar gibi gelmeye başladı. Bu kutuplaşmış kalıplar çerçevesinde düşünenlere göre, ya laiksinizdir, ya da Müslüman, ya "onlardan"sınız ya da "biz"den. Bu düşünce tarzı, ülkeyi düşman kamplara böldü. Bu bölünme, demokrasiyi engelledi. Siyasetteki istikrarsızlık da askeri müdahalelere yol açtı. Sonuçta ekonomi de bu depremlerden tabii ki etkilendi ve bugün krizlerin birbirini takip ettiği, siyasi istikrarsızlık dolayısıyla bir türlü yeterli yabancı sermaye çekemeyen, OECD'nin, en iyimser hesaplamalarla dahi, en fakir ülkesi haline düştük.<span class="Footnoteanchor"><a href="#ftn2" id="bodyftn2">2</a></span> Bu fakirlik ve uygulanan yanlış politikalar sonucunda insanlarımız da mutsuz oldu. Bu mutsuzluk, UNDP'nin<span class="Footnoteanchor"><a href="#ftn3" id="bodyftn3">3</a></span> her yıl yayınladığı İnsanî Gelişmişlik Raporları'nda da ortaya çıkmakta. Nitekim, bu yıl yayınlanan son raporda Türkiye 162 ülke arasında 82. sırada. Avrupa'da, Arnavutluk dışında, bizden geri olan yok. Arnavutluk ise bizi sadece üç basamak geriden takip ediyor. Avrupa Birliği'nin İnsanî gelişmişlik açısından en kötü ülkesi Portekiz ise bizden çok önlerde, 28. sırada (Karakaş, 2001).</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">Dahası, sadece insan haklarının ve özgürlüklerin kısıtlandığı bir ülke olmakla kalmadık, ekonomik özgürlüğümüz de sınırlandı. Kuramlarımız ve uyguladığımız ekonomik politikalar sonucunda, ekonomik özgürlük kriterlerine göre de "en az hür" ülkelere verilen A üzerinden F puanına lâyık görüldük. Daha da kötüsü, bütün ülkeler ekonomik özgürlüklerini arttırmaya çalışırken, Türkiye'nin bu konudaki performansı giderek gerilemekte... (J. Gwartney, et.all, 1996: 65). Özgür ülkelerin en hızlı büyüyen, en gelişmiş ülkeler olduğu ve özgürlüklerle ekonomik gelişme arasındaki pozitif ilişkinin Nobel ödülü almış iktisatçılar tarafından defalarca vurgulandığı göz önüne alınırsa, uyguladığımız politikaların, kendi kendimizi devamlı kısıtlamamızın, bizi doğrudan doğruya fakirleştirdiği sonucuna da rahatlıkla varabiliriz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">Hepimiz, hızla ve radikal bir şekilde değişmemiz gerektiğinin farkındayız. Ama ne yönde ve nasıl? Bu sorunun cevabını Atatürk, "muasır medeniyet" seviyesine çıkmamızı hedefleyerek çok önceden vermişti. Günümüzün diliyle, "çağdaş uygarlık", diye bilinen bu kavramın, esas olarak, demokrasi, insan hakları ve pazar ekonomisi üçlüsünden oluştuğu artık bilinmektedir ve bu güncel tanım Birleşik Avrupa için Paris Anlaşması (Charter of Paris for a United Europe) belgesinde de açıkça ortaya konmuştur (Toprak, 1996: 11:98). Burada Atatürk'ün daha az bilinen bir diğer sözüne de değinmek gerekir: "Ülkeler farklı olabilirler, ancak uygarlık tektir. Bir ülkenin gelişebilmesi için de o uygarlığın içerisinde yer alması gerekir" (Beller Hann and Hann, 2001: 214). Madem ki o uygarlığın içinde yer alabilmek için gereken şartlar, o uygarlığın kendisi tarafından, açıkça ortaya konulmuştur, o halde gerçek Atatürkçülüğün yolu da demokrasi, insan hakları ve serbest piyasa ekonomisinden geçer.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">Bu üçlüden, yani demokrasi, insan hakları ve serbest piyasa ekonomisinden, gerçekleşmesi en zor olanı liberal demokrasidir. Zira, ne tarih boyunca ne de günümüzde gerçek demokrasi ile yönetilen bir Müslüman ülke görülmemiştir. Eğer bunu gerçekleştirebilirsek, biz gerçekleştireceğiz.<span class="Footnoteanchor"><a href="#ftn4" id="bodyftn4">4</a></span> Bu kitabın ana tezi de budur.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">Az önce kullandığım "biz" sözcüğü, laiklerin yanı sıra, onlar kadar toplumda söz sahibi olmayı hedefleyen dindar/demokratları da içermektedir. Kitabın muhataplarından olan dindar/demokratların<span class="Footnoteanchor"><a href="#ftn5" id="bodyftn5">5</a></span> tarifini yapmak gerekir. Her şeyden önce, dindar/demokratlar, demokrasinin nimetlerinden faydalanıp, takiye yaparak, iktidara gelmeyi, iktidara gelince de, bir sonraki seçimleri kaybetseler de, iktidardan ayrılmamayı hesaplayan insanlar değildirler. Dindar/demokratlar, seçimle iktidara gelip, seçimle iktidardan ayrılmayı benimsemiş, demokrasiye yürekten bağlanmış, dindar kişilerdir. Bu insanların Türkiye'de siyaset sahnesinde doğru dürüst temsil edilmediklerini düşünüyorum. Şimdiye kadar çeşitli isimler altında kurulan, ve teker teker kapatılan bir çok İslâmcı partinin demokrasiyi tam olarak benimsemiş oldukları konusunda, herkes gibi benim de, ciddî şüphelerim var. Nitekim, Refah Partisi'nin demokrasiye inandığını düşünenler, halkımızın sadece %29'unu, inanmadığını düşünenler de %42.4'ünü oluşturmaktadırlar. "Bu parti fırsat bulsa, Türkiye'de din devleti oluşturacaktı" diyenlerin oranıysa oldukça yüksek, %49.8'dir (Çarkolu ve Toprak, 2000: 20). En azından, bu partiler, Çarkoğlu ve Toprak'ın araştırmalarından da görüldüğü gibi, vatandaşa demokrasiyi gerçek anlamda benimsemiş oldukları izlenimini vermediler. Bu, onların ciddî bir eksikliğidir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">Bu bağlamda Daniel Brumberg'in siyasal İslam'ı üç kategoriye ayırdığını hatırlamakta fayda vardır. Bunlar:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">1. Radikal veya militan kökten dincilik (radical or militant fundamentalism)</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">2. Esnek kökten dincilik (moderate fundamentalism), ve nihayet</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">3. Liberal İslam'dır (Islamic liberalism).</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">Militan kökten dinciliğin hedefi bir İslam devleti kurmak ve bunu ülkeye zorla, silah gücüyle, kabul ettirmektir. Kısacası, bu grubun demokrasiyle yakından veya uzaktan ilgisi yoktur.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">İkinci grup, esnek kökten dincilik, daha karmaşıktır. Bunlar da hedef olarak bir İslam devleti kurmayı benimsemişlerse de, yöntemleri daha esnektir. Bu grup, güç kullanma yerine, seçimlerle iktidara gelmeyi tercih eder. Ancak bu yöntem farklılığına rağmen, bu grup da baskıcı ve otorite yanlısı olup demokratik değildir. Nitekim, takiye yapıp iktidara seçimle geldikten sonra bir sonraki seçimleri kaybetse de iktidardan ayrılmayacağından korkulan da bu gruptur. Demokratik olmamaları dolayısıyla bu iki grup da kitabımızın kapsamı dışında kalmaktadır.<span class="Footnoteanchor"><a href="#ftn6" id="bodyftn6">6</a></span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">Bizi bu kitapta asıl ilgilendiren, dindar/demokratlar olarak nitelendirmiş olduğumuz, Brumberg'in üçüncü kategorisi, yani, liberal İslam'dır. Bunların hedefi bir İslam devleti kurmak değil, laik ve çoğulcu bir düzende "diğer"leriyle birlikte yaşamak ve bu arada vicdan özgürlüğünü genişletmektir (Öniş, 2001: 283). Bu arada Öniş'in Refah Partisi'ni ikinci gruba, Fazilet Partisi'nin "yenilikçiler" grubunu da üçüncü kategoriye yerleştirdiğini belirtelim. Böylelikle Öniş, askerî baskıların olumlu bir sonuç doğurduğunu ve siyasal İslam'da güçlü bir liberalleşme akımına yol açtığına işaret etmektedir (Öniş, 2001: 288-292). Ancak, Fazilet Partisi lideri Erdoğan'ın özgürlükleri kısıtlayıcı nitelikteki konuşmaları bu konudaki endişeleri devam ettirmekte ve Öniş'in vardığı sonuca gölge düşürmektedir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">Öte yandan hem dindar, hem laik, hem de demokrat olan ve sayıları belki de milyonları bulan insanlarımız da vardır. Bu kitapta önerilen uzlaşmayı gerçekte kendi kişiliklerinde gerçekleştirmiş olanlar da bu insanlarımızdır. Bu noktada dindar/demokratları niçin özgün bir gurup olarak bu kitapta ele aldığım sorgulanabilir. Nitekim, diğer partilere oy veren milyonlarca vatandaşımız da hem Müslüman hem de demokrattırlar. Aradaki fark, dindar/demokratların İslamiyeti günlük yaşamlarında uygulamak istemelerinden kaynaklanır. Ancak bu kişiler, yaşadıkları ülkenin ve ekonomik düzeninin İslamiyet'in temel öğretilerinden esinlenmesini ve bunun modern çağın gereğince günlük hayata yansımasını arzu ederken, din devleti peşinde değillerdir. Bunlarla diğer iki gurup arasındaki tâyin edici farklılık, demokrasiye bağlılıktan kaynaklanmaktadır. Kökten dinciler şer'i düzen'in en üstün düzen olduğunu ve bir kez iktidara gelince bir daha asla iktidardan ayrılmaması gerektiğini ileri sürerken, dindar/demokratlar, adı ne olursa olsun, iktidardan ayrılmayı red eden bir sistemin diktatörlük olduğunu kabul ederler. Dindar/demokratlar böyle bir diktatörlük peşinde değillerdir ve seçimle geldikleri iktidardan gene seçimle ayrılmayı baştan kabul ederler. îki gurup arasındaki bir diğer önemli farklılık da hukuk sistemine yöneliktir. Kökten dinciler mevcut hukuk sisteminin değiştirilmesini isterken, dindar/demokratlar, bu kitapta kullanacağımız terimle, bir "hukuk kayması" peşinde değillerdir. Kökten dincilerin öngördüğü şekilde bir "hukuk kayması"nın neden ekonomik açıdan mümkün olamayacağına ilerde ayrıca değineceğim.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">Bu kitap üç kısımdan oluşmaktadır. Birinci kısımda, üç tez öne sürülecektir:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">a. Sermaye birikiminin ardındaki en önemli olgulardan biri kumruların evrimidir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">b. Kuramların evrimi ise en hızlı şekilde demokratik ülkelerde gerçekleşir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">c. Bu nedenlerden dolayı, gerçek demokrasi, ekonomik büyüme ve kalkınmanın ardındaki en önemli unsurlardan birisidir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">Kitabın ikinci kısmında, halkının büyük çoğunluğunun Müslüman olduğu ülkemizde, gerçek demokrasinin nasıl oluşturulacağı, bu zor problemin nasıl çözüleceği anlatılacaktır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">Kitabın son kısmında ise demokrasi probleminin çözüleceği ve dindar/demokratların günün birinde seçimlerle iktidara geleceği varsayımından hareketle, bu iktidarın, hem kendisine oy veren Müslümanların vicdanlarını rahatlatmak hem de çağdaş Türkiye'nin ekonomik sorunlarını çözmek amacıyla izlemesi muhtemel olan politikalar gözden geçirilecektir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">Bu kitabın ön çalışmaları 1997-98 akademik yılını geçirdiğim Berlin Yüksek Araştırmalar Enstitüsü'nde (Wissenschaftskolleg zu Berlin) başladı. Bu çerçevede, özellikle Cambridge Üniversitesi öğretim üyelerinden Peter Mathias; "Kolleg" rektörü Wolf Lepenies; "Kolleg''deki meslekdaşlarım Huri Islâmoğlu, Eric Jones, Jürgen Kocka, Weyma Lübbe, Şerif Mardin ve Eberhard Schmidt-Assman'a teşekkür ederim. Beni Harvard Üniversitesi Hukuk Fakültesi'ne davet ederek konuyu oradaki akademik çevrelerde tartışmama imkân sağlayan Cemal Kafadar ve Frank Vogel'a, Münih Üniversitesi'ne davet ederek bir başka seminerde gene tartışmamı sağlayan Hans Georg Majer'e, ayrıca teşekkür borçluyum.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">Bu arada Federal Almanya Parlamentosu üyelerinden (Mitglied des Deutschen Bundestages) ve Hristiyan Demokrat Partisi dış ilişkiler sorumlusu Kari Lamers ile birlikte olduğum bir öğle yemeğinden bahsetmem gerekir. Bu yemek, Herr Lamers'in daveti üzerine ve Türkiye'nin kenara itiliverdiği Lüksemburg zirvesinden hemen sonra Berlin'de gerçekleşti. Ülkemin böyle bir muamele görmesine tahammül edememiştim doğrusu ve neticede yemek, benim sitemlerim ve iğnelemelerimle oldukça soğuk başladı. Sonunda Herr Lamers dayanamadı ve bana şunları söyledi:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">"Siz Türkler, Müslüman oluşunuz dolayısıyla sizi Avrupa'ya almak istemediğimizi zannediyorsunuz. Oysa, AvrupalIlar yüzyıllar boyunca kendi aralarında din savaşı yapmışlardır. Eğer bir Protestan bir Katolik'le birlikte yaşayabiliyorsa, bir Müslüman ile de yaşayabilir. Biz birbirimizin dinini mesele yapmamayı öğrendik. Sizin dininizi de mesele yapmayız. Kısacası, girmek istediğiniz kulüp bir Hristiyan kulübü değildir. Ama bu başka bir kulüptür. Bu kulübe ‘İkinci Dünya Savaşına Katılarak Milyonlarca Ölü Verdikten Sonra Demokrasi ve İnsan Haklarına Saygı Duymayı Öğrenenler Kulübü" diyebiliriz. Siz ise İkinci Dünya Savaşı'na girmediğiniz ve bizim çektiğimiz çileleri çekmediğiniz için demokrasi ve insan hakları konusundaki ciddiyetimizi ve samimiyetimizi anlamıyorsunuz. Bunu anlamadığınız, gerçek bir demokrasiye ulaşamadığınız, insan haklarına saygı duymadığınız müddetçe de bu kulübe giremezsiniz."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">Ben, İkinci Dünya Savaşı gibi korkunç bir tecrübeden geçmeden de insan haklarına saygılı, gerçek bir demokrasiye ulaşabileceğimizi düşünüyorum. Bunun yolu da farklı fikirleri tartışabilecek ortamı yaratıp, bu ve bunun gibi kitapları beraberce yapıcı bir şekilde tartışmaktan geçer...</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">Berlin'den Türkiye'ye döndüğümde, konuyu Türkiye'de de bir çok seminerde sundum. Ancak, Batıklardan gördüğüm yakın ilgi ve teşvikten sonra Türkiye'de aldığım tepkiler üzerimde soğuk duş etkisi yaptı. 1996-98 yıllarını kapsayan iki yıllık bir ayrılıktan sonra döndüğüm ülkem öylesine düşman kamplara ayrılmıştı ki, beni kendini ya laik, ya da Müslüman olarak tanımlayan çevreler davet ediyordu. Her iki tarafla birden bu konuları tartışmak imkânı kalmamıştı. Dahası, laikler bana garip bir mahlukmuşum gibi bakıyor, nasıl olup da "karşı taraf ile böylesine ilgilendiğime, hatta onlara sempati gösterebildiğime akıl erdiremiyorlardı. Müslüman çevrelerdeki seminerlerde ise aşırı batılılaşmış, şüphe edilmesi gereken bir kişi muamelesi görüyordum. Daha da önemlisi, en yakın dostlarım ısrarla bir an evvel bu konuları terk etmem ve tekrar Osmanlı iktisat tarihi'nin "emniyetli" derinliklerine dalmamı istiyorlardı. Bütün bunların etkisinde kalmamak mümkün değildi. 1998'in Eylül ayında Türkiye'ye dönmüştüm. Bu satırların yazıldığı şu anda ise 2001 yılının Temmuz ayındayız. Demek ki iki yıldan fazla beklemişim. Ama bu bekleme sırasında boş durmadım. Koç Üniversitesi'ndeki bir öğrencimin sorusu, beni kuramların evrimi teorisine katkıda bulunmaya itti. Bu çalışmalarımın sonucunu kitabın ilk bölümünde bulacaksınız. Ancak kuramların evrimi teorisi de gene, dönüp dolaşıp, beni demokrasi sorunsalıyla karşı karşıya getiriyordu. Zira, kuramların evrimi ekonomik büyümeye yol açıyor, hızlı kurumsal evrim ise ancak demokratik ülkelerde gerçekleşiyordu.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">Kısacası, hangi kapıyı açsam karşıma demokrasi ve insan hakları çıkıyordu. Bu arada, Cumhurbaşkanı ile Başbakan arasındaki bir tartışmanın ortaya çıkması, ülkeyi tarihinin en derin iktisadi krizlerinden birine soktu. Bu, bana göre, basit bir ekonomik kriz değildi. Hukuk devletiyle yöneltilen, demokrasisi işleyen, mülkiyet haklarına saygılı, istikrarlı ve bol bol yabancı sermaye çekebilen ülkelerde böyle basit nedenlerle böylesine derin krizler çıkmazdı. Soran bir kez daha, demokrasi sorunuydu. Artık duramazdım....</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">2001 baharı'nda kitap üzerinde yeniden çalışmaya başladım. Eski öğrencilerim Michigan Üniversitesi öğretim üyesi Prof. Dr. Fatma Müge Göçek ve Marmara Üniversitesi öğretim üyesi Doç. Dr. Ayhan Aktar'la Bursa'daki araştırmaları sırasında sık sık bir araya gelip tartışma fırsatı oldu. Sıcak yaz gecelerindeki bu buluşmalar sırasında kitabın basılmamış halini okudular. Kadîm dostum ve ülkemizin en büyük iktisat tarihçilerinden Mehmet Genç de eleştirilerini esirgemedi. Bir diğer eski dost, Prof. Dr. Sabri Orman'ın eleştirilerinden de faydalandım. Eğer Orman'ın eleştiri ve önerileri olmasaydı kitaptaki hatalar daha fazla, orijinal görüşler de daha az olurdu.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">Fatih Üniversitesi öğretim üyelerinden Doç. Dr. Ömer Çaha kitabı büyük bir sabır ve dikkatle okudu. Ömer Çaha görüşlerini esirgememekle kalmadı ayni zamanda bir çok hatayı da düzeltti. Gene Fatih Üniversitesi öğretim üyelerinden Doç. Dr. Ahmet Kara'ya da özgürlükler ve ekonomik gelişme arasındaki güçlü ilişkiyi ortaya koymamda yaptığı katkı dolayısıyla teşekkür borçluyum. Kitabın temel tezine yapılan bu katkı dolayısıyla ne kadar teşekkür etsem azdır. Kitabın bir diğer temel tezi, yani demokrasi ile ekonomik büyüme arasındaki ilişkinin somut bir şekilde ortaya konulmasında da, bir diğer eski dost, Boğaziçi Üniversitesi öğretim üyesi Prof. Dr. Şevket Pamuk en son araştırmalarını anlattığı bir konferansta, farkında olmadan, büyük katkıda bulundu. Güney Kalifornia Üniversitesi öğretim üyelerinden Prof. Dr. Timur Kuran da henüz yayınlanmamış bir eserini okumama müsaade ederek çalışmalarımdaki önemli bir boşluğu doldurdu.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">Boğaziçi, Koç ve Fatih üniversitelerindeki öğrencilerimin ders sırasında sordukları sorular ve görüşleri de bu kitaba yansımıştır. Bu öğrencilerimden İpek Demircioğlu ve Uğur Özdemir'in katkılarını özellikle hatırlıyorum.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">Bu kitapta önerilen seçkinler uzlaşmasını kendi kişiliğinde çoktan gerçekleştirmiş olan çocukluk arkadaşım, başarılı iş adamı, Osman İpeker'e ayrıca teşekkür etmek isterim. Osman İpeker, işlerinin yoğunluğuna rağmen, kitabın tamamını okudu ve dindar/laik/demokrat bir insan olarak öneri ve eleştirilerini esirgemedi.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">Tabii bu arada belirtmeliyim ki, 1700 yıllık bir tarih ve batısıyla, doğusuyla büyük bir coğrafyayı içeren bu kitapta bir takım basite indirgemeler, hatta hataların bulunmaması mümkün değildir. Bu hatalardan yukarıda kendilerine teşekkür etmiş olduğum dost, meslektaşlarım ve öğrencilerim değil, tümüyle ben sorumluyum.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">Nihayet, her zaman olduğu gibi, eşim Kitty Çizakça'ya yıllardır bu konuyu ister istemez (!) benimle paylaştığı için candan teşekkür ederim. Ayrıca artık "büyüyen" ve felsefeye merak saran kızım Defne Çizakça ile de bu kitabın içeriğini uzun kahvaltı sohbetlerinde sık sık tartıştık. Yetişkin kızı ile bilimsel konuları tartışabilmek, akademisyen bir baba için mutlulukların en büyüğüdür. Bana bu mutluluğu veren ve kitabıma önemli katkıda bulunan kızıma içten teşekkür ederim.</p>
  <hr class="footnoterule" />

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%"><a class="FootnoteSymbol" href="#bodyftn1" id="ftn1">1</a>  Önce Avusturya, ardından da Hollanda ve Fransa'da ırkçı aşırı sağın yükselmesi, bu cümlelerimizin belki de fazla iyimser oldu u konusunda bizi endişeye sevkediyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%"><a class="FootnoteSymbol" href="#bodyftn2" id="ftn2">2</a>  PPP kriterlerine göre, 2000 yılında OECD ortalaması 100 puan iken Türkiye'de kişi başına düşen GSMH 30 puan civarındadır. Portekiz, Yunanistan ve Polonya'nın dahi gerisinde olan ülkemiz en son sıradadır. Lüksemburg'un puanı ise 190'dır ( The Economist, March 17th-23rd, 2001, p.128).</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%"><a class="FootnoteSymbol" href="#bodyftn3" id="ftn3">3</a> Birleşmiş Milletler Kalkınma Programı, 2001. Sıralamanın temelinde 300'e yakın ekonomik, demografik ve sosyal kriter göz önüne alınmıştır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%"><a class="FootnoteSymbol" href="#bodyftn4" id="ftn4">4</a>  Bütün İslâm dünyasının demokrasiye ihtiyaç duyduğu, gerçek demokrasiyi İslâm dünyasına getirebilecek tek ülkenin ise, gerek Batı dünyasına en yakın oluşu ve gerekse batılılaşma konusundaki en ciddî gayreti göstermiş olan Türkiye olduğu fikri, Loughborough, İngiltere'de toplanan 4. Uluslararası İslâm Ekonomisi ve Bankacılığı Konferansında Prof. Anas Zarqa tarafından ortaya konuldu.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%"><a class="FootnoteSymbol" href="#bodyftn5" id="ftn5">5</a>  Bu iki kelime arasına konan bölme işareti, bu insanların kişiliklerinde dindarlık ve demokrasinin birbirinden ayrılamaz unsurlar olduğunu ifade etmek içindir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%"><a class="FootnoteSymbol" href="#bodyftn6" id="ftn6">6</a>  Bu guruplar her ne kadar bu kitabın kapsamı dışında kalsalar da, gerçek ve çoğulcu bir demokraside onlara da yer vardır. Nitekim, "çoğulcu demokrasiler ve toplumlar kendi içlerinde toplama kamplarının tohumlarını dahi taşırlar. Ancak, kendi topraklarında toplama kampı cehennemini asla kurumsallaştıramazlar... Çoğulcu toplumlar, totalitarizmin bütün tohumlarını da içerirler ve hatta onları hoş görürler. Ama bu tohumlar ona asla egemen olamazlar." Kısacası, çoğulcu demokrasiler kendilerini yıkmaya yeltenen akımlara bile hoşgörü göstererek ve böylece onları rejimin içine çekip evcilleştirerek etkisiz kılarlar (Selçuk, 1999 a: 19).</p>
</body>
</html>
