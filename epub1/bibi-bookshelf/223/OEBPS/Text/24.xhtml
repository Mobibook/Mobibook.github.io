<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/main.css" type="text/css" rel="stylesheet"/>
</head>

<body>

  <h1>Yirmi Dördüncü Bölüm</h1>

  <p>“Geldi,” diye bağırdı, Edwin bara ayak basar basmaz onu sertçe yumruklayan Harry Stone. “Hangi cehennemdeydin? İzin istemeden öyle çekip gitmek de ne, bütün şehivde fellik fellik seni avadık.” Leo Stone ve Les, Harry Stone’un acı feryadını bulaştırdığı çemberin dışındaki başka kişiler de, sitemli bir ifadeyle baktılar. “Sen yavım alacaksın,” dedi Harry Stone, “sadece biv yavım ve bizim yevimizde kapatılacaksın, o iki küçük Alman ovospu ovada olsalav da olmasalav da. Gövüyovsun,” dedi Les’e, “sana güvenilmez. Sana vevdik, bak sonva ne oldu? Gitti ve nevedeyse lanet olası saat üçe, sepetlenme saatine kadav gevi gelmedi.”</p>

  <p>“Bana bakın,” dedi Les, “bana bunu söyleyemezsiniz. İnsan özgür doğmuş ama her yerde zincirlenmiş, J. B. Priestley’nin dediği gibi. Bir adamı isteği dışında kilit altında tutmak düpedüz ahlaksızlıktır. Benim görüşüme göre, o adamın kendi sağduyusuna kalmış. Adam kendisi bunun için bir sebep göremiyorsa, o zaman kimsenin yapabileceği bir şey yoktur.”</p>

  <p>“Bu,” dedi bütün uzuvları hırslanmış olan Harry Stone, “biv istisna. Lanet olası biv sebep gövmez, gövemez. Bu geceden sonvasına kadav o kabak kafayı emniyette tutmanın önemini gövemez. Vay be,” dedi başını kaldırıp Edwin’in peruğuna bakarak. “Ona nelev olmasına izin vevdiğini sadece Aziz İsa biliv. Biv bakalım.” Edwin’in buklelerini çekip çıkarttı ve bir panter gibi çıplak başın etrafında dolaştı. “Tekvav güzelce üstünden geçmek gevekecek,” dedi, “ama onun dıfında iyi duvuyov. Gevçi, bütün gece dıfavıda olduğunu düfününce lanet olası mevak ediyovum, kim biliv ne yapıyovdu. Hadi,” dedi Edwin’i dürterek acı acı, “iç funu, sonva Leo ve benle geliyovsun.”</p>

  <p>“Leo ve benimle.”</p>

  <p>“Leo ve benle. Lanet olası ben de geliyovum.” Ve Edwin derhal Stone ikizleri nezaretinde, her iki yanından sıkıca tutularak bardan dışarı çıkartıldı ve köpek Nigger etrafta sıçrayıp havlıyordu.</p>

  <p>“Karım,” dedi Edwin. “Karımdan ne haber?”</p>

  <p>“Kavına lanet olası biv süvü yalan söylemek zovunda kaldık,” dedi Harry Stone. “O kafayı bu akfam kovuma altında tutabilmek için.”</p>

  <p>“Onu gördünüz o zaman?” dedi Edwin, serbest kalmak için boğuşarak. “Onu nerede gördünüz?”</p>

  <p>“Şu anda barda,” dedi Leo Stone, “o sakallı hödükle beraber içiyorlar.” Edwin daha sıkı boğuştu ve köpek ona hırladı.</p>

  <p>“Bunu söylememeliydin Leo,” dedi Harry Stone. “Fimdi tedivgin edeceksin ve bu o baf için iyi olmayacak. Dinle bak,” dedi acı acı. “O sana biv avkadaf değil, fu hanımın. Ne oldu, biliyov musun? ’Astaneye gitti, gövüyov musun, senin nasıl olduğuna bakmak için ve ovada ona senin sıvıftığını ve çok endifeli olduklavını söyledilev. Böylece kanunla temasa geçip bütün fehrin etvafını lanet olası biv polis kovdonuyla çevivtip seni avatacaktı. Onlava senin tehlikeli olduğunu, bulunup tekvav buvaya gevi konman gevektiğini söylececekti.” Sağ omzu hastane yönüne doğru sarsıldı.</p>

  <p>“Ah,” dedi Edwin. “Bunu yaptı, yaptı mı?”</p>

  <p>“Evet,” dedi Harry Stone ve zehirli bir acılıkla kızarak – mazı, ödağacı ve pelinotunun özlerinin tek bir sözcüğe damıtılmış haliyle– dişlerini sıkarak “kadınlav,” dedi.</p>

  <p>“Ama nerede olduğunu hiç bilmeyecek,” dedi Leo Stone, “iş işten geçene kadar hiç olmazsa. Ve Anchor’ın barından uzun bir süre çıkamaz.”</p>

  <p>“Neden? Nasıl?”</p>

  <p>“Zannediyov musun ki,” dedi Harry Stone, “o ve ben, lanet olası biv pvofesöv olmana vağmen, senin gibi akılsızız? Lanet olası gözlevini kullanmıyov musun? O kamyonun geçide sıkıftığını ve kimsenin ne givip ne de çıkacağını ve böylece bütün bav müfterilevinin ovada kapana kısıldığını gövmedin mi? Bavın kapısının olduğu yevde,” Edwin’i sarstı, “o geçitte. Bazılavı bu öğleden sonra ife gitmeyecek,” dedi üzgün bir halde, “eğer o şoföv kendi ifini doğvu düvüst yapavsa.”</p>

  <p>“Ama,” dedi Edwin, “açıklayabilseydim, gösterebilseydim… Şimdi iyiyim, görüyorsunuz. İyileştim. Ameliyatın gerçekten gerekli olmadığını hep biliyordum. Sırf ona açıklayabilseydim…” Ama karısından uzaklara, çok uzaklara götürülüyordu. “Orada telefon var mı?” diye sordu. “Konuşabilseydim…”</p>

  <p>“Ovada telefon yok,” dedi Harry Stone. “Sadece yolun kavfısında kulübe vav ve kimse ona ulafamaz. Fimdi bu gece bitene kadav hiçbiv fey için endifelenme, anlıyov musun? Bu ödülü kazandığında endifelenmek için bol vaktin olacak ama o zaman endifelenmene gevek kalmayacak.”</p>

  <p>“Söylediğiniz şu yalanlar neydi?” diye sordu Edwin.</p>

  <p>“Fazla bir şey değil,” dedi Leo Stone sol omzunu silkerek. “Sadece Stepney yakınlarında bir yerlerde bir morukla yaşadığını söyledik. Senden hoşlanan anaç bir moruk dedik. Ama şimdi hava almak için geldiğini ve fazla endişelenmemesi gerektiğini söyledik. Kanunla temasa geçeceğini o zaman söyledi.”</p>

  <p>Regency Caddesi’nde çürümekte olsa da asil, önceki aile birliği şimdi sefil bir şekilde sayısız kiralık hücreye bölünmüş yüksek bir binanın önüne geldiler. “İfte,” dedi nefretle Harry Stone. “Son devece konfovsuz biv fekilde yafadığımız yev buvası.”</p>

  <p>Duvarlarındaki orijinal Regency duvar kâğıdının soyulmuş olduğu iki kat çıplak merdivenden sonra, çoktan boyası dökülmüş olan bir kapıya geldiler. İçeride, içinde iki tane yatak olan yüksek tavanlı geniş bir oda vardı. Yataklardan birinde Renate, diğerinde Edwin’in kulüpteki o pazar öğleden sonrasından hatırladığı, terliklerini bulan iki tahta göğüslü Alman kız yatıyordu. Sakin, randımanlı uykularında sessizdiler; Renate düzensiz bir ritimle horluyor ve fokurduyordu. “Funlara bak,” dedi Harry Stone nefretle. “Uyanın,” diye bağırdı, “sizi lanet olası Alman domuzlavı,” atletik bir şekilde havaya kalkan ayağıyla Renate’nin açıkta kalan kıçını tekmeleyerek.</p>

  <p>“Bunu yapma,” dedi Leo Stone. “Onunla yaşayanın sen değil, ben olduğumu hatırla.” Ama ses tonu sert değildi.</p>

  <p>“Dalga mı geçiyovsun?” diye sordu ikizi. “İkimiz de buvada onunla yafıyovuz, Tanvı yavdımcımız olsun, ama istiyovsan tekme atabilivsin.” Kusacakmış gibi arkasını döndü.</p>

  <p>Renate uyandı, mahmur bir halde ağzını şapırdatarak. “So,” dedi, “ <em>Wieviel Uhr</em>?”</p>

  <p>“O lanet olası yataktan çıkmanın,” dedi Harry Stone, “ve o ocağa biv feylev koymanın zamanı geldi. Geçen pazavdan bevi hiçbivimiz biv fey yemedik.” Bu, Stone ikizlerinin durumunda kelimenin tam anlamıyla doğru olmalı diye düşündü Edwin; ama tekrar acıktığı için bu genel açlık feryadından kendisini ayırmadı. Renate bir esneme ıstırabıyla yatağın kenarına oturdu, büyük Germen memeleri sallanıyor ve titriyordu, nasırlı ayakları çıplak, yerdeydi. Esnemelerinden sonra Edwin’i tanıdı. “Sen, hayatım,” dedi başıyla selamlayarak. “Dün beş sterlin duble cin evet içtim ben.” Aklı karışmış gibi başını salladı. Sonra ayakkabılarını ve bir erkek ceketi giydi –büyük ihtimal dönüşümlü olarak hem Leo’nun hem Harry’nindi– ve oldukça candan bir tavırla yemek yapmaya koyuldu.</p>

  <p>Edwin şimdi boş olan yatağa oturdu ve etrafa bakındı. Televizyon antenleri ve sonbahar göğünü gösteren güzel bir pencere vardı. Dışarıdaki eskici dükkânlarıyla, yedi sterline, genç kızların konuşmasını taklit etmeye çalışan ihtiyar bir kadın gibi mızırdanan gösterişli eski bir müzik setiyle yan yana duruyor gibi gözüken bir şifoniyer ve bir gardırop vardı. Gaz ocağı ve bir gaz halkası ve bir gazölçer vardı. Renate halkayı açtı ama tıslama olmadı; bir kibrit çaktı ama bir alev olmadı. “Şilin,” dedi, “lazım.” Leo Stone boynu kırılmış bir adam gibi ona döndü ve dedi ki:</p>

  <p>“Orada bir yığın şilin vardı dün. Onları ne yaptın, ha? Lanet olası şilinlere aç olan bu bölgede, genellikle ellerimin ve dizlerimin üstünde, kız kurusunun yatak kardeşleri için dilenerek, yüzümde, sık sık geri çevrilmeler yüzünden acı ve utanmayla biriktirdiğim o şilin yığınına ne yaptın, ha?” Bu, tiyatrocu ve satıcı ses maskesi olmayan yeni bir Leo Stone’du. Metresine boynu kırık bir maymun gibi yaklaştı, kolları uçlarında çengellerle kaskatıydı. Sesini yükselterek “Şilinler, şilinler; şilinler,” dedi. “Elektrik, ısınma ve yiyeceğe gitmesi gereken cine gidiyor. Öyle, değil mi, ha? Cin. Kaç kere buraya eve, rengi ve mezhebi ne olursa olsun, bir adamın hakkı olan rahatlık ve yemeği bulmak için yorgun argın gelip, onun yerine gazın bitmesiyle ve almak için gerekli paranın olmamasıyla karşılaşmadım mı? Doğrusu düşman olanı hoş tutmak ve beslemek için alacağım ödül bu mu? Düşman, evet, vay canına. Çünkü modern zamanların esaret yuvası lanet olası Deutschland’dı. Ah, <em>ja, ja, richtig.</em> Ve orada lüks içinde, Yahudi teriyle beslenip şımartılan lanet olası yenilgiye uğramış ha, gaz için bütün şilinler dağıldı ve cine dönüştürüldü; işe yaramaz tembel, aşağılık ve iştah kaçıran türden bir orospu için lanet olası yozlaşmış etkisiz bir özür için bir moruğun lanet olası çarpıtması için lanet olası bir cine batırılmış lahana turşusu-höpürdetmesi özrü.” Nefeslendi. Harry Stone dedi ki:</p>

  <p>“Bu benim için de geçevli.” İki Alman kız masal mutluluğunda derin derin uyuyorlardı: Ormandaki yüzük ve gardiyan ejderha ve kılıcıyla parlayan kahraman. Renate yüksek sesle dedi ki:</p>

  <p>“Ah Yahudi. Yahudi domuzu. Semirmiş Alman toprağını yapmak için Yahudi domuzlarıyla semirdi. Başka işe yaramaz.”</p>

  <p>“Lafını geri al,” dedi Leo Stone, daha yakına giderek. “O lanet olası karalamayı geri al, yoksa şu ekmek bıçağıyla boğazını keserim.” Renate bariz şekilde korktu. “Şimdi,” dedi ceketin yakasından yakalayarak Leo Stone, “hepsini geri al.”</p>

  <p>“Yahudi domuzu ve köpeği,” diye diretti Renate. “Domuz ahırını temizlemek için Yahudi yağından sabun.” Leo Stone, yüzü kendi insanlarının derin nefretleriyle yanarak dedi ki:</p>

  <p>“Almanya’da sahip olduklarınızın en iyisi Yahudiler miydi? Evet?”</p>

  <p>“Hayır, hayır. Yahudiler domuzlar. Of,” dedi Renate, üzerinde boğan ellerle. “Evet, evet, Yahudiler iyi, çok iyi. Dur şimdi, Yahudi domuz. Yahudiler çok iyi.”</p>

  <p>“Sen,” dedi Leo Stone öfkeli bir şekilde Edwin’e. “Sen eğitimlisin. Büyük Almanlar kimlerdi? Yazarlar ve her kimse?”</p>

  <p>“Ah,” dedi Edwin. “Bakın, benim burada iki ayrı şilinim var. Şu ateşi yakalım Tanrı aşkına.” Harry Stone keyifsiz bir şekilde gelip paraları aldı. Gaz ateşini yaktı. Minyatür ateş sütunları tısladı ve rahatça parladı. “Pekâlâ,” dedi Edwin, “Goethe, Schiller ve Heine vardı. Ve Kotzebue, Wagner ve Schumann. Sonra Nietzsche, Kant, Schopenhauer ve Beethoven. Ve Hans Sachs, Martin Luther.”</p>

  <p>“Ve hepsi Yahudiydi, değil mi?” diye tehdit etti Leo Stone. “Bu Alman piçlerinin her biri Yahudiydi. Evet de, kahrolası, yoksa seni gebertirim.”</p>

  <p>“Hayır, hayır,” dedi Renate. “Evet, evet,” diye düzeltti. “Hepsi Yahudi. Ve Hitler lanet olası pis domuz. O da Yahudi.”</p>

  <p>Leo Stone yumuşayan ellerini indirdi. “Kimin patron olduğunu,” dedi, “bildiğin sürece. Bela istemiyoruz, gerçekten. Eski zamanlarda öğretildiği gibi sevgi, huzur ve uyum istiyoruz. Gazölçerde şilinler olsun ve istediğimiz zaman hazır sıcak bir yemek olsun istiyoruz. Şimdi hazırla bakalım.” Gaz halkası zehrini tıslıyordu. Renate jetleri yaktı. Leo onu yanağından öptü. Her şey unutulmuştu.</p>

  <p>“Düfünüyovdum,” dedi Harry Stone, “onlavı da kullanabiliviz diye.” Tahmin yürüten üzgün gözleri uyuyan kız kardeşlerdeydi. Edwin dedi ki:</p>

  <p>“Kulüp bu öğleden sonra açık değil mi?”</p>

  <p>“Şaka mı yapıyovsun?” diye bağırdı Harry Stone. “Kanunun fu ziyavetlevinden sonva? Ve senin bayılman ve onlavın kufkulanmasına sebep olman? Biv müddet ağıvdan almalıyız.”</p>

  <p>“Ne demek istediğini anladım sanırım,” dedi Leo Stone. “Onları giydirip bir çeşit nedime gibi kullanabiliriz. Ve onun elinde bir çeşit baston ve arkasında tren olabilir. Taç giyme töreni gibi.”</p>

  <p>“Aynen öyle,” dedi Harry Stone. “Ovadaki pevde bu ifi gövebiliv.” Ve gerçekten pencerenin üstünde kornişin bir ucunda toplanmış kırmızı flanel gibi gözüken güve yeniği dolu bir parça vardı.</p>

  <p>“Bu kızlar,” dedi Edwin. “Bunlar gerçekte ne yapar?”</p>

  <p>“Şey,” dedi Leo Stone, “gece işi, bilirsin. Tam olarak ne olduğunu bilmiyoruz ama beraber yapıyorlar. İki tatlı kız, tanırsan eğer. Onlara Lili ve Marlene diyoruz.” Anneleri o sırada sarımsaklı bir karışımı kızartırken şarkı söylüyordu:</p>

  <div class="poem">

    <p><em>“Mit blankem Eis und weissem Schnee</em></p>

    <p><em>Weinachten kommt, juchhe, juchhe!”</em></p>

  </div>

  <p>Noel’in adı geçer geçmez, gözyaşları tavada cızırdayarak, çocuk İsa’yı ve mumları, sessiz karlı geceyi ve bira bardaklarının tokuşmasını düşünerek usulca ağlamaya başladı. Gece oldu, yalnızca iki gaz alevi olduğundan, samimi bir hava vardı. Leo Stone dedi ki: “Tanrım, az daha unutuyordum. Prova yapmalıyım. Onun üzerinde denemek fena fikir değil gerçekten.”</p>

  <p>“Sadece favkıyı mı?” dedi ikizine bir baston uzatarak, Harry Stone.</p>

  <p>“Sadece şarkıyı. Gerisini doğaçlama ekleyebilirim. Bilirsin: Özür dilerim geciktim, ama geçitte mahsur kaldım. Bunun gibi şeyler. Kolay oluyor. Işıklar,” diye seslendi. “Müzik.” Müzik yoktu, ama Harry Stone çıplak tek ampulü sıkıştırdı ve oda artık o kadar samimi değildi. Uyuyan kardeşler kıpırdandılar, inlediler ve kaş çattılar. Leo Stone eski usul kaba Cockney’yle şarkı söyledi:</p>

  <div class="poem">

    <p>“Benim moruk her gece</p>

    <p>Gider içki içmeye.</p>

    <p>Bütün gece içer,</p>

    <p>Zor kazandığı parayı harcar.</p>

    <p>Kim bilir ne zaman gelir eve</p>

    <p>Onu taciz etmeye.</p>

    <p>Küçük Jack’le şansını dener</p>

    <p>Mutfak masasının üstünde</p>

    <p>Joe Amca’yı dener</p>

    <p>Mibel Teyze’yi de.</p>

    <p>Biz çocuklar yatakta</p>

    <p>Nerede olduğunu biliriz.</p>

    <p>Ayak sesini duyunca</p>

    <p>Hep beraber bağırırız:”</p>

  </div>

  <p>“Ve fimdi,” dedi Harry Stone, “kovonun katılması gevekiyov.” Leo Stone aynı zamanda basit bir baston dansı da icra ederek şarkı söyledi:</p>

  <div class="poem">

    <p>“Onları giymiş, onları giymiş,</p>

    <p>Onları giymiş yine.</p>

    <p>İçki içmeye gitmiş</p>

    <p>Sözün özü.</p>

    <p>Ah, şimdi burada, midesi bira dolu</p>

    <p>Bir sarhoş gibi gülüyor.</p>

    <p>Onları giymiş, onları giymiş,</p>

    <p>Onları giymiş yine.”</p>

  </div>

  <p>Ve sonra bir şiline ihtiyaç olduğundan ışık söndü ve Leo Stone işte oradaydı, gaz ateşinin önünde bir gölge, koroyu tekrarlarken zıplıyor ve bağırıyordu. “Yimek,” diye seslendi Renate. “Yimek hazır, canlarım.”</p>

  <p>“Ustuvayla kafasının üstünden geçmek gevekecek,” diye hayıflandı Harry Stone. “Ve ıfık yok. Ifık, ıfık,” diye sızlandı. “Ah, lanet olsun.”</p>

  <p>Renate’nin dört tabağa döktüğü neredeyse görünmez olan yemeğin kokusuyla uyanan köpek Nigger inildeyerek ve gerinerek kızların yatağının altından sürünerek çıktı. Kızlar başka bir güldürü numarası gibi, Eskimo saçlarının çıngırakları sallanırken görülecekmiş gibi, birlikte öbür yanlarına döndüler. Kesintisiz uyuyorlardı. Ama Nigger, sarmısak, domates sosu, yanmış yağ, fasulye, kızartılmış bayat ekmek, domuz pastırması kırpıntıları ve ufalanmış peynirin karışık kokusuna kuyruk salladı. Çenesini bir kemana dayarmış gibi Leo Stone’un dizine dayadı ve ateş ışığıyla aydınlanmış bir tapınmayla yukarı baktı. Sahibinin ve sahibinin metresinin acı sözleri onaydı, ama ona flüt ve viyola sesleri gibi geliyordu.</p>

  <p>“Yataktaki fu ikisinin ıfık için pavalavı vav mı?” diye sordu Harry Stone. “Bütün lanet olası gece dıfavda ol ve eve pava getivme.” Şöminenin yanında ayakta, çatalını karanlık tabağına daldırıyordu. “Tanvı afkına ne tüv biv if yapıyovlav, eve hiç pava getivmiyovlav?”</p>

  <p>“Gündüz,” dedi Renate, “onların uyku vakti. Uyku vakti para insan harcamaz.”</p>

  <p>“Ama ne tüv biv if yapıyovlav?” Harry Stone ısrar etti.</p>

  <p>“Anneleri için çalışıyorlar,” dedi Renate ve tabağını ekmeğiyle sıyırırken gururla konuştu. “Zor iş, az para, ama kızmam getirirlerse yeter bir şişe cin için. O kadar yeter, çünkü ben gaddar bir anne değil.”</p>

  <p>“NE YAPIYOVLAV?” diye sövdü Harry Stone ve çatalını duvara sapladı.</p>

  <p>“Ne yapabilirler?” dedi anneleri. “Gaddar savaş yüzünden eğitim yok, almadılar. İngilizce az konuşuyorlar. Ama iş verir istekli vücutlu kızlara gece vakti Londra. Çok çalışıyorlar, bazen şilin olarak sadece para getirirler bana.”</p>

  <p>“Filinlev,” dedi Harry Stone acı acı. “Filinlev ıfık ve gaz için ve sen ’epsini cine havcamak zovundasın.” Ama el yordamıyla ustura aradı, sahanlıktan bir teneke kupayla soğuk su getirdi ve sonra Edwin’e gaz ateşinin yanına gelmesini emretti. Hasta ve ajan, ikisi de yanan gaz sütunlarının yanında çömelmek zorunda kalmış olsalar da tıraş dikkatlice yapılmıştı. Evde keyifli bir gece: Yatakta iki Alman fahişe, dilini şaklatan anneleri, sahanlıktaki tuvaletten duyulabilen Leo Stone, tabakları ve tavayı yalayarak tertemiz yapan Nigger, ateşin yanında parlatılan Edwin. “Bu havika,” dedi Harry Stone nihayet, frenolojist parmaklan Edwin’in başını yoklayarak. “Aptalca biv fey yapmazsan bununla bu gece kazanıvsın.”</p>

</body>

</html>