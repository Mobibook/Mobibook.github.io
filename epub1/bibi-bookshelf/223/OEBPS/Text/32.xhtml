<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/main.css" type="text/css" rel="stylesheet"/>
</head>

<body>

  <h1>Otuz İkinci Bölüm</h1>

  <p>Edwin mekanik bir silkinmeyle uyandı; uykuyla uyanıklık arasında bir sınır bulunduğuna dair hiçbir işaret yoktu. Kendisini iyi hissetti, dinlenmiş, düzelmiş, etrafında bu kadar çok hastalığın horladığı fikriyle hasta olmuştu. Gece hemşiresi yatak perdelerinden yapılmış eğreti çadırında okuyordu; bir lambadan gelen ince bir huzme sayfasına hareketli altın bir gine attı. Gökteki eskimiş gümüş tosheroon şehrin üzerinde güneşten daha fazla parladı. Şehir ve ülke, bütün dünya orada toplanacak kıvama gelmiş olgun meyvelerle dolu bekliyordu. Burada bir dakika daha kalmayacaktı. Çenesi ve yanaklarını yokladı, yeteri kadar pürüzsüzlerdi. Türban için üzüldü ama bu uzun sürmedi. Bu sefer her şeyi daha farklı düzenleyecekti.</p>

  <p>Çok yumuşak ve yavaş bir şekilde yataktan süzüldü –bir sesbirimsel bölgeden diğerine kayan dil kadar yumuşak-keskin kulaklı hemşire duyamasın diye. Sayfasını çevirdi ve altın gine onu bekliyordu, hiç harcanmayacak bir bozuk para. Edwin çömelerek koğuşun sonunda saklandı, kendi yatağından sadece iki yatak ötede. Gerçi artık kendi yatağı değildi, bir daha hiç görmeyeceği bir yataktı. Dünyanın Büyük Direkli Karyolasını yeniden arayacaktı, kıpırdanan ayak parmakları ve sıçrayan pirelerle canlı bir yatak.</p>

  <p>Banyoya ulaştığında derin bir nefes aldı ve bir dakikalığına dinlendi. Ay çelik dolapları net bir şekilde aydınlatıyordu. Kendi kıyafetlerinin –başka yere götürülüp saklanmadıysa– nerede olduğunu bilmiyordu ve arayacak zamanı da yoktu. Eline en yakın ve en uygun olanı çekti. Dolap kapaklarının hafif gıcırtısı –ve bu akşam her şey ona yardım için anlaşmıştı– geçen bir kamyon, onun arkasından gelen güçlü motorlu bir araba ve onun arkasından gelen bir motosikletle boğulmuştu. Edwin kendi bedenine uygun iyi bir takım elbise seçti, deliksiz bir çift çorap, temiz iç çamaşırı, gömlek, kravat, şık bir yelek, ay ışığının aydınlattığı tabanında kendi kullandığı numarayı açıkça gösteren ayakkabılar, bir fötr şapka, tatminkâr bir şekilde, iyi uymuştu. Çalacak para yok gibiydi. Boş ver. O yakında önüne çıkardı. En son, uzun süre İngiltere’nin soğuğuna maruz kalacağını hatırladı, onun için yeteri kadar iyi, uçuk mavi yünlü kumaştan bir manto aldı.</p>

  <p>Kendisini banyoya kilitledi ve rahatça giyindi. İşini bitirdiğinde iyi göründüğünü düşündü. Bandajlar şapkanın altında zar zor gözüküyordu. Gömlek pahalı bir gömlekti, parlaktı ve yakası mükemmel şekilde oturdu. Koğuştaki bu kötü sözler söyleyen esnafın hem zevki hem de parası varmış diye düşündü Edwin. Mendiller; mendilleri unutmuştu. Dolaplardan gelişigüzel bir düzine aldı –altı tane gösteriş, altı tane sümkürmek için– ve bilinmedik bütün koğuş arkadaşlarından son bir hırsızlık olarak bir baston ki bu sarsak ihtiyarlar mekânında iyi bir seçki vardı, kıyafetine bir beyefendi havası ekledi. Sonra, tam donanımlı, ısınmış ve şık olarak sessizce merdivenin başına ve açıkça merdivenden aşağı giriş holüne yürüdü. Bu yeni koğuş dış dünyaya R. Dickie ve diğerlerinin koğuşundan daha yakındı. Gece görevlisi masasında uyukluyordu. Edwin’in önceden hatırladığı adam değildi. Uyandı, bir centilmenin dik duruşu ve bastonu döndürüşü karşısında irkildi, kol saatini girişteki saatle karşılaştırdı, girişteki saatin beş dakika geri olduğunu görüp iç çekti, görevi bitmişti.</p>

  <p>“Affedersiniz efendim,” dedi görevli, “ben burada yeniyim. İsim nedir efendim?”</p>

  <p>“Dr. Edwin Spindrift,” dedi Dr. Edwin Spindrift.</p>

  <p>“Teşekkür ederim, efendim. Affedersiniz efendim. Size kapıyı açayım efendim. İyi geceler efendim, daha doğrusu günaydın.” Ağır kapıyı açtı ve Edwin’i sonbahar, yakıt ve uzaktaki ateşlerin koktuğu Londra gecesinin özgürlüğüne takdim etti. Ya da daha doğrusu, sabahına. Edwin, meydanın ve ara sokakların ötesinde parıldayan Londra’nın büyük işlek caddesine doğru uzun adımlarla yürüdü. Mr. Thanatos’u bulmaya gidiyordu, o tabii ki herhangi bir yerde olabilirdi. Acelesi yoktu, elbette. Bir sürü cazip macera için bir sürü zaman. Sonra asma yapraklarıyla taçlanmış Mr. Thanatos.</p>

  <p>Anacaddeye giderken yolda Edwin bir sürü kediyle, ama sadece bir tek adamla karşılaştı. Bu, reklam yapan ’Ippo’ydu, ön ve arka panelde, GECE BOYUNCA JOE’NUN SOSİSLERİ yazıyordu. “Demek saatinizi geri aldınız,” dedi ’Ippo Edwin’i tanıyıp şaşırmadan. “Tam lanet olası bir iş bu. Şimdi gece çalışıyorum, görüyorsunuz. Son, oldu bitti, son.”</p>

  <p class="extract"><em>Hove, Sussex, 1959</em></p>

</body>

</html>