<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>66</h2>

    <p>İbre kırmızıya doğru yaklaşırken Steiger dikkatle ısı göstergesine baktı. Atlantik kıyısına daha altmış mil varken, türbin millerinin tutukluk yapması hiç iyi olmazdı.</p>

    <p>Radyonun ışıklı düğmesi yanıp sönünce amiral, 'verici' düğmesine bastı. "Ben Sandecker, söyleyin."</p>

    <p>"Haşlanmış yumurtalarım hazır mı?" dedi Pitt sesi kulaklıklardan taşarak.</p>

    <p>"Dirk!" diye bağırdı Sandecker. "İyi misin?"</p>

    <p>"Biraz yorgunum ama hâlâ tepiniyorum."</p>

    <p>Steiger kaygıyla, "Ya öbür mermi başlığı?." diye sordu.</p>

    <p>Pitt, "Etkisiz durumda," dedi.</p>

    <p>"Ya Çabuk Ölüm maddesi?"</p>

    <p>"Üstüne sifon çekildi." Pitt'in ses tonu kuşkularını açığa vermedi.</p>

    <p>Pitt, Hiram Lusana'nın bombacıkları suya atmış olduğunu yalnızca tahmin edebiliyordu fakat bu kesinsizliği Steiger ve amirale söyleyip uğraşlarının boşuna olabileceği izlenimini vermek istemedi.</p>

    <p>Sandecker paraşütün nasıl ele geçirildiğini ve durumun çok ciddi olduğunu kısaca Pitt'e anlattı. Pitt onun sözünü kesmeden dinledi. Amiral bitirdiğinde yalnız bir soru sordu.</p>

    <p>"Havada ne kadar kalabilirsiniz?"</p>

    <p>Steiger, "Yakıtım belki iki, belki iki buçuk saat daha idare eder." diye cevapladı. "Ama en acil sorunum motorla ilgili. Çok zorlandılar ve ısınıyorlar."</p>

    <p>"Anladığım kadarıyla paraşüt bezi hava alan delikleri kapamış."</p>

    <p>"Parlak bir fikrin var mı?"</p>

    <p>Pitt, "Sanırım var," dedi. "Kulaklarını aç ve ve dinle. İki saat sonra yine bağlantı kuracağım. Bu arada, atabileceğiniz ne varsa boşaltın. Koltuklar, gereçler, ağırlığınızı azaltacak ne varsa söküp etin. Benden haber alıncaya kadar havada kalabilmek için ne yapabilirseniz yapın. Tamam."</p>

    <p>Mikrofonu kapatıp Yarbay Kiebel'e döndü. "En kısa zamanda kıyıya varmalıyım."</p>

    <p>"Sekiz dakika içinde limanda olacağız."</p>

    <p>Pitt, "Bana bir araç gerekecek," dedi.</p>

    <p>Kiebel, "Bu karmaşık işte senin ilgini hâlâ anlayamadım," dedi. "Bildiğim kadarıyla seni tutuklaman gerek."</p>

    <p>Pitt, "Hırsız polis oynamanın sırası değil," diyerek onun sözünü kesti. "Hey Tanrım, her işi benim mi yapmam gerek?" Radyo operatörüne eğilerek, "Bana önce NUMA merkezini, sonra da Stransky Gereç Şirketini bağlayın," dedi.</p>

    <p>"Biraz fazla ileri gitmiyor musunuz, bayım?"</p>

    <p>İki kolu da sağlam olsaydı, Kiebel'in onu bir vuruşta yere yıkacağından Pitt'in kuşkusu yoktu. "Bana yardım etmenizi sağlamak için ne yapmam gerek?"</p>

    <p>Kiebel kahverengi gözlerini Pitt'e dikip öldürecek gibi baktı. Sonra ağır ağır yumuşayarak gergin dudakları gülümsemeye dönüştü. "'Lütfen' demelisin."</p>

    <p>Pitt söyleneni yaptı ve tam on iki dakika sonra bir Kıyı Korunma helikopteri içinde Washington'a uçuyordu.</p>

    <p>&nbsp;</p>
  </div>
</body>
</html>
