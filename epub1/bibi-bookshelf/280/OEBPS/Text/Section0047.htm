<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>47</h2>

    <p>Seçim yapmak zordu. Dale Jarvis önünde duran elma pastasıyla limonlu krema arasında bocalayıp duruyordu. Sonunda perhizi filan boşverip ikisini de tepsiye koydu. Bir fincan da kahve alıp kasadaki kıza parayı ödedi. Maryland, Fort Meade'deki Ulusal Güvenlik Örgütü tesislerinin kafeteryası oldukça genişti.</p>

    <p>"Bu gidişle mideni çatlatacaksın bir gün."</p>

    <p>Jarvis başını kaldırdığında, iç güvenlik şubesi Jack Ravenfoot'un gülmeyen yüzüyle karşılaştı. Ravenfoot'un bedeni salt kas ve kemikten oluşuyordu. Safkan bir Cheyenne Kızılderilili olup Yale mezunu ve komodor rütbesinde emekli olmuş eski bir deniz subayıydı.</p>

    <p>"Sizin yemek dediğiniz tuzlanmış buffalo ya da haşlanmış çayır sincabı yerine bunlar gibi şişmanlatıcı şeyler yemeyi yeğlerim."</p>

    <p>Ravenfort başını kaldırıp tavanda göz gezdirir gibi yaparak, "Dur bakayım, en son ne zaman haşlanmış sincap yemiştim, yani iyi bir çayır sincabı demek istiyorum, galiba en son, Little Big Horn (<i>Kızılderililerin Amerikan Ordusunu yendiği büyük bir meydan savaşı</i>) zaferimizi kutlarken yedim."</p>

    <p>Jarvis gülerek, "Soluk yüzlüleri can alıcı yerlerinden vurmayı iyi bilirsiniz keratalar," dedi. "Bir sandalye çeksene."</p>

    <p>Ravenfoot oturmadı. "Hayır, sağol. Beş dakika sonra toplantıda olmalıyım. Hazır seni görmüşken, Afrika şubesinden John Gossard senin gemilerinin söz konusu olduğu uzun menzilli bir projeyle ilgilendiğini söyledi."</p>

    <p>Jarvis ağzındaki elma pastasını ağır ağır çiğnedi. "Tek bir savaş gemisiyle ilgileniyorum. Sen ne yapacaksın?"</p>

    <p>"Donanmadan eski bir dostum, James Sandecker..."</p>

    <p>Jarvis sözünü kesip, "NUMA başkanı mı?" diye sordu.</p>

    <p>"Ta kendisi. Sekiz santimlik eski deniz mermileri varmış bir yerde, izini bulmamı istedi."</p>

    <p>"Senin de aklına ben geldim."</p>

    <p>"Sekiz santimlik toplar muhriplerde bulunurdu," dedi Ravenfoot. "İyi bilirim. Vietnam fuhuşu sırasında New Jarsey gemisinde görevliydim."</p>

    <p>Jarvis, "Sandecker bunları neden istiyor, hiç fikrin var mı?" diye sordu.</p>

    <p>"Bilimadamlarından oluşan bir ekibin, Pasifik mercan yataklarında kullanmak istediğini söylüyor."</p>

    <p>Jarvis çatalını tam ağzına götürecekken durdu. "Ne dedin?"</p>

    <p>"Sismolojik denemeler yapıyorlarmış. Dediklerine göre, bin metre yükseklikte uçaktan bırakılan zırh delici mermiler mercanların üstüne düşünce tam bir deprem etkisi yapıyormuş."</p>

    <p>"Yer patlayıcıları da aynı işi görmez mi?"</p>

    <p>Ravenfoot omuz silkti. "Bunu tartışamam. Sismolog değilim."</p>

    <p>Jarvis limon kremasının içine daldı. "Amiralin bu isteğinde ne bizim şubeyle bir ilinti, ne de bir fesatlık görüyorum. Sandecker bu mermilerin nerede olduğunu varsayıyor?"</p>

    <p>"ADO'daymış."</p>

    <p>Jarvis kahvesinden bir yudum alıp peçeteyle ağzını sildi. "Artık silahlar satan herhangi bir şirketten almak dururken, neden ADO ile uğraşmak gerekiyor?"</p>

    <p>"Bunlar Kore Savaşının sonuna doğru geliştirilmiş, daha çok deneysel türden mermilermiş. Bu tip işlerde Standard mermilerden çok daha etkili olduğunu söyledi Sandecker." Ravenfoot ellerini önündeki sandalyenin arkalığına dayadı. "ADO'da olup olmayacağını öğrenmek için Gossard'ı aradım. Sandecker yanılmış olmalı diyor. Bir yüksek atlamacı için böbrek taşı ne kadar yararlıysa, oradaki gerillalar da böyle mermilerden o denli yararlanırlar, dedi. Gossard, NUMA'nın aradığı bu mermilerin deniz Kuvvetlerine ait bir depoda çürümekte olduğunu sanıyor."</p>

    <p>"Eğer gerçekten ADO'nun elindeyse bu mermiler, Sandecker onlarla nasıl anlaşmayı düşünüyor?"</p>

    <p>"Sanırım, değiş tokuş yapmayı ya da çok yüksek bir fiyatla satın almayı düşünüyordur. Nasıl olsa devletin parası."</p>

    <p>Jarvis arkasına dayanıp çatalını kremanın içine daldırdı. Nedense yeme isteği kaçmıştı. "Sandecker ile konuşmak isterim. Sence sakıncası var mı?"</p>

    <p>"Hiçbir sakınca yok. Ama onun özel projeler müdürüyle görüşsen senin için daha iyi olur. Bu araştırmayı yürüten de o zaten."</p>

    <p>"Adı ne?"</p>

    <p>"Dirk Pitt."</p>

    <p>"Birkaç ay önce Titanik'i sudan çıkaran mı?"</p>

    <p>"Ta kendisi." Ravenfoot bileğindeki saate baktı. "Şimdi gitmem gerek. Eğer bu mermiler hakkında bir şey öğrenecek olursan ne olur beni ara. Jim Sandecker eski bir dostumdur. Bana çok yardımı olmuştu."</p>

    <p>"Hiç merak etme."</p>

    <p>Ravenfoot ayrıldıktan sonra Jarvis oturduğu yerde birkaç dakika oyalandı. Sonra kalkıp odasına doğru yürürken, aklı çeşitli düşünceler doluydu.</p>

    <p>Barbara Gore patronu içeri girer girmez, duş gücünün fazla mesai yaptığını anladı. Adamın yüzündeki düşünceli ve dalgın ifadeyi o güne dek çok görmüştü. Söylenilmesini beklemeden not defterini ve kalemini alıp Jarvis'in peşinden odaya girdi. Güzel bacaklarını birbiri üstüne atıp oturduğu yerde beklemeye başladı</p>

    <p>Jarvis ayakta durmuş, duvara bakıyordu. Sonra ağır ağır yüzünü dönerek, "Gossard'ı arayıp Afrika şubesi elemanlarıyla bir toplantı yapılmasını sağla. Bir de ona şu Yabangülü Operasyonu dosyasını bir daha okumak istediğimi söyleyiver."</p>

    <p>"Karar mı değiştirdin? Gerçekten bir şeyler olabilir mi diyorsun?"</p>

    <p>Jarvis hemen cevap vermedi. "Bilmiyorum, belki."</p>

    <p>"Başka bir şey var mı?"</p>

    <p>"Evet, kimlik şubesini arayıp, Amiral James Sandecker ve Dirk Pitt ile ilgili ellerinde ne varsa bana iletmelerini söyle."</p>

    <p>"Bu dediklerin NUMA'dan değil mi?" Jarvis başını saladı.</p>

    <p>Barbara sorgulu gözlerle baktı. "Arada bir ilinti olduğunu sanmıyorsun her halde?"</p>

    <p>Jarvis dalgın dalgın, "Daha çok erken," dedi. "Şimdilik sadece olasılıkları yokluyorum."</p>
  </div>
</body>
</html>
