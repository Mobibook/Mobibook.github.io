<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>8</h2>

    <p>Havada koyarcasına giden diğer jetlerle kıyaslandığında, Catlin M.200, uçan bir kurbağaya benziyordu. Hızı da diğerlerine oranla düşük olmasına karşın, kendi boyutlarındaki tüm uçaklardan üstün bir niteliği vardı. Öz ağırlığının iki katı yüklüyken bile, en elverişsiz yerlere inip kalkabilirdi.</p>

    <p>Mavimsi gövdesi güneşin altında parlayan uçak, ustaca bir yönetimle kayış yaptırılarak, Lake County Havaalanının dar asfalt şeridine indi. Pistin bitimine altı yüz metre varken bir anda durdu, dönüp Pitt'le Steiger'in bulunduklar ı yere geldi. Yaklaştığı zaman, üzerinde yazılı NUMA harfleri açıkça seçilebiliyordu. Uçak durdu, motorları sustu. Bir dakika sonra pilot inip iki adama yaklaştı.</p>

    <p>"Aman sağdasın dost..." diyerek Pitt'e yüzünü ekşitti.</p>

    <p>"Neden? Rocky'lerde bedava bir tatil için mi?"</p>

    <p>"Hayır. Geceyarısı kaldırıp monte ettirdiğin şeyi, ta Washington'dan buraya getirttiğin için."</p>

    <p>Pitt, Steiger'e döndü. "Albay Abe Steiger, sizi Al Giordino ile tanıştırayım. Kendisi, 'bazen işe yarar yardımcım' ve NUMA'nın baş karın ağrısıdır."</p>

    <p>Giordino ve Steiger iki profesyonel boksör gibi birbirlerini tartarak bakıştılar. Steiger'in Musevi yüz çizgileri ve pırıl pırıl kazınmış kafasıyla Giordino'nun haylaz İtalyan gülüşü ve kıvırcık saçları dışında, iki adamı gören, kardeş sanırdı. Yapıları tıpatıp aynıydı. Aynı boy, ağırlık, hatta giysileri içinde belli belirsiz görünen kasları bile aynı kalıptan çıkmış gibiydi. Giordino elini uzattı. "Albayım, umarım hiç dövüşmek zorunda kalmayız."</p>

    <p>Steiger, "Ben de öyle düşünüyorum," dedi sıcak bir gülüşle.</p>

    <p>Pitt, "İstediğim malzemeyi getirdin mi?" diye sordu.</p>

    <p>Giordino evet anlamında başını salladı. "Biraz dalavere gerekti. Senin bu dümenin amiralin kulağına gidecek olursa öfkesinden tepinir."</p>

    <p>Steiger, "Amiral mi?" diye merakla sordu. "Deniz Kuvvetlerinin bu işe nasıl bulaştığını anlayamadım."</p>

    <p>Pitt, "Bulaşmadı zaten," dedi. "Amiral James Sandecker emeklidir ve NUMA'nın genel müdürüdür. Hiç hoşlanmadığı şey de, dışardan çalıştırılan kişilerin örgüt bütçesinde gözükmeyen harcamalar yapmasıdır."</p>

    <p>Steiger durumu anlayınca kaşlarını kaldırdı. "Yani şimdi sen hiç yetkin olmadığı halde Giordino'ya devletin uçağını, çalınmış bir yükle devletin hesabına ülkenin bir ucundan buraya mı getirttin?"</p>

    <p>"Aşağı yukarı öyle."</p>

    <p>Giordino, "Bu işin ustasıyız biz," dedi anlamsız bir yüzle.</p>

    <p>Pitt kayıtsız bir sesle açıkladı. "Korkunç zaman kazanıyoruz. Bürokratik işlemler öyle can sıkıcı olabiliyorlar ki... "</p>

    <p>Steiger, "İnanılır gibi değil," diye söylendi. "Suç ortağı olduğum için beni de mahkemeye verirler."</p>

    <p>Pitt, "Eğer becerebilirsek, bir şey yapmazlar." dedi. "O halde, şimdi siz ikiniz yükü çözerken, ben de cipi uçağa yanaştırayım." Otopark yerine doğru yürüdü.</p>

    <p>Steiger bir süre arkasından baktıktan sonra Giordino'ya döndü. "Onu uzun zamandır tanır mısın?"</p>

    <p>"Birinci sınıftan beri. Ben sınıfın kabadayısıydım. Dirk mahalleye taşınıp okula ilk geldiği gün ona bir güzel giriştim."</p>

    <p>"Kimin patron olduğunu gösterdin, ha?"</p>

    <p>"Pek öyle olmadı." Giordino uzanıp yük kapısını açtı. "Burnunu kanatıp gözünü morattıktan sonra yerden kalkıp apış arama bir tekme attı. Tam bir hafta çarpık yürüdüm."</p>

    <p>"Sıkı çocukmuş demek."</p>

    <p>"Kısaca, Pitt'in bir tonluk bir yüreğiyle ona eşlik eden bir beyni ve insan olsun, başka şey olsun, her engeli aşabilecek becerisi vardır, diyelim. Çocuklara karşı yumuşaktır, yaşlı kadınlara asansörde yardım eder. Bildiğim kadarıyla ne bir kuruş çalmıştır, ne de üstün yeteneklerini kişisel bir kazanç için kullanmıştır. Bütün bunları saymazsak bile bayağı iyi çocuktur."</p>

    <p>"Bu kez fazla ileri gitmedi mi dersin?"</p>

    <p>"Olmayan bir uçak için bunca işe girişti diye mi?"</p>

    <p>Steiger başını salladı.</p>

    <p>"Eğer Pitt sana Noel Baba vardır derse, git armağan torbanı şöminenin yanına koy. Çünkü mutlaka doğrudur."</p>
  </div>
</body>
</html>
