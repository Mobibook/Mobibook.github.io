<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>38</h2>

    <p>Amiral James Sandecker kısa boylu, kırmızı saçlı bir adamdı. Deniz Kuvvetlerinden emekli edildiği zaman, kongre üyesi dostlarının etkisiyle o günlerde yeni gelişmekte olan NUMA'nın genel müdürlüğü görevine getirilmişti. Daha başından parlak bir geleceği olduğu belliydi. Yedi yıl gibi kısa bir zaman içinde Sandecker seksen kişilik personeli olan bu sıradan kurumu, bilim adamlarından ve uzmanlardan oluşan beş bin kişilik, yıllık bütçesi dört yüz milyon doları aşan dev bir örgüt haline getirmişti.</p>

    <p>Düşmanları Sandecker'i gösteriş düşkünü olmakla suçluyorlar, bilimsel olmaktan çok, adını duyurmak için çeşitli okyanus projeleri başlattığını söylüyorlardı. Onu destekleyenlerse okyanus bilimi alanının uzay bilimi kadar popüler olmasını sağladığı için övüyorlardı. Kusurları ve erdemleri ne olursa olsun, Amiral Sandecker, NUMA'nın ayrılmaz bir parçası olmuştu.</p>

    <p>Gazoz şişesindeki son damlaları da ağzına boşalttıktan sonra, elindeki dev purodan bir soluk çekip karşısında oturan Amiral Walter Bass, Albay Abe Steiger, Al Giordino ve Dirk Pitt'in gülmeyen yüzlerine baktı. "Aklımın almadığı nokta," diye devam etti. "Pentagon'un bu işe olan kesin ilgisizliği. Bence mantığa uygun olanı, Albay Steiger'in Vixen 03 ile ilgili raporu ve fotoğrafları üzerine bu adamların yerlerinden hoplamalarıydı. Oysa Albay'ın anlattığına göre, komutanları bu hikâyenin üstünde durmayıp unutulmasını ister gibi davranmışlar."</p>

    <p>"Onların kayıtsız kalmaları doğaldır," dedi Bass. "General O'Keefe ve Burgdorf, Vixen 03 ve ÇÖ projesi arasındaki ilintiyi bilemezler, çünkü hiçbiri kayıtlı değildi."</p>

    <p>"Nasıl olur?"</p>

    <p>"Dr. Vetterley ve uzmanlarının ölümünden sonra, ÇÖ’ ün korkunç gücünü bilen kim varsa, onunla ilgili olan her şeyi bir daha adı bile geçmesin diye yok etmeye karar vermiştik."</p>

    <p>Sandecker inanamayarak, "Yani Kuvvet Komutanlarının burunlarının dibinde, bütün bir savunma projesini hasıraltı mı ettiniz?" diye sordu.</p>

    <p>"Başkan Eisenhower'in doğrudan emriyle, Kuvvet Komutanlarına deneyin ters sonuç verdiğini, ÇÖ formülünün de Dr. Vetterley ile birlikte öldüğünü bildirdim."</p>

    <p>"Onlar da yuttular mı?"</p>

    <p>Bass, "Yutmamaları için bir neden yoktu," dedi. "Başkan, Savunma Bakanı Wilson, ben ve bir avuç bilimadamından başka Vetterley'in buluşunu tam olarak bilen kimse yoktu. Kuvvet Komutanlarının gözünde bu proje, hiç sevmedikleri kimyasal biyolojik savaş çerçevesi içinde yapılmış ucuz bütçeli bir deneydi. Ne bir üzüntü duydular, ne de başarısız sonuç hakkında can sıkıcı sorular sordular."</p>

    <p>"Silahlı Kuvvetleri neden kandırmak gereğini duydunuz?"</p>

    <p>"Eisenhower eski bir askerdi ama kitle kıyımı için geliştirilen silahlardan tiksinirdi." Bass eski günleri bir an için yaşar gibi oldu. "Çabuk Ölüm Ekibinden hayatta olan tek kişi benim," diye yavaşça devam etti. "Ama ne yazık ki, bir zamanlar umduğum gibi, sırrım benimle birlikte mezara gömülmeyecek. Çünkü Mr. Pitt, şans eseri olarak bu mikrobun kaynağını ortaya çıkarmış bulunuyor. Ne şimdi, ne de ilerde, bu olguları Pentagon yetkililerine vermeyeceğim, çünkü korkarım, ulusal savunma adına gelecekte bir düşmana karşı kullanmak için bu malzemeyi saklayacaklardır."</p>

    <p>"Ama tabii, ülkemizin savunması söz konusu olursa..." diye karşı çıktı Sandecker.</p>

    <p>Bass başını salladı. "Korkarım Çabuk Ölüm organizmasının gerçek dehşetini anlamış değilsiniz, amiralim. Hiçbir şey öldürücü etkisini durduramıyor. Bakın size bir benzetme yapayım: Manhattan Adası üzerine birkaç gramlık ÇÖ bırakıldığı taktirde organizma derhal yayılıp, dört saat içinde nüfusun yüzde doksan sekizini öldürebilir. Bunun yanında, hiç kimse, hiçbir insan, üç yüzyıl boyunca adaya ayak basamaz. Sonraki kuşaklar ancak New Jersey kıyılarından bakıp, bir zamanların görkemli yapılarını, insan iskeletleri üzerinde çürürken görebilirler."</p>

    <p>Masanın çevresinde oturan adamlar bir anda sarardı, kanları dondu âdeta. Bir süre kimse konuşamadı. Üç milyon cesedin mezarı olan bir kent gözlerinin önüne geliyordu. Sonunda sessizliği bozan Pitt oldu. "Böyle bir durumda Brooklyn ve Bronx'da oturanlar etkilenmez mi?"</p>

    <p>"ÇÖ organizmaları koloniler halinde yayılırlar. Nedense, insan aracılığıyla ya da rüzgârla dolaşmıyorlar. Bulundukları yerde kalıyorlar. Ama yeterince biyolojik madde, uçaklar ve roketlerle Kuzey Amerika'yı kapsayan bir alandan bırakılacak olursa, o zaman 2300 yılına dek tüm kıtada tek insan yaşayamaz."</p>

    <p>Steiger, "ÇÖ'ü yok edecek hiçbir şey yok mu?" diye sordu.</p>

    <p>Bass, "H2O," diye yanıtladı. "Bu organizma ancak yüksek derecede gaz oksijen içeren bir atmosferde varlığını sürdürebiliyor. Yani suya batırıldığında gizler gibi boğuluyor diyebilirsiniz."</p>

    <p>Pitt, "Bunun nasıl üretildiğini yalnız Dr. Vetterley'in bilmesi bana tuhaf geliyor," dedi.</p>

    <p>Bass hafifçe gülümsedi. "Bu kritik bilginin bir kişinin tekelinde kalmasına izin veremezdim."</p>

    <p>"Demek doktorun tüm kayıtlarını ortadan kaldırdınız."</p>

    <p>"Ayrıca projeyle ilgili ne kadar emir ve belge varsa hepsini yok ettim. Bunların arasında Vixen 03'ün gerçek uçuş planı da vardı kuşkusuz."</p>

    <p>Steiger meraktan kurtulmanın rahatlığıyla içini çekerek sırtını koltuğa dayadı. "Neyse, hiç olmazsa bulmacanın bu bölümü artık kafamı kurcalamayacak."</p>

    <p>Sandecker, "Ama projeyle ilgili bir şeyler kalmış olmalı," dedi.</p>

    <p>Pitt, "Rongelo Adasında iskeletler hâlâ duruyor," diye ekledi. "Ya bunlardan habersiz balıkçıları ve yat turistlerini adadan nasıl uzak tutuyorsunuz?"</p>

    <p>"Bu sorunlar halledilmişti," dedi Bass. "Rongelo Adası tüm haritalarda hidrojen siyanit boşaltma alanı olarak gösteriliyor. Ayrıca kıyıları tehlike gösteren şamandıralarla çevrili."</p>

    <p>Giordino, "Hidrojen siyanit," diye yineledi. "Korkunç bir şey olsa gerek."</p>

    <p>"Gerçekten öyledir. Hemen kana karışıp tüm solunumu etkileyen bir madde. Belli dozları insanı hemen öldürür. İşte haritalarda böyle gösterildi. Şamandıraların üstündeyse altı dilde yazılı." Bass sustu ve bir mendil çıkarıp saçsız başında biriken terleri sildi. "ÇÖ projesiyle ilgili birkaç belge de, Pentagon'da çok gizli bir kasada, YİB niteliğinde diğer belgelerle saklanıyor."</p>

    <p>"YİB mi?"</p>

    <p>"Yalnız İlerde Bakılabilir," diye açıkladı Bass. "Her dosya mühürlenmiş, üzerinde hangi tarihte açılacağı yazılmıştır. Belirlenmiş zamandan önce bu dosyaları Başkan bile açamaz. 'Ülkenin iskeletleri o dolapta saklıdır,' derler. Amelia Earhart hakkındaki dosya, UFO'lar, (<i>Tanıtlanmamış uçan cisimler; uçandaireler</i>) yetmişlerde, hükümetin domuz gribi aşısı üzerinde ısrarının gerçek nedenleri, eski Watergate öyküsünü yavrukurt serüveni gibi bırakan nice siyasi skandallar, bunların hepsi o dolapta. Örneğin, ÇÖ projesine ilişkin dosya, 2550 yılına kadar açılamaz. Başkan Eisenhower, o zamanki soydaşlarımız belki organizmanın hazırlanma nedenlerini anlamazlar diye umuyordu."</p>

    <p>NUMA'nın toplantı odasında oturan herkes Bass'ın sözünü ettiği YİB dosyalarını ilk kez işittiği için şaşkınlık içindeydi.</p>

    <p>Pitt, "Sanırım, şimdiki sorumuzu tahmin ediyorsunuz," dedi. "Neden bu sırrı bize açtınız?"</p>

    <p>"Vixen 03 ile ilgili bütün bilinmezleri açıklamak amacıyla bu toplantının yapılmasını rica ettim. ÇÖ'ün uçaktan çıkarılıp yok edilmesi için birilerine güvenmem gerek."</p>

    <p>Sandecker, "Az şey istemiyorsunuz," dedi. Bir puro daha yakıp dumanını savurdu. "Eğer Pentagon bunu öğrenecek olursa, hepimiz vatan hainliğiyle suçlanırız."</p>

    <p>Bass, "Hesaptan çıkaramayacağımız tatsız bir olasılık," diye itiraf etti. "Tek avuntumuz, kamuoyunun ve ahlak etkeninin bizim yanımızda olduğunu bilmemiz."</p>

    <p>Giordino, "Bir türlü kendimi insanlığın kurtarıcısı rolünde düşünemiyorum," diye geveledi.</p>

    <p>Steiger belki de son birkaç hafta içinde ikinci kez Hava Kuvvetlerindeki kariyerini dumanlar içinde gördüğünden, gözlerini ayırmadan Bass' a bakıyordu. "Korkarım, suç ortaklarınızı seçerken bir hata yaptınız, amiralim. Örneğin ben, Vixen 03'ün ortaya çıkarılması işinde benim işlevim ne olacak?"</p>

    <p>Bass'ın gergin yüzü bir gülümsemeyle gevşedi. "İnanmayacaksınız ama bu ekipte en kritik görevlerden biri size düşüyor, albayım. Verdiğiniz rapor, Hava Kuvvetlerinin dikkatini uçağın bulunmasına yöneltmişti. Neyse ki, hükümet ileri gelenlerinden birisi, olayı daha fazla irdelemeyi uygun görmedi. Sizin göreviniz, Pentagon'un bu işe ilgisiz kalmasını sağlamak olacak."</p>

    <p>Pitt'in yüzünde, artık her şeyi anladığını gösteren bir ifade belirdi. "Anlaştık o zaman, Amiral Sandecker NUMA kaynaklarından yararlanmak için gerekli işlemleri yaparken, Giordino ve ben de uçağın çıkarılmasıyla uğraşırız. Peki, kutuları çıkardıktan sonra ÇÖ'nün öldürücü özelliklerini nasıl yok etmeyi düşünüyorsunuz?"</p>

    <p>Bass, "Mermi başlarını okyanusun dibine göndereceğiz," diye duraksamadan açıkladı. "Zamanla dış yüzeyi aşınınca, içindeki mikrop da su altında zararsız duruma gelir."</p>

    <p>Pitt, Sandecker'e döndü. "Jack, Folsom ve adamlarını Chenago'dan çağırtıp gerekli malzemelerle kırk sekiz saat içinde Masa Gölünde olmalarını sağlayabilirim."</p>

    <p>Amiral Sandecker gerçekçi bir adamdı. Kar ar vermekte zorluk çekmedi. Bass'ın velveleci bir adam olmadığını da iyi biliyordu. Odada herkes NUMA'nın alev saçlı başkanına dönmüş, ağzından çıkacakları bekliyordu. Tavana doğru halka halka yükselen mavi puro dumanı içinde kaybolmuş gibiydi amiral. Bir süre düşündükten sonra başını sallayarak, "Peki baylar, işe başlayabiliriz," dedi.</p>

    <p>Bass, "Sağol James," dedi belirgin bir hoşnutlukla. "Paslanmış bir deniz kurdunun sözlerine güvenerek nasıl bir kumara girdiğinin farkındayım."</p>

    <p>Sandecker, "Anlattıklarınız yabana atılır şeyler değil," diye karşılık verdi.</p>

    <p>"Bakın şimdi aklıma geldi," dedi Giordino. "Eğer ÇÖ maddesi, su içinde ölüyorsa, neden onu gölün dibinde bırakmıyoruz?"</p>

    <p>Bass kararlılıkla başını salladı. "Yok, sağol. Sizin bulduğunuz gibi başkaları da bulabilir sonra. En iyisi, bir daha hiçbir insan gözünün ulaşamayacağı bir yere bırakmak. Bunca yıl bu kutuları kimse farketmediği için Tanrıya şükrediyorum."</p>

    <p>Pitt, "Bu noktada ortaya bir sorun daha çıkıyor," dedi. Giordino ve Steiger huzursuz bir şekilde gözlerini yere çevirdiler.</p>

    <p>Sandecker purosunun külünü tablaya silkerek, "Neymiş o?" diye sordu.</p>

    <p>"Orijinal uçuş planına göre, Vixen 03, Buckley Havaalanından dört kişilik bir personelle havalandı. Doğru değil mi, Amiral Bass?"</p>

    <p>Bass şaşırmıştı. "Evet, dört kişiydiler."</p>

    <p>Pitt, "Belki daha önce söylemem gerekirdi," dedi. "Ama ilgiyi dağıtmak istemedim."</p>

    <p>Sandecker sabırsızca, "Sen sözü ağzında bu kadar gevelemezdin," dedi. "Ne demek istiyorsun söylesene."</p>

    <p>"Beşinci iskelet."</p>

    <p>"Beşinci ne?"</p>

    <p>"Enkaz içine daldığım zaman, yük bölümüne bağlanmış beşinci bir adamın kemiklerini bulmuştum."</p>

    <p>Sandecker, Bass'a baktı. "Kim olabileceği hakkında bir fikrin var mı?"</p>

    <p>Bass tokat yemiş gibi oturduğu yerde kaldı. "Alan bakım personelinden biridir," diye mırıldandı. "Uçak kalktığı sırada her nasılsa içerde kalmış olmalı."</p>

    <p>"Tutmuyor," dedi Pitt. "Hâlâ et var üstünde. Diğerleri kadar uzun süre su altında kalmamış."</p>

    <p>Bass, "Kutuların hâlâ mühürlü olduğunu söylemiştin," diye umutlandı.</p>

    <p>"Evet, herhangi bir zorlama belirtisi de yoktu."</p>

    <p>"Tanrım, Tanrım!" Bass elleriyle yüzünü kapadı. "Uçağın orada olduğunu bizden başka bilen biri daha var demek ki."</p>

    <p>Steiger, "Bundan emin değiliz," dedi.</p>

    <p>Bass, ellerini yüzünden çekti ve Pitt'e donuk gözlerle baktı. "Ne olur, çıkarın onu, Mr. Pitt. İnsanlık adına Vixen 03'ü o gölün dibinden çıkarın ve lütfen elinizi çabuk tutun."</p>

    <p>Pitt toplantıdan çıkıp NUMA binasının ön kapısından geçerken, henüz içindeki dehşet duygusunu atabilmiş değildi. Nemli Washington gecesi tüm yapışkanlığıyla sıkıntısını daha da arttırıyordu. Boşalmış otoparkı geçip arabasının kapısını açtı. Tam direksiyona oturmak üzereyken yan koltuktan gözüne küçük bir şekil çarptı.</p>

    <p>Loren uyuyordu. Top gibi büzüldüğü yerde dalıp gitmişti. Üzerindeki uzun kürk palto içinde Grek stili yeşil bir giysi ve buzağı derisi çizmeler giymişti. Pitt ona doğru eğilip yanaklarına düşen saçları topladı ve yavaşça sarsarak uyandırdı. Loren bir an gözlerini kırpıştırıp Pitt'e baktı. Dudaklarında kurnaz bir gülücük belirirken, yüzü soluk fakat diri görünüyordu. "Mum. Seni burada bulmam ne şans."</p>

    <p>Pitt uzanıp onu öptü. "Deli misin sen? Senin gibi şehvet dolu bir kadın Washington'un boş bir otoparkında nasıl tek başına uyur? Şu ana kadar tecavüz edilmemiş olman mucizedir."</p>

    <p>Loren onu biraz öteye itip burnunu buruşturdu. Öğğ, iğrenç bir şekilde puro kokuyorsun."</p>

    <p>"Ne yapalım, tam altı saattir Amiral Sandecker ile birlikteydim." Koltuğa yerleşip motoru çalıştırdı. "Nasıl buldun beni?"</p>

    <p>"Zor olmadı. Savannah'daki numaranı almak için büronu aradım. Sekreterin zaten dönmüş olduğunu ve toplantıda bulunduğunu söyledi."</p>

    <p>"Gelişini neye borçluyum?"</p>

    <p>"İçimde hem çılgınca hem de kadınca bir şey yapmak dürtüsüyle boğuştum ve yenildim." Eli Pitt'in kucağında, orasını burasını kurcalıyordu. "Hoşuna gitti mi?"</p>

    <p>"Ne yalan söyleyim," dedi gülerek. "Şu son yirmi dört saatin üstüne ilaç gibi geldin."</p>

    <p>"İlaç mı?" Loren şakadan yüzünü astı. "Doğrusu, kompliman yapmasını çok iyi biliyorsun."</p>

    <p>Pitt ciddileşerek, "Fazla zamanımız yok," dedi. "Sabah yine gidiyorum."</p>

    <p>"Tahmin etmiştim. Onun için, güzel bir sürpriz hazırladım." İyice sokularak Pitt'in kulağında elleriyle eyleminini sürdürdü.</p>

    <p>Pitt, "İnanılır şey değil," diye mırıldandı şaşkınlıkla.</p>

    <p>"Felicia çok seksi olduğunu çıtlatmıştı ama bu kadarını sanmıyordum."</p>

    <p>Pitt'le Loren bileklerine kadar kırmızı bir halının içinde durmuş, dört duvarı ve tavanı altın çerçeveli tek parça aynalarla kaplanmış odaya bakıyorlardı. Mobilya olarak yalnız platform üzerinde yükseltilmiş, kırmızı saten çarşaflar örtülü ve yuvarlak biçimli bir yatak vardı. Aydınlatmaysa, tavanın köşelerine yerleştirilmiş dört spot lambadan gelen hafif mavi ışıkla sağlanmıştı.</p>

    <p>Loren yatağa doğru yaklaşıp parıldayan yastıklara çok değerli bir sanat eseriymiş gibi dokundu. Pitt bir süre onun aynalarda sonsuza dek çoğalan görüntüsüne baktı, sonra arkasından yaklaşıp ustaca giysilerini soydu.</p>

    <p>"Sakın kımıldama" dedi. "Gözlerim binbir tane çıplak Loren Smith'i doya doya görsün."</p>

    <p>Loren kızardı, gözleri sayısız görüntüleri üzerinde dolaştı. "Tanrım," diye fısıldadı. "Sanki büyük bir kalabalık önünde sevineceğim." Sonra bir an büzüldü ve anlamsız bir şeyler mır ıldanmaya boşladı, çünkü Pitt eğilmiş, dilini göbeği üstünde gezdiriyordu.</p>

    <p>Telefonun kararlı çalışı, Frederick Daggat'ı derin uykusundan uyandırdı. Yanında yatmakta olan Felicia hafif bir sesle homurdanıp öbür yanına döndü ve uyumaya devam etti. Daggat uzanıp kol saatine baktı. Dört olmuştu. Telefonu açtı. "Evet, Daggat,"</p>

    <p>"Ben Sam Jackson. Resimler tamam."</p>

    <p>"Bir güçlük çıktı mı?"</p>

    <p>"Gayet kolay oldu. Haklıymışsınız. Kızılötesi ışık kullanmam gerekmedi. Işıkları açık bıraktılar. Doğrusu, hak verdim onlara. Oda baştan aşağı aynayla kaplıydı. Yüksek hızda bir film. İstediğiniz bütün ayrıntıları verebilir. İyi bir şov yaptılar. Yazık ses kaydı almadık."</p>

    <p>"Bir şeyden kuşkulandılar mı?"</p>

    <p>"Duvardaki aynalardan birinin çift yönlü olduğunu nereden bilsinler? Zaten o kadar meşguldüler ki, deprem olmadıkça hiçbir şey farkedemezlerdi. Ama yine de, sağlam olsun diye özel, sessiz bir kamera kullandım."</p>

    <p>"Sonuçları ne zaman görebilirim?"</p>

    <p>"Çok acelesi varsa, sabah sekize kadar hazırlarım. Ama biraz zaman verirseniz çok iyi olur. İsterseniz akşamüstüne kadar bekleyin, size sekiz on boyutlarında sergilere layık resimler çıkarayım."</p>

    <p>Daggat, "Peki o zaman, acele etme ama iyi olsun," dedi. "Tüm ayrıntıların iyice belirli olmasını istiyorum."</p>

    <p>Jackson, "Bundan emin olabilirsiniz," dedi. "Sahi, o tilki benzeri kadın kim oluyor? Yamyam gibiymiş."</p>

    <p>"Bu seni ilgilendirmez, Jackson. Hazır olduğunda beni ara. Ve unutma, yalnız artistik pozisyonlar bana gerekli."</p>

    <p>"Anlaşıldı. İyi geceler, Kongre Üyesi."</p>
  </div>
</body>
</html>
