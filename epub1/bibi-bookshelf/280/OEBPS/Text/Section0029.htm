<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>29</h2>

    <p>Frederic Daggat odasına getirildiği zaman Loren Smith masasının arkasından kalkıp elini uzattı. Daggat en politik gülümsemesini takınarak, "Rahatsız ettiğim için bağışlayın... Bayan Kongre Üyesi." dedi.</p>

    <p>Loren adamın elini sıktı. Unvanını söylerken erkeklerin takılması hoşuna giderdi. Bir türlü</p>

    <p>'Bayan Kongre Üyesi' demeye alışamıyorlardı.</p>

    <p>"Geldiğinize sevindim," diyerek oturmasını işaret etti. Bir kutu puro tutunca, Daggat şaşırdı. Bir tane aldı.</p>

    <p>"Böyle bir ikram beklemiyordum doğrusu... burada içsem rahatsız olur musunuz?"</p>

    <p>Loren, "Lütfen buyurun," dedi gülerek. "Bir kadının puro ikram etmesi tuhaf geliyor ama bana gelen konukların yirmisi erkekse ancak bir tanesi kadın oluyor."</p>

    <p>Daggat tavana doğru kalın, mavi bir duman üfleyerek ilk atışını yaptı. "Afrika Devrim Ordusuna yardım bütçesi için getirdiğim öneriye olumsuz oy kullandınız."</p>

    <p>Loren başını salladı. Cevap vermeden Daggat'ın tüm atışının bitmesini bekledi.</p>

    <p>"Güney Afrika'daki beyaz yönetim içinden çökmek üzere. Ülkenin ekonomisi son yıllarda sürekli gerileme gösterdi. Hazinesi tükenmiş. Bir avuç beyazın siyah çoğunluğu acımasızca köle gibi kullandığı yetti artık. On yıl önce Rodezya'da siyahlar yönetimi aldığından beri iyice gözü dönen Afrikalı beyazlar Bantu yerlilerini kırıp geçiyorlar. İç ayaklanmalar sonucu beş bin kişi öldü. Bu kan seli daha fazla sürmemeli. Hiram Lusana'nın ADO'su barış için tek umut. Desteklememiz gerek, hem paraca hem askerse."</p>

    <p>"Hiram Lusana'nın komünist olduğunu sanıyordum."</p>

    <p>Daggat başını salladı. "Korkarım yanlış bilgi edinmişsiniz. Bayan Smith. Evet, Lusana'nın Vietnamlı danışmanları olduğu doğrudur, fakat sizi bizzat temin ederim, uluslararası komünizmle hiçbir ilgisi yoktur."</p>

    <p>"Bunu duyduğuma sevindim." Loren'in sesinde belli bir ton yoktu. Aklından, Daggat'ın kendisine bir şeyler satmaya çalıştığını, fakat bunları almamakta kararlı olduğunu geçirdi.</p>

    <p>"Hiram Lusana yüksek ülkeleri olan bir adam." diye sürdürdü Daggat. "Suçsuz kadınların ve çocukların kıyımına izin vermiyor. Savaşını kesinlikle askeri hedeflere karşı yürütüyor. Diğer kurtuluş örgütleri gibi kentlere, köylere ayırım gözetmeksizin yapılan saldırıları hoş görmüyor. İşlerini böylesine erdemli bir akılcılıkla yürüten bir önderi Kongre desteklesin istiyorum."</p>

    <p>"Bırakın masalı. Siz de biliyorsunuz, ben de biliyorum. Hiram Lusana büyük bir artist. FBI dosyasını inceledim. Azılı bir Mafya üyesi bundan farklı olmazdı. Irza tecavüzden, saldırıya kadar çeşitli suçlarla Lusana ömrünün yarısını hapiste geçirmiş. Bir de asker kaçaklığıyla Alabama meclis binasını uçurma girişimi var. Çok kazançlı bir banka arabası soygunundan sonra uyuşturucu madde kaçakçılığına başlayıp büyük bir servet yapmış. Sonra vergi borcunu ödememek için ülkeden kaçmış. Sanırım, adamın bir kahraman olmadığını kabul edersiniz."</p>

    <p>"O banka arabası soygunuyla resmen suçlanmamıştı."</p>

    <p>Loren omuzlarını kaldırdı. "Peki, bu olayda sadece şüpheliydi diyelim. Fakat diğer suçlarına bakınca ezilmiş kitlelerin kutsal savaşını yürütecek bir adam olduğuna inanmak zor."</p>

    <p>Daggat ısrar etti. "Geçmişte yapılan geçmişte kalır. Karanlık geçmişi bir yana, Güney Afrika parlamentosu siyahların eline geçince dengeli bir hükümet için yine tek umudumuz Lusana'dır. Ona dostluk göstermenin Amerikalıların yararına olacağını inkâr edemezsiniz."</p>

    <p>"Neden bir yanı desteklememiz gerekiyor?"</p>

    <p>Daggat'ın kaşları yukarı fırladı. "Soyutlama siyaseti mi öneriyorsunuz yoksa?"</p>

    <p>Loren devam etti. "Rodezya'ya burnumuzu soktuk da ne oldu? Eski içişleri bakanımızın dâhice planına göre beyaz yönetimi değiştirip siyahları oturttuk. Birkaç ay geçmedi, radikal fraksiyonlar arasında iç savaş çıktı, ülkenin gelişmesi on yıl geri bırakılmış oldu. Aynı şeyin Güney Afrika'da olmayacağını garanti edebiliyor musunuz?"</p>

    <p>Daggat bir kadın tarafından köşeye sıkıştırılmaktan hiç hoşlanmamıştı. Koltuğundan kalkıp Loren'in masası üzerine eğildi. "Temsilciler meclisine getirmeyi düşündüğüm öneriyi destekleyen bir oy vermezseniz, sevgili Bayan Smith, korkarım siyasal kariyeriniz için öyle derin ve büyük bir mezar kazmış olursunuz ki, gelecek seçimlere kadar içinden çıkamazsınız."</p>

    <p>Loren kahkahalarla gülmeye başladı. Daggat'ın hiç beklemediği bir şeydi bu. "Hay allah, yoksa beni tehdit mi ediyorsunuz?"</p>

    <p>"Afrika milliyetçiliğini desteklemezseniz, yemin ederim, seçim bölgenizdeki bütün siyahların oyunu kaybetmenize neden olabilirim."</p>

    <p>"İnanamıyorum."</p>

    <p>"İnansanız iyi olur. Çünkü, eğer Hiram Lusana ve Afrika Devrim Ordusuna arka çıkmazsak, bugüne kadar bu ülkede görmediğiniz ayaklanmalara tanık olursunuz."</p>

    <p>"Nereden aldınız bu bilgiyi?" diye sordu</p>

    <p>Loren.</p>

    <p>"Ben de siyahım ve biliyorum."</p>

    <p>"Sen sadece bok yemeyi bilirsin," dedi Loren. "Bölgemde yaşayan yüzlerce siyahla konuştum. Herhangi bir Amerikan vatandaşından farklı düşünmüyorlar. Her biri aynı şeylerle ilgileniyor. Beyazlar, Kızılderililer gibi onlar da yüksek vergilerden, yiyecek maddelerinin artan fiyatlarından, yakıt pahalılığından yakınıyor. Eğer ülkemizdeki siyahların, Afrika'daki siyahlar ülkelerinde ne yapıyor diye düşündüklerini sanıyorsan, kendini kandırıyorsun, Daggat. Hiçbirinin umurunda bile değil. Afrikalıların da onları umursamadığı gibi."</p>

    <p>"Çok acı bir hata yapıyorsunuz."</p>

    <p>"Hayır, o hatayı yapan sensin," diye kesip attı Loren. "Hiç gereği yokken bela çıkarmaya çalışıyorsun. Siyah ırk eşit fırsatlara eğitim yoluyla kavuşabilir, herkes gibi. İkinci Dünya Savaşından sonra Japon göçmenler böyle yaptı. Toplama kamplarından döndükten sonra, Güney California çiftliklerinde çalışarak oğullarını, kızlarını üniversitelere yolladılar. Kimi avukat oldu, kimi doktor. Şimdi sıra siyahlarda. Onlar da aynı şeyi yapabilir, yeter ki senin gibi her fırsatta ortalığı ayağa kaldıran adamlar tarafından engellenmesinler. Şimdi odamdan defolup gidersen çok memnun olurum."</p>

    <p>Daggat yüzünde bir öfke maskesiyle bakakaldı. Sonra dudakları gerilerek gülümsemeye zorlandı. Kolunu uzatıp kapının tokmağını tuttu ve elindeki puroyu halının üzerine bıraktı. Arkasını dönüp hızla odadan çıktı.</p>

    <p>"Bisikleti çalınmış küçük çocuklara benziyorsun," dedi Felicia Collins. Daggat'ın resmi otomobili içinde oturmuş, tırnaklarını törpülüyordu.</p>

    <p>Daggat yanına oturup şoföre hareket etmesini işaret etti. Taş gibi kımıldamadan ileri bakıyordu. Yüzü anlamsızdı.</p>

    <p>Felicia törpüsünü çantası içine atıp bekledi. Sonunda suskunluğu bozarak konuştu. "Galiba, Loren Smith seni geri çevirdi."</p>

    <p>Daggat, "Ağzı bozuk beyaz kaltak!" dedi tükürürcesine. İç savaş öncesi bir çiftlikteki bir zenciymişim gibi davranacağını sanıyor bana."</p>

    <p>"Ne diyorsun kuzum sen?" diye hayretle sordu Felicia. "Loren Smith'i tanırım. Şu kadarcık ırkçılığı yoktur."</p>

    <p>Daggat ona döndü. "Onu tanıyor musun?"</p>

    <p>"Loren ve ben lisede sınıf arkadaşıydık. Şimdi de ara sıra buluşuruz." Felicia'nın yüzü bir anda gerildi. "Frederick, aklından bir şeytanlık geçiyor senin. Ne kuruyorsun?"</p>

    <p>"ADO'ya silah yardımı yapılması için Loren Smith'in beni desteklemesi gerek."</p>

    <p>"Loren ile konuşmamı ister misin? Hiram adına bir lobi kurulsun."</p>

    <p>"Yalnız o kadar değil, bir şey daha yapabilirsin."</p>

    <p>"Neymiş o?"</p>

    <p>"Onunla ilgili bir şey ele geçirmeliyim. Bizim gibi düşünmesini sağlamak için,"</p>

    <p>Felicia şaşkınlıkla baktı. "Loren'e şantaj mı? Sen ne istediğini bilmiyorsun. İyi bir dostu, casus gibi gözetleyemem. Kesinlikle hayır."</p>

    <p>"Çok basit bir seçim yapacaksın. Okuldan tanıdığın bir arkadaşın mı, yoksa acımasız bir yönetimin altında köle olmuş milyonlarca kardeşimizin özgürlüğü mü daha önemli?"</p>

    <p>"Ya herhangi bir ayıbını bulamazsam?" dedi Felicia, kurtuluş yolu ararcasına. "Siyasal kariyerinin lekesiz olduğunu herkes biliyor."</p>

    <p>"Kimse mükemmel değildir."</p>

    <p>"Peki, nasıl bir şey aramamı istersin?"</p>

    <p>"Loren Smith güzel ve tek başına yaşayan bir kadın. Mutlaka bir seks hayatı vardır."</p>

    <p>Felicia, "Var olsa ne olacak?" diye tartışmak istedi. "Yalnız yaşayan her kadının kendine göre cinsel ilişkileri olur. Kocası olmadığına göre, zinayla ilgili bir skandal yaratamazsın."</p>

    <p>Daggat güldü. "Çok akıllısın. Tam dediğin gibi yaparız. Skandal yaratırız."</p>

    <p>"Loren'e yazık olur."</p>

    <p>"Eğer davamızı desteklerse, korkacak bir şeyi olmaz."</p>

    <p>Felicia dudağını ısırdı. "Yok, arkadaşımı sırtından bıçaklayamam. Üstelik Hiram da böyle bir alçaklığı asla bağışlamayacaktır."</p>

    <p>Daggat bu oyuna gelecek adam değildi. "Öyle mi? Afrika'nın kurtarıcısıyla yatmış olabilirsin ama o bedenin içindeki insanı tanımış olduğunu hiç sanmıyorum. Zaman bulursan geçmişine bir bak şöyle. Al Capone ve Jesse James, Hiram Lusana'nın yanında muhallebi çocuğu gibi kalır. Onu ne zaman savunmak istesem kirli geçmişini suratıma çarpıyorlar." Daggat'ın gözleri kısıldı. "Seni nasıl kelimenin tam anlamıyla bana sattığını unuttun mu yoksa?"</p>

    <p>"Unutmadım." Felicia başını çevirip pencereden dışarı bakmaya başladı.</p>

    <p>Daggat elini sıktı. Gülerek "Hiç merak etme," dedi. "Onu mahvedecek bir şeyler yapacağız."</p>

    <p>Felicia adamın elini dudaklarına götürüp öptü. Fakat söylediklerine bir an olsun inanmamıştı.</p>
  </div>
</body>
</html>
