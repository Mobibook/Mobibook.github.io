<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>22</h2>

    <p>Mozambik'ten gelen Malawi Havayollarına ait jet, Pretoria Havaalanına iniş yaparak terminal binasının önüne kadar geldi. Motorlarının gürültüsü durduktan birkaç dakika sonra yolc u rampası uzatıldı ve yolcular birer ikişer güzel hostese veda ederek uçağı boşaltmaya başladılar.</p>

    <p>Binbaşı Thomas Machita diğer yolcularla birlikte pasaport kontrolü için beklemeye başladı. Sırası geldiğinde sahte Mozambik pasaportunu görevli memura uzattı.</p>

    <p>Güney Afrikalı beyaz memur fotoğrafı ve altında yazılı George Yariko adını inceleyip gülümsedi. "Geçen ay da Pretoria'yı üç kez ziyaret etmişsiniz, Mr. Yariko." Machita'nın bileğine zincirle bağiı kurye çantasını işaret etti. "Son zamanlarda konsolosluğunuza talimatlar yağıyor galiba."</p>

    <p>Machita omuzlarını silkti. "Dışişleri bakanlığımız Pretoria Konsolosluğu olmasa başka yerlere gönderir. Hiç alınmayın ama Paris ya da Londra'ya gitmeyi yeğlerdim."</p>

    <p>Memur çıkış yolunu göstererek, "Umarım yine görüşürüz," dedi alaylı bir nezaketle. "İyi vakit geçirmenizi dilerim."</p>

    <p>Machita tüm dişlerini göstererek güldü ve dışardaki taksi durağına doğru ilerledi. Uzun bir taksi kuyruğunun başında bekleyen ilk taksiye işaret etti. Şoför işareti gördüğünü belirten bir hareket yapıp motoru çalıştırdı. Fakat bir anda sıranın gerilerinden bir taksi çıkıp adamın önüne geçerek Machita'nın önünde durdu. Sırasını bekleyen diğer şoförler kornaları ve öfkeli küfürleriyle durumu protesto ettiler.</p>

    <p>Küçük gösteri Machita'nın hoşuna gitmişti. Çantasını arka koltuğa koyup sürücünün yanına oturdu. "Mozambik Konsolosluğu," dedi girişken şoföre.</p>

    <p>Şoför şapkasının ucuna dokunarak anladığını gösterdi. Taksimetreyi kurup trafiğin içine daldı. Machita rahatça sırtını dayayıp çantayı bileğine bağlayan zinciri açtı. ADO davasına sempati gösteren Mozambik Konsolosluğu, Machita ve adamlarının diplomatik kurye gibi gelip gitmelerine izin veriyordu. Konsoloslukta gerekli bir süre kalıp ağırlandıktan sonra, küçük bir otele yerleşerek kendi haberalma işleriyle meşgul oluyorlardı.</p>

    <p>Machita'nın beyninde bir uyarı işareti yanmaya başladı. Dikilip geçtikleri yerleri inceledi. Şoför konsolosluğa giden doğrudan yolu izlemiyordu. Onun yerine, Pretoria'nın kalabalık iş merkezine doğru gitmekteydi.</p>

    <p>Machita şoförün omzuna dokundu. "Bak dostum, kazık atacağın bir turist değilim ben. Eğer paranı aimayı umuyorsan söylediğim yere en kısa yoldan git."</p>

    <p>Cevap olarak adam kayıtsızca omuzlarını salladı. İşlek trafik içinde birkaç dakika daha gittikten sonra büyük bir mağazanın altındaki yeraltı otoparkına girdi. Machita bunun bir tuzak olduğunu anlamakta güçlük çekmedi. Dili kuru bir kuru bir sünger gibi kabarıp kalp atışı hızlandı. Dikkatle çantasını açıp içinden otomatik Mavzer .38 çıkardı.</p>

    <p>Otoparkın en alt katında, şoför giriş tünelinin en uzak köşesine kadar gidip duvarın önünde durdu. Arkasına döndüğünde, Machita'nın burnuna doğrulttuğu silahıyla karşılaştı.</p>

    <p>Machita şoförün yüzünü ilk kez dikkatle görebiliyordu. Pürüzsüz derisi ve yüz çizgilerinden Hintli olduğunu anladı. Güney Afrika'da yarım milyondan fazla Hintli vardı. Adam, telaşsız ve içten bir şekilde güldü. Machita'nın umduğu gibi huzursuz değildi.</p>

    <p>"Tiyatro yapmayı bıraksak iyi olur, Binbaşı Machita," dedi şoför. "Tehlikede değilsiniz."</p>

    <p>Machita silâhını kıpırdatmadı. Kesinlikle çevresinin sarılı olduğunu sanıyor, silâhlı adamları görmek için park yerine bakmaya cesaret edemiyordu. "Herhangi bir şey olursa sen de benimle ölürsün," dedi.</p>

    <p>Şoför, "Çok duygusal bir adamsınız," diye karşılık verdi. "Aslında ahmak demeli. Sizin mesleğinizdeki bir adamın, dükkândan şeker çalarken yakalanan bir çocuk gibi tepki göstermesi çok yakışıksız oluyor."</p>

    <p>Machita, "Bırak ulan şu süslü sözleri!" diye sözünü kesti. "Nedir bu numara?"</p>

    <p>Şoför güldü. "İşte, gerçek kimliğin gibi, Amerikalı bir siyah gibi konuştun. Luke Sampson, Los Angeles'li, takma adı Charley Le Mat, Chicago'lu, bir başka kimliği ADO’ dan Binbaşı Thomas Machita ve Tanrı bilir kaç kimliğin daha vardır."</p>

    <p>Machita ürperdiğini hissetti. Aklında çılgınla gibi cevap arıyordu. Kimdi bu şoför, onu nasıl bu kadar iyi tanıyordu. "Yanılıyorsun, benim adım Yariko. George Yariko."</p>

    <p>"Nasıl istersen," dedi şoför, "Ama konuşmamı Binbaşı Machita ile yapmayı daha uygun bulursam beni bağışlarsın umarım."</p>

    <p>"Kimsin sen?"</p>

    <p>"Bir istihbaratçı olarak sezme gücün çok zayıf." Adamın konuşması Afrikaans aksanı ol an bir İngilizceye değişti. "Daha önce iki kez karşılaştık."</p>

    <p>Machita yavaşça silâhını indirdi. "Emma?"</p>

    <p>"Hah, sonunda sis dağılıyor."</p>

    <p>Machita rahatlayarak derin bir soluk verdi ve silâhını çantasının içine soktu. "Bu uçakla geleceğimi nasıl öğrendin?"</p>

    <p>Emma, "Elimde bir falcı küresi var," diye cevapladı. Doğal olarak sırrını paylaşmak istememişti.</p>

    <p>Machita şoför yerindeki adama dikkatle bakıp yüzünün en küçük ayrıntılarına kadar inceledi. Daha önceki iki karşılaşmada bahçıvan ve garson olarak gördüğü Emma ile bu adam arasında en küçük bir benzerlik yoktu.</p>

    <p>"Benimle ilişki kurarsın diye umuyordum ama doğrusu bu kadar çabuk olacağını beklememiştim."</p>

    <p>"Hiram Lusana'nın ilgileneceğini sandığım bir şey geçti elime."</p>

    <p>Machita, "Bu kez ne kadar istiyorsun?" diye sordu kuru bir sesle.</p>

    <p>Hiç duraksama olmadı. "İki milyon Amerikan doları."</p>

    <p>Machita yüzünü buruşturdu. "Bu kadar para edecek bilgi olamaz."</p>

    <p>Emma, "Bu konuyu tartışacak zamanım yok," dedi. Machita'ya küçük bir zarf uzattı. "Bunun içinde, Yabangülü Operasyonu denen son derece gizli bir karşı ADO planı kısaca anlatılmıştır. Planın özü ve amacı açıklanıyor. Lusana'ya ver bunu. İnceledikten sonra istediğim parayı kabul ederse, tüm planı getirebilirim."</p>

    <p>Machita zarfı çantasının içine, bilek zinciri ve tabancanın üstüne yerleştirdi. "Yarın akşama kadar generalin eline geçer," diye söz verdi.</p>

    <p>"Çok iyi. Şimdi o halde, seni konsolosluğa götüreyim."</p>

    <p>"Bir şey daha var."</p>

    <p>Emma başını döndürüp binbaşıya bekti. "Dinliyorum."</p>

    <p>"General, Natal'deki Fawkes çiftliğine kim saldırmış bilmek istiyor."</p>

    <p>Emma'nın koyu gözleri Machita'nın gözlerinde bir şeyler arandı. "Generalinizin tuhaf bir espri anlayışı var. Olay yerinde bulunan kanıtlar, kıyımın sorumlusu olarak insancıl ADO'nuzu gösteriyor."</p>

    <p>"ADO'nun bu işle ilgisi yok. Gerçeği öğrenmek istiyoruz."</p>

    <p>Emma başını salladı. "Pekâlâ, araştırırım."</p>

    <p>Sonra otomobili geri alarak park yerinden çıktı. Sekiz dakika sonra Machita'yı Mozambik Konsolosluğunun önünde bıraktı.</p>

    <p>"Sana son bir öğüt vereyim, binbaşı."</p>

    <p>Machita şoför penceresinin önüne eğilerek yaklaştı. "Neymiş?"</p>

    <p>"İyi bir ajan önüne gelen ilk taksiye asla binmez. Sırada bekleyen ikinci ya da üçüncü arabaya bin. Böyle yaparsan başın belâya girmez."</p>

    <p>Paylanmış bir çocuk gibi, Machita kaldırımın üstünde durup Pretoria trafiği içinde kayboluncaya dek taksinin ardından bakakaldı.</p>
  </div>
</body>
</html>
