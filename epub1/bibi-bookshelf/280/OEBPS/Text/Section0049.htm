<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>49</h2>

    <p>Kamyon yatağındaki deliklerden sızan soğuk hava Lusana'ya bıçak gibi saplanıyordu, elleri ve ayakları, kalçası hizasında birbirine bağlanmıştı. Döşeme üzerindeki metal çıkıntılın, kamyonun her hoplayışında başına çarpıyordu. Lusana duyularını yitirmiş gibiydi. Başına geçirilmiş olan çuvaldan ne bir ışık, ne de bulunduğu yeri görmesi olanaksızdı. Bulunduğu durumda kan dolaşımı doğru dürüst olmadığı için tüm bedeni uyuşmuştu.</p>

    <p>Anımsadığı son görüntü, havaalanında, bilinci sınıf yolcularına özgü barda tanıştığı uçak pilotunun gülen yüzüydü. O andan beri aklına gelen çeşitli şeyler hep bu görüntüyle son buluyordu.</p>

    <p>"Ben kaptan pilot Mutaapo," demişti uzun boylu, zayıf pilot. Orta yaşlı, saçları dökülmüş bir siyahtı ama güldüğü zaman yüzü gençleşiyordu. BEZA Mozambik Havayollarının koyu yeşil üniformasını giymiş, ceketinin kol altlarını yalnızlı sırmalarla donatmıştı. "Hükümetimden bir temsilci size rahat ve güzel bir yolculuk sağlamamı rica etti, Mr. Lusana."</p>

    <p>Lusana da, "Amerika'ya gelirken bazı önlemler gerekliydi," demişti. "Ama bunca Amerikalı turist arasında buradan giderken herhangi bir tehlike olduğunu sanmıyorum."</p>

    <p>"Yine de efendim, sizin olduğu kadar yüz elli yolcunun güvenliğinden ben sorumluyum. Onun için, kimsenin hayatını tehlikeye sokacak bir sorun çıkabilir mi, diye sormak zorundayım."</p>

    <p>"Hayır kaptan, içiniz rahat etsin."</p>

    <p>"Güzel." Mutaapo'nun dişleri göründü. "O halde pürüzsüz ve rahat bir yolculuğa içelim. Ne istersiniz?"</p>

    <p>"Bir martini, sek, sağolun."</p>

    <p>Kamyon hoplaya zıplaya yol alırken Lusana, ne ahmaklık, diye düşündü. Çok geç gelmişti aklına, sivil havayolları pilotları uçuştan yirmi dört saat önce içki içemezlerdi. İçkisine uyku ilâcı katılmış olduğunu farkettiği zaman da iş işten geçmişti. Yavaş yavaş pilotun yüzü donuklaşmış, sonra bulutlanıp kaybolmuştu.</p>

    <p>Lusana saatleri ve günleri hesaplayamamıştı. Sık sık uyuşturucu iğneler yapılarak baygınlık durumunun sürdürüldüğünü bilmiyordu Ara sıra başındaki çuval kaldırılıyor, hiç tanımadığı yüzler sisli bir örtü arkasından ona bakıyorlardı. Sonra yine her şey kararıyordu.</p>

    <p>Kamyon fren yaparak durdu. Lusana belli belirsiz sesler duydu. Sonra şoför aracı yeniden çalıştırarak ilerlemeye başladı. Bir mil gitmeden yeniden durdu.</p>

    <p>Arka kapak açılarak iki çift el Lusana'yı yüklenip, uyuşmuş bedenini rampa gibi bir şeyin üstünden taşıdılar. Karanlıkta alışılmamış sesler duyuyordu. Uzaktan gelen bir hava kornası, sanki çelik kapılar açılıp kapanıyormuş gibi metalik sesler... Yani sürülmüş boya ve yağ kokusu da Lusana'nın dikkatini çekmişti.</p>

    <p>Yine sert bir zemin üzerine atıverdiler. Lusana kendisini taşıyanların ayrıldıklarını duydu Sonra hissettiği tek şey, onu bağlayan iplerinin kesilmesi oldu. Ardından başındaki çuval alındı. Bulunduğu yer yalnızca duvarda duran kırmızı bir ampulle aydınlatılmıştı.</p>

    <p>Lusana'nın üzerinde, elinde hâlâ çuvalı tutan dev gibi bir adam dikilmişti. Dev adam Lusana'ya doğru başını eğip bakarken, yüzünde sıcak bir gülümseme belirdi. Lusana umutlandı<span style="text-transform:uppercase">. Çoğu kanlı katilin, kurbanlarının boğazını kesmeden önce yüzlerinde böyle meleksi gülüşler belirdiğini çok iyi biliyordu. Bununla birlikte, bu adamın yüzünde hiç de kana susamış bir anlam yoktu; buna sadece merak denebilirdi.</span></p>

    <p>"Sen Hiram Lusana'sın." Derin ve kalın ses çelik duvarlarda yankılandı.</p>

    <p>"Evet, benim." Lusana'nın sesi kısık çıkmıştı. "Kendi sesini tanıyamadı. Neredeyse dört gün hiç konuşmamıştı.</p>

    <p>"Bilmezsin seninle tanışmayı nasıl bekliyordum," dedi dev adam.</p>

    <p>"Kimsin sen?"</p>

    <p>"Fawkes adı sana bir şeyler anımsatıyor mu?"</p>

    <p>Lusana, "Anımsatması mı gerek?" diye biraz diklenerek sordu.</p>

    <p>"Öyle ya. Öldürttüğün insanların adını unutman çok kötü bir şey."</p>

    <p>Lusana yavaş yavaş anlamaya başlamıştı.</p>

    <p>"Fawkes...Natal'de Fawkes çiftliğine yapılan baskın."</p>

    <p>"Karım ve çocuklarım doğrandı. Evim yakıldı. Seninle aynı renkte olan işçilerimi bile öldürttün."</p>

    <p>"Fawkes... Fawkes sensin," diye yineledi Lusana. Uyuşturucunun etkisinden sıyrılmaya çalışıyordu.</p>

    <p>Fawkes, "Bu iğrenç işin ADO tarafından yapıldığını biliyorum," dedi sesi biraz sertleşerek. "Senin adamlarındı! Emirleri sen verdin!"</p>

    <p>"Ben değildim." Lusana'nın kafasındaki sis yavaş yavaş çözülüyor, en azından düşünme yeteneği yerine geliyordu. Kolları ve bacaklarıysa hâlâ kendisine ait değildi. "Ailene yapılanlar için çok üzgünüm. Hiçbir amacı ve nedeni olmayan korkunç bir kan dökümü. Ama bu suçu yükleyeceğin başka bir yer bulmalısın. Adamlarım yapmadı."</p>

    <p>"Evet, tabiî, inkâr etmeni bekliyordum."</p>

    <p>Lusana, "Bana ne yapmayı düşünüyorsun?" diye sordu gözlerinde korku olmadan.</p>

    <p>Fawkes kaptan köprüsünün penceresinden dışarı baktı. Dışarısı karanlık, camın üzeriyse hafif buğuluydu. Gözlerinde tuhaf bir üzgünlük belirdi.</p>

    <p>Lusana'ya döndü. "Sen ve ben, birlikte bir yolculuğa çıkacağız, dönüşü olmayan bir yolculuğa."</p>
  </div>
</body>
</html>
