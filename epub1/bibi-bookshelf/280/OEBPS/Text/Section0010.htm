<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>9</h2>

    <p>Alüminyum bot içinde Pitt çömelip televizyon monitörünün ayarını yaptı. Steiger küreklerle boğuşuyordu. Giordino altı metre ötede başka bir botun içindeydi. Pille çalışan bir sürü vericinin arkasında neredeyse görünmüyordu. Kürek çekerken, boyun ardından suya bırakılmış kabloyu dikkatle gözlemekteydi. Diğer uçtaysa su geçirmez bir koruyucu içinde televizyon kamerası vardı.</p>

    <p>Giordino, "İyi bir korku filmi başlarsa beni uyandırın," diye seslendi esneyerek.</p>

    <p>Steiger, "Haydi, kürekleri bırakma." diye homurdandı. "Sana yetişiyorum."</p>

    <p>Pitt bu şakalaşmaya katılmadı. Tüm dikkati ekran üzerinde toplanmıştı. Dağlardan kopup gelen serin rüzgâr, göl yüzeyinde çırpıntı yapıyor, Steiger ve Giordino'nun yorgun kolları için botları eşit uzaklıkta tutmak zorlaşıyordu.</p>

    <p>Sabahın erken saatlerinden beri, çamurlu kaya tepecikleri, çürümüş ağaç kalıntıları, kameraya dolaşan yapraksız dallar ve yanlarından geçerken saygıyla selam duran birkaç tane alabalık, monitorda görülen en ilginç şeylerdi.</p>

    <p>Steiger, Pitt'in dikkatli bakışını eliyle keserek, "Dalgıç takımlarıyla araştırsaydık daha kolay olmaz mıydı?" dedi.</p>

    <p>Pitt avuçlarıyla yorgun gözlerini ovuşturdu. "TV daha çok işe yarıyor. Üstelik çeşitli kesimlerde gölün derinliği altmış beş metreyi buluyor. Bu derinlikte dalgıcın dipte geçirebileceği zaman birkaç dakikadır ancak. Bir de buna, yüzeyin yirmi metre altındaki suyun dondurucu soğukluğunu da eklersen, oldukça tatsız bir durum çıkar ortaya. Bu soğuk karşısında on dakikadan fazla dayanırsan şanslı sayılırsın."</p>

    <p>"Ya bir şey bulursak?"</p>

    <p>"O zaman dalgıç giysimi giyip şöyle bir bakarım, ama daha önce değil."</p>

    <p>Monitörde bir şeyin somutlaştığı görüldü. Pitt daha yakından bakabilmek için eğilip siyah bir örtüyle aydınlığın gelmesini önledi. "Sanırım, Giordino'nun istediği korku filmini bulduk," dedi.</p>

    <p>Steiger, "Nedir acaba?" diye merakla sordu.</p>

    <p>"Eski bir ahşap kulübeye benziyor."</p>

    <p>"Ahşap kulübe mi?"</p>

    <p>"Gel kendin bak."</p>

    <p>Steiger, Pitt'in omzu üzerinden eğilip ekrana baktı. Elli metre derinlikte, kamera eğri büğrü bir yapıyı gösteriyordu. Çırpıntılı yüzeyden kırılarak gelen güneş ışığı ve o derinlikteki sisli görüntüde hayalet gibiydi. Steiger, "Ne işi var bu kulübenin orada?" diye şaşkınlıkla sordu.</p>

    <p>Pitt, "Nedeni belli," dedi. "Masa Gölü yapaydır. 1945 yılında devlet, vadiden akan nehri barajla tıkadı. Eski nehir yatağı yakınında bir kereste fabrikası vardı. Nehir kabarınca sular altında kaldı. Gördüğümüz kulübe, işçi yatakhanesiydi herhalde."</p>

    <p>Giordino da bakabilmek için yaklaştı. "Bir satırlık ilanı eksik."</p>

    <p>Steiger "Haydi, ne kadar iyi durumda kalmış," diye mırıldandı.</p>

    <p>Pitt, "Donma derecesine yakın tatlı su sayesinde," dedi. "Evet, turistik gösterimiz bu kadar. Devam edelim mi?"</p>

    <p>Giordino, "Daha ne kadar?" diye sordu. "Biraz sıvı besin almam gerek, özellikle şişeden çıkan cinsten."</p>

    <p>Steiger, "Birkaç saate kadar hava kararacak," dedi. "Bu günlük burada bitirelim isterseniz."</p>

    <p>Giordino, "Oybirliğiyle kazandın," diyerek Pitt'e baktı. "Ne dersin, zalim kaptan? Kamerayı çekeyim mi?"</p>

    <p>"Yok, bırak sallansın. İskeleye kadar öyle gidelim."</p>

    <p>Giordino kendi botunu yüz seksen derece çevirip iskeleye yöneldi.</p>

    <p>Steiger, "Galiba varsayımın iflas bayrağını çekti," dedi. "İki kez gölün ortasını geçtik, kaslarımızın tutulmasından ve uyduruk bir kulübenin görüntüsünden başka bir şey geçmedi elimize. Gerçeği kabul et Pitt, bu gölde balıktan başka ilgiye değer bir şey yok." Steiger sustu. Televizyon donanımını işaret ederek, "Derinlerde gördüklerimizi düşünecek olursak," dedi. "Balıkçılar böyle bir aygıt için neler vermezdi."</p>

    <p>Pitt başını kaldırıp Steiger'e dalgınca baktı. "Sol kıyıdan olta atan yaşlı adama doğru yaklaşalım "</p>

    <p>Giordino olduğu yerde dönüp Pitt'in gösterdiği yönü saptadı. Başıyla onaylayıp yönünü oraya çevirdi. Steiger de onu izledi.</p>

    <p>Birkaç dakika kürek çektikten sonra yaşlı balıkçıya seslenecek yakınlığa geldiler. Adam göl yüzeyinden dışarı fırlamış iri bir kayanın yanına ustaca oltasını yerleştiriyordu. Pitt'in selamını, başını kaldırıp tüylü şapkasının ucuna dokunarak cevapladı.</p>

    <p>"Nasıl gidiyor?"</p>

    <p>Steiger, "Hiç de orijinal bir soru değil," dedi kendi kendine.</p>

    <p>Adam, "Bugün pek iş yok galiba," diye yanıtladı.</p>

    <p>"Masa Gölünde sık sık balığa çıkar mısınız?"</p>

    <p>"Yirmi iki yıldır gelir giderim."</p>

    <p>"En çok yem alan yeri neresidir?"</p>

    <p>"Anlamadım."</p>

    <p>"Balıkçıların sık sık yemlerini kaptırdıkları; bir yer var mıdır?"</p>

    <p>"O dediğinizi çok sık yapan bir yer biliyorum, yukarıda, baraja doğru giderken. Su altında eski bir kulübe var."</p>

    <p>"Derinliği ne kadar?"</p>

    <p>"Üç dört metre kadar."</p>

    <p>Pitt, "Benim aradığım daha derin bir yer, çok daha derin"" dedi.</p>

    <p>Yaşlı adam bir an düşündü. "Gölün kuzey ucundaki bataklığa giderken büyük bir çukur var. Geçen yaz derinde avlanırken, iki tane en güzel oltamı kaybettim. Hava ısınınca büyük balıkların çoğu orada yüzer. Ama bence şansınızı orada denemeyin. Tabii, eğer oltacı dükkânıyla ortak değilseniz."</p>

    <p>Pitt, "Yardımınız için sağolun," diyerek el salladı. "İyi şanslar."</p>

    <p>Yaşlı balıkçı, "Size de," dedi. Yeniden oltasına döndü. Birkaç dakika geçmeden iğnesine takılan bir balık kamışını gerdi.</p>

    <p>"Duydun değil mi, Al?"</p>

    <p>Giordino içini çekerek önce iskeleye, sonra çeyrek mil ötede gölün kuzey ucuna baktı. Sonra işe koyularak göl zeminine sürünmesin diye kamerayı yukarı çekti. Eldivenlerini giyip yeniden küreklere sarıldı. Steiger bir süre Pitt'e kötü kötü baktı, ama sonra o da teslim oldu.</p>

    <p>Ters yönden gelen rüzgâra karşı yarım saat mücadele ettiler. Giordino, Pitt'in kararlarına tartışmasız inandığı için, Steiger ise Giordino'nun daha dayanıklı olmasını kendine yediremediğinden her iki adam da sızlanmaksızın çalışıyorlardı. Pitt monitörün içine girecekmiş gibi bakıyor, arada sırada Giordino'ya derinlik hakkında bir şeyler söylüyordu.</p>

    <p>Bataklığa yaklaştıkça Masa Gölünün dibi yükselmekteydi. Sonra birden çamur ve yosunlar gözden kaybolup su karardı. Kamerayı daha aşağı sarkıtmak için durduktan sonra yeniden küreklere asıldılar.</p>

    <p>Birkaç metre ilerlemişlerdi ki, ekranın köşesinde kıvrımlı bir cisim belirdi. Tanımlanamayan biçimi doğal görünmüyordu.</p>

    <p>Pitt telaşla "Kürekleri bırakın," dedi.</p>

    <p>Ara vermekten hoşnut olan Steiger oturduğu yere neredeyse çöktü. Fakat Giordino iki bot arasındaki uzaklığa delercesine bakıyordu. Pitt' in bu ses tonuna yabancı değildi.</p>

    <p>Suyun soğuk derinliğinde, kamera ekranda somutlaşan cisime doğru yavaşça sürüklendi. Lacivert fon üzerinde beyaz bir yıldız görünce, Pitt oturduğu yerde çarpılmış gibi oldu. Heyecanla kameranın daha iyi bir görüntü vermesini bekledi. Ağzının içi çöl kumu gibi kurumuştu.</p>

    <p>Giordino oraya yaklaşmış, iki botu yan yana tutuyordu. Steiger gerilimin farkına varıp başını kaldırdı ve merakla Pitt'e baktı. "Birşey mi var?"</p>

    <p>Pitt duyduğu heyecanı bastırarak, "Askerî işaretleri olan bir uçak," dedi.</p>

    <p>Steiger sürünerek botun kıç kısmına gidip inanamayan gözlerle monitöre baktı. Kamera bu sırada kanatın üstünden geçmiş, gövde boyunca yüzüyordu. Kare biçimindeki lombarı ve üzerinde ASKERİ HAVA ULAŞIM SERVİSİ yazısı ekrandan geçti.</p>

    <p>Giordino, "Aman Tanrım!" diye içini çekti. &lt;Askerî bir uçak."</p>

    <p>Steiger, "Hangi model olduğunu söyleyebilir misin?" diye sordu soluk soluğa.</p>

    <p>Pitt başını sallayarak "Daha değil," dedi. "Kamera, kolay tanıtlanabilecek olan motorları ve burun kısmını almadan geçti. Sol kanat karşısından geldik, şimdi gördüğün gibi kuyruk bölümüne doğru ilerliyoruz."</p>

    <p>Steiger sanki dua edercesine yavaş bir sesle, "Dikey stabilizatör üstünde seri numarası olacak," dedi.</p>

    <p>Büyülenmiş gibi bakarlarken, altlarındaki korkunç görüntü giderek belirleniyordu. Kanatların arkası kırılarak gövdeden ayrılmış, kuyruk kesimiyse hafif bir açıyla bükülmüştü.</p>

    <p>Giordino dikkatle küreklerini suya daldırıp kameraya yeni bir yön verince görüş alanı düzeldi. Görüntü son derece net olmuştu şimdi. Neredeyse alüminyum yüzeyi üstündeki perçin başlan bile seçilebiliyordu. Her şeyiyle tuhaf ve akla sığmaz bir durumdu. Gördükleri şeyi kabullenmeleri zordu.</p>

    <p>Dikey stabilizatörün üzerine kazılı seri numarası ekrana girmeye başlayınca, herkes soluğunu tuttu. Pitt uçağı tanıtlamada herhangi bir yanılgı olmasın diye merceği yakın çekime ayarladı. Önce bir 7, sonra bir 5 ve bir 4, arkasından 03, Bir an Steiger, Pitt'e bakakaldı. Kabul edemeyeceği, fakat artık gerçek olduğunu öğrendiği şeyin şaşkınlığıyla gözleri, bir uyurgezerin gözleri gibi donuklaşmıştı. "Tanrım, bu 03. Ama nasıl olur?"</p>

    <p>Pitt, "Ne görüyorsan odur işte," dedi.</p>

    <p>Giordino bulunduğu yerden uzanıp Pitt'in elini sıktı. "Hiç kuşkum yoktu ortak."</p>

    <p>Pitt, "Bana güvendiğini biliyordum," dedi.</p>

    <p>"Şimdi ne yapacağız?"</p>

    <p>"Şuraya bir şamandıra bırakıp bugünlük işimizi bitirelim. Yarın sabah gelip içinde ne varmış ona bakarız."</p>

    <p>Steiger oturduğu yerde başını sallayıp kendi kendine, "Burada olmaması gerekir... burada olmaması gerekir..." deyip duruyordu.</p>

    <p>Pitt güldü. "Galiba sevimli albayımız gözlerine inanmakta güçlük çekiyor."</p>

    <p>Giordino, "Ondan değil," dedi. "Steiger'in ruhsal bir sorunu var."</p>

    <p>"Ruhsal bir sorunu mu var?"</p>

    <p>"Evet. Noel Baba'nın varlığına inanmıyor."</p>

    <p>Sabahın dondurucu soğuğuna karşın, Pitt dalgıç giysisi içinde terliyordu. Soluma regülatörünü kontrol ettikten sonra, Giordino'ya başparmakları havada 'her şey tamam' işaretini verip kendini suya bıraktı. Birkaç dakika su yüzeyinin hemen altında asılmış gibi kaldı. Giysisini saran su tabakası beden ısısıyla ısınıncaya dek korkunç bir acı içinde bekledi. Isı dayanılır düzeye çıkınca, kulaklarını yoklayıp rüzgâr ve havanın bilinmediği ürkünç dünyanın derinliklerine doğru inmeye başladı. Dibe inerken, işaret şamandırasının halatını izliyordu.</p>

    <p>Gölün zeminine vardı. Sağ ayağındaki palet çamura değince, petrol tankeri patlamış gibi, mantar biçiminde gri bir bulut oluştu. Pitt bileğindeki derinlik ölçeri yokladı. Elli metreyi gösteriyordu. Basınç düşmesini düşünmeden on dakika dipte kalabilirdi.</p>

    <p>Baş düşmanı suyun soğukluğuydu. Buz gibi suyun basıncı, dikkatini ve iş görebilmesini son derece etkileyecekti. Çok geçmeden beden ısısı bu soğukta düşer, dayanma gücü azalıp korkunç bir bitkinlik başlardı.</p>

    <p>Görüş uzaklığı üç metreyi aşmıyordu, fakat böyle olması işine engel değildi. İşaret şamandırası batık uçağın beş on santim yanına düşmüştü. Elini uzatınca uçağın meta! yüzeyine değdi. Pitt neler hissedebileceğini düşündü. Korku ve endişenin egemen olacağından emindi. Ama öyle olmadı. Tersine, bir işi başarmış olmanın zevkini duydu. Sanki uzun ve yorucu bir yolculuğun sonuna varmıştı.</p>

    <p>Motorların üzerinde yüzdü. Pervanelerin palaları zarif bir biçimde geriye bükülmüştü. Tırtıklı silindir başlıkları yanma sıcaklığını bir daha hiç duymayacaklardı. Pilot kabininin pencereleri önünden geçti. Cam hâlâ sağlamdı, fakat çamurla kaplı olduğundan içersini göstermiyordu.</p>

    <p>Pitt dipte kalma süresinden iki dakika harcadığını farketti. Ana gövdeye doğru çabucak yüzerek oradaki delikten içeri süzüldü ve sualtı fenerini açtı.</p>

    <p>Yarı karanlıkta ilk gözüne çarpan şey, gümüş renkli büyük kutular oldu. Yere bağlayan kayışları, düşme anında koptuğu için kutular yük bölümünün zemini üzerine serpilmişti. Dikkatle aralarından sıyrılarak, pilot kabininin açık kapısından içeri daldı.</p>

    <p>Dört iskelet, görev yerlerinde, naylon koltuk kemerleriyle bağlı olarak oturuyorlardı. Seyir subayının kemik parmakları hâlâ yumruk durum unda sıkılıydı. Gösterge tablosunun önünde oturansa geriye doğru eğilmiş, başı yana çevrilmişti.</p>

    <p>Pitt göğsünde biriken korku ve tiksintiyle ilerledi. Hava regülatöründen çıkan kabarcıklar, pilot bölümünün tavanında toplanıyordu. Görüntüyü daha da korkunç yapan şey, cesetlerin üstündeki etlerin tümden yok olmasına karşın, üniformalarının sağlam kalmasıydı. Buz gibi su, onca yıl çürüme sürecini önlemiş, personelin üniformalarının öldükleri anda nasılsa, şimdi de aynı kalmasını sağlamıştı.</p>

    <p>Yardımcı pilot oturduğu yerde dimdik, ağzı açılmış duruyordu. Pitt bu açıkağızdan çıkan en son şeyin, korkunç bir çığlık olabileceğini düşündü. Pilotun başı öne düşmüş, gösterge donanımına değer gibiydi. Küçük metal bir plaka, göğüs cebinden dışarı uzanıyordu. Pitt bu küçük dikdörtgen şeyi yavaşça alıp giysisinin koluna yerleştirdi. Pilotun yanında plastik bir dosya duruyordu. Pitt onu da aldı.</p>

    <p>Saatine baktığında, süresinin bittiğini anladı. Zaten güneş ışığına kavuşmak için süslü bir davetiye de gerekmezdi. Soğuk kanına işlemiş, aklını bulandırmaya başlamıştı. Bütün iskeletlerin dönüp göz çukurlarıyla kendisine baktığından emindi.</p>

    <p>Olabildiğince çabuk geri geri giderek pilot kabininden çıkıp yeterli boşluk bulunca, yük bölümünde döndü. Tam o sırada, çelik kutuların arkasına gizlenmiş iskelet gibi bir ayak gözüne çarptı. Bu ayağın bedenî, birkaç tane kargo halkasına kayışlarla bağlanmıştı. Diğer bölümdeki personel iskeletlerinden farklı olarak, bunun kemikleri üzerinde hâlâ et vardı.</p>

    <p>Pitt boğazında biriken safrayla savaşıp bir zamanlar canlı, soluk alan bir insan olan bu şeyi incelemeye koyuldu. Üzerinde Hava Kuvvetlerinin üniforması yerine, eskiden Kara Ordusunda kullanılan haki renkte bir giysi vardı. Ceplerini araştırdı fakat boştu.</p>

    <p>Birden kafasında bir alarm çınladı. Kolları ve bacakları amansız soğukta duyarlığını yitirerek uyuşmuştu. Ağdalı bir sıvı içinde yüzer gibiydi. Eğer bir an önce bedeni biraz ısınmazsa, bu eski uçağa bir ceset daha katılacaktı. Kafası iyice dumanlanmıştı. Bir an yönünü şaşırınca, bıçak gibi keskin bir panik duydu. Sonra yük bölümünden çıkıp yüzeye doğru yükselen hava kabarcıklarını farketti.</p>

    <p>Büyük bir rahatlamayla iskeleti bıraktı ve hava kabarcıklarını izleyerek dışarı çıktı. Su yüzüne üç metre kala, kırılmış güneş ışığında dalgalanan botun altını gördü. Gerçeküstü filmlerdeki görüntülere benziyordu. Botun bir yanından sarkmış Giordino'nun başını farketti.</p>

    <p>Gücünün son damlasıyla uzanıp küreklerden birine sarıldı. Giordino ve Steiger güçlü kollarıyla onu küçük bir çocuk gibi kolayca botun içine çektiler.</p>

    <p>Giordino, "Üstündekini çıkarmama yardım et," dedi.</p>

    <p>"Tanrım, mosmor olmuş."</p>

    <p>"Beş dakika daha kalsaydı, hypothermia başlardı."</p>

    <p>Steiger "Hypothermia mı?" diye sordu Pitt'i soyarken.</p>

    <p>Giordino, "Benden ısısının aşırı derecede düşmesi demektir," diye açıkladı. "Bu yüzden ölen dalgıçlar bilirim."</p>

    <p>Pitt titremeler arasında "Daha... ölüm nedeni bulman için erken, anladın mı?" dedi.</p>

    <p>Dalgıç giysisini soyduktan sonra Pitt'i havlularla ovalayıp kalın yün battaniyeler içine sardılar. Kasları yavaş yavaş yeniden duyarlılık kazanmaya başlarken, güneşin tatlı sıcaklığıyla gevşedi. Termostan çıkan sıcak kahveyi yudumlarken, duyduğu rahatlamanın fizyolojik değil, sadece psikolojik olduğunun farkındaydı.</p>

    <p>Giordino, "Çok budalalık ettin," dedi öfkeden çok endişeyle. "O kadar uzun kalmakla, az kalsın kendini öldürüyordun. O derinlikte su, donma derecesinde olmalı."</p>

    <p>Steiger, "Ne buldun aşağıda?" diye merakla sordu.</p>

    <p>Pitt doğruldu. Kafasındaki son dumanları da dağıtarak, "Dosya... bir dosya vardı yanımda," dedi.</p>

    <p>Giordino elindeki şeyi gösterdi. "Hâlâ var. Mengene gibi tutmuştun sol elinde."</p>

    <p>"Ya o küçük metal plaka?"</p>

    <p>Steiger, "Bende," dedi. "Kolundan çıktı."</p>

    <p>Pitt ferahlayarak botun kenarına yaslandı ve dumanı tüten kahvesinden bir yudum daha aldı. "Yük bölümü büyük kutularla dolu. Hemen hiç çürümemiş olduklarına bakılırsa, paslanmaz çelikten olmalılar. İçlerinde ne olduysa tahmin konusu. Üstlerinde hiçbir belirti yoktu."</p>

    <p>Giordino, "Biçimleri nasıldı?" diye sordu.</p>

    <p>"Silindir gibi."</p>

    <p>Steiger düşünmeye başladı. "Paslanmaz çelik kutularla gönderilebilecek ne tip bir askeri yük olur, anlamıyorum." Sonra kafasında değişik bir ilgi doğarak Pitt'e döndü. "Ya personel? Personelden herhangi bir iz kalmış mı?"</p>

    <p>"Ne kalmışsa hâlâ oturdukları yerde duruyor, hem de kemerleriyle bağlı olarak..."</p>

    <p>Giordino dikkatle dosyanın bir ucunu açtı. "Bu kâğıtlar okunabilir. Sanırım, kulübede onları kurutup ayırabilirim."</p>

    <p>Steiger, "Herhalde uçuş planıdır," dedi. "Hava Kuvvetlerinde görev kâğıtlarını hâlâ bu çeşit dosyalarda taşıyan eski kafalı pilotlar var."</p>

    <p>"Belki neden rotasının bu kadar dışında olduğunu anlayabiliriz."</p>

    <p>Steiger, "Özellikle bunu öğrenmeyi çok isterim," dedi. "Pentagon'a bu konuda güzel bir rapor vermeden önce, bu işle ilgili tüm verileri bilmek istiyorum."</p>

    <p>"Şey... Steiger..."</p>

    <p>Albay merakla Pitt'e döndü.</p>

    <p>"Güzel tasarılarını bulandırmak istemezdim ama Hava Kuvvetlerinin 03 bilmecesiyle ilgili her şey, gördüklerimizden ibaret değil."</p>

    <p>"Enkazı tastamam bulmadık mı?" Steiger sakin konuşmaya çalışıyordu. Bu zafer anı elinden alınsın istememişti. "Her şey birkaç metre ötemizde. Yapılacak iş uçağı gölün dibinden çıkarmak. Başka ne var ki?"</p>

    <p>"Hiçbirimizin hesaba katmadığı bir çıkmaz."</p>

    <p>"Ne çıkmazı?"</p>

    <p>Pitt, "Korkarım," dedi sakince. "Çözmemiz gereken bir de cinayet olayı var."</p>

    <p>Giordino dosyadan çıkanları mutfak masasının üzerine yaydı. Tamamı altı sayfaydı. Pitt'in pilotun cebinde bulduğu metal plaka, üstündeki kirlerden arınsın diye Giordino'nun hazırladığı bir karışımın içinde kaynıyordu.</p>

    <p>Pitt ve Steiger çıtırtılarla yanan ateşin önünde kahvelerini yudumluyorlardı. Doğal taştan yapılmış şömine bütün odayı ısıtmıştı.</p>

    <p>Steiger, "İleri sürdüğün şeyin neler doğurabileceğini hiç düşündün mü?" diye sordu. "Ortada hiçbir şey yokken, en küçük bir kanıt olmaksızın çok ciddi bir suç ortaya çıkarıyorsun."</p>

    <p>Pitt, "Şunu kafana sok," dedi. "Sanki bütün Hava Kuvvetlerini cinayetle suçlamışım gibi davranıyorsun. Kimseyi suçladığım yok. Kabul, elimizde önemli bir kanıt olduğunu söyleyemem ama her şeyim üzerine bahse girerim ki, adli tıp savımı doğrular. Yük bölümündeki iskelet, uçağın personeliyle birlikte otuz dört yıl önce ölmedi."</p>

    <p>"Nasıl emin oluyorsun?"</p>

    <p>"Birbirine uymayan birkaç şey var. Her şeyden önce, hesaba katmadığımız yolcunun kemiklerinin üstünde et duruyordu. Diğerlerindeki etler yıllar önce dökülmüş. Bu da en azından, onun kazadan çok sonra öldüğünü gösteriyor. Ayrıca, bu adam yük tespit halkalarına ellerinden ve ayaklarından bağlanmış. Biraz düş gücüyle eskiden gangsterlere özgü öldürme yöntemleri akla geliyor."</p>

    <p>"İyi bir melodram yazmaya başladın."</p>

    <p>"Aslında görünen şey ona benziyor. Bir bilinmeyen, hiçbir ilişkisi olmadığı halde, diğerine bağlanıyor."</p>

    <p>Steiger, "Peki, elimizdeki verilere bakalım," dedi. "75403 seri numaralı uçak hiç olmaması gereken bir yerde bulunuyor. Ama varlığı kesin." Steiger devam etti. "Sanırım, uçağın kayıtlı personeli yerinde oturuyor dersek, yanılmış olmayız. Fazladan çıkan cesete gelince, belki de adı rapora yazılmamıştı. Son anda gönderilmiş biri olabilir. Çarpma anından önce kendini kayışla bağlamış, yardımcı mühendis ya da bir makinist."</p>

    <p>"Öyleyse üniforma farkını nasıl açıklarsın? Havacıların mavisi yoktu adamın üstünde. Haki vardı."</p>

    <p>"Buna vereceğim cevap, adamın kazadan çok sonra öldürüldüğünü açıklamandan daha doyurucu değil."</p>

    <p>Pitt, "Bütün iş burada işte," dedi. "Bu davetsiz konuğun kim olduğunu büyük olasılıkla biliyorum. Eğer yanılmamışsam, o zaman kuramım yüzde yüz kesinlik kazanır."</p>

    <p>Steiger kaşlarını kaldırdı. "Dinliyorum," diye geveledi. "Kim olduğunu sanıyorsun?"</p>

    <p>"Bu kulübeyi yapan adam. Adı Charlie Smith. Loren Smith'in babası."</p>

    <p>Steiger, Pitt'in sözlerini sindirmeye çalışarak oturduğu yerde birkaç dakika' durakladı. Sonra, "Nasıllardın bu sonuca?" dedi.</p>

    <p>Steiger, Pitt'in sözlerini sindirmeye çalışarak oturduğu yerde birkaç dakika durakladı. Sonra, "Nasıl vardın bu sonuca?" dedi.</p>

    <p>"Tam anlamıyla bölük pörçük bilgilerden. Bildiğim kadarıyla Charlie Smith'in ölüm raporu, yeni bir buluş üzerinde çalışırken, havaya uçup parçalandığını yazıyor. Parçalarından yalnız başparmağı ve çizmesi bulunabilmiş. İyi bir yöntem, değil mi? Gayet temiz ve kesin. İlerde birisini temizlemek istersem, bunu aklımdan çıkarmayayım. Bir patlama düzenleyip, tozu dumanı geçtikten sonra, öldürdüğüm kimsenin kolay tanınabilecek bir ayakkabısını ve en kolay tanıtlama organı olan başparmağını alarak dumanı tüten çukurun yanına korum. Dostları ayakkabısını tanırlar, şerif de bir zamanlar kimlik kartı için aldığı parmak izini karşılaştırır. Bu arada ben de cesedi hiç bulunamayacağını umduğum bir yere gömerim. Kurbanımın ölümü kaza olarak kaydedilir. Ben de tasasız, yoluma devam ederim."</p>

    <p>"Uçaktaki iskeletin başparmağı ve bir çizmesi yok muydu, diyorsun?"</p>

    <p>Pitt evet anlamında başını salladı.</p>

    <p>Saat dokuz buçukta Giordino hazırlığını bitirmişti. Pitt'le Steiger'e lise öğrencilerine kimya dersi verir gibi anlatmaya başladı. "Gördüğünüz gibi, otuz yıldan fazla bir süredir su altında kalmasını karşın vinil kapak sentetik olduğu için hiç bozulmamış, ama içindeki kâğıt neredeyse hamur olmuş. Yazılar teksir makinesiyle yazılmış. Xerox bulunmadan önce yaygın bir yöntemdi bu. Fakat mürekkebi tümüyle kaybolmuş. Dünyadaki hiçbir laboratuvar da yerine getiremez bunu. Sayfalardan üçünü, umutsuz diy erek ayırabiliriz. Biraz bile okunabilecek bir şey kalmamış. Dördüncüde, sanki hava raporu yazılıymış gibi. Şurada burada çıkan sözcükler rüzgâr, yükseklik ve atmosfer ısısıyla ilgili. Kısmen sökebildiğim tek cümle, 'Batı yamaçlarının arkasında hava açılıyor,' diyor."</p>

    <p>Pitt, "Batı yamaçlarıyla Colorado'nun, Rocky Dağları demek istiyor," dedi.</p>

    <p>Steiger'in elleri masanın kenarlarını kavradı. "Tanrım, bu ne demek oluyor, anladınız mı?"</p>

    <p>Pitt, "03'ün uçuşu, raporda belirtildiği gibi California'dan başlamadı demek," dedi. "Personel, deniz sınırı üzerindeki hava koşullarıyla ilgilendiğine göre, bulunduğumuz yerin doğusundan kalkmış olmalı."</p>

    <p>Giordino, "Dördüncü sayfanın ayrıntıları bu kadar," dedi. "Şimdi, diğerleriyle kıyaslandığında, beşinci sayfa âdeta bir bilgi hazinesi, Bu sayfada, aralarında personelden ikisinin adları da olmak üzere, birkaç sözcük dizisi sökebiliyoruz. Harflerin çoğu gözükmüyor ama biraz 'tümden gelim' kullanarak anlam çıkarabiliriz. Örneğin, şurada... "</p>

    <p>Giordino sayfanın üstünü gösterirken, diğer ikisi eğilip baktı.</p>

    <p>U ak om ta ı : Bi ay on VI nde</p>

    <p>Giordino, "Şimdi boşlukları dolduruyoruz," diye devam etti. "Ve önümüze çıkan şey: Uçak Komutanı: Binbaşı Raymond Vylander."</p>

    <p>Pitt, "Şuradaki harfler," diye eliyle gösterdi. "Bu da, uçuş mühendisinin adını ve rütbesini gösteriyor."</p>

    <p>Giordino, "Joseph Burns," diye açıkladı. Geri kalan satırların ne anlama geldiğini tahmin etmek çok zor. Ama bir de şu var..." Giordino kâğıdın daha altında bir yer gösterdi,i fre a ı : ix n 03</p>

    <p>Pitt, "Gizlilik şifresi," diye araya girdi. "Güvenlik açısından önemli uçuş yapan her uçağa verilir. Genellikle uçağın seri numarasından son iki sayı alınır ve önüne bir ad konur."</p>

    <p>Steiger, Pitt'e içten bir saygıyla baktı. "Sen nereden biliyorsun bunu?"</p>

    <p>Pitt üstünde durmayarak, "Bir yerden duymuştum," dedi.</p>

    <p>Giordino gözlerini boş kalan yerlerde gezdirerek, "O halde, elimizde, 'şifre adı: Bir şey 03' var."</p>

    <p>Steiger, "Hangi isimlerin ortasında 'ix' vardır?" diye söylendi.</p>

    <p>"X'ten sonra gelen harf e ya da o olabilir."</p>

    <p>Giordino, "Nixon olmasın?"</p>

    <p>Pitt, "sıradan bir taşıma uçağına bir başkan yardımcısının adını vereceklerini hiç sanmam," dedi. "Vixen 03 olması daha akla yatkın."</p>

    <p>Steiger, "Vixen 03," diye yineledi. "Pekâlâ bu da olabilir."</p>

    <p>Giordino, "Devam ediyoruz," dedi. "Beşinci ••uylada okunabilen son harfler 'V boşluk . S, ı iKjelo 060 boşluk.'"</p>

    <p>Steiger yüzünde hâlâ şaşkın bir ifadeyle, "Tahmini varış saati, Rongelo, sabah altıda. Nerede bu Tanrının belası yer acaba? Vixen 03'ün Hawaii'ye gideceği kayıtlıydı."</p>

    <p>Giordino, "Ben gördüğümü söylüyorum,"d cılı,</p>

    <p>Pitt, "Ya altıncı sayfa?" diye sordu.</p>

    <p>"Çoğunlukla okunGinayacak durumda, yalnız altta tarih ve gizlilik derecesi var. Al kendin bak.” cak 2, 954 arihl mirler Yetk 1 : r İt r B s S N DE CE G ZLİ R 1 A”</p>

    <p>Steiger belirsiz sözcükleri gözden geçirdi. "Birinci satırda 'Ocak 20 ile 29 arası 1954 tarihli emirler' yazıyor."</p>

    <p>Pitt, "İkinci satırda 'Yetkili' yazıyor herhalde, fakat subayın adı belirsiz. General olabilir ama" diye tahminde bulundu.</p>

    <p>Giordino, "Sonra, 'son derece gizlidir. Bir A' geliyor," dedi. "Bundan daha yüksek dereceli gizlilik kodu yoktur."</p>

    <p>Pitt, "Pentagon ya da Beyaz Saray, belki de her ikisinden bir yetkilinin, bir şeyi örtbas etmek için Vixen 03 hakkında sahte bir rapor düzenlediğini varsaymak yanlış olmaz sanırım," dedi.</p>

    <p>"Hava Kuvvetlerinde geçirdiğim onca yıl boyunca böyle bir olayla karşılaşmadım. Her zamanki uçuşunu yapan sıradan bir uçak için neden böyle yüz kızartıcı bir yalan uyduruyorsun?"</p>

    <p>"Gerçekleri kabul et, albayım. Vixen 03 sıradan bir uçak değildi. Rapora göre, uçuş San Fransisco yakınında Travis hava üssünden başlayacak, Hawaii'de Hickam Havaalanında son bulacaktı. Şu anda uçağın Rongelo denen yere gittiğini öğrenmiş bulunuyoruz."</p>

    <p>Giordino başını kaşıyarak, "Rongelo diye bir yer duyduğuma hiç anımsamıyorum," dedi.</p>

    <p>Pitt, "Ben de," diye katıldı. "Dünya haritasını acar açmaz bunu öğreniriz."</p>

    <p>Steiger sordu. "Peki, o zaman neleri biliyoruz şimdi?"</p>

    <p>Pitt, "Qok sayılmaz," diye itiraf etti. "1954 Ocak ayının son günlerinde, Amerika Birleşik Devletleri'nin ya doğusunda ya da orta-batısında bir yerden, çok gizli amaçlarla bir C 97 havalandı. Colorado üzerindeyken bir aksilik çıktı. Mekanik bir sorun yüzünden, olabilecek en elverişsiz arazi üzerine inmek zorunda kaldılar. İnanılmayacak bir biçimde, dağlara çarpmadan geçerken, Vylander açık bir alan görüp Stratocruiser'i mecburi inişe hazırladı. Bir an bir umut doğmuştu ya da öyle sandılar. Çünkü unutmayın, ocak ayıydı, ve kuşkusuz her yer karla örtülüydü. Gördükleri alan gerçekte, buzla kaplanmış bir göldü."</p>

    <p>Steiger, "Böylece uçağın momenti durup ağırlığı çökünce," dedi. "Buz açıldı ve uçağı yuttu."</p>

    <p>"Evet. İçeriye büyük bir basınçla dolan suyun ve soğuğun yarattığı şok nedeniyle personel oldukları yerde kalıp koltuklarından bile kalkamadan boğuldular. Kimse olayı görmemişti. Buzun açıldığı yerin yeniden donmasıyla, bu felaketin tüm izleri silinmiş oldu. Yapılan aramalar sonuç vermeyince, sahte bir kaza raporuyla Vixen 03 kolayca unutuldu."</p>

    <p>Giordino, "İlginç bir senaryo yazdın," dedi. "Ve tutarlı da oldu. Peki, Charlie Smith nasıl girdi devreye?"</p>

    <p>"Balık tutarken, oksijen tankına oltası takılmıştır. Meraklı bir adam olduğundan çevreyi tarayıp zaten kırık olan burun tekerleklerini dikmesiyle birlikte söküp koparmış olsa gerek."</p>

    <p>Giordino gülerek, "Tank hop diye suyun yüzüne çıkınca kimbilir ne şaşmıştır," dedi.</p>

    <p>Steiger, "Smith'in öldürüldüğünü kabul etsem bile," dedi. "Nedenini anlamıyorum."</p>

    <p>Pitt gözlerini kaldırıp Steiger'a baktı. "Adam öldürmek için her zaman bir neden vardır."</p>

    <p>Giordino, "Taşınan yük," dedi birden aklına gelmişçesine. "Son derece gizli bir sefer yapılıyordu. Vixen 03'ün taşıdığı her neyse, birisi için çok büyük bir değer taşımaktaydı. Adam öldürecek kadar."</p>

    <p>Steiger başını salladı. "Eğer o denli önemliyse, neden Smith ya da varsayılan katil, bu yükü dışarı çıkarmadılar? Pitt'in söylediğine bakılırsa, hâlâ yerinde duruyor."</p>

    <p>Pitt, "Hem de sımsıkı kapalı," diye ekledi. "Görebildiğim kadarıyla kutular açılmamıştı."</p>

    <p>Giordino genzini temizleyip, "Bir başka soru daha var," dedi.</p>

    <p>"Sor bakalım."</p>

    <p>"Kutuların içinde ne var?"</p>

    <p>Pitt, "Soracağını biliyordum," dedi. "Bir varsayım üzerinde durabiliriz. Düşünün, silindir kutular taşıyan bir uçak var. 1954 Ocak ayında Pasifik Okyanusunda gizli bir göreve gidiyor..."</p>

    <p>Giordino, "Tamam!" diye kesti. "O sıralarda. Bikini Adalarında nükleer bomba denemeleri yapılıyordu."</p>

    <p>Steiger ayağa fırlayıp taş gibi kaldı. "Vixen 03'ün, nükleer mermi başlıkları taşıdığını mı söylüyorsun?"</p>

    <p>Pitt umursamadan, "Herhangi bir şey iddia, etmiyorum," dedi. "Sadece bir olasılık öne sürdüm, ama düşünmeye değer bir olasılık. Yoksa neden Hava Kuvvetleri kayıp bir uçağını örtbas etmek için bir sürü gerçekdışı rapor düzenlesin? Neden uçuş personeli paraşütle atlamak dururken, yüzde yüze yakın ölüm tehlikesini göze alıp sakat bir uçakla iniş yapmaya kalksın?"</p>

    <p>"Kuramını çürüten önemli bir nokta var: devlet nükleer mermi başlıkları dolu kayıp bir uçağın aranmasının peşini asla bırakmazdı."</p>

    <p>"İtiraf edeyim, bu konuda beni zorlarsın. Ülkenin yarısını yok edecek kadar patlayıcının, çöp gibi bir yerde bırakılması çok tuhaf."</p>

    <p>Steiger birden burnunu buruşturdu. "Nedir bu feci koku?"</p>

    <p>Giordino hemen yerinden fırlayıp ocağa koştu. "Galiba metal plakanın işi tamam."</p>

    <p>"Neyin içinde kaynatıyorsun?"</p>

    <p>"Sirke ve soda karışımı. Yalnız bunlar vardı."</p>

    <p>"Oyma yazıyı belirler mi dersin?"</p>

    <p>"Ne bileyim ben. Kimyager değilim. Ama bir zararı da dokunmaz."</p>

    <p>Steiger öfkelenerek ellerini havaya kaldırıp Pitt'e döndü. "Bu işi profesyonel labarotuvar teknisyenlerine bırakmalıydım."</p>

    <p>Giordino, Steiger'in söylenmesini umursamadı. İki çatalla plakayı tutup suyun içinden çıkardı ve kurulama beziyle üzerini ovaladı. Sonra ışığa doğru tutup değişik açılara çevirdi.</p>

    <p>Pitt, "Ne görüyorsun?" diye sordu.</p>

    <p>Giordino küçük alüminyum plakayı masanın üstüne, önlerine koydu. Derin bir soluk aldı, yüzü ciddileşti. "Bir simge," dedi. "Radyoaktivite simgesi."</p>

    <p>&nbsp;</p>
  </div>
</body>
</html>
