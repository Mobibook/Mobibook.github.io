<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h1>BIRINCI BOLUM</h1>

    <h2 id="sigil_toc_id_1">VIXEN 03</h2>
  </div>

  <div class="WordSection1">
    <h2 id="sigil_toc_id_2">1</h2>

    <p><i>Colorado, Eylül 1988</i></p>

    <p>Uykusu iyice açılan Dirk Pitt, keyifle esneyerek yattığı yerden çevresini incelemeye başladı. Bu dağ kulübesine geldiklerinde hava karanlıktı. Şömine ve keskin kokulu gaz lambaları ahşap kulübenin içini yeterince aydınlatamamıştı.</p>

    <p>Bakışı, duvarda asılı duran eski bir Seth Thomas saatine takıldı. Önceki gece, belki gerekir deyip saati kurmuştu. Gözleri daha sonra, tozlu, cam gibi gözlerle kendisine bakan kocaman geyik başını buldu. Geyiğin az ötesindeyse pencereden Sanwatch sıradağlarının soluk kesen manzarası duruyordu.</p>

    <p>Uyku sersemliğinin son izleri de silinirken, gününün ilk seçimini yapmak zorunda kaldı. Ya dışarıdaki manzarayı doyasıya seyredecek ya da halı üstünde çıplak olarak yoga çalışan Colorado Kongre üyesi Loren Smith'in biçimli vücudunda gözlerine ziyafet çekecekti.</p>

    <p>Pitt kolay bir seçimle Kongre üyesi Smith'i yeğledi. Bacakları birbirine dolanmış, dirsekleri ve başı, 'Lotus Konumu'nda halıya yaslanmıştı. İyice ortaya çıkan bu kalçaları ve göğsünde yükselen sımsıkı tepecikler, Sanwatch dağlarının granit doruklarını utandırır, diye düşündü Pitt. Ve sordu.</p>

    <p>"Hiç de hanımca olmayan bu düğümlenmeye ne deniyor?"</p>

    <p>Kıpırdamadan, "Balık," diye yanıtladı kadın. "Göğüsleri sertleştirmek içindir."</p>

    <p>"Bir erkek olarak," dedi Pitt, şakadan bir böbürlenmeyle. "Kaya gibi sert memelerden pek hoşlanmam."</p>

    <p>Kadın menekşe rengi gözlerini adama dikerek, "Yumuşak ve sarkık mı olsun isterdin?" dedi.</p>

    <p>"Pek o kadar da değil. Ama şurasında burasında biraz yumuşaklık da isterim doğrusu."</p>

    <p>"İşte erkek kafasının bütün derdi bu," diyerek oturduğu yerde toplandı ve uzun saçlarını fırçalamaya başladı. "Tüm kadınlar şovenist dergilerin orta sayfasındaki sıradan tipler gibi balon memeli olsun istersiniz."</p>

    <p>"İstemek bizden."</p>

    <p>Dudaklarını büzerek, "Benimkilerle idare etmek zorundasın," dedi.</p>

    <p>Pitt uzanıp kolunu kadının beline dolayarak onu yatağa çekti. "İster büyük olsun, ister küçük olsun." Eğilip meme başlarına birer öpücükk ondurdu. "Kimse Dirk Pitt'i ayırım yapmakla suçlayamaz."</p>

    <p>Kadın doğrulup adamın kulağını ısırdı. "Tam dört gün biz bizeyiz. Ne telefon, ne komite toplantısı, ne kokteyl parti, ne tartışma. Harika bir şey bu, inanasım gelmiyor." Elini Pitt'in karnı üstünde gezdirdi. "Kahvaltıdan önce biraz spora ne dersin?"</p>

    <p>"İşte sihirli bir sözcük!"</p>

    <p>Gülerek, "Hangisi?" dedi. "Spor mu, kahvaltı mı?"</p>

    <p>"Yogaya başlamadan önce söylediğin." Pitt, Loren'i yattığı yerde bırakıp kalktı. "En yakın göle nasıl gidilir?"</p>

    <p>"Göl mü?"</p>

    <p>"Neden olmasın?" Pitt onun şaşkınlığına güldü. "Göl olan yerde balık vardır. Orada semiz bir alabalık oltaya takılmak için can atarken, bütün günü yatakta haylazlık ederek geçiremeyiz."</p>

    <p>Loren sorar gibi başını kaldırıp ona baktı. Adamın boyu bir doksan vardı. Sırım gibi vücudu, kalçalarındaki beyaz şeritler dışında esmerleşmişti. Dağınık siyah saçlarının altındaki yüz her zaman asık durur gibi görünüyorsa da, güldü mü, kalabalık bir odayı bile ısıtabilirdi. Şu anda gülmüyordu, fakat Loren onun yeşil gözlerinde saklı şakacılığı okuyacak kadar Pitt'i tanıyordu.</p>

    <p>Yapmacık bir öfkeyle, "Seni koca maymun," dedi. "Benimle dalga geçiyorsun." Bir anda yerden fırlayıp başıyla adamın karnına tos vurarak gerideki yatağa kadar itti.</p>

    <p>Kadın son derece güçlüydü. Pitt kendini serbest bırakmayıp onun ağırlığına karşı dursaydı, bir voleybol topu gibi havalanması işten bile değildi.</p>

    <p>Ne oluyor diyemeden Loren göğsüne binip elleriyle omzuna bastırdı. Pitt ellerini kadının arkasında birleştirerek yumuşak kalçalarını sıktı. Loren onun bedeninden yayılan sıcaklığı ve uyanan erkekliğini hissetti.</p>

    <p>Kısık bir sesle, "Balık tutacakmış," dedi. "Kullanmasını bildiğin tek kamış var, o da makarasız."</p>

    <p>Ancak öğlen olduğunda kahvaltı edebildiler. Pitt duş yaptıktan sonra giyinerek mutfağa döndü. Loren musluğun önüne eğilmiş, kararmış bir tavayı ovuyordu. Üzerinde sadece önündeki önlük vardı. Pitt ağır ağır gömleğini iliklerken, onun titreşen küçük göğüslerini seyretti. "Seni böyle görselerdi, seçmenlerin ne derdi acaba?"</p>

    <p>Şeytansı bir gülüşle, "Seçmenlerim bir bok diyemezler," dedi. "Özel yaşamım onları ilgilendirmez."</p>

    <p>Pitt not alıyormuş gibi yaparak, "Seçmenlerim bir bok diyemezler," diye ciddi bir ifadeyle yineledi. "Colorado'nun Kongre temsilcisi küçük Loren Smith'in skandal dolu yaşamıyla ilgili bir kayıt daha."</p>

    <p>Loren, "Hiç de komik değil," diyerek elindeki tavayla vurur gibi yaptı. "Benim bölgemde bu tür siyasal cambazlıklar olmaz. Üstelik Kongre üyeleri arasında yolsuzlukla, suçlanabilecek en son insan da benim."</p>

    <p>"Öyle oma... ya seks düşkünlüğünüz? Düşünün bir kez, yayın organları için ne malzeme olurdu bu yönünüz! Hatta belki ben bile sizi sergileyen bir kitap yazıp satış rekorları kırabilirdim."</p>

    <p>"Âşıklarımı devlet bütçesinden beslemediğim sürece kimse bana bir şey diyemez."</p>

    <p>"Ya ben?"</p>

    <p>"Unutma, bakkaldan aldıklarımızın yarısını da sen ödedin." Tavayı kurulayıp dolaba yerleştirdi.</p>

    <p>Pitt üzgün bir sesle, "Bu kadar hesaplı bir metresle, ben nasıl iş kurabilirim, bilmiyorum," dedi.</p>

    <p>Kadın kollarını boynuna dolayıp onun çenesini öptü. "Bir daha Washington kokteyllerinde kızışmış kadınlara asılmadan önce onların para durumlarını öğrensen iyi olur."</p>

    <p>Loren, Çevre Sağlığı Bakanının verdiği daveti anımsarken. Tanrım ne kötü partiydi, diye düşündü. Kongrenin sosyal görüntüsünden nefret ederdi. Colorado çıkarlarıyla ilgili bir şey yada komite görevleri söz konusu değilse, genellikle işten çıkıp eve gider, Ichabod adlı uyuz kedisi ve televizyonda ne film varsa onunla yetinirdi.</p>

    <p>Bahçenin fener ışıkları altında Pitt'i ilk kez gördüğü zaman, Loren manyetik bir çekime kapılmış, gözlerini ondan alamamıştı. Florida’lı bağımsız üye Morton Shaw ile siyasal konuşmalarını sürdürürken, bir yandan da onu gözlüyordu.</p>

    <p>Kalbinin garip bir biçimde hızlandığını hissetti. Böylesine heyecanlandığı enderdi; şimdi de neden böyle olduğunu anlamadı. O pek yakışıklı sayılmazdı, yani Paul Newman filan gibi değildi. Ama son derece çekici, erkeksi ve anlamlı bir havası vardı. Oldukça uzun boyluydu, bu da Loren'in erkeklerde aradığı bir şeydi.</p>

    <p>Tek başına durmuş, kimseyle konuşmuyordu, ama sıkılmış bir hali de yoktu. Tersine, gerçek bir ilgiyle çevresindeki insanları izliyordu. Loren'in bakışını farkettiği zaman, içten ve ölçen bir ifadeyle karşılık verdi.</p>

    <p>"Şurada, loş yerde duran adamı tanıyor musunuz?" diye sordu Morton Shaw'a.</p>

    <p>Shaw, Loren'in başıyla işaret ettiği yere dönüp baktı. Gözlerini kırpıştırdı, sonra gülerek, "İki yıldır Washington'dasınız, hâlâ onu tanımıyor musunuz?" dedi.</p>

    <p>"Tanısaydım sormazdım."</p>

    <p>"Adı Pitt'dir. Dirk Pitt. NUMA'da özel projeler müdürüdür. Titanik'in denizden çıkarılmasında başkanlık etmişti."( National Underwater and Marine Agency: Ulusal Sualtı ve Denizcilik Örgütü.)</p>

    <p>Loren daha önce neden bağlantı kuramadığına kızdı. Adamın resimleri ve ünlü transatlantiğin denizin dibinden çıkarılması, haftalardır yayın organlarının ön sayfalarındaydı. Olanaksız gözüyle bakılan işi demek bu adam yapmıştı. Shawdan özür diledi, kalabalığın arasından sıyrılarak Pitt'e yaklaştı.</p>

    <p>"Mr. Pitt," dedi. Başka bir şey diyemeden kaldı. Yanlarında duran fener alevleri hafif bir esintiyle değişik bir açı alarak Pitt'in gözlerinde yansıdı.</p>

    <p>Loren o ana dek yalnız bir kez profesyonel bir kayıkçıya vurgunken hissettiği bir ateş duydu midesinde. Kızaran yanakları gölgede görülemeyeceği için şükrediyordu. "Bay Pitt," diye yineledi. Bir türlü akıllıca bir şey çıkaramıyordu ağzından. Adam gözlerini indirmiş, ona bakıyordu. Tanıtsana kendini sersem, diye bağırdı içinden. Ama onun yerine "Artık Titanik işi bittiğine göre, şimdi ne yapmayı düşünüyorsunuz?" deyiverdi.</p>

    <p>Sıcak bir gülüşle, "Uygulaması oldukça güç bir iş," dedi. "Buna karşın, yeni tasarım büyük bir kişisel doyum sağlayacak ve zevkle yapacağım."</p>

    <p>"Nedir bu iş?"</p>

    <p>"Kongre üyesi Loren Smith'i baştan çıkarmak."</p>

    <p>Kadının gözleri büyüdü. "Şaka mı ediyorsun?"</p>

    <p>"Büyüleyici bir kongre üyesiyle aşk yapmayı hiç de hafife almam."</p>

    <p>"Çok şirinsin. Seni muhalefet partisi mi yolladı?"</p>

    <p>Pitt cevap vermedi. Elinden tuttuğu gibi kalabalığı yarıp evin öbür yanından dışarı çıktılar. Arabasına gelinceye dek Loren karşı koymadan yürüdü. Nedeni, boyun eğmekten çok, merak edişindendi.</p>

    <p>Anayola çıkınca, "Nereye götürüyorsun beni?" diye sordu.</p>

    <p>"İlk önce..." Yüzüne bir gülümseme yayıldı. "Sıcak, küçük bir bar bulup rahatlayalım ve içimizde gizli isteklerimizi görüşelim."</p>

    <p>Kısık bir sesle, "Peki sonra?" diye sordu Loren.</p>

    <p>"Chesapeake körfezinde, sürat motoruyla gezdireceğim seni."</p>

    <p>"Pek ilginç değil."</p>

    <p>"Bir kuramım var," diye konuşmasını sürdürdü Pitt. "Serüven ve heyecan, güzel kongre üyesi hanımları çılgına çevirip, şehvetli hayvanlara dönüştürüyor."</p>

    <p>Sonra, sabah güneşinin ılıklığı tekneyi okşarken, Pitt'in baştan çıkarma kuramına dünyada en son karşı çıkacak kişi herhalde Loren olurdu. Adamın omzunda zevkle farkettiği diş ve tırnak izleri bunu kanıtlıyordu.</p>

    <p>Loren kolunu belinden çekip Pitt'i kulübenin ön kapısından iteledi. "Bu kadar oyun ve eğlence yeter. Yarın Denver'de alışverişe gitmeden bitirmem gereken bir sürü yazışmam var. İstersen git şöyle birkaç saatliğine bir yürüyüş filan yap. Sana nefis bir yemek hazırladım, sonra ateşin başında kıvrılıp yine baştan çıkarmaca oynarız."</p>

    <p>Erkek, "Galiba ben hepten baştan çıkarıldım," dedi gerinerek. "Ayrıca, yürüyüş yapmaktan hiç hoşlanmam."</p>

    <p>"O zaman balık tutmaya git."</p>

    <p>Kadına baktı. "Hâlâ nerede tutabileceğimi söylemedin."</p>

    <p>"Kulübenin arkasındaki tepenin dört beş yüz metre ötesinde. Masa Gölü. Babam sık sık alabalık getirirdi oradan."</p>

    <p>Pitt, "Sayende," dedi sertçe bakarak. "Bu işe epey geç başlayacağım."</p>

    <p>"Yazık."</p>

    <p>"Balık takımlarım yok. Baban kendininkileri bırakmış mıdır buralarda?"</p>

    <p>"Kulübenin altında, garajda olacak. Bütün ıvır zıvırını orada bulundururdu. Kapının anahtarı şöminenin üstünde."</p>

    <p>Uzun zamandır kullanılmayan kilit önce açılmadı. Pitt anahtarın üstüne tükürüp kırmamaya dikkat ederek bir kez daha zorladı. Sonunda dil düştü ve eskimiş iki kanatlı kapı gıcırdayarak açıldı. Gözü karanlığa alışıncaya dek bekledikten sonra içeri girip çevreye şöyle bir göz gezdirdi. Tozlar altında bir çalışma tezgâhı vardı. Aletler düzenli bir biçimde yerlerine konmuştu. İçinde boya ya da çivi bulunan çeşitli boylarda teneke kutular raflarda diziliydi.</p>

    <p>Pitt tezgâhın altındaki balık takımı kutusunu hemen buldu. Kamışı bulması biraz daha zaman aldı. Onu da garajın karanlık bir köşesinde güçlükle seçebildi. Üzeri çadır beziyle örtülü büyücek bir şey, geçişine engel olmuştu. Uzanarak kamışa erişemeyince, üstüne basıp geçmek istedi. Ağırlığı altında bu şey yerinden oynayınca da arka üstü düştü. Dengesini bulmak için tutunduğu örtüyü de kendisiyle birlikte yere indirdi.</p>

    <p>Pitt üstündeki tozu silkelerken bir yandan da sövüyordu. Balık sefasını altüst eden şeye bir kez daha baktı. Gördüğü, şaşırttı onu. Eğilip üzerinde elini gezdirdi. Sonra kalkıp dışarı çıktı ve Loren'e seslendi.</p>

    <p>Kadın verandaya çıktı. "Ne oldu?"</p>

    <p>"Bir dakika aşağı gelir misin?"</p>

    <p>İsteksizce üzerine bir trençkot giyip aşağı indi. Pitt onu garajın içine sokup eliyle göstererek, "Baban bunları nereden buldu?" diye sordu.</p>

    <p>Loren eğilip gözlerini kıstı. "Nedir bunlar?"</p>

    <p>"Şu yuvarlak sarı olanı, uçak oksijen tankıdır. Diğeri de, lastikleriyle birlikte komple burun tekerleği. Aşınmışlığına, kirine ve pasına bakılırsa, oldukça eski galiba."</p>

    <p>"İlk kez görüyorum."</p>

    <p>"Daha önce farketmiş olmalısın. Garajı hiç kullanmıyor musun?"</p>

    <p>Kadın başını salladı. "Seçime katıldığımdan beri hiç bakmadım. Babam üç yıl önce bir kaza sonucu öldüğünden bu yana, bu kulübeye ilk kez geliyorum."</p>

    <p>"Buralarda bir uçak kazası olduğunu hiç işittin mi?"</p>

    <p>"Hayır, ama olsa da işitmezdim. Komşuları hiç görmem, bu yüzden çevrede ne olup bittiğini pek bilmiyorum."</p>

    <p>"Nerede?"</p>

    <p>"Ne nerede?"</p>

    <p>"En yakın komşuların. Nerede oturuyorlar?"</p>

    <p>"Kente giden yol üstünde. Sola dönen ilk kavşakta."</p>

    <p>"Adları ne?"</p>

    <p>"Raferty Lee ve Maxine Raferty. Adam emekli bir denizci." Loren, Pitt'in elini avuçları arasına alıp sıktı. "Neden sordun bütün bunları?"</p>

    <p>"Merak işte, başka bir şey değil." Kadının elini kaldırıp öptü. "Nefis yemek için gecikmem." Pitt dönüp yola doğru yürümeye başladı.</p>

    <p>"Balığa gitmiyor musun?"</p>

    <p>"Oldum olası sevmezdim zaten."</p>

    <p>"Cipi alsana."</p>

    <p>Pitt yürürken başını geri çevirerek, "Yürüyüş yapmam senin fikrindi, unutma," diye bağırdı.</p>

    <p>Loren, şu erkekler bazen ne saçmo oluyorlar, diye düşünerek başını salladı ve Pitt gözden kayboluncaya dek arkasından baktı. Sonra sonbahar serinliğinde ürperip içeri girdi.</p>
  </div>
</body>
</html>
