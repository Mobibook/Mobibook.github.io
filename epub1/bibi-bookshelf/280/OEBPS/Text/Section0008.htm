<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>7</h2>

    <p>İki gece sonra, kulübenin yemek masasında, Pitt oturmuş, arazi haritalarını inceli/ordu. İskemleye sırtını dayayıp gözlerini ovuşturdu. Tüm çabaları, küskün bir sevgiliyle helikopter şirketinin yüklü faturasından başka bir şey kazandırmamıştı.</p>

    <p>Ön balkona çıkan merdivenden ayak sesleri geldi. Hemen sonra, tümüyle kazınmış bir baş, kocaman bıyıkları ve dost gözleriyle kapı penceresinden içeri baktı. Kalın bir ses "Hey! Evde kimse yok mu?" diye gürlerdi.</p>

    <p>Pitt, "Girin," dedi yerinden kalkmadan.</p>

    <p>Adam fıçı gibiydi. Yaklaşık yüz on kilosuyla epey tartı çökertmiş olmalı, diye düşündü Pitt. Yabancı, içeri girip kalın elini uzattı.</p>

    <p>"Pitt olmalısınız."</p>

    <p>"Evet, Pitt benim."</p>

    <p>"Güzel. İlk denemede buldum sizi. Karanlıkta yanlış yola sapmaktan korkuyordum. Adım Abe Steiger."</p>

    <p>"Albay Steiger mi?"</p>

    <p>"Rütbeyi boşverin. Görüyorsunuz, yaşlı bir fare gibi giyindim."</p>

    <p>"Cevap vermek için buralara kadar geleceğinizi hiç ummuyordum. Bir mektup da yeterdi."</p>

    <p>Steiger geniş bir gülümsemeyle, "Aslında, arama yapabileceğim böyle bir gezi fırsatı varken, bir zarf ve pulla geçiştirmek istemedim," dedi.</p>

    <p>"Arama gezisi mi?"</p>

    <p>"Bir taşla iki kuş vurmuş oluyorum. Bir, gelecek hafta İllinois, Chanute Hava üssünde uçak güvenliği ile ilgili bir konuşma yapmam isteniyor. İki, şu anda üzerinde bulunduğunuz yer, Colorado maden bölgesinin tam ortası. Benim de maden aramaya çılgınca bir düşkünlüğüm olduğundan, konferansa gitmeden burada biraz altın ararım diye düşündüm."</p>

    <p>"Burada kalmak isterseniz, buyurun. Zaten şu sıra tek başıma oturuyorum."</p>

    <p>"Mr. Pitt, konukseverliğinizi kabul ediyorum."</p>

    <p>"Bavulunuz var mı?"</p>

    <p>"Dışarda, kiraladığım arabada."</p>

    <p>"Siz onu alıp gelirken, ben de kahve yapayım." Sonra birden aklına gelerek, "Yemek ister misiniz?" diye sordu.</p>

    <p>"Sağ olun. Buraya gelmeden Harvey Dolan ile bir şeyler atıştırdık."</p>

    <p>"O halde, burun tekerleklerini gördünüz."</p>

    <p>Steiger başını sallayıp eski bir deri çanta çıkardı. Yanlarındaki fermuarı açıp Pitt'e bir dosya verdi. "Vylander adında bir binbaşı yönetimindeki Hava Kuvvetleri Boeing C 97, 75402 seri numaralı uçağın durum raporu. Ben bavulumu boşaltırken, sen bir göz gezdir istersen. Eğer bir şeye takılırsan bana seslen."</p>

    <p>Steiger beş yatak odasında işini bitirdikten sonra Pitt'in yanına, masaya geldi. "Merakını giderdi mi?"</p>

    <p>Pitt dosyaya bir kez daha baktı. "Bu rapora göre 03, California Hawaii arası her zamanki uçuşunu yaparken, Ocak 1954 sıralarında Pasifik üzerinde kaybolmuş."</p>

    <p>"Hava Kuvvetleri kayıtları bunu gösteriyor."</p>

    <p>"Burun takımının burada, Colorado'da oluşunu nasıl açıklıyorsun?"</p>

    <p>"Büyük bir sır değil bu. Uçak bakıma girdiğinde burun bölümü yeni bir parçayla değiştirilmiş olacak. Olağan bir şey. Makinistler yapısında bir kusur buldular ya da sert bir iniş yaparken dikmesi çatladı. Belki de yedekte çekilirken hasar görmüş olabilir. Parçanın değişmesini gerektirecek düzineyle neden var."</p>

    <p>"Bakım kayıtlarında parça değişikliği gözüküyor mu?"</p>

    <p>"Hayır, gözükmüyor."</p>

    <p>"Biraz tuhaf değil mi?"</p>

    <p>"Düzensizlik diyebilirsin ama tuhaf değil. Hava Kuvvetleri bakım personeli mekanik onarım konusunda çok yeteneklidir, ama yönetsel kayıt tutma işlerinde değil."</p>

    <p>"Rapor, uçağın ve personelin hiç bulunamadığını yazıyor."</p>

    <p>"İşte burasını açıklamak zor. Kayıtlara göre yapılan aramalar, yönetmelikte yazılı olağan hava deniz kurtarma aramalarından çok daha geniş kapsamlı olmuş. Yine de bu ortak çalışmaya karşın bir şey bulunamamış." Pitt kahvesini uzatırken Steiger başıyla teşekkür etti. "Fakat böyle olaylar da ender sayılmaz. Dosya erimiz, 'boşluğa' uçan uçaklarla dolu."</p>

    <p>"Boşluğa uçanlar ha? Ne şiirsel." Pitt sesindeki alayı gizlemeye çalışmadı.</p>

    <p>Steiger bu ses tonunun üzerinde durmayıp kahvesini yudumladı. "Sonuç alınmamış her uçak kazası, hava güvenlikçileri için bir yaradır. Ara sıra ameliyat masasında hastalarını kaybeden doktorlara benzeriz. Bunlar geceleri uykumuzu kaçırır."</p>

    <p>Pitt, "Ya 03?" diye sordu. "Uykunu kaçırıyor mu?"</p>

    <p>"Ben dört yaşındayken olmuş bir kazayı soruyorsun. Benimle ilgisi yok. Bildiğim kadarıyla, Hava Kuvvetlerinin de bildiği kadarıyla, 03'ün ortadan kaybolması kapanmış bir olaydır Şu anda başına gelen felaketin tüm sırlarıyla birlikte denizin altında yatıyor. Sonsuza dek de orada kalacak."</p>

    <p>Pitt bir an Steiger'a baktı, sonra adamin kahve fincanını doldurdu. "Yanılıyorsun Albay Steiger, hem de fena halde yanılıyorsun. Bu sırrın cevabı var, üstelik buradan üç bin mil uzakta değil."</p>

    <p>Kahvaltıdan sonra Pitt'le Steiger farklı işleri için ayrıldılar. Pitt helikopterin giremeyeceği dar bir dere yatağını araştırmaya, Steiger ise altın bulmayı umduğu bir ırmak aramaya gitti. İnsanı canlandıran bir hava vardı. Tepelerin üzerinde tek tük bulutlar dolaşıyor, ısı on beş dereceyi gösteriyordu.</p>

    <p>Pitt dere yatağından çıkıp kulübeye doğru yollandığı zaman öğlen olmuştu. Belli belirsiz bir iz görüp peşinden Masa Gölüne kadar yürüdü. Burada, suyunu göle boşaltan bir çay çıktı karşısına. Çay boyunca giderken Steiger'e rastladı.</p>

    <p>Albay suyun ortasında düz bir kayaya oturmuş, elindeki büyük metal taşı sallıyordu.</p>

    <p>Pitt, "Umut var mı?" diye seslendi.</p>

    <p>Steiger dönüp elini salladı, sonra kıyıya doğru yürüdü. "Yarım gram çıkarsam şanslı sayarım kendimi." Pitt'e dostça fakat külyutmaz bir bakışla, "Senden ne haber?" diye sordu. "Aradığını buldun mu?"</p>

    <p>Pitt, "Boşuna dolaştım," dedi.. "Ama sağlıklı bir yürüyüş oldu."</p>

    <p>Steiger bir sigara tuttu, fakat Pitt almadı.</p>

    <p>Steiger, "Biliyor musun," dedi sigarasını yakarken. "İnatçı tanımına iyi örnek olursun."</p>

    <p>Pitt güldü. "Evet, öyle derler."</p>

    <p>Steiger oturup sigarasından derin bir soluk çekti. Konuşurken dumanı dudaklarından püskürüyordu. "Oysa ben bir şeyden rahatlıkla cayabilirim, ama önemli birşey değilse tabii," dedi. "Bilmeceler, sıkıcı kitaplar, evle ilgili tasarılar, bu gibi şeyleri hiç bitirmem.. Bir hesapladım, bütün o zihinsel gerilim olmaksızın, on yıl daha çok yaşayabilirim."</p>

    <p>"Ama yazık ki sigarayı bırakamıyorsun."</p>

    <p>Steiger, "Bak, bunda haklısın," dedi.</p>

    <p>Bu sırada genç bir erkek ve kız, sırtlarında can yelekleriyle uyduruk bir sal üstünde akıntıyla koyarcasına geçtiler. Ergenlik döneminin umursamazlığıyla gülüşüyorlardı. Kıyıda duran iki adamı farketmediler bile. Çocuklar gözden kayboluncaya dek Pitt'le Steiger arkalarından baktılar.</p>

    <p>Steiger, "İşte hayat diye buna derim," dedi. "Çocukluğumda Sacramento nehrinde sal sürerdim. Sen denedin mi hiç?"</p>

    <p>Pitt soruyu duymadı. Gözlerini kızla erkeğin kayboldukları noktaya dikmiş, bir şey ararcasına bakıyordu. Yüzündeki düşünceli anlam bir anda aydınlanıverdi.</p>

    <p>Steiger, "Senin neyin var yahu?" dedi. "Tanrıyı görmüş gibisin."</p>

    <p>Pitt, "Bunca zamandır burnumun dibindeydi de hiç üzerinde durmamıştım," diye mırıldandı.</p>

    <p>"Neyin üstünde durmamıştın?"</p>

    <p>"En zor sorunların, en kolay çözümleri old üğü bir kez daha kanıtlandı."</p>

    <p>"Soruma hâlâ cevap vermedin." Pitt, "Oksijen tankı ve burun takımı," dedi. "Nereden geldiklerini biliyorum."</p>

    <p>Steiger bir şey demeden Pitt'e baktı. Gözleri kuşkuluydu.</p>

    <p>Pitt, "Demek istediğim," diye devam etti. "Gözümüzden kaçan ortak bir özellikleri var."</p>

    <p>Steiger, "Hâlâ bağlantı kuramadım," dedi. "Uçağa monte edildiklerinde her ikisi de değişik sistemlerle çalışırlar. Biri gaz gerektirir, diğeri hidroliktir."</p>

    <p>"Evet ama ikisini de çıkar uçaktan, o zaman ortak bir yanları olur." "Neymiş o?"</p>

    <p>Pitt, Steiger'a bakıp güldü. Sonra sihirli sözcükleri söyledi. "Suda batmazlar."</p>
  </div>
</body>
</html>
