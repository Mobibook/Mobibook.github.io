<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>63</h2>

    <p>Lusana'nın ilk refleksi, Fawkes'a ateş etmek oldu. Hemen dönüp Colt'u doğrulturken böyle iri bir hedefi ıskalamayacağından emindi, fakat ilk atışı kaptanın yapacağından da kuşkusu yoktu.</p>

    <p>Lusana son anda kendini tuttu. Fawkes'un elleri boştu. Silahsızdı.</p>

    <p>Lusana ağır ağır tabancasını indirirken, bir yandan Pitt'e bakıp onun tepkisini görmek istedi. Gördüğü kadarıyla Pitt en küçük bir tepki göstermemişti. Sanki hiçbir şey olmamış gibi torbayı doldurmaya devam ediyordu.</p>

    <p>Pitt neden sonra başını kaldırmadan sordu. "Patrick Fawkes ile mi müşerref oluyorum?"</p>

    <p>"Evet, Fawkes benim." Merak içinde sokuldu. "Ne oluyor burada?"</p>

    <p>Pitt, "Ayağa kalkmadığım için bağışlayın," dedi. "Ama içinde zehirli gaz olan bir mermi başlığını söküyordum da..."</p>

    <p>Lusana ve Fawkes, Pitt'in açıklamasını sindirene dek beş saniye geçti. İki adam önce birbirlerine, sonra Pitt'e baktılar.</p>

    <p>Fawkes, "Sen delirmişsin," dedi.</p>

    <p>Pitt bombacıklardan birini gösterdi. "Bunlar olağan patlayıcı malzemesine benziyor mu?"</p>

    <p>Fawkes, "Hayır benzemiyor," diye itiraf etti.</p>

    <p>Lusana, "Yani, bir çeşit sinir gazı mı?" diye sordu.</p>

    <p>Pitt, "Daha kötüsü," diye yanıtladı. "Korkunç gücü olan bir mikrop organizması. Bunu içeren iki mermi silah şirketinin gönderdiği diğerlerinin arasına karışmış."</p>

    <p>Şaşkınlıktan doğan bir sessizlik kapladı. Fawkes eğilip Pitt'in elindeki bombacıkla yerdeki mermiyi inceledi. Lusana da eğilip baktı.</p>

    <p>Fawkes'un gözlerindeki kuşku söndü. "Sana inanıyorum. Gaz mermisinin ne olduğunu bilirim." Sonra merakla Pitt'e baktı. "Lütfen söyler misiniz, kimsiniz ve buraya nasıl geldiniz?"</p>

    <p>Pitt onu susturarak, "Diğer mermiyi de bulup etkisiz duruma geçirdikten sonra," dedi. "Başka mermi deponuz var mı?"</p>

    <p>Fawkes hayır anlamında başını salladı. "Kullandığımız üç mermi dışında hepsi bunlar. Attıklarımızsa zırh delici olan..." Birden aklına bir şey gelip durdu. "Tarette! Tüm toplar dolduruldu, ağızları da kilitlendi. Diğer mikroplu mermi üç namludan birinde olmalı."</p>

    <p>Lusana, "Budala!" diye bağırdı. "Katil budala!"</p>

    <p>Fawkes'un gözlerindeki acı kolayca okunabiliyordu. "Geç kalmış değiliz. Emrim olmadan ateş edilmiyor."</p>

    <p>Pitt, "Kaptan, siz ve ben diğer mermiyi bulup etkisiz duruma getireceğiz," diye talimat verdi. "Mr. Lusana, sen de bunu götürüp geminin yanından suya atacaksın." Çabuk Ölüm bombacıklarıyla dolu torbayı Lusana'ya verdi.</p>

    <p>"Ben mi?" Lusana soluğunu yuttu. "Bu yüzen mezardan nasıl çıkılacağı hakkında en küçük bir bilgim yok. Bana bir rehber gerek."</p>

    <p>Pitt kendinden emin, "Yukarı doğru yürü," dedi. "Nasıl olsa bir yerden gün ışığını görürsün. Çıktığın zaman torbayı nehirin en derin görünen yerine at."</p>

    <p>Lusana tam gidecekken Fawkes iri pençesini omzuna koydu. "Seninle sonra hesaplaşırız."</p>

    <p>Lusana ona dik dik baktı. "Bunu ben de istiyorum."</p>

    <p>Afrika Devrim Ordu'sunun önderi sonra karanlığın içine dalıp bir gölge gibi kayboldu.</p>

    <p>Steiger altı yüz metre yükseklikte helikopteri çevirerek İndependence Avenue Caddesini izleyen bir rotaya girdi.</p>

    <p>Kongre binası ve çevresi üzerinde kudurmuş arılar gibi dört dönen askeri helikopterleri gösterip, "Burası çak kalabalık," dedi.</p>

    <p>Sandecker başını salladı. "Uzak dursan iyi olur. Sorulan sonraya bırakıp önce ateş açabilirler."</p>

    <p>"Iowa son atışını yapalı ne kadar oldu?"</p>

    <p>"Yaklaşık on sekiz dakika."</p>

    <p>Steiger, "O zaman belki de bu iş burada bitti," dedi.</p>

    <p>Sandecker, "Emin olmadan inmeyelim," diye karşılık verdi. "Yakıtımız ne durumda?"</p>

    <p>"Dört saat uçacak kadar var."</p>

    <p>Sandecker sızlayan kalçalarını rahatlatmak için oturduğu yerde kıpırdadı. "Ulusal Arşiv Binasına elinden geldiğince yakın kal. Iowa bir atış daha yaparsa, hedefi mutlaka burası olacak."</p>

    <p>"Acaba Pitt bir şeyler yapabildi mi?"</p>

    <p>Sandecker kaygısız görünmeye çalıştı. "İşini bilir o. Şu anda Pitt en hafif sorunumuz." Başını çevirip yanındaki camdan dışarı baktı. Yüzünde oluşan endişe çizgilerini Steiger görsün istemiyordu.</p>

    <p>Steiger, "Oraya benim girmem gerekirdi," dedi. "Bu iş tümüyle askerlerin görevi. Gerekli eğitimi görmediği bir iş için bir sivilin hayatını tehlikeye atması doğru değil."</p>

    <p>"Ama sen o eğitimi gördün herhalde."</p>

    <p>"Niteliklerim onunkilerden üstündür. Bunu itiraf edersiniz."</p>

    <p>Sandecker farkında olmadan gülümsedi. "Bahse girer misin?"</p>

    <p>Steiger, Sandecker'in bir şeyler gizlediğini: anladı. "Ne demek istiyorsunuz?"</p>

    <p>"İşletildin, albayım, bu kadar basit."</p>

    <p>"İşletildim mi?"</p>

    <p>"Pitt, Hava Kuvvetlerinde binbaşı rütbesini, taşır."</p>

    <p>Steiger gözleri şaşılaşarak Sandecker'e baktı. "Uçmasını biliyor muydu yani?"</p>

    <p>"Bu helikopter de dahil olmak üzere, bugüne dek yapılmış tüm hava araçlarını kullanabilir."</p>

    <p>"Ama bana..."</p>

    <p>"Sana ne söylediğini biliyorum."</p>

    <p>Steiger anlamakta zorluk çekiyordu. "Siz de bunu bildiğiniz halde sesinizi çıkarmadınız."</p>

    <p>"Senin karın ve çocukların var. Bense çok yaşlıyım. En doğrusu Pitt'in gitmesiydi."</p>

    <p>Steiger'in üstündeki gerginlik biraz azalır gibi oldu ve koltuğuna iyice gömüldü. Soluğunun arasından, "Dilerim başarır," dedi. "Tanrım, dilerim başarır."</p>

    <p>&nbsp;</p>

    <p>Her an cehenneme dönecek bir geminin merdivenlerini çıkarken, Pitt bir başka yerde olmak için bankadaki tüm birikmiş parasını seve seve verebilirdi. Ateşi yükseliyormuş gibi alnı terli ve soğuktu. Fawkes birdenbire durunca, karşısına ağaç çıkan kör bir adam gibi çarptı ona.</p>

    <p>"Lütfen olduğunuz yerde kalın, baylar." Ses birkaç adım ötede karanlık bir köşeden geliyordu. "Beni göremiyorsunuz ama ben, ikinizin de kalbine birer kurşun gönderecek kadar sizi görüyorum."</p>

    <p>Fawkes, "Ben kaptanım," diye öfkeyle çıkıştı.</p>

    <p>"Aa. Kaptanın ta kendisi. Ne iyi oldu! Bağlantıyı kaçırdım diye korkuyordum. Ben sizi köprüde sanıyordum ama yoktunuz."</p>

    <p>Fawkes, "Tanıt kendini," dedi.</p>

    <p>"Adım Emma. Pek erkeksi bir ad değil, itiraf ederim. Ama işimi görüyor."</p>

    <p>"Bırak bu saçmalığı da geçelim." Fawkes iki basamak çıkınca adamın tabancasından fısıltı gibi bir ses çıkıp boynunun yanından bir kurşun geçti. Basamağın ortasında donup kaldı Fawkes. "Deli misin be adam, ne istiyorsun?"</p>

    <p>"Ne istediğimi açık söyleyeyim, kaptan." Emma sustu, sonra, "Sizi öldürmek için emir aldım," dedi.</p>

    <p>Fawkes'a belli etmeden, karanlıkta duran adamın da farketmemiş olmasını dileyerek, Pitt kaptanın iri gölgesine sığınıp basamaklara karnını dayadı ve merdivenden yukarı yılan gibi tırmanmaya başladı.</p>

    <p>"Emir aldım diyorsun," dedi Fawkes. "Kimden?"</p>

    <p>"Kimin emir verdiği önemli değil."</p>

    <p>"O zaman ne diye sözü uzatıp duruyorsun Tanrının belası. Neden hemen göğsümden vurup işini tamamlamıyorsun?"</p>

    <p>"Amaçsız iş görmem Kaptan Fawkes. Sizi kandırdılar. Bunu bilmeniz gerekir, diye düşündüm."</p>

    <p>"Kandırıldım mı?" diye gürledi Fawkes. "Bir şey anlamıyorum."</p>

    <p>Emma yıllardır oynamakta olduğu kedi fare oyunları sonucu keskinleşmiş duyularıyla içinde bir uyarı sesi işitir gibi oldu. Kaptanın sorularını cevaplamadan kulaklarını ve gözlerini alabildiğine açmış, yeni bir kıpırtı bekliyordu.</p>

    <p>"Ya arkamdaki adam?" diye sordu Fawkes. "Onun bu işle bir ilgisi yok. Onu da öldürmen gerekmez."</p>

    <p>Emma, "Hiç üzülmeyin, kaptan," dedi. "Aldığım ücret yalnız bir kişinin hayatı için. Sizinki."</p>

    <p>Deli edici bir yavaşlıkla Pitt başını kaldırdı. Şimdi Emma'yı görebiliyordu. Ama ayrıntılı bir görüntü değildi bu, ancak bir siluet olarak.</p>

    <p>Daha fazlasını görmek için beklemedi. Boş konuşmalarla uyuştururken, Emma'nın tam cümle ortasında Fawkes'u vuracağını tahmin ediyordu. Eski fakat geçerli bir numaraydı. Tabanlarını basamaklara dayadı, derin bir soluk alıp tüm gücüyle Emma'nın bacaklarına doğru atılarak elleriyle tabancayı düşürmeye çalıştı.</p>

    <p>Emma'nın koluna sarılacağı sırada susturucudan çıkan alev yüzünü yaladı ve başının sağ yanında bıçak gibi bir acı duydu. İlk sarsıntıdan sonra yavaş yavaş düştüğünü hissetti. Sonra büyük bir boşluk içinde kayboldu.</p>

    <p>&nbsp;</p>
  </div>
</body>
</html>
