<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>50</h2>

    <p>Washington Ulusal Havaalanının arka kapılarından birinden giren taksi, gece saat tam dokuz buçuk olduğu sırada, Jarvis'i alanın kullanılmayan bir ucunda tek başına duran bir hangarın önüne bıraktı.</p>

    <p>Yan kapılardan birinin üzerinde biraz ışık görünmese, dev yapı kasvetli bir mağarayı andırıyordu. Kapıyı iterek açtı, gıcırdamamasına çok şaşırdı. Bolca yağlanmış menteşeler fısıltı bile çıkarmadan açılıp kapanabiliyordu.</p>

    <p>İçerisi tepeden vuran florasan ışığıyla çok güzel aydınlatılmıştı. Uç motorlu eski bir Ford uçak, dev bir kaz gibi beton zeminin ortasında duruyordu. Kanatlarının altına sığınmak ister dibi sokulmuş, değişik onarım aşamalarında gözüken antika otomobiller vardı. Jarvis bir pas yığını gibi duran otomobile doğru yürüdü. Radyatörün altından bir çift ayak sarkmıştı. "Mr. Pitt siz misiniz?"</p>

    <p>"Siz de Mr. Jarvis misiniz?"</p>

    <p>"Evet."</p>

    <p>Pitt otomobilin altından sürünerek çıkıp yere oturdu. "Küçük kulübemi kolay buldunuz sanırım."</p>

    <p>Jarvis duraksadı, Pitt'in yağlı tulumuna ve dağınık görünüşüne aldanarak, "Burada mı oturuyorsunuz?" diye sordu.</p>

    <p>Pitt eliyle hangar zeminin üstünde bir kat göstererek, "Yukarıda bir dairem var," dedi.</p>

    <p>Jarvis çevresini işaret ederek, "Çok güzel bir koleksiyon bu," dedi. "Şu ilerde siyah çamurlukları ve gümüş rengi döşemesi olan şey nedir?"</p>

    <p>"1936 model Maybach Zeppelin binek otomobili," diye yanıtladı Pitt.</p>

    <p>"Ya üzerinde çalışmakta olduğunuz?"</p>

    <p>"1912 model bir Renault."</p>

    <p>Jarvis, "Oldukça aşınmış," diyerek parmağıyla pas tabaklarını kaldırdı.</p>

    <p>Pitt anlayışlı bir şekilde güldü. "Yetmiş yıl su altında kaldığını düşünecek olursanız, hiç de fena durumda sayılmaz."</p>

    <p>Jarvis hemen anladı. "Titanik'ten mi?"</p>

    <p>"Evet. Çıkarma projesi gerçekleşince, alıkoymama izin verdiler. Yani bir çeşit ödül, hizmetlerim için."</p>

    <p>Pitt basamakları önden çıkarak üst kattaki odasına giden yolu gösterdi. Jarvis içer' girer girmez, uzman gözlerle alışılmamış mobilya ve eşyaları inceledi. Odayı süsleyen deniz buluntularına bakarak, ev sahibinin çok gezen bir insan olduğu yargısına vardı. Sanki başka bir çağdan kalmış gibi görünen bakır dalgıç miğferleri, eski denizci pusulaları, tahta dümen yekeleri, gemi çanları, eski çiviler ve şişeler bile düzenle sınıflandırılmış, yanlarındaki etiketlerde Pitt'in hangi gemiden çıkardığı yazılmıştı. Bir insanın tüm yaşamı boyunca oluşturabileceği bir müze gibiydi burası.</p>

    <p>Jarvis, Pitt'in önerisi üzerine deri bir kanepeye oturdu. Ev sahibinin gözlerinin içine bakarak, "Beni tanıyor musunuz, Mr. Pitt?" diye sordu.</p>

    <p>"Hayır."</p>

    <p>"Yine de benimle görüşmekten kaçınmadınız."</p>

    <p>Pitt gülerek, "Böyle meraklı bir şeye kim dayanabilir?" dedi. "Otomobilimin camı üstünde. Ulusal Güvenlik Örgütü'nün telefon numarası yazılı bir not bulmak, her gün karşılaştığım sıradan bir olay değil de."</p>

    <p>"Tabii o zaman, izlendiğinizi tahmin ettiniz."</p>

    <p>Pitt derinden yapılmış bir koltuğa gömülüp uyaklarını önünde duran sehpaya dayadı. "Kelime oyunlarını bırakıp konuya gelelim, Mr. Jarvis. Ne oynuyorsunuz?"</p>

    <p>"Ne oyunu?"</p>

    <p>"Yani, beni arama nedeniniz. "</p>

    <p>"Pekâlâ Mr. Pitt," dedi Jarvis. "Kartlarımızı masaya koyalım. Özel deniz mermileri arayan NUMA'nın gerçek amacı nedir?"</p>

    <p>"Bir içki istemediğinizden emin misiniz?" diye karşılık verdi Pitt.</p>

    <p>"Hayır, sağolun." Jarvis, Pitt'in telâşsızlığını beğenmişti.</p>

    <p>"Madem işin içindesiniz, nedenini biliyorsunuzdur."</p>

    <p>"Mercan yataklarında sismolojik denemeler mi?"</p>

    <p>Pitt başını sallamakla yetindi.</p>

    <p>Jarvis kollarını kanepenin arkalığında uzatarak, "Denemeleri ne zaman yapmayı düşünüyorsunuz?"</p>

    <p>"Gelecek yıl mart ayının son iki haftası."</p>

    <p>"Anlıyorum." Jarvis, Pitt'e babacan bir bakış attıktan sonra can evine vurmak için atışa başladı. "İkisi sizin kurumunuzdan olmak üzere, dört sismolog ile görüştüm. Uçaktan sekiz santimetrelik mermi atma fikrinize hiç katılmıyorlar. Dahası, son derece gülünç buluyorlar. Yine edindiğim bilgilere göre, NUMA programlarında Pasifik'te sismolojik denemeler yapılması yer almıyor. Kısacası Mr. Pitt, bu numarayı sürdürmeyin artık."</p>

    <p>Pitt düşünmek için gözlerini kapadı. Yalan söyleyebilir ya da hiç yorum yapmamaya kalkabilirdi. Hayır, diye düşündü, seçenekleri sıfıra kadar düşmüştü. Yardım olmadan sadece kendisinin, Steiger'in ve Sandecker'in ÇÖ mermi başlıklarını ADO'nun elinden geri almaları için hemen hemen hiç umut kalmamıştı. Araştırmayı, sınırlı kaynaklarını sonuna dek kullanarak yürütmüşlerdi. Artık profesyonelleri oyuna sokma zamanı geldi, diye düşündü.</p>

    <p>Gözlerini açıp Jarvis'e dikti. "Eğer ovucunuzun içine hiç ara vermeden üç yüzyıl boyunca öldürme gücü olan bir mikrop organizması tutuştursaydım, ne yapardınız bununla?"</p>

    <p>Pitt'in sorusu Jarvis'i hazırlıksız yakalamıştı. "Sözü nereye getirmek istediğinizi anlayamadım."</p>

    <p>Pitt, "Sorum cevapsız kaldı," dedi.</p>

    <p>Jarvis'in rahatı kaçtı. "Böyle bir silâh hiç duymadım. Kimyasal ve biyolojik silahlar. Birleşmiş Milletler üyesi tüm ülkelerce on yıl önce kesin ve koşulsuz olarak yasaklanmıştı."</p>

    <p>"Lütfen sorumu cevaplayın," diye üsteledi Pitt.</p>

    <p>"Sanırım, devlet yetkililerimize verirdim."</p>

    <p>"Bunun doğru yol olduğundan emin misiniz?"</p>

    <p>"Ne söylüyorsunuz siz kuzum? Olay zaten tümüyle varsayım."</p>

    <p>Pitt, "Böyle bir silah hemen yok edilmelidir," dedi. Yeşil gözleri Jarvis'in beyninin içine giriyordu.</p>

    <p>Kısa bir sessizlik oldu. Sonra Jarvis, "Böyle bir şey gerçekten var mı?" diye sordu.</p>

    <p>"Var."</p>

    <p>Kopuk parçalar yavaş yavaş yerlerini bulutken, Jarvis meslek yaşamında ilk kez işinde 0 kadar başarılı olduğu için kendisine küfretti. Pitt'e bakıp hafifçe güldü. "Şimdi bir içki alırım," dedi yavaşça. "Sonra da karşılıklı, oturup çok rahatsız edici haberler alışverişi yapalım."</p>

    <p>&nbsp;</p>

    <p>Phil Sawyer, Loren'in evi önünde otomobilini durdurduğunda, saat gece yarısını geçiyordu. Çoğu kadının yakışıklı diyebileceği bir adamdı. Düzgün bir yüzü ve gür fakat erken kırlaşmış düz saçları vardı.</p>

    <p>Loren ona baştan çıkaran bir yüz ifadesiyle baktı. "Daire kapısını sen açabilir misin? Kilit hep tutukluk yapıyor."</p>

    <p>Adam güldü. "Nasıl reddedebilirim?"</p>

    <p>Otomobilden çıkıp bahçe girişini sessizce yürüdüler. Islak kaldırım üzerinde sokak lambalarının ışığı yansıyordu. İnce ince çiseleyen yağmurdan sakınmak için Loren iyice adama sokuldu. Kapıcı onları selâmlayarak asansörün kapısını açtı. Dairesine geldikleri zaman, Loren çantasını açıp içinde anahtarını arandı, çıkarıp Sawyer'e verdi. Sawyer kilidi açınca içeri girdiler.</p>

    <p>Loren, "Kendine bir içki hazırlasana," dedi saçlarını silkelerken. "Bir dakika sonra yanındayım."</p>

    <p>Loren yatak odasına girerken, Sawyer da portatif barın önüne geçip kendine bir konyak doldurdu. Loren gümüş rengi bir pijamayla odaya döndüğünde, ikinci bardağa başlamıştı. Kapıdan içeri yürürken arkasından gelen ışık kadının saydam giysisi altındaki siluetini sergiliyordu. Pijaması, tarçın rengi saçları ve menekşe gözleri karşısında Sawyer yeni ergenleşmiş oğlan çocukları gibi afalladı.</p>

    <p>"İnsanı büyüleyecek kadar güzelsin," diyebildi ancak.</p>

    <p>"Sağol." Kendisine bir bardak Galliano alıp adamın yanında kanepeye oturdu. "Nefis bir akşam yemeği oldu, Phil."</p>

    <p>"Beğendiğine sevindim."</p>

    <p>Adama biraz daha sokularak elini tuttu. "Bu gece çok farklı görünüyorsun. Seni hiç bu kadar rahat görmemiştim. Bir kez bile Başkandan söz etmedin."</p>

    <p>"Bugünü de sayarak altı hafta üç gün sonra, yeni seçilecek Başkan yemin edince, benim de haber organlarının bay ve bayanlarıyla olan sekiz yıllık savaşım sona erecek. Hay Allah, son günlerini yaşayan bir yönetimin parçası olmaktan hoşlanacağım hiç aklıma gelmezdi."</p>

    <p>"Yeni Başkan işe başladıktan sonra ne yapmayı düşünüyorsun?"</p>

    <p>"Sanırım, Patronum en iyisini düşünüyor. Dizginleri yeni sürücüye verir vermez, on iki metrelik kotrasına atlayıp Güney Pasifik'e açılacağını, ölünceye dek içip sevişeceğini söylüyor." Sawyer içkisinden bir yudum alıp Loren'in gözlerine baktı. "Bense, Karaipleri yeğliyorum, özellikle balayım için."</p>

    <p>Loren bir şeyler sezinler gibi oldu. "Üzerinde düşündüğün belli biri var mı?"</p>

    <p>Sawyer bardakları masanın üstüne koyup Loren'in ellerini kendi elleri arasına aldı. "Kongre Üyesi Bayan Smith," dedi büyük bir ciddiyetle. "Phil Sawyer ile evlenme konusunda olumlu oy kullanmanızı saygılarımla rica ederim."</p>

    <p>Loren'in gözleri sıkıntılı ve düşünceli bir anlam aldı. Bu anın nasıl olsa gelip çatacağını bildiği halde hâlâ kararsızdı. Sawyer onun duraksamasına yanlış anlam verdi.</p>

    <p>Anlayışlı bir sesle, "Aklından neler geçtiğini biliyorum," dedi. "İşsiz kalmış eski bir başkanlık basın sekreteriyle yaşamak nasıl olacak, diye düşünüyorsun. Hiç tasalanma. Parti yetkilileri gelecek seçimlerde doğduğum kentten senatör adayı olmamı istiyorlar."</p>

    <p>"Öyleyse," dedi Loren karar vermişçesine. "Olumlu oylar kazandı."</p>

    <p>"Sawyer, Loren'in gözlerindeki huzursuzluğu farketmedi. Başını elleri arasına alıp dudaklarından öptü. Kadının bedeninden yayılan dişi kokuyla iyice kendinden geçmiş, bulanık görmeye başlamıştı. Yüzünü göğüsleri arasına dayarken, kendini garip bir şekilde rahatlamış hissetti.</p>

    <p>Daha sonra Sawyer doyuma ulaşmış olarak yatıp uyurken, Loren'in gözyaşları yastığı ıslatıyordu. Gayret etmişti, tüm içtenliğinle. Elinden geldiğince sevişmişti, hatta kendini zorlayıp hayvansal sesler bile çıkarmıştı. Ama sonuç yoktu. Tüm şiddetli sevişme sürecinde Sawyer'i Pitt'le kıyaslayıp durmuştu. Mantıksal açıdan aradaki farkı açıklamak olanaksızdı. Bedensel olarak ikisi de aynı duyguyu veriyordu ama ne varsa, Pitt onu çılgın, vahşi bir hayvan haline getirirken, Sawyer ile boş ve doyumsuz kalıyordu.</p>

    <p>Hıçkırıklarını bastırmak için yastığı yüzüne bastırdı. Lanet olsun sana Dirk Pitt, dedi içinden. Lanet olsun!</p>

    <p>&nbsp;</p>

    <p>Pitt, "Hangimizin öyküsü daha kaçıkça, karar veremedim," dedi. "Sizinki mi, yoksa benimki mi?"</p>

    <p>Jarvis omuzlarını kaldırdı. "Kim bilir? İşin en korkunç yanı, sizin Çabuk Ölüm mermi başlıklarıyla benim Yabangülü Operasyonu arasında bir ilişki bulunması olasılığı."</p>

    <p>"ADO teröristleri kılığında Güney Afrikalı siyahlar gelecek, bir savaş gemisiyle önemli kıyı kentlerinden birine saldıracaklar. Bu tam bir çılgınlık."</p>

    <p>Jarvis, "Yanılıyorsunuz," dedi. "Aslında plan çok akıllıca. Şuraya buraya bir iki bomba koyarak ya da bir uçak kaçırarak bütün bir ülkeyi ayağa kaldıramazsın. Ama bayraklarını çekmiş eski bir savaş gemisi gelip de savunmasız insanların üstüne bomba yağdırırsa, işte o zaman yer yerinden oynar."</p>

    <p>"Hangi kent acaba?"</p>

    <p>"Hiçbir kent adı geçmedi. Planın o bölümü bilinmezlik içinde."</p>

    <p>"Neyse ki, en önemli araç ellerinde değil."</p>

    <p>Jarvis, "Bir muhrip mi?" dedi.</p>

    <p>"Tümünün eylem dışı kaldığını söylemiştiniz."</p>

    <p>"En sonuncusu hurda olarak aylar önce satılmış. Ötekilerse işlemez durumda, müzelik olarak saklanıyor."</p>

    <p>Pitt bir süre gözlerini boşluğa dikti. "Birkaç hafta önce Chesapeake koyundaki bir limanda demirli bir muhrip gördüm."</p>

    <p>Jarvis, "Herhalde ağır roket taşıyan bir kuruvazördür," diye tahmin yürüttü.</p>

    <p>"Hayır, üç tane büyük top tareti olduğundan eminim," dedi Pitt kesin olarak. "Savannah'a giden bir uçağın içindeydim, güneye sapmadan önce üzerinden uçtuk."</p>

    <p>Jarvis tam inanamamıştı. "Edindiğim bilginin geçerliliğinden kuşkulanmam için hiçbir neden yok, ama yine de işi şansa bırakmamak için söylediklerinizi kontrol ettireceğim."</p>

    <p>Pitt, "Bir şey daha var," dedi ve oturduğu yerden kalkarak rafın üzerindeki ansiklopediler arasında aranmaya başladı. Siyah kaplı bir kitap çıkarıp sayfalarını karıştırdı.</p>

    <p>Jarvis, "Aklına bir şey daha mı geldi?" diye sordu.</p>

    <p>"Yabangülü Operasyonu," dedi Pitt.</p>

    <p>"Ne olmuş ona?"</p>

    <p>"Adı. Herhangi bir anlama gelebilir mi?"</p>

    <p>"Şifre adlarının genellikle gizli bir anlamı olmaz," diye Jarvis yanıtladı. "Planı açığa çıkarma olasılığından çekinilir."</p>

    <p>"Sizinle bir şişe yıllanmış şarabına bahse girerim, bunun bir anlamı var." Pitt kitabı gösterdi. Gösterdiği sayfada bir harita vardı.</p>

    <p>"Eee, ne olmuş Iowa büyük bir eyaletse?"</p>

    <p>Pitt sayfanın alt yarısında bir noktayı gösterdi. "Iowa eyaletinin simgesi," dedi zayıf bir sesle. "Yabangülüdür."</p>

    <p>Jarvis'in yüzündeki renk bir anda solmuştu. "Ama Iowa muhribi hurdaya ayrılmıştı."</p>

    <p>"Hurdaya mı ayrılmıştı yoksa hurda olarak mı satılmıştı!" dedi Pitt. "Arada büyük fark var."</p>

    <p>Jarvis'in alnı endişeyle kırıştı.</p>

    <p>Pitt, Jarvis'e bakıp bir süre endişe anını uzattı. "Sizin yerinizde olsam, Maryland'ın batı Chesapeake kıyılarında ne kadar tersane varsa soruştururdum."</p>

    <p>"Telefonunuz." Jarvis'in isteği, ricadan çok emri andırıyordu.</p>

    <p>Pitt sessizce köşede duran telefonu gösterdi.</p>

    <p>Jarvis bir numara çevirdi. Cevap beklerken Pitt'e döndü. "Antika olmayan bir otomobiliniz var mı?"</p>

    <p>"NUMA'ya ait bir otomobil var, dışarda duruyor." .</p>

    <p>Jarvis, "Ben taksiyle geldim," dedi. "Beni sen götürür müsün?"</p>

    <p>"O halde bana bir dakika izin ver, bir temizleneyim."</p>

    <p>Pitt banyodan çıkarken, Jarvis kapının yanında bekliyordu. "Haklıymışsın," dedi. "İowa muhribi düne kadar Maryland'deki Forbes tersanesindeymiş."</p>

    <p>Pitt, "Orayı biliyorum," dedi. "Patuxent Nehrine giriş koyuna birkaç mil uzaklıktadır."</p>
  </div>
</body>
</html>
