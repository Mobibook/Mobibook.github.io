<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>28</h2>

    <p>Albay Jumana, "Büyük ahmaklık," dedi şey tanca bir zevk duyarak. "Kusura bakmayın, generalim, ama böyle olacağını söylemiştim."</p>

    <p>Lusana dışarda eğitim yapan adamlarına dalmış bakıyordu. "Yanlış bir değerlendirme yaptık, albayım, o kadar. İki milyon dolar yitirdik diye savaşı kaybetmeyiz."</p>

    <p>Thomas Machita oturduğu yerde koyun gibi dinliyordu. Yüzünde boncuk boncuk ter, bileğini saran alçı kalıbına bakıyordu. "Hiç böyle bir şey tahmin... "</p>

    <p>Jumana oturduğu yerden ayağa fırlayınca korkudan kasıldı. Yüzünden öfke saçan albay, Emma'nın zarfını kaptığı gibi Machita'nın suratına fırlattı.</p>

    <p>"Tuzağa düşürülebileceğini mi hiç tahmin etmiyordun? Ahmak herif! Karanlıkta bir adamı bile öldüremezsin, sonra karşımıza geçip görk emli istihbarat şefimiz olarak oturuyorsun. Üstelik bir de hakarete uğruyoruz. iki milyon bedelindeki zarfın içinden askeri çöp dökme talimatı çıkıyor."</p>

    <p>"Yeter artık!" diye kesti Lusana.</p>

    <p>Sessizlik oldu. Jumana derin bir soluk aldı, sonra ağır ağır koltuğuna doğru yürüdü. Gözlerinden öfke fışkırıyordu. "Böyle ahmakça hatalarla," dedi acı acı. "Kurtuluş savaşı kazanılmaz."</p>

    <p>Lusana, "Yeter artık, çok büyütüyorsun," diye kesti. "Çok iyi bir öndersin Albay Jumana, savaşta da kaplan gibisin. Ama çoğu profesyonel asker gibi ne yazık ki yönetim bilmiyorsun."</p>

    <p>"Yalvarırım, generalim, öfkenizi benden çıkarmayın." Jumana eliyle Machita'yı göstererek, "Ceza alması gereken budur," dedi.</p>

    <p>Lusana bir an hüsrana kapıldı. Ne denli akıllı, eğitilmiş olursa olsun, bir Afrikalı suçlanmaya karşı hep aynı çocuksu tepkiyi gösteriyordu. Hâlâ kana boyanmış törenler, masa başında ciddi bir toplantı Yapmaktan daha adaletli geliyordu. Lusana yorgun yorgun Jumana'ya baktı. "Hata benim. Sadece ben sorumluyum. Eğer Emma'yı öldürme emrini vermeseydim, şimdi Yabangülü Operasyonu elimizde olurdu. Aklı öldürme işiyle meşgul olmasaydı, Machita parayı vermeden önce zarfın içindekilere mutlaka bakardı."</p>

    <p>Jumana, "Halâ planın geçerli olduğuna inanıyor musunuz?" diye sordu hayretle.</p>

    <p>Lusana kararlı bir tavırla, "Evet," dedi "Gelecek hafta Washington'a gidiyorum. Afrika ülkelerine yardım konusunda bir oturum var. Bunlardan söz edip Amerikalıları uyaracağım."</p>

    <p>Machita'nın gözlerinde panik okunuyordu. "En önemli göreviniz burada," dedi. "Yalvarırım, generalim, başkasını gönderin."</p>

    <p>Lusana, "Bu işi başka kimse yapamaz," dedi. "Hâlâ Amerikan vatandaşlığındayım. Davamızla ilgilenen yüksek düzeyde tanıdıklarım var."</p>

    <p>"Buradan ayrılırsanız, büyük bir tehlikeye atılmış olursunuz."</p>

    <p>"Hepimiz tehlike içinde değil miyiz?" diye sordu Lusana. "O da silah gibi ayrılmaz yoldaşımız." Sonra Jumana'ya döndü. "Albayım, yokluğum sırasında kumanda sende olacak. Eylemimizin yürütülmesi için ayrıntılı emirler bırakacağım. Harfi harfine yerine getirilmesini sağlayın."</p>

    <p>Jumana başını salladı.</p>

    <p>Machita'nın içinde bir korku kabarmaya başlamıştı. Böyle davranmakla Lusana kendi çöküşünü hazırlayıp, yakında tüm Afrika'yı kaplayacak bir kan selini mi başlatıyor, diye düşündü.</p>
  </div>
</body>
</html>
