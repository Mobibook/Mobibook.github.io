<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>59</h2>

    <p>Helikopter yoluna devam ettiği için Fawkes' un ilgisini fazla çekmemişti. Büyük bir hızla arkalarından gelen motoru izlediğinden, havadan düşen insan şeklini de farketmedi. Amerikan hükümetinin bir hoşgeldin komitesi göndermiş olduğundan kuşkusu yoktu. Mikrofona seslendi. "Mr. Shaba."</p>

    <p>Shaba'nın sesi hoparlörde çınladı. "Efendim?"</p>

    <p>"Makineli tüfek personelinin yerlerine geçmesini ve bordalama girişimine karşı koymaya hazırlanmalarını sağlayın." Bordalamaya çalışanlara karşı koymak, Tanrım, diye düşündü Fawkes. Bir büyük gemi kaptanı böyle bir emri en son ne zaman vermişti acaba?</p>

    <p>"Bu bir prova mı, efendim?"</p>

    <p>"Hayır, Mr. Shaba, prova olmayacak. Korkarım, ülkemizin düşmanlarını destekleyen Amerikalı radikaller gemiyi ele geçirmeye çalışacaklardır. Bu gemi ve personeli için tehlike oluşturacak herkese, tekneye ya da uçan araçlara ateş etme emrini ver. Adamların, batıdan yaklaşmakta olan terörist botunu püskürtmekle işe başlayabilirler."</p>

    <p>"Anlaşıldı, kaptan." Shaba'nın heyecanı, radyoda bile belli oluyordu.</p>

    <p>Fawkes'un içinden, hiç bir şeyden kuşkulanmayan tayfalarına gemiyi boşalt emri vermek geldi. Fakat altmış sekiz suçsuz insanı ölüme gönderdiğini itiraf edecek gücü bulamıyordu. Bu adamlar kendilerine hayvan gibi davranan bir ülkeye hizmet etmek için kandırılmışlardı. Fawkes suçluluk duygusunun soğuk kollarından kurtulmak için bir yöntem bulmuştu. Hemen gözünde yanmış çiftliği, karısının ve çocuklarının kömürleşmiş cesetleri canlanıyor, bunun üzerine görev ine yüreği sertleşmiş ve kararlı olarak devam ediyordu.</p>

    <p>Yeniden mikrofonu kalırdı. "Ana batarya."</p>

    <p>"Ana batarya hazırdır, kaptan."</p>

    <p>"Emir üzerine tek atış yapacaksınız." Önündeki gösterge üzerinde yapılmış hesaplarına bir kez daha baktı. "Uzaklık, yirmi üç bin dokuz yüz metre, hedef, sıfır on dört derecede."</p>

    <p>İki numaralı taretin içinden uzanan yirmi iki metre uzunluğundaki üç topu Fawkes büyülenmiş gibi izledi. Her bir namlu, mekanizmasıyla birlikte yüz otuz dört ton ağırlığındaydı. Dev ağızları uysalca on beş santim yükseldiler. Sonra korkunç güçlerini kusmak üzere beklemeye başladılar. Fawkes yutkundu, derin bir soluk alıp elindeki vericinin düğmesine bastı. "Yerini aldın mı Angus İki?"</p>

    <p>"Tamam ahbap," dedi nişancı.</p>

    <p>"Mr. Shaba?"</p>

    <p>"Ateş için hazırız efendim."</p>

    <p>İşte her şey tamamdı. Natal'de bir çiftlikte başlayan yolculuk, bu ana dek getirmişti onu. Fawkes dışarı çıkarak sonradan eklenmiş direğe ADO savaş bayrağını çekti. Sonra kontrol bölümüne dönerek kaçınılmaz emri verdi. "Ateş edebilirsiniz, Mr. Shaba."</p>

    <p>Kıyı Koruma botu içindeki adamlar kendilerini cehennemin ortasında sandılar. Üçlü bataryadan sadece bir topun ateş etmiş olmasına karşın, Iowa'nın tam pruvası üstünden çıkan patlama küçük tekneyi sarıp, sarmalayan sıcak bir gaz bulutu ve sarsıntı yaratmıştı. Ayakta duranların çoğu yere yuvarlandı. O sırada yüzleri Iowa'ya dönük olanların saçları yanmış, müthiş parlamayla birkaç dakika için göremez olmuşlardı.</p>

    <p>Patlamanın etkisi tam olarak geçmeden, Yarbay Kiebel dümene geçip tekneye keskin bir S dönüşü yaptırdı. Bir anda önündeki cam büyük bir gürültüyle parçalanarak yere döküldü. Önce eşek arılarının saldırısına uğradığını sandı. Yanaklarını ve saçlarını sıyırıp geçerken çıkan vızıltıyı duydu. Büzülerek dümenden çekilen sağ koluna bakınca eşit aralıklarla kızaran delikler gördü ve ancak o zaman olup biteni anlamaya başladı. "Adamlarını kenardan çek!" diye Fergus'a bağırdı. "Piç kuruları bize ateş ediyor."</p>

    <p>Bu haberi yinelemesi gerekmedi. Fergus hemen güverteye fırlayıp adamlarına nehire atlamaları için emir verdi, bazılarını da kendisi iterek suya attı. Teknede sadece Kiebel'in vurulmuş olması mucize gibi bir şeydi. Köprü üzerinde tek başına dururken, Iowa'nın topçuları için sahneye çıkmış birinden farkı yoktu.</p>

    <p>Kiebel botu Iowa'nın gövdesine iyice yaklaştırınca, teknenin tamponları, çelikten duvar karşısında çatırdayarak ezildi. Yaptığı akıllıca bir hareket olmuştu. Böylece topçular yukarda kalmış, namluları yeterince aşağı doğrultamıyorlardı. Vurabilecekleri tek hedef botun radar direği olabilirdi. Sonra çabuk bir manevrayla açıldı. Gelen kurşunlar on beş metre sancak tarafından suya düşüyordu. Bunu da, saldırganların kötü nişancılığına yordu. Aralarındaki uzaklık giderek büyüdü. Arkasına şöyle bir bakıp Fergus ve adamlarının atlamış olduklarını görünce rahatladı.</p>

    <p>Komandoları perdelemek için araya girmişti. İşin gerisi onlara kalıyordu. Yanına gelen subaya dümeni teslim etti. Elinde ilk yardım çantasıyla bir assubay kan içindeki ceket kolunu kesmeye başlarken suratını asarak, "Orospu çocuğu," diye mırıldandı.</p>

    <p>"Üzgünüm efendim, ama biraz dişinizi sıkıp dayanmanız gerek."</p>

    <p>"Senin için bunu söylemek kolay," diye tısladı. "Bu cekete iki yüz doları sen vermedin tabii."</p>

    <p>Arlington Memorial Köprüsü'nün yaya bölümünde sabah yürüyüşünü yapan Gümrük Müfettişi Donald Fisk, temiz havayı içine çekip ağzından buhar dumanları çıkarıyordu.</p>

    <p>Dönüş yolunda Lincoln Anıtı yakınlarından geçerken can sıkıntısıyla aklına çeşitli düşünceler geliyordu. Tuhaf bir ses duyarak durdu. Ses yükseldikçe hızlı bir yük treni geçiyormuş izlenimi verdi. Daha sonra ıslık çalar gibi bir gürültüyle birden Yirmi Üçüncü Sokağın tam ortasında dev bir krater oluştu. Bunu gök gürlemesini andıran bir patlama ardından da toprak ve asfalt yağmuru izledi.</p>

    <p>Patlama sonrası dimdik ayakta duran Fisk, serpinti sırasında hiç isabet almamış oluşuna şaşıyordu. Mermi üzerinden geçip yatay olarak caddenin üstüne düşmüş, tüm etkisini düştüğü yerin önüne püskürtmüştü.</p>

    <p>Yüz metre ilerde kamyonuyla gelmekte olan bir adamın ön camı içeri doğru parçalanmıştı. Kamyonu güçlükle durdurup sendeleyerek indi. Yüzü kesiklerle kan içinde kalmıştı.</p>

    <p>Korkudan afallamış, ellerini öne uzatarak çığlık atıyordu. "Göremiyorum! Yardım edin! Ne olur birisi yardım etsin!"</p>

    <p>Fiks içinde bulunduğu şok durumundan silkinerek yardım isteyen şoföre doğru koştu. Yoğun sabah trafiğinin başlamasına daha bir saat vardı. Polis ve cankurtaran çağırmak için ne yapabileceğini düşündü. Yolda gördüğü tek diğer araç, sanki hiçbir şey olmamış gibi telaşsızca ilerleyen bir yol silicisiydl.</p>

    <p>Fawkes,. "Angus İki," diye seslendi. "Ateş etkisini bildirin."</p>

    <p>"Yolu darmadağın ettin be adam."</p>

    <p>"Yorumlarını kendine sakla," dedi Fawkes sinir içinde. "Şu anda yerin saptanıyordur mutlaka."</p>

    <p>"Anladık büyük şef. Yaptığın atış yetmiş beş metre kısa, yüz seksen metre solda kaldı."</p>

    <p>"Mr. Shaba, duydunuz değil mi?"</p>

    <p>"Şimdi düzeltirim, kaptan."</p>

    <p>"Buna göre ateş edin, Mr. Shaba."</p>

    <p>"Anlaşıldı efendim."</p>

    <p>Bin yedi yüz tonluk çelik taret içine gömülmüş Güney Afrikalı siyah topçular, boşalan top kuyruğuna mermi doldururken ter içinde sövüp sayıyorlardı. Beş kat aşağıdakiler ise mermileri ve içinde barut dolu ipek torbaları yukarı yetiştiriyorlardı. Kuyruk ağzına önce bin üç yüz kiloluk gülle yerleştirildi, ardından üç yüz kilo barut yükü. Sonra kapak sımsıkı kilitlendi. Verilen komut üzerine dev top cehennem kustu.</p>

    <p>On dört mil uzakta, yeni mermi gürüldeyerek gelip Lincoln Anıtı üstünde patladığında Donald Fisk yaralı kamyon şoförüyle ilgileniyordu. Beyaz mermere çarptığı anda merminin ucundaki balistik koni paramparça oldu. Sonra sertleştirilmiş çelik kısmı anıtın içine gömülüp büyük bir gürültüyle patladı.</p>

    <p>Otuz altı tane Dor stili sütun dışarı doğru savrulurken,&nbsp;&nbsp;&nbsp;&nbsp;&nbsp;&nbsp;&nbsp;&nbsp; bunu yaprakları sarsılarak dökülen bir çiçeğe benzetti. Hemen ardından tavan ve iç duvarlar çocukların tahta küpleri gibi çökerek, büyük bloklar halinde merdivenlerden aşağı yuvarlandılar: Beyaz bir toz bulutu yükseliyordu.</p>

    <p>Patlamanın gümbürtüsü sönerken Fisk şaşkınlıktan uyuşmuş bir halde yavaşça ayağa kalktı.</p>

    <p>"Ne oldu?" diye bağırdı kamyon şoförü. "Tanrı aşkına ne oldu söylesenize."</p>

    <p>Fisk, "Telaş etme," dedi. "Bir patlama daha oldu."</p>

    <p>Şoför yüzünü buruşturup acıyla dişlerini sıktı. Neredeyse otuz tane küçük cam parçası yüzüne saplanmıştı. Bir gözü pıhtılaşan kanla dolmuştu, öbürüyse artık yoktu, retinaya kadar kesilmişti.</p>

    <p>Fisk eşofmanın üstünü çıkarıp şoförün eline sıkıştırdı. "Bak, acıya dayanmak için istersen bunu yırt, sık, ısır, ne istersen yap ama elini yüzünden uzak tut. Seril birkaç dakika için yalnız bırakacağım." Yaklaşan siren seslerini duyunca sustu. "Polis geliyor. Arkasında mutlaka bir cankurtaran vardır."</p>

    <p>Kamyon şoförü başını sallayıp kaldırımın kenarına oturdu. Elindeki eşofmanı top yapıp, parmaklarındaki kan çekilinceye dek sıktı. Fisk biriken trafiğin arasından geçip arasından geçip patlama yerine doğru koştu. Üstü çıplak olması biraz rahatsız ediyordu. Yerde dağılmış mermer parçalarının arasından geçerek anıtın bir zamanlar giriş kapısı olan yere gitti.</p>

    <p>Birden şaşkınlık içinde kaskatı kesildi.</p>

    <p>Onca döküntü ve toz arasında Abrana m Lincoln'un heykeli el değmemiş gibi dimdik duruyordu. Yapının tavanı ve duvarları çökerken nasıl olmuşsa ortadan ayrılmış, altı metre yüksekliğindeki heykelin üzerine düşmeyip yanlara doğru saçılmışlardı.</p>

    <p>En küçük bir çizik bile olmayan Lincoln'un melankolik yüzü aşağı eğdiği gözleriyle ciddi ciddi sonsuzluğa doğru bakıyordu.</p>

    <p>&nbsp;</p>
  </div>
</body>
</html>
