<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h1>ÜÇÜNCÜ BÖLÜM</h1>

    <h2 id="sigil_toc_id_5">ENKAZ</h2>
  </div>

  <div class="WordSection1">
    <h2 id="sigil_toc_id_6">26</h2>

    <p><i>Washington</i> <i>D.C. Kasım 1988</i></p>

    <p>Steiger'in Pentagon'daki üstleri, Vixen 03'ün bulunmasıyla ilgili raporunu yaklaşık iki ay inceledikten sonra kendisini Washington'a çağırdılar. Karşılarında otururken Steinger kâbus gördüğünü sandı. Sanki soruşturmacı değil de, söyleyecekleri hoşa gitmeyen bir tanık gibi davranılıyordu kendisine.</p>

    <p>Video teyple görüntülenmiş kanıtlara karşın, Hava Kuvvetleri Güvenlik Başkanı General Ernest Burgdorf ve Genel Kurmay Başkan Yardımcısı General John O'Keefe, batık uçağın önemli olabileceğine inanmıyorlar, onu aydınlığa çıkarmakla sansasyonel bir haber yaratmaktan başka bir şey kazanılmayacağını savunuyorlardı. Steiger şaşıp kalmıştı.</p>

    <p>"Ya aileleri?" diye isyan etti. "Personelin ailelerine cesetlerin bulunduğunu söylememek suç olur."</p>

    <p>"Mantıklı olun, albay. Eski anıları yeniden canlandırmanın ne yararı var? Personelin anneleri babaları çoktan ölmüşlerdir. Karıları yeniden evlenmiştir. Çocukları yeni babalar tarafından yetiştirilmiştir. Bırak nasıl yaşıyorlarsa öyle kalsınlar."</p>

    <p>"Yük hâlâ uçağın içinde," dedi Steiger. "Vixen 03'ün nükleer mermi başlığı taşıma olasılığı var."</p>

    <p>"Bütün bunları araştırdık," diye kesti O'Keefe. "Askeri depo kayıtlarında bilgisayarlarla yaptığımız araştırma, kaybolmuş ya da eksik nükleer mermi başlığı olmadığını gösterdi. Hiroşima'da atılan bombadan bu yana atom malzemelerinin en küçük parçası bile kayıtlarda gözüküyor."</p>

    <p>"Nükleer malzemenin eskiden beri ve halen de paslanmaz çelik kutular içinde taşındığını biliyor musunuz, efendim?"</p>

    <p>"Ya siz hiç düşündünüz mü, albayım," dedi Burgdorf. "Bulduğunuzu söylediğiniz kutuların boş olabileceğini?"</p>

    <p>Steinger yenik bir şekilde çöktü koltuğuna Rüzgârla tartışmaya benziyordu bu. Minnesota mısır tarlasında bir fil gördüğünü iddia eden hayalperest bir çocuk gibi davranıyorlardı ona.</p>

    <p>"Üstelik, gerçekten Pasifik'te kaybolduğu sanılan uçak buysa," diye ekledi Burgdorf. "Çamura taş atıp bulaşmayalım."</p>

    <p>"Anlayamadım efendim?"</p>

    <p>"Uçağın bu kadar büyük bir farkla rotasından sapmış olma nedenleri, Hava Kuvvetlerince duyulması istenmeyen şeyler olabilir. Olasılıkları düşünün. Tam ters yönde bin mil uçmuş olmak, ya uçakta en az beş sistemin birden bozulmuş olabileceğini, personelin büyük ahmaklığını seyir subayının kafasını üşütmüş olduğunu, ya da Tanrı bilir hangi amaçlarla, tüm personelin uçağı kaçırmak niyetinde olduğunu gösterir.</p>

    <p>Steiger şaşırmış bir halde, "Ama birisi uçuş emirlerini imzalamış olmalı," dedi.</p>

    <p>"Evet, birisi imzalamış," dedi O'Keefe. Emirlerin aslı California'daki Travis Hava Üssünde Albay Michael Irwin tarafından imzalanmış."</p>

    <p>Steiger generale kuşkuyla baktı. "Uçuş emirleri dosyada birkaç aydan fazla saklanmaz. Nasıl oluyor da bunlar 30 yıldan beri duruyor?"</p>

    <p>O'Keefe omuz silkti. "Nasıl olduğunu bana sormayın, albayım. İnanın, Vixen 03'ün son uçuş planı Travis yönetim bürosundaki eski dosyalardan bulundu."</p>

    <p>"Ya enkazda bulduğum emirler?"</p>

    <p>"Kaçınılmaz olan gerçeği artık kabul edin," dedi Burgdorf. "Colorado gölünden çıkardığınız belgeler kesin yargıya varılmayacak denli bozulmuştu. Orada yazılı olmayan şeyleri okuduğunuzu sandınız."</p>

    <p>O'Keefe, "Bildiğim kadarıyla," dedi kararlı bir şekilde. "Vixen 03'ün rota sapması açıklanamaz bir olaydır." Burgdorf'a döndü. "Ne dersiniz, generalim?"</p>

    <p>"Aynı fikirdeyim."</p>

    <p>O'Keefe, Steiger'e baktı. "Bize söylemek istediğiniz başka bir şey var mı, albayım?"</p>

    <p>Steiger'in üstleri oturmuş, cevap vermesini bekliyorlardı. Söylemeye değer bir şey gelmedi aklına. Çıkmaza girmişti. Kendisine ima edilen şey tepesinde sallanan keskin bir kılıç gibi duruyordu. Ya Abe Steiger, Vixen 03 olayını unutacaktı ya da Hava Kuvvetlerindeki kariyeri erken bir sona varacaktı.</p>

    <p>Başkan, Beyaz Saray'ın arkasındaki yeşil alanın içinde durduğu yerden önündeki bir düzine topu iki metre ötesindeki deliğe yolladı. Golf beceremediğini kanıtlamak istercesine, toplardan hiç biri deliğe girmedi. Tenis, el topu, hatta hızlı bir bilardo partisi bile iddialı olabileceği dallarken, neden hiç beceremediği bir işe kalkıştığını anlayamıyordu.</p>

    <p>"Neyse, bunu da denemiş oldum, artık rahat rahat ölebilirim."</p>

    <p>Başkan başını kaldırıp Savunma Bakanı Timothy March'ın gülümseyen yüzüne baktı. "Artık süresini doldurmuş bir başkan olarak ne kadar zamanım olduğunu kanıtlayabilir bu."</p>

    <p>Kısa tıknaz bir adam olan ve her türlü bedensel hareketten nefret eden March, Başkanın yanına yaklaştı. "Seçim sonuçlarından hoşnut olmanız gerek. Hem partiniz, hem' de adamınız kazandı."</p>

    <p>"Aslında kimse seçimlerde gerçekten kazanamaz," diye homurdandı Başkan. "Sen bir şey söylemek mi istiyorsun, Tom?"</p>

    <p>"Belki bilmek istersiniz, şu Rocky Dağlarında bulunan kaçak hakkındaki sızıntıları örtbas ettim."</p>

    <p>"Sanırım, iyi yaptın."</p>

    <p>"Karmaşık bir iş," dedi Marc. "Hava Kuvvetleri dosyalarındaki düzmece plânların dışında, personelin gerçek görevini açıklayan hiçbir şey yok."</p>

    <p>Başkan, "Bırak o zaman, öyle kalsın," dedi sonunda bir topu deliğe sokarak. "Bırakalım öyle kalsın. Eğer Eisenhower kendi yönetimi sırasında bu olayı gömmek istemişse, neden ben toprak altında yatan bir sürü solucanı eşeleyeyim?"</p>

    <p>"Askeri bir cenaze töreni için personelin ölülerini çıkarmamız iyi olur. Bunu yapmak zorundayız sanırım."</p>

    <p>"Olur, ama pek duyulmasın."</p>

    <p>"Bunu görevli Hava Kuvvetleri subayına bildiririm."</p>

    <p>Başkan elindeki golf sopasını yanlarında beklemekte olan Gizli Servis memuruna atıp, kendisiyle gelmesi için March'a işaret etti. "Sen ne düşünüyorsun Tim? İke, 1954'lerde neyi gizlemek istemişti dersin?"</p>

    <p>"Bu soru, son birkaç gecedir tavana bakarak sabahlamama neden oluyor," dedi March. "En küçük bir fikrim yok."</p>

    <p>Steiger, Cottonwood Inn'i dolduran müşteriler arasından yolunu yararak bara doğru ilerledi. Arkalardan bir yerden Pitt elini kaldırıp işaret etti. Aynı el hareketiyle Pitt içki servisi yapan garson kızı da çağırmıştı. Steiger masanın karşısındaki koltuğa otururken garson kız da mini giysileri ve çekici göğüsleriyle sipariş bekliyordu.</p>

    <p>Steiger, "Buzlu bir martini," dedi kızın göğüslerine takılarak. "Ama durun, duble olsa daha iyi. Kötü bir sabah geçirdim."</p>

    <p>Pitt boşalmış bardağını göstererek, "Bir tane daha 'keskin' lütfen."</p>

    <p>Steiger, "Tanrım," diye öğürdü. "Nasıl içebiliyorsun bunu?" diye sordu.</p>

    <p>"Kilo vermek için iyi olduğunu duydum," dedi Pitt. "Greyfurt suyundaki enzimler votkanın kalorisini alıyor."</p>

    <p>"Bence kocakarı masalı hepsi. Hem ne gereği var? Bir gram yağ bile yok vücudunda."</p>

    <p>"Gördün mü," diye güldü Pitt. "Demek doğruymuş."</p>

    <p>Bu espri iyi gelmişti. O gün ilk kez Steiger içten güldü. Fakat içkiler masaya gelir gelmez yüzü yine asıldı. Sessizce elindeki bardakla oynuyor, içindekine dokunmuyordu.</p>

    <p>Pitt albayın düşüncelerini okuyarak, "Söylemene gerek yok," dedi. "Pentagon'daki dostların sana yüz vermediler her halde."</p>

    <p>Steiger ağır ağır başını salladı. "Raporumun her cümlesini alıp Washington kuburuna attılar. Üzerine bir de sifon çektiler."</p>

    <p>"Ciddi misin?"</p>

    <p>"Duyman bile istemediler."</p>

    <p>"Ya o kutular ve beşinci iskelet?"</p>

    <p>"Kutuların boş olduğunu iddia ediyorlar. Loren Smith'in babasıyla ilgili kuramına gelince, o konuyu açmadım bile. Zaten her söylediğimi inanmadan dinliyorlardı, üstüne üstüne gitmek istemedim."</p>

    <p>"O halde soruşturmayı bırakıyorsun."</p>

    <p>"Eğer general olmak istiyorsam öyle yapmalıyım."</p>

    <p>"Baskı mı yaptılar?"</p>

    <p>"Gerek yoktu baskı yapmalarına. Ne demek istedikleri açıktı."</p>

    <p>"Şimdi ne olacak?"</p>

    <p>Steiger gözlerini ayırmadan Pitt'e baktı "Senin bu işi yalnız yürüteceğini umuyordum."</p>

    <p>Bakıştılar.</p>

    <p>"Uçağı Masa Gölünden çıkarmamı mı istiyorsun?"</p>

    <p>"Neden olmasın? Yahu, Titanik'i Atlantik'in ortasından, dört bin metre derinlikten çıkardın. Senin gibi yetenekli bir adam için Stratocruiser'i her yanı kapalı bir gölden çıkarmak çocuk oyuncağı olmalı."</p>

    <p>"Övgü için sağol. Ama unuttuğun bir şey var, patron ben değilim. Vixen 03'ü çıkarmak en azından yirmi kişilik bir ekip, birkaç kamyon dolusu malzeme, en azından iki hafta zaman ve yaklaşık dört yüz bin dolarlık bir bütçe gerektirir. Bütün bunları tek başıma sağlayamam Hükümet ek ödenek vermeyi garanti etmezse. Amiral Sandecker Numa'nın bu boyutlarda bir projeye girişmesini asla onaylamaz."</p>

    <p>"O zaman, kutulardan birini ve Smith'in cesedini kesin kanıtlama için çıkarmaya ne dersin?"</p>

    <p>"Bilmem olur mu?"</p>

    <p>Steiger, "Denemeye değer," dedi sesinde giderek yükselen bir heyecanla. "Yarın Colorado'ya gidersin. Bu arada ben de personel cesetlerinin çıkarılması için bir sözleşme hazırlar ım. O zaman Pentagon ve NUMA ile başın derde girmez."</p>

    <p>Pitt başını salladı. "Üzgünüm ama hemen başlayabileceğimi sanmıyorum. Sandecker, beni Georgia açıklarında İç Savaş sırasında batmış bir zırhlının çıkarılması işinde görevlendirdi." Saatine bakmak için sustu. "Altı saat sonra Savannah'a kalkacak uçağa yetişmeliyim."</p>

    <p>Steiger iç çekip omuzlarını sarkıttı. "Belki daha ileri bir tarihte yaparsın."</p>

    <p>"Sen sözleşmeyi hazırla, beklet. İlk fırsatta Colorado'ya gelirim. Söz veriyorum."</p>

    <p>"Kongre üyesi Smith'e babasından söz ettin mi?"</p>

    <p>"Doğrusunu istersen, pek cesaret edemedim."</p>

    <p>"Yanılmış olabilirsin diye düşündüğün için mi?"</p>

    <p>"Biraz da o yüzden."</p>

    <p>Abe Steiger'in yüzünde anlamsız bir ifade belirdi. "Hay Allah, ne karışık iş." Bir dikişte önündeki martiniyi yuvarlayıp boş bardağa üzgün üzgün baktı.</p>

    <p>Garson kız menüyü getirdi ve siparişlerini verdiler. Kız kırıtarak mutfağa doğru yürürken Steiger dalgın dalgın arkasından baktı. "Burada oturmuş, kimsenin umursamadığı bir şeye kafa patlatmak yerine California'ya dönüp karımı çocuklarımı düşünmem gerekir."</p>

    <p>"Kaç tane?"</p>

    <p>"Çocuk mu? Hepsi sekiz. Beş erkek, üç kız."</p>

    <p>"Katolik olmalısın."</p>

    <p>Steiger güldü. "Abe Steiger gibi bir adla mı? Dalga mı geçiyorsun?"</p>

    <p>"Az kaldı unutuyordum, senin omzu kalabalıklar Vixen 03'ün uçuş planını nasıl açıkladılar?"</p>

    <p>"General O'Keefe aslını bulmuş. Bizim enkazdan çıkardığımızla uyuşmuyor."</p>

    <p>Pitt bir an durakladıktan sonra sordu. "Bana verebileceğin bir kopyası var mı?"</p>

    <p>"Uçuş planının mı?"</p>

    <p>"Sadece altıncı sayfasının."</p>

    <p>"Var, dışarda otomobilimin içinde. Neden istiyorsun?"</p>

    <p>"Bir olasılık," dedi Pitt. "FBI'da bir arkadaşım var, böyle bulmacalara dayanamaz."</p>

    <p>Loren, "Bu gece gitmen şart mı?" diye sordu Pitt'e.</p>

    <p>Traş takımlarını toplarken banyodan seslendi. "Kurtarma işlemlerini tartışacağımız bir toplantıya katılmam gerek."</p>

    <p>Loren, "Aman be," dedi suratını asarak "Bir seyyar satıcıyla aşk yaşasaydım bundan farklı olmazdı herhalde."</p>

    <p>Pitt yatak odasına girdi. "Haydi canım, senin için ben gündelik bir oyuncağım nasıl olsa."</p>

    <p>"Hiç de değil." Loren kollarını onun omzuna dayadı. "Phil Sawyer'dan sonra benim için en gözde insansın."</p>

    <p>Pitt kadına baktı. "Ne zamandan beri Başkanın basın sekreteriyle görüşüyorsun?"</p>

    <p>"Damızlığı gidince, Loren de başının çaresine bakar tabii."</p>

    <p>"Ayy, Phil Sawyer ha? Daima beyaz gömlek giyip ansiklopedi gibi konuşur."</p>

    <p>"Bana evlenme teklif etti."</p>

    <p>"Kusacak gibi oluyorum."</p>

    <p>Pitt'i sımsıkı tuttu Loren. "Lütfen, bu gece alay etmeni istemiyorum."</p>

    <p>"Üzgünüm ama senin istediğin gibi bir âşık olamayacak kadar bencilim. Kendimi yüzde yüz veremiyorum."</p>

    <p>"Yüzde kaç alabilirsem razıyım."</p>

    <p>Pitt eğilip kadının boğazını öperek, "Phil Sawyer için çok kötü bir eş olurdun," dedi.</p>
  </div>
</body>
</html>
