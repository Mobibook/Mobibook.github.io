<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>62</h2>

    <p>Pitt elindeki plana baka baka hiç yanılmadan Lusana'yı bir sürü karanlık geçit içinden, ıslak odalardan geçirdikten sonra bir bölme kapısı önüne getirdi. Sonra elindeki kâğıdı buruşturup güverteye fırlattı. Lusana da ona uyarak durdu ve açıklamasını bekledi.</p>

    <p>"Neredeyiz?" diye sordu.</p>

    <p>Pitt, "Mermi deposunun dışında," dedi. Ağırlığını kapıya vererek yaslandı ve geçilebilecek bir genişlikte açtı. Loş odanın içine bakıp dinledi. Makinelerden gelen metalik gürültüler, zincir şakırtıları ve elektrik motorlarının homurtusu, bağıran adamların sesleriyle karışıyordu. Sesler yukardan geliyordu. Pitt dikkatle kapı eşiğinden içeri geçti.</p>

    <p>Uzun zırh delici mermiler düzgün bir şekilde sıraya dizilmişti. Koni biçimindeki başları elektrik ampulleri altında ürkütücü görünüyordu. Pitt mermilerin yanından geçip yukarı doğru bakındı.</p>

    <p>Bir kat üstünde iki siyah adam yük asansörünün kapaklarına dayanmış, parmaklıklara çekiç sallayarak sövüyorlardı. Gemiyi sarsan patlamalar sonunda asansör mekanizması sıkışıklık yapmıştı. Pitt görünmeyecek kadar gerileyip mermileri yoklamaya başladı. Tamamı otuz bir taneydi ve yalnız bir tanesinin yuvarlak başlığı vardı.</p>

    <p>İkinci ÇÖ mermi başlığı ortada yoktu.</p>

    <p>Pitt kemerinden bir gereç takımı çıkarıp fenerini Lusana'ya verdi. "Ben çalışırken bunu kıpırdatmadan tut."</p>

    <p>"Ne yapacaksın?"</p>

    <p>"Mermiyi etkisiz duruma getireceğim."</p>

    <p>"Eğer havaya uçacaksam," dedi Lusana. "Nedenini öğrenebilir miyim?"</p>

    <p>"Hayır!" diye kesip attı Pitt. Hemen yere çöküp ışığı tutması için işaret etti. Mermi başının üzerinde dolaşan elleri, bir kasa hırsızınınki kadar duyarlıydı. Tespit vidalarının yerini bulduktan sonra tornavidayla dikkatli bir biçimde söktü. Zamanla yivler tıkanmış olduğundan, başlığı çevirmek çok zor oluyordu. Zamanı çok azdı; Fawkes'un adamları asansör onarımını tamamlayıp yerlerine dönmeden işini bitirmek zorundaydı.</p>

    <p>Birden, hiç ummadığı bir anda bir gevşeme oldu ve burun kısmı çıktı. Büyük bir özenle, sanki uyuyan bir bebeği taşıyormuşçasına, onu yana bırakıp mermi başlığının içine baktı.</p>

    <p>Sonra mermi başını parçalayıp ÇÖ organizmasını salıverecek olan patlayıcı devresini kopardı. Aşırı özen göstermenin elleri titrettiği düşüncesiyle Pitt içinden ıslık çalmaya başladı. Lusana'nın soru sorarak kendisini meşgul etmeyişine şükrediyordu. Radarlı altimetreye giden telleri keserek patlayıcı detonatörünü söküp aldı. Bir an durduktan sonra cebinden küçük bir para torbası çık ardı. Lusana bunun üzerindeki WHEATON GÜVENLİK BANKASI yazısını okuyunca gülümsedi.</p>

    <p>Sonra da, "Bugüne dek kimseye itiraf etmemiştim," dedi. "Ama ben bir kez zırhlı bir para kamyonu soymuştum."</p>

    <p>Pitt, "O halde şimdi hiç yabancılık çekmezsin," diye karşılık verdi. Büyük bir dikkatle CÖ bombacıklarını mermi başlığından çıkarıp para torbasının içine yerleştirdi.</p>

    <p>"Kaçakçılık için bayağı iyi bir fikir." Lusana gergin bir tavırla güldü. "Eroin mi, elmas mı?"</p>

    <p>"Bunun cevabını ben de çok merak ediyorum," dedi Patrick Fawkes kapıdan eğilip içeri girerken.</p>

    <p>&nbsp;</p>
  </div>
</body>
</html>
