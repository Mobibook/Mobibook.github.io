<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>51</h2>

    <p>Yağan yağmur altında Pitt otomobili sürerken, Jarvis cam sileceklerinin tekdüze hareketiyle hipnotize olmuştu. Bir süre sonra gözleri yolun ilersinde odaklaşarak, "Sanırım önümüzdeki kent Lexington Park olacak." dedi.</p>

    <p>Pitt başını çevirmeden konuştu. "Dört mil daha gideceğiz."</p>

    <p>Jarvis, "Kent dışında sabaha kadar açık bir benzin istasyonu var," diye devam etti. Telefon kulübesinin önünde duruver."</p>

    <p>Birkaç dakika sonra Lexington kentinin sınırlarını gösteren işaretler far ışıkları altında ya çıktı. Bir mil gitmeden, pırıl pırıl ışıklarıyla benzin istasyonu belirdi. Pitt bir telefon kulübesinin önünde durdu.</p>

    <p>İstasyon görevlisi rahat ve sıcak ofisin içinde oturmuş, ayaklarını eski bir sobaya dayamıştı. Pitt ve Jarvis'in geldiğini görünce bir elindeki dergiyi bırakıp kuşkulu gözlerle camın arkasından baktı. Soyguncuya benzemediklerini görüp rahatlayarak yeniden dergisini okumaya başladı. Telefon kulübesinin lambası söner sönmez, Jarvis dışarı çıkıp hemen otomobilin&nbsp; içine daldı.</p>

    <p>Pitt, "Yeni bir haber var mı?&gt; diye sordu Jarvis başını salladı. "Adamlarım pek iç açıcı olmayan bilgiler edinmişler."</p>

    <p>Pitt, "Kötü havayla kötü haber hep birlikte gelirler zaten," dedi.</p>

    <p>"Iowa, Deniz Kuvvetleri listesinden çıkarılmış, artık mal olarak açık artırmayla satılmış. Arttırmayı kazanan Walvis Bay Co. adında bir şirket."</p>

    <p>"Hiç duymamıştım."</p>

    <p>"Bu şirket Afrika Devrim Ordusunun para işleriyle uğraşan paravan bir şirkettir."</p>

    <p>Pitt önüne çıkan derin bir su birikintisine girmemek için direksiyonu kırdı. "İster misin, Lusana açık artırmada daha yüksek fiyat sürüp Güney Afrika Savunma Bakanlığını atlatmış olsun."</p>

    <p>"Hiç sanmıyorum." Jarvis nemli soğuktan titriyordu. Ellerini sıcak hava veren donanımın önünde ovuşturdu, "Iowa'yı, Walvis Bay Co. adıyla Güney Afrika Savunma Bakanlığının satın aldığından hiç kuşkum yok."</p>

    <p>"Lusana'nın bundan bilgisi olmaz mı?"</p>

    <p>Jarvis, "Bilmesine olanak yok," dedi. "Artırmaya katılanların isteği üzerine şirket adları gizli tutulur."</p>

    <p>"Tanrım," diye mırıldandı Pitt. "Phalanx'ın mermi başlıklarını ADO'ya satışı... "</p>

    <p>"Biraz daha kurcalarsak," dedi Jarvis sesi gerginleşerek. "Lusana ve ADO'nun bu işle de hiçbir ilgileri olmadığı ortaya çıkar."</p>

    <p>Pitt, "İşte Forbes tersanesi önümüzde," dedi.</p>

    <p>Tersaneyi çevreleyen yüksek tel örgülü çit karşılarına çıktı ve yola paralel olarak uzanmaya başladı. Ana kapının önüne geldiklerinde Pitt otomobili durdurdu. Şiddetli yağmur altında gemi gözükmüyordu. Kocaman vinçler bile karanlık içinde kaybolmuş gibiydiler. Pitt daha penceresini indirmeden kapı gözcüsü yanında bitti.</p>

    <p>"Baylar, size yardımcı olabilir miyim?" diye kibarca sordu.</p>

    <p>Jarvis, Pitt'in üzerinden eğilip kimliğini uzattı adama. "Iowa'nın tersanenizde olup olmadığını görmek istiyoruz."</p>

    <p>"Size kesinlikle burada olduğunu söyleyebilirim efendim. Neredeyse altı aydır burada, yeni baştan donatılıyordu."</p>

    <p>Pitt'le Jarvis, 'yeniden donatılıyor' sözü üzerine birbirlerine endişeyle baktılar.</p>

    <p>Gözcü, "Geçiş izni ya da şirket yetkililerinden gerekli bir belge olmadığı sürece, kimseyi içeri bırakmama emri aldım," diye devam etti. Korkarım, gemiyi görmek için sabaha kadar beklemek zorundasınız."</p>

    <p>Jarvis'in yüzü öfkeyle karardı. Tam saldırıya geçecekken yanlarında bir otomobil durup içinden şık kostümlü bir adam indi.</p>

    <p>"Bir sorun mu var O'Shea?" dedi.</p>

    <p>Gözcü, "Bu baylar içeri girmek istiyorlar," diye yanıtladı. "Ama geçiş izinleri yok."</p>

    <p>Jarvis otomobilden fırlayıp yabancı yanlarına gelmeden onu karşıladı. "Benim adım Jarvis. Ulusal Güvenlik Örgütü başkanıyım. Arkadaşım, Dirk Pitt ise NUMA'dan. Derhal Iowa’yı görmemiz son derece önemlidir."</p>

    <p>Adam Jarvis'in kimliğini incelerken, "Sabahın üçünde mi?" diye mırıldandı. Sonra gözcüye dönüp, "Tamam, geçebilirler," dedi. "Limana inen yol biraz biçimsizdir. Sizinle gelsem iyi olacak. Bu arada kendimi tanıtayım, adım Metz, Lou Metz. Tersanenin yöneticisiyim."</p>

    <p>Metz otomobiline dönüp ön koltukta tek başına oturan bir kadına bir şeyler söyledikten sonra döndü. Pitt'in arkasındaki koltuğa otururken "Şimdi," diye açıkladı. "Bu gece evlilik yıldönümümüz. Bir yerde kutladık, eve dönüyorduk. Buradan bir proje almak için uğramıştım."</p>

    <p>O'Shea giriş kapısındaki engeli kaldırdı. Pitt'e bir dakika durmasını işaret ederek otomobilin penceresine eğildi. "Mr. Metz, eğer otobüs şoförünü görürseniz neden hâlâ çıkmadığını da bir soruverin."</p>

    <p>Metz şaşırmış göründü. "Otobüs şoförü mü?"</p>

    <p>"Bu akşam saat yedi dolaylarında geldi, otobüsün içinde yetmişe yakın siyah genç vardı, Iowa’ya gittiklerini söylediler."</p>

    <p>Metz, "Sen de onları bıraktın mı?" diye inanamayarak sordu.</p>

    <p>"Hepsinin geçiş belgesi vardı, hatta arkalarından gelen kamyon şoförünün bile."</p>

    <p>Pitt otomobili tersanenin içine doğru sürmeğe başladı. "Kim bu Fawkes?" diye sordu.</p>

    <p>Metz, "Kaptan Patrick McKenzie Fawkes," dedi. "Kraliyet Donanmasından emekli olmuş. Bir grup siyah teröristin, gemiyi yeniden donatmak için kendisini tuttuğunu açık açık söyledi. Adam zırdeli."</p>

    <p>Jarvis dönüp Metz'e baktı. "Neden kaçık?"</p>

    <p>"Fawkes, teknenin tüm yüzünü değiştirmemiz için bize emir verdi. Üstyapıyı soyup soğana çevirdik, sonra yerini tahtayla doldurduk."</p>

    <p>Pitt, "Iowa’nın dizaynı mantar gibi yüzecek biçimde yapılmamıştır," dedi. "Eğer yüzebilirliği ve çekim merkezleri büyük ölçüde değiştirilirse, sıkı bir fırtınada alabora olur."</p>

    <p>Metz, "Bilmiyor muyum," diye homurdandı. "Yaşlı keçiyle aylarca tartıştım. Rüzgâra karşı yellensem belki daha yararlı olurdu. Hatta iki tane sağlam General Elektrik türbin motorunu bile söktürdü." Susup Pitt'in omzuna dokundu. "Bundan sonraki çelik saç yığınından sonra sağa dön, sonra vinç raylarını izleyerek sola gir."</p>

    <p>Isı düşmüş, yağmur buz damlaları gibi kristalleşmişti. Farlar dev kutulara benzeyen nesneleri aydınlattı. Pitt, "Kamyonla otobüs," dedi.&nbsp;&nbsp;&nbsp;&nbsp;&nbsp;&nbsp; Otomobili park etti, fakat motoru farları çalışır durumda bıraktı.</p>

    <p>Jarvis, "Sürücüler yok ortada," dedi.</p>

    <p>Pitt bir cep feneri alıp otomobilden çıktı. Jarvis’de onun ardından gitti, fakat Metz otomobilden çıkar çıkmaz hiçbir şey söylemeden karanlıkta bir yere doğru koşmaya başladı. Pitt feneri otobüsün pencerelerine ve kamyonun pencerelerine tuttu. Her ikisi de boştu. Jarvis terkedilmiş araçların çevresini dolaştıktan sonra limana inip Metz'in olduğu yere geldiler. Metz ellerini beline dayamış, sırılsıklam olmuş duruyordu. Boğulmak üzereyken sudan çıkarılmış bir kazazedeyi andırıyordu bu haliyle.</p>

    <p>Jarvis, "Iowa nerede?" diye sordu.</p>

    <p>Metz elini karanlığa doğru sallayarak, "Uçmuş." dedi.</p>

    <p>"Ne yapmış?"</p>

    <p>"O kaçık İskoç gemiyi götürmüş!"</p>

    <p>"Tanrım, nasıl olur?"</p>

    <p>Metz'in sesi ve yüzü büyük bir telaş içindeydi. "Muhriplerin yerini şaşıracak değilim. Donatım sırasında hep burada bağlıydı." Sonra ansızın bir şey farkedip limanın ucuna koştu.</p>

    <p>Hay Allah, şuraya bakın! Bağlama halatları halâ iskele babalarına bağlı. Sanki bir daha hiç bir yare bağlanmayacaklarmış gibi."</p>

    <p>Jarvis eğilip karanlık suyun içinde kaybolan kalın halata baktı. "Hep benim hatam. Her şey bu kadar belliyken, olacakları kabul etmemem, korkunç bir ihmal."</p>

    <p>Pitt, "Ama saldırıyı gerçekleştireceklerini kesin olarak bilmiyoruz," dedi.</p>

    <p>Jarvis başını iki yana sallayarak, "Saldıracaklardır, bundan emin olabilirsin," dedi. Yorgun bir şekilde sırtını arkasında duran demir yığınına dayadı. "Hedeflerinin neresi olduğunu ve saldırı gününü bir bilseydik."</p>

    <p>Pitt, "Gün belli aslında," dedi.</p>

    <p>Jarvis ona soran gözlerle bakıp bekledi.</p>

    <p>"Bu saldırının amacı, Güney Afrikalı beyazlar için sempati toplayıp siyah devrimcilerin üstüne Amerikalıların öfkesini çekmek demiştin." Pitt devam etti. "Bunun için bugünden daha iyisi olur mu?"</p>

    <p>"Saat on ikiyi beş geçe bir çarşamba sabahı." Jarvis'in sesi sinirliydi. "Bundan ilginç bir şey göremiyorum."</p>

    <p>"Yabangülü Operasyonu'nu hazırlayanların müthiş bir zamanlama anlayışı var," dedi Pitt alaycı bir biçimde. "Bugün aynı zamanda aralığın yedisi, Pearl Harbour'un yıldönümü."</p>

    <p>&nbsp;</p>
  </div>
</body>
</html>
