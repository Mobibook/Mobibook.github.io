<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>25</h2>

    <p><i>Chesapeake</i> <i>Körfezi, A.B.D., Ekim 1978</i></p>

    <p>Patrick Fawkes taksi şoförüne parasını ödeyip Forbes Deniz Hurda ve Kurtarma Şirketinin kapısına yürüdüğü zaman, gün doğmasına daha iki saat vardı. Giriş kapısının camlı bölümünden küçük bir dosya uzatınca içerdeki esneyerek televizyonun başından kalktı.</p>

    <p>Nöbetçi, imzaları ve karşısında duran adamı resimleriyle karşılaştırdıktan sonra dosyayı geri verdi. "Amerika'ya hoş geldiniz, kaptan Patronlarım sizi bekliyordu."</p>

    <p>Fawkes, "Tekne burada mı?" diye sordu sabırsızca.</p>

    <p>Nöbetçi, "Doğu iskelesinde bağlı," diye yanıtlayıp bulundukları alanın bir haritasını gösterdi. "Aman dikkatli yürüyün. Elektrik kısıtlaması başladığından beri gece ışıklar söndürülüyor. Orası zifiri karanlıktır şimdi." Fawkes dev gibi vinçlerin arasından iskeleye doğru yürürken denizden esen rüzgâr burnuna yoğun bir koku getirdi: deniz kenarının keskin kokusu. Dizel yağı, katran ve tuzlu su karışık bu kokuyu içine çekti. Her zaman olduğu gibi canlanmıştı.</p>

    <p>İskeleye varınca kimse var mı diye bakındı. Gece personeli çoktan evlerine gitmişlerdi</p>

    <p>Sadece ahşap bir kazık üstüne tünemiş bir martı, boncuk gibi gözüyle Fawkes'un bakışını iade etti.</p>

    <p>Yüz metre daha yürüdükten sonra karanlığın içinden dev bir hayalet gibi yükselen şeyin önünde durdu. İskeleyi tırmanıp güverteye çıktı. Çelik labirentin içinde hiç yolunu şaşırmadan kaptan köprüsüne ulaşmıştı.</p>

    <p>Daha sonra, güneş körfezin doğusundan süzülürken, geminin bütün hurdalığı gözönüne serildi. Ancak kurumuş boyaları, pasları ve tüm yıpranmışlığı Fawkes'un gözüne batmıyordu. Korkunç çirkinlikte bir kızı olan bir baba gibi, onun sadece güzelliğini görüyordu. Sessiz güvertesine doğru bağırdı. "Evet, iyi bir gemiymişsin. İşimizi görürsün."</p>

    <p>&nbsp;</p>
  </div>
</body>
</html>
