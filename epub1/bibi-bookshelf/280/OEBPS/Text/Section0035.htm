<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>35</h2>

    <p>De Vaal ince parmaklarıyla bir sigara sardı. "Fawkes programını yetiştirebilecek mi dersin?"</p>

    <p>"Bir ajanımın verdiği rapora bakılırsa, tersane işçilerini sadistçe çalıştırıyormuş," diye yanıtladı Zeegler. "Sevgili kaptanımızın, Yabangülünü tam istenilen zamanda başlatabileceğine inanıyorum."</p>

    <p>"Ya siyah personel işi?"</p>

    <p>"Azorlarda, ıssız bir adanın açıklarında demir atmış bir yük gemisindeler şimdi onlar." Zeegler, De Vaal'ın karşısındaki bir koltuğa yerleşerek devam etti. "Her şey hazır olduğunda, adamlar sessizce Fawkes'un gemisine sızdırılacaklar."</p>

    <p>"Teknede gerekli işleri becerebilecek mi?"</p>

    <p>"Bulundukları yerde eğitim gereçleriyle çalışıyorlar. Fawkes harekete geçtiği zaman her adam kendi görevini yapabilecek durumda olacak."</p>

    <p>"Adamlara bir şey söylediniz mi?"</p>

    <p>"Gemiyi Cape Town'a götürmeden açık deniz denemeleri ve atış talimleri yapılacak diye görevlendirildiklerini sanıyorlar."</p>

    <p>De Vaal bir süre daldı. "Ne yazık, Lusana'yı o gemiye bindiremiyoruz."</p>

    <p>Zeegler, "Böyle bir olasılık var," dedi.</p>

    <p>De Vaal başını kaldırıp baktı. "Şaka mı ediyorsun?"</p>

    <p>"Edindiğim bilgilere göre, Lusana Amerika' ya hareket etmiş," diye açıkladı Zeegler. Afrika içinde onu izlemek ve ne zaman nereye gideceğini önceden bilmek hemen hemen olanaksız. İstediği anda hiç kimse duymadan kıtadan çıkabilir. Ama kendini göstermeden giremez. Amerika'dan ayrıldığı zaman onu bekliyor olacağım."</p>

    <p>"Kaçıracaksın." De Vaal bu sözcüğü ağır ağır, her hecesinin zevkini çıkararak söylemişti. "Yabangülü Operasyonu'nu yüzde yüz başarılı kılacak tek garanti."</p>
  </div>
</body>
</html>
