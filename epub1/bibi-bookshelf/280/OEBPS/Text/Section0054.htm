<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>54</h2>

    <p>Pitt, Bethesda Deniz Hastanesine girer girmez Heidi Milligan ile karşılaştı. Kadın başına sarı saçlarını kısmen örten bir eşarp bağlamış, gözlerinin altından beliren yorgunluğuna karşın yine de diri ve genç görünüyordu.</p>

    <p>Pitt, "Amiral Bass nasıl?" diye sordu.</p>

    <p>"Hâlâ sallantıda. Ama güçlüdür Walt, bunu da atlatır."</p>

    <p>Pitt söylenenlerin tek kelimesine inanmadı. Heidi iplik kadar bir umuda sarılmış, yiğit görünmeye çalışıyordu. Kadını belinden tutup kor<a id="AYHAN"></a>idora doğru yürüttü. "Benimle konuşabilecek mi?"</p>

    <p>Kadın başını salladı. "Doktorların pek hoşuna gitmedi ama senin ilettiğin haberi verince Walt çok ısrar etti."</p>

    <p>Pitt, "Bu denli önemli olmasaydı, onu rahatsız etmezdim," dedi.</p>

    <p>Kadın onun gözlerine baktı, "Anlıyorum!"</p>

    <p>Kapının önüne gelince, Heidi açtı. Pitt'e işaret ederek amiralin yanına girmesini belirtti.</p>

    <p>Pitt hastanelerden nefret ederdi. Eterin iç bayıltan kokusu, kasvetli atmosfer, doktorların ve hemşirelerin ticaret yapar gibi davranışları her zaman sinirlerini bozardı. Daha çok öncesinden kararını vermişti. Zamanı geldiğinde kendi evinde, yatağında ölecekti.</p>

    <p>Amiral görünce Pitt'in bu kararı daha da güçlendi. Yaşlı adamın solmuş yüzü, yastıktan zor ayırt edilebiliyordu. Hırıltılı soluması, solunum aygıtlarının hışırtısıyla karışmıştı. Kollarına takılı ve çarşafın içine sokulmuş çeşitli hortumlar, gerekli besinleri verip dışkısını alıyordu. Bir zamanların kaslı bedeni ufalmıştı.</p>

    <p>Odada bulunan bir doktor öne gelerek Pitt'in koluna dokundu. "Konuşacak kadar güçlü olduğunu sanmıyorum."</p>

    <p>Bass başını Pitt'in olduğu yöne doğru hafifçe çevirerek eliyle belli belirsiz bir işaret yaptı. Hırıltılı bir sesle, "Yaklaş Dirk," dedi.</p>

    <p>Doktor çaresizliğini gösteren bir ifadeyle, "Ben yine de pek uzaklaşmayayım," diyerek koridora çıkıp kapıyı kapadı.</p>

    <p>Pitt yatağın yanına bir sandalye çekip</p>

    <p>Bass'ın kulağı dibine eğildi. "Çabuk Ölüm mermisi," dedi. "Nasıl harekete geçiriliyor."</p>

    <p>"Santrifüj güç... yivli."</p>

    <p>"Anlıyorum," dedi Pitt fısıltıyla. "Top namlusunun içindeki yivler mermiyi döndürüp santrifüj güç oluşturuyor."</p>

    <p>"Bir jeneratörü harekete geçirip... sonra küçük bir radarlı altimetreyi... çalıştırıyor."</p>

    <p>"Barometrik altimetre demek istiyorsunuz."</p>

    <p>"Hayır... barometrik olanı işe yaramaz," diye fısıldadı Bass. "Ağır deniz mermilerinin... çok yüksek hızı vardır... ve düz giderler... barometrik ölçü için çok aşağıda kalırlar... yerden yansıyan işaretler ancak radarla alınabilir."</p>

    <p>Pitt, "Top ateşlendiği zaman radarlı altimetre bu güce dayanamaz," dedi. Bass zorlukla gülümsedi. "Planını ben çizdim. İnan bana... patlama olduğunda aygıt başlama gücüne dayanabiliyor."</p>

    <p>Amiral gözlerini kapatıp hareketsiz kaldı. Uğraşı onu çok yormuştu. Heidi yanlarına gelip elini Pitt'in omzuna koydu. "Öğleden sonra yine gelin isterseniz."</p>

    <p>Pitt başını iki yana salladı. "Çok geç olur."</p>

    <p>Heidi, "Onu öldürüyorsunuz," dedi gözleri yaş dolu ve öfkeyle.</p>

    <p>Bass'ın eli çarşafın yanından zorlukla ilerleyip Pitt'in bileğini kavradı. Gözlerini kırpıştırarak açtı. "Soluk almak için bir dakika dinlenmem gerekti. Gitme... bu bir emirdir."</p>

    <p>Heidi, Pitt'in gözlerinden, merhamet ve acı içinde kıvrandığını farkederek isteksiz geri çekildi. Pitt yeniden amirale doğru eğildi.</p>

    <p>"Sonra ne oluyor?"</p>

    <p>"Mermi yükselik doruğuna çıktıktan sonra yere doğru inişe geçer... gösterge, yükseklikteki düşüşü vermeye başlar."</p>

    <p>Bass'ın sesi kaybolur gibi oldu. Pitt sabırla bekledi.</p>

    <p>"Beş yüz metreye inince bir paraşüt açılır... Merminin inişini yavaşlatıp, küçük bir patlatıcı aygıtı harekete geçirir."</p>

    <p>Pitt, "Beş yüz metrede paraşüt açılıyor," diye yineledi.</p>

    <p>"Üçyüz metreye düşünce, patlayıcı infilâk edip, mermi başlığını parçalar. İçinde Çabuk Ölüm organizması olan bombacıklar yayılır."</p>

    <p>Pitt oturduğu yerde doğrularak amiralin anlattıklarını gözünde canlandırmaya çalıştı. Sonra amiralin gözlerine baktı. "Zaman ne kadar amiralim? Paraşütün açılmasıyla ÇÖ saçılması arasında ne kadar zaman kalıyor?"</p>

    <p>"Çok oldu... anımsayamıyorum."</p>

    <p>Pitt, "Lütfen gayret edin," diye ısrar etti.</p>

    <p>Bass iyice çöküyordu. Yeniden beynini canlandırmaya çalıştıysa da hücreleri artık işlemiyordu. Sonra yüzündeki gerilim biraz çözülerek fısıldadı. "Sanırım... emin değilim... otuz saniye... iniş hızı saniyede altı metre filan."</p>

    <p>Pitt, "Otuz saniye?" diye yineleyerek onaylanmasını bekledi.</p>

    <p>Bass'ın eli Pitt'in bileğinden çözülüp yatağın üstüne düştü. Gözleri kapandı ve derin bir komaya girdi.</p>

    <p>&nbsp;</p>
  </div>
</body>
</html>
