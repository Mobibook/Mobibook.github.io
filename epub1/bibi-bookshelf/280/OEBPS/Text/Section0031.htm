<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>31</h2>

    <p>Richmond'a giden sabah uçağında, Pitt de uyuklayan bir düzine diğer yolcuya benziyordu. Gözleri kapalıydı fakat aklı gölün içinde yatan uçakta doluydu. Hava Kuvvetlerinin, halı altına toz süpürür gibi bir kazayı örtbas etmesi olasılığı yoktu. Normal koşullarda, personelin uçuş rotasından bu kadar sapmış olmaları, derin bir soruşturma gerektirirdi. Mantıklı bir cevap bulamadan, uçak alana indi ve Pitt gözlerini açtı.</p>

    <p>Bir araba kiralayarak Virginia kırlarına doğru uzandı. İrili ufaklı tepeciklerle süslü güzel manzara, sonbahar yağmuru ve çam kokusuyla dolmuştu. Öğlen olduğunda yol ayırımına vararak Lexington yoluna saptı. Kentin antik mimarisine doya doya bakamadan dar bir yoldan güneye döndü. Az sonra, çevre görüntüsüne oldukça ters düşen bir ilan gördü. Deniz çıpası altında bir ok, otele giden çakıl döşeli yolu işaret ediyordu.</p>

    <p>Pitt, içeri girdiğinde kimse yoktu. Özellikle tozlu bırakılmış düzenli lobinin sessizliğini bozmak gelmedi içinden. Tam, 'aman yahu', deyip zile vuracakken, uzun boylu, neredeyse kendisi kadar uzun bir kadın, ayağında süvari çizmeleriyle içeri girdi. Yüksek arkalıklı bir iskemle taşıyordu. Otuz yaşının biraz üstünde olmalıydı. Blucin ve ona uyan bir gömlek giymiş, kül sarısıs açlarını da kırmızı bir bantla toplamıştı. Kadın' ın teni yaz güneşiyle hiç karşılaşmamış gibiydi fakat bir mankeninki kadar kusursuzdu. Ansızın bir yabancıyla karşılaşmasına karşın hiç şaşkınlık göstermemesi üzerine Pitt, kadının yüksek bir çevreden geldiğini, deprem ya da yangın dışında her çeşit olaya karşı gayet sakin tepki göstermesi öğretilmiş tiplerden, olduğunu düşündü.</p>

    <p>"Bağışlayın," dedi kadın. İskemleyi çok güzel oranlanmış bir şamdan kaidesinin yanına koydu. "Otomobilinizin sesini duymadım."</p>

    <p>Pitt, "Çok ilginç bir iskemle," dedi. "Shaker, değil mi?"</p>

    <p>Kadın onaylayarak baktı. "Evet, Canterbury' li Henry Blinn yapmış."</p>

    <p>"Çok değerli parçalar var burada."</p>

    <p>"Gördüğünüz her şey otel sahibi Amiral Bass'ın. Resepsiyon sırasının başına geçti. "Antika koleksiyonunda çok bilgilidir."</p>

    <p>"Bunu bilmiyordum."</p>

    <p>"Oda mı istemiştiniz?"</p>

    <p>"Evet, yalnız bu gece için."</p>

    <p>"Yazık, daha fazla kalamıyorsunuz. İki gece sonra bitişiğimizde bir tiyatro açılıyor."</p>

    <p>Pitt gülerek, "Oldum olası yanlış zamanlar seçerim," dedi.</p>

    <p>Kadın yapay ve resmi bir gülücükle karşılık verdi. Kayıt defterini imzalaması için döndürdü. Pitt imzaladı.</p>

    <p>"On dört numaralı oda. Merdivenleri çıkın, solunuzdaki dördüncü kapı, Mr. Pitt." Adını imzalarken tersinden okumuştu. "Benim adım Heidi Milligan. Bir şey isteyecek olursanız, kapınıny anındaki düğmeye basmanız yeter. Nasıl olsa bir ara haberim olur. Korkarım, bavulunuzu kendiniz taşıyacaksınız."</p>

    <p>"Tabii. Amiral buralarda mı acaba? Kendisiyle konuşmak istiyordum,... antikalar hakkında."</p>

    <p>Lobinin sonundaki camlı kapıyı işaret etti kadın. "Havuzun başında nilüfer saplarını temizliyor, sanırım."</p>

    <p>Pitt anladığını belirtip Heidi Milligan'ın işaret ettiği yöne doğru yürüdü. Amiral Bass otel için özel bahçe yaptırmayarak akıllıca davranmıştı. Cam ağaçları ve kış çiçekleriyle örtülü çevrede her şey doğaldı. Bir an için Pitt işini unutup bu sessiz güzelliği sindirdi.</p>

    <p>Gördüğü yaşlıca bir adamdı. Kalçasına kadar gelen çizmeleri, elinde uzun saplı bir tırmık, havuz kenarından üç metre uzaklıktaki su nilüferlerini çekmeye uğraşıyordu. Amiral iri yapılıydı, dolanmış kökleri dışarı çekerken bu işi otuz yaş genç olan birinin yapacağı kolaylıkla başarıyordu. Sıcak Virginia güneşine aldırmayıp şapka giymemişti. Saçsız başından akan terler burnundan ve çenesinden süzülmekteydi.</p>

    <p>Pitt, "Amiral !Walter Bass?" diye adamın karşısında bitiverdi.</p>

    <p>Tam tırmığı savuracakken durdu amiral. "Evet, ben !Walter Bass."</p>

    <p>"Adım, Dirk Pitt, efendim, sizinle bir şey konuşabilir miyim acaba?"</p>

    <p>"Tabii, sizi dinliyorum," dedi Bass. "Ama bir yandan bu sarmaşıkları temizlemek zorundayım, kusura bakmayın. Yemekten önce elimden geldiğince çok temizlemem gerek. Eğer kış gelmeden haftada iki kez bunu yapmazsam baharda havuzun üstünü tümüyle kapatırlar."</p>

    <p>Tüp gibi saplar ve kalp şeklinde yapraklardan oluşan bir yığın ayakları önüne düşerken Pitt geri çekildi. Konuşmaya nasıl başlayacağını kestiremiyordu. Tatsız bir durum, diye düşündü. Derin bir soluk alıp atışa geçti. "Şifre adı Vixen 03 olan bir uçak hakkında bazı şeyler sormak istiyorum."</p>

    <p>Bass hiç duraklamadan işine devam etti. Fakat tırmık sapını tutan parmaklarının bembeyaz kesilmesi Pitt'in gözünden kaçmamıştı.</p>

    <p>"Vixen 03," diyerek omuzlarını salladı. "Hiçbir çağırışım yapmadı, yapması mı gerekirdi?"</p>

    <p>"1954 yılında kaybolan bir Askeri Hava Taşıma Servisi uçağıydı."</p>

    <p>"Çok uzun zaman olmuş." Bass boş gözlerle suya baktı. "Hayır, herhangi bir askeri taşıma uçağıyla ilgilendiğimi anımsamıyorum," dedi sonunda. "Ama doğaldır bu. Donanmadaki otuz yılım boyunca hep güverte subayı olarak kaldım. Ağır silahlar benim konumdu."</p>

    <p>"Hava Kuvvetlerinden Vylander adında bir binbaşıyla karşılaştığınızı anımsıyor musunuz hiç?"</p>

    <p>"Vylander mi?" Bass başını salladı. "Sanmıyorum." Sonra inceleyerek Pitt' e baktı. "Adınız ne demiştiniz? Neden bana bunları soruyorsunuz?"</p>

    <p>"Adım Dirk Pitt," diye yineledi. Ulusal Denizcilik ve Sualtı Örgütündenim. Vixen 03'ün uçuş emirlerini sizin imzaladığınızı gösteren birtakım eski belgeler buldum."</p>

    <p>"Bir yanlışlık olmalı."</p>

    <p>"Belki de," dedi Pitt. "Uçağın kalıntısı çıkarılıp ayrıntılı bir araştırma yapılınca her halde bütün gizleri çözülür."</p>

    <p>"Kayboldu dememiş miydiniz?"</p>

    <p>"Kalıntıyı ben buldum," diye yanıtladı Pitt. Açığa vuracak bir tepki aradı adamın yüzünde. Hiç yoktu. Düşünüp taşınsın diye amirali yalnız bırakmaya karar verdi.</p>

    <p>"Rahatsız ettiğim için bağışlayın, amiralim. Bana yanlış verilmiş olmalı." Pitt dönüp otele giden yoldan yürümeye başladı. Beş metre gitmeden Bass arkasından seslendi.</p>

    <p>"Mr. Pitt!"</p>

    <p>Pitt döndü. "Efendim?"</p>

    <p>"Otelde mi kalıyorsunuz?"</p>

    <p>"Yarın sabaha kadar. Sonra yola çıkmak zorundayım."</p>

    <p>Amiral başını salladı. Pitt oteli sarmalayan çamların yanına vardığında, dönüp havuz başına bir kez daha baktı. Amiral Bass telaş göstermeden nilüfer saplarını havuzdan sökmeye çalışıyordu, sanki konuşmaları havalardan ve tahıllardan olmuş gibi.</p>
  </div>
</body>
</html>
