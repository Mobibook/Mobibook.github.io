<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>32</h2>

    <p>Pitt oteldeki diğer müşterilerle birlikte zevkli bir akşam yemeği yedi. Yemek odası XVIII. yüzyıl özelliğinde bir kır tavernası gibi düzenlenmişti. Duvarlarda ve raflarda eski tip çakmak taşlı tüfekler, kurşun kalay alaşımlı içki kupaları ve çiftlik gereçleri dizilmişti.</p>

    <p>Yemekler tam ev Yemeği gibi hazırlanmıştı. Tavuk kızartmasından, konyak içinde dinlendirilmiş havuçtan, haşlanmış mısır ve patatesten Pitt birer kez daha aldı tabağına. Öyle ki, sonunda yedi santim kalınlığındaki nefis elma turtasını zorlukla bitirebildi.</p>

    <p>Heidi masadan masaya dolaşarak kahve ikram ediyor, müşterilerle kısa kısa söyleşiyordu. Pitt konuklardan çoğunun emeklilik yaşında olduğunu fark etti. Daha genç çiftlerin böyle bir kır otelinin sessizliğinden sıkılacaklarını düşündü. Bir İrlanda kahvesi içtikten sonra verandaya çıktı. Doğudan parlayan dolunay ışığında çamlar gümüşlenmişti. Boş gördüğü bir sallanan koltuğa gömülerek ayaklarını uzattı ve Amiral Bass'ın harekete geçmesini bekledi.</p>

    <p>Ay yirmi derecelik bir yükselme yapmadan, Heidi de dışarı çıkıp yavaşça onun bulunduğu yere yaklaştı. Bir süre arkasında durduktan sonra, "Ay, Virgina'da olduğu kadar hiçbir yerde bu denli parlak değildir," dedi.</p>

    <p>Pitt, "Tartışmasız kabul ederim bunu," diye karşılık verdi.</p>

    <p>"Yemeği beğendiniz mi?"</p>

    <p>"Korkarım fazla açgözlülük ettim. Patlamak üzereyim. Aşçınız usta bir adam. Ev yemeklerini çok iyi yapıyor."</p>

    <p>Dolunay altında Heidi'nin gülümsemesi, önce dostça sonra güzel bir görünüş aldı. "Aşçı hanım, bunu duyunca sevinecek."</p>

    <p>Pitt elleriyle çaresiz kaldığını gösteren bir hareket yaptı. "Ömür boyu duyulan erkeklerin üstünlüğü eğilimlerini bastırmak zor oluyor."</p>

    <p>Dolgun kalçalarını trabzana dayayıp Pitt'i n karşısına geçti kadın. Yüz ifadesi bir anda ciddileşmişti. "Söyleyin, Mr. Pitt, bu otele neden geldiniz?"</p>

    <p>Pitt sallanmayı kesip kadının gözlerinin içine baktı. "Reklamlarınızın ne denli etkili olduğunu öğrenmek için mi, yoksa salt merakınızdan mı soruyorsunuz?"</p>

    <p>"Özür dilerim, burnumu sokmak istemezdim ama. Bu akşam Walter havuzdan döndüğünde çok huzursuz görünüyordu. Belki sizin..."</p>

    <p>"Benim söylediğim bir şey yüzünden sandınız," diyerek kadının demek istediğini söyleyiverdi.</p>

    <p>"Ne bileyim."</p>

    <p>"Amiralle bir ilişkiniz var mı?"</p>

    <p>Sihirli soruyu sormuştu, kadın hemen kendinden söz etmeye başladı. Deniz Kuvvetlerinde binbaşıydı, Norfolk Tersanesinde görevli olarak çalışıyordu. Wellesley Kolejini bitirip donanmaya katılmıştı, emekliliğine on bir yıl vardı. Bir deniz piyade albayı olan eski kocası kendisine bir askere davranır gibi emirler yağdırmıştı; bir rahim ameliyatı geçirdiği için çocuğu olmuyordu. Hayır, amiralle şimdi aralarında bir bağ yoktu. Deniz Harp Okulunda konferans vermeye geldiği gün tanışmışlardı, görevinden zaman buldukça buraya geliyordu. Amiralle mayıs aralık arasında bir ilişkiler olduğunu gizlemeye çalışmıyordu. Tam ilginç konulara girecekken susup saatine baktı.</p>

    <p>"Gidip diğer konukları bir görsem iyi olacak." Gülümsedi, sonra yüzündeki ifade yine değişti. "Oturmaktan yorulursanız, otelin yanındaki tepeye çıkın. Gece Lexington'un ışıklar içindeki görüntüsü çok güze! olur."</p>

    <p>Pitt kadının ses tonunu öneriden çok emre benzetti.</p>

    <p>Heidi gerçekten haklıydı. Tepeden bakılınca görüntü sadece güzel değil, soluk kesici nitelikteydi. Ayışığı tüm vadiyi aydınlatıyor, kentin sokak lambaları, uzaktan pırıldayan bir samanyolunu andırıyordu. Pitt manzaraya bir dakika kadar bakmıştı ki, arkasında birinin olduğunu farketti.</p>

    <p>"Amiral Bass?" diye telaşsız bir sesle sordu.</p>

    <p>Bass, "Lütfen ellerinizi kaldırın ve sakın arkanıza dönmeyin," diye emretti.</p>

    <p>Pitt söylendiği gibi yaptı.</p>

    <p>Bass, Pitt'in üstünü baştan sona aramadı, sadece cüzdanını alıp el feneriyle içindekilere baktı. Birkaç dakika sonra feneri söndürüp cüzdanı Pitt'e geri verdi. "Ellerinizi indirebilirsiniz, Mr. Pitt, isterseniz dönün."</p>

    <p>"Böyle bir melodrama ne gerek vardı?" Pitt, Bass'ın sol elindeki tabancaya baktı.</p>

    <p>"Gömülü kalması gereken bir konuda gereğinden fazla bilgi toplamışsınız, kimliğinizden emin olmalıydım."</p>

    <p>"O halde, söylediğim kişi olduğuma inandınız."</p>

    <p>"Evet, ayrıca NUMA'daki patronunuzu da aradım. Jim Sandecker İkinci Dünya Savaşı sırasında pasifik'teyken benim emrimde görev yapmıştı. Kimliğinizi açıklayan oldukça etkileyici şeyler söyledi. Ayrıca şu sıralar Georgia açıklarında bir kurtarıma işiyle meşgul olmanız gerek irken, burada ne aradığınızı bilmek istedi."</p>

    <p>"Amiral Sandecker'e henüz bulgularımdan söz etmiş değilim."</p>

    <p>"Bu bulgularınız da daha önce havuz başında söylediğiniz gibi Vixen 03'ün kalıntıları."</p>

    <p>"Söylediklerim gerçektir, amiralim, ona dokundum bile."</p>

    <p>Bass'ın gözleri düşmanca parladı. "Sadece blöf yapmakla kalmıyorsunuz, Mr. Pitt, üstelik yalan da söylüyorsunuz. Nedenini bilmek isterim."</p>

    <p>Pitt aynı öfkeli tonla, "Yalan söylemiyorum," dedi. "İki saygıdeğer tanık ve videobandlarla bunu kanıtlayabilirim."</p>

    <p>Anlamakta güçlük çektiği Bass'ın yüzünden belli oluyordu. "Olamaz! Okyanusun üstünde kaybolmuştu. Aylarca aradık, en küçük bir ize rastlayamadık."</p>

    <p>"Yanlış yerde aramışsınız, amiralim. Vixen 03 Colorado'da bir dağ gölünün dibinde yatıyor."</p>

    <p>Bass'ın sert görünüşü bir anda çözülüverdi. Ay ışığında Pitt karşısında yorgun ve yıpranmış yaşlı bir adam buldu. Amiral tabancasını indirip uçurumun eşiğinde duran bir sıraya doğru sallanarak yürüdü. Pitt koluna girip dengesini bulmasına yardım etti.</p>

    <p>Bass başını sallayarak teşekkür edip sıranın üstüne çöktü. "Nasıl olsa bir gün ortaya çıkacaktı sanırım. Bunun sonsuza dek gizli kalacağını umacak kadar saf değildim." Başını kaldırıp Pitt'in kolunu sıktı. "Yük. Yükü ne oldu?"</p>

    <p>"Kutular bağlandıkları yerden kopmuş, bunun dışında sağlam görünüyorlar."</p>

    <p>"Neyse, buna da çok şükür," diye iç çekti Bass. "Colorado demiştiniz. Yani Rocky Dağları. Demek ki, Binbaşı Vylander ve adamları eyaletin dışına çıkamamışlar bile."</p>

    <p>"Uçuş Colorado'dan mı başlamıştı?" diye sordu Pitt.</p>

    <p>"Buckley Alanı, Vixen 03'ün kalkış noktasıydı." Başını elleri arasına aldı. "Acaba o kadar kısa bir zaman içinde ne oldu? Kalkıştan hemen sonra inmiş olmalılar."</p>

    <p>"Her halde mekanik bir sorun çıkıp bulabildikleri tek açık boşluğa inmek zorunda kaldılar. Kış olduğundan gölün üstü buz tutmuştu. Onlar da buna aldanıp bir düzlüğe iniyoruz sandılar. Sonra uçağın ağırlığıyla buz çözülünce, gölün derin bir yerine battılar. Oldukça derin bir yeri olmalı çünkü ilkbaharda buz eridikten sonra havadan bile seçilemiyordu."</p>

    <p>"Biz de bunca zaman..." Bass'ın sesi giderek hafifledi ve sonunda susup kaldı. Sonra yavaşça, "O kutuları mutlaka ele geçirmeliyiz," dedi.</p>

    <p>Pitt, "İçinde nükleer malzeme mi var?" diye sordu.</p>

    <p>Bass dili sürçerek yineledi. "Nükleer malzeme... Öyle mi sandınız?"</p>

    <p>"Vixen 03'ün uçuş planında belirtilen tarih, o sıralarda Güney Pasifik'te Bikini Hidrojen bombası denemeleriyle bağdaşıyor. Ayrıca personelden birinin üstünde radyoaktif simgesi olan bir metal etiket buldum."</p>

    <p>"Bu kanıtları yanlış değerlendirmişsiniz, Mr. Pitt. Kutuların aslında nükleer deniz mermileri için yapılmış olduğu doğru. Fakat Vylander ve personelinin kayboldukları gece bambaşka bir amaç için kullanılmışlardı."</p>

    <p>"Boş olabilecekleri söylendi."</p>

    <p>Bass balmumundan yapılmış bir heykel gibi oturuyordu. "Keşke o kadar basit olsaydı," diye mırıldandı. "Ne yazık ki, nükleer olandan başka savaş araçları da var. Bir bakıma Vixen 03 ve personeli için, 'taşıyıcı olmuşlardı,' diyebilirsiniz."</p>

    <p>"Taşıyıcı mı olmuşlardı?"</p>

    <p>"Bir salgın," dedi Bass. "O kutuların içinde Kıyamet gününü başlatacak bir organizma vardı."</p>
  </div>
</body>
</html>
