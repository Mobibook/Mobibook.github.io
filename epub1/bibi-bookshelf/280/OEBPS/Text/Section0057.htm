<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>57</h2>

    <p>Pitt, Steiger ve Amiral Sandecker, Pitt'in Washington Ulusal Havaalanındaki hangarında bir masa başına oturmuşlardı. Pitt, "Fawkes, Iowa'nın dış yüzünü boşuna değiştirmedi," diyordu. "Geminin su kesimini tam beş metre yükseltmiş."</p>

    <p>Sandecker, "Bu sayının kesin olduğundan emin misin?" diye sordu. "Buna göre ancak yedi metrelik bir derinlikte gidebilir." Başını iki yana sallayıp, "İnanılır gibi değil," dedi.</p>

    <p>Pitt, "Bunu kesinlikle bilen birinden öğrendim," dedi. "Dale Jarvis Ulusal Güvenlik Örgütü'ne telefon ederken, ben de tersane yöneticisi Metz ile konuştum. Adam bu ölçüler üzerine yemin ediyordu."</p>

    <p>Steiger, "Ama ne için?" diye sordu. "Tüm toplarını söküp yerine tahta taklitlerini koyarsan gemi hiçbir işe yaramaz."</p>

    <p>Pitt, "İki numaralı taret ve ateş kontrol sistemi hâlâ gemide duruyor," dedi. "Metz'in dediğine bakılırsa, Iowa bir tonluk mermileriyle yirmi mil uzaklıktan ateş açabilirmiş."</p>

    <p>Sandecker bir an için dikkatini yaktığı purosuna yöneltti. Doğru biçimde yandığını gördükten yumruklarını harita üzerine koyarak, "Bana sorarsan planın delice Dirk," dedi. "Bizi çok aşan bir çatışmaya bulaşıyoruz."</p>

    <p>Pitt, "Burada oturduğumuz yerde altımıza işeyip vah çekemeyiz," dedi. "Pentagon stratejistleri er ya da geç Başkanı inandırıp, ya Iowa'yı uzaktan atışla uçuracaklar, ya da gemiyi ele geçirip gaz mermilerine el koyacaklardır."</p>

    <p>Steiger, "Kontrol edemedikleri bir mikrop organizmasını ne yapsınlar?" diye sordu.</p>

    <p>Pitt, "Hiç kuşkun olmasın, ülkedeki tüm biyologlara bir antidot bulmaları için fonlar sağlanır," diye karşılık verdi. "Eğer bir gün biri bulacak olursa ilerde bir gün, bir general ya da amiralin paniğe kapılıp bunu kullanma emrini verebilir. Ben kendi hesabıma, sayısız insanın hayatını kurtarabilecekken yerimden kıpırdamadığımı bilerek yaşlanmak istemem."</p>

    <p>Sandecker, "Güzel konuştun," dedi. "Tümüyle aynı fikirdeyim, ama kalan iki ÇÖ mermi başlığını ele geçirme yarışında koskoca bir Savunma Bakanlığıyla nasıl başa çıkabiliriz?"</p>

    <p>"Eğer herkesten önce Iowa'nın içine bir adam sızdırabilirsek, mermilerin ateşleme mekanizmasını bozabilecek ve içindekilerini suya atıverecek biri... " Pitt sözlerini bitirmedi.</p>

    <p>Sandecker, "O adam da sen misin?" diye sordu.</p>

    <p>"Üçümüz arasında en uygun olan benim."</p>

    <p>Steiger, "Beni unutmuyor musun, bayım?" diye buruk bir şekilde sordu.</p>

    <p>"Eğer her şey ters giderse, helikopteri çok iyi yönetecek biri gerek. Üzgünüm Steiger ama ben helikopter kullanamam, o yüzden o görev senin."</p>

    <p>Steiger zorla gülümseyerek, "Madem öyle söylüyorsun," dedi. "Diyecek bir sözüm kalmıyor."</p>

    <p>Sandecker, "O zaman ilk sorunumuz, Iowa'yı, Savunmacılardan önce bulmak," dedi.</p>

    <p>"Bunu da yapabileceğimizi hiç sanmıyorum, çünkü onların uyduları var."</p>

    <p>Pitt gülerek, "Ya ben Iowa'nın kesinlikle nereye doğru yol aldığını biliyorsam?" dedi.</p>

    <p>Steiger kuşkuyla, "Nasıl?" diye sordu.</p>

    <p>Pitt, "Su kesimi ölçülerinden sonuca vardım," dedi. "Fawkes'un gidebileceği bu yolları içinde yalnız bir tanesi yedi metrelik derinliği sağlıyor."</p>

    <p>Sandecker ve Steiger konuşmadan, anlamsız yüzlerle Pitt'in ağzına bakıyorlardı.</p>

    <p>Pitt, "Başkent," dedi kesinlikle. "Fawkes. Iowa'yı Potomac Nehri üzerinden götürüp Washington'a saldıracak."</p>
  </div>
</body>
</html>
