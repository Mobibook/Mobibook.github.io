<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h1>İKİNCİ BÖLÜM</h1>

    <h2 id="sigil_toc_id_3">YABANGÜLÜ OPERASYONU</h2>
  </div>

  <div class="WordSection1">
    <p><i>Natal,</i> <i>Güney Afrika, Ekim 1988</i></p>

    <h2 id="sigil_toc_id_4">11</h2>

    <p>Kim olsa, kurumuş baobab ağacının büyük gövdesini, Güney Afrika'nın Natal eyaletinde bulunan binlerce benzerinden farklı bulmazdı. Neden ya da ne zaman kurumuş olduğu belli değildi. Tuhaf bir güzelliği vardı. Yapraksız dalları, tahtadan parmaklarla sanki göğü avuçluyor, çürüyen kabuğu toprağın üstünde ufalanarak ilaç gibi kokan bir humus oluşturuyordu. Fakat bu baobab ağacını benzerlerinden ayıran önemli bir fark vardı: oyulmuş gövdesi içine bir adam gizlenmiş, elinde dürbün, küçük bir delikten dışarısını gözetliyordu.</p>

    <p>Eşsiz bir gizlenme yeriydi. Uzun zamandır kullanılmayan bir gerilla savaşı kitabından esinlenmişti. ADO'dan yani Afrika Devrim Ordusundan takım komutanı Marcus Somala, el becerisinden övünç duyuyordu. Bir gece önce ağacın süngersi gövdesini oymak ve artıkları yakındaki çalıların arasına gizlemek iki saatten fazla sürmemişti. Rahatça içine yerleştikten sonra ne denli iyi saklandığının ilk sınaması başladı.</p>

    <p>Gün doğuşunun hemen ardından, Somala'nın gözetlediği çiftlikten çıkan bir zenci tarla işçisi, oralarda bir süre dolaştıktan sonra durdu. Çevresine bakındı ve ağacın dibine işemeye başladı. Somala içinden gülerek zenciyi izledi. Kıvrımlı bıçağını delikten çıkarıp adamın erkeklik organını kesmek geçti aklından. Bu fikir, onu sadece eğlendirmekle kaldı o kadar. Ahmakça dürtülere kapılmazdı. Hem profesyonel bir asker, hem de kendini adamış bir devrimciydi. En azından yüz baskına katılmış, büyük deneyim kazanmıştı. Afrika kıtasını en son izine dek İngiliz mikrobundan temizleme savaşında ön saflarda yer almak ona gurur veriyordu.</p>

    <p>Mozambik'de bulunan üslerinden kalkıp, on kişilik takımıyla Natal sınırını asalı on gün olmuştu. Sadece geceleri yol alarak, polisin devriye gezdiği belli yollardan uzak durup, Güney Afrika ordusunun helikopterlerine karşı çalıların içinde gizlenmişlerdi. Yorucu bir yolculuk olmuştu. Güney yarımkürede ekim baharı, görülmemiş serinlikte geçiyordu ve çalılar sürekli yağmurlar yüzünden hep ıslaktı.</p>

    <p>Sonunda bir tarım kenti olan Umkono'ya vardıklarında, Somala Vietnamlı danışmanından aldığı planı uygulayarak adamlarını çevreye dağıttı. Her biri, ya bir çiftliği ya da askeri bir tesisi, ilerde olası bir baskın için beş gün boyunca gözetleyeceklerdi. Somala, Fawkes çiftliği için kendini görevlendirmişti.</p>

    <p>Torla işçisi, günlük işine başlamak üzere uzaklaştıktan sonra Somala yeniden dürbününü Fawkes topraklarına yöneltti. Çalılık ve otlardan arınmış alanın büyük bölümünde şekerkamışı yetiştiriliyordu. Geri kalan yerler, az sayıda kesim hayvanı ve süt veren hayvanlar için otlak olarak bırakılmış, küçük bir bölümde çay ve tütün için ayrılmıştı. Evin hemen arkasındaysa Fawkes ailesinin kendi tüketimleri için sebze yetiştirdikleri bir bahçe vardı.</p>

    <p>Yem ve gübre, taş yapısı bir ambar içinde depo ediliyordu. Bunun az ötesinde kamyonların ve tarım gereçlerinin bulunduğu büyük bir hangar vardı. Yaklaşık çeyrek mil uzakta, Somala' nın tahminiyle elli kadar işçinin aileleri ve hayvanlarıyla barındıkları konutlar görünüyordu.</p>

    <p>Daha çok bir malikâneyi andıran Fawkes'ların evi, tepeye egemen bir noktada kurulmuştu. Sık ekili bahçe sıra sıra bougainvilla'lar (Güney Afrika'da yetişen bir çiçek.) ve kılıç çiçekleriyle çevrilmişti. Evin dört yanını saran üç metre yüksekliğindeki zincir bağlantılı bir çit ve birkaç sıra dikenli tel, bu şiirsel manzaraya ters düşüyordu.</p>

    <p>Somala bu engeli dikkatle inceledi. Aşılması zor görünüyordu. Destek kazıkları kalındı ve hiç kuşku yok, beton yuvalar içine gömülmüştü. Somala'nın gözüne omzunda tüfek asılı ve sağlam yapılı bir adam çarptı. Nöbetçi kayıtsızca kapı yanındaki ahşap korugana sırtını dayadı. Somala nöbetçilerin kolay etkisiz bırakılabileceğini düşündü. Ama güvenini bulandıran şey, çitten çıkıp evin bodrumuna kadar uzayan ince bir çizgiydi. Çitin bir jeneratöre bağlı olduğunu anlaması için elektrik mühendisi olması gerekmezdi. Sık örgülü parmaklıklar arasında görünmeden dolanan akımın ancak kaç volt gücünde olduğu tahmin konusuydu. Tellerden birinin nöbetçi kulübesine girdiğini saptadı. Demek kapı açılıp kapanırken nöbetçi buradan akımı kesiyordu. Bu da, Fawkes savunmasının can alıcı noktasıydı. Buluşundan hoşnut olan Somala karanlık oyuğunda gözetlemesini sürdürdü.</p>
  </div>
</body>
</html>
