<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h1>AÇIK OYUN</h1>
  </div>

  <div class="WordSection1">
    <p><i>Umkono, Güney Afrika, Ocak, 1989</i></p>

    <p>Sabah güneşinin belirgin sıcaklığı altında iki adam, elleri arasındaki ipleri ağır ağır kaydırarak, tahta sandukayı mezarın dibine indirdiler. Sonra ipleri tabutun toprağa değmeyen keskin uçlarından hışırdayarak yukarı çekildi.</p>

    <p>"Doldurmamı istemiyor musunuz gerçekten?" diye sordu abanoz renkli mezar kazıcı. Bir yandan kaslı omzu üzerinde ipi sarıyordu.</p>

    <p>Pitt, "Sağol, o işi ben yapacağım," diyerek cebinden bir miktar kâğıt para çıkardı.</p>

    <p>"Ücret istemem," dedi mezar kazıcısı. "Kaptan dostumuzdu. Sağken bana ve aileme yaptığı iyilikler için yüz tane mezar kazıp parasını almasam, yine az gelir."</p>

    <p>Pitt anladığını belirterek başını salladı. "Küreğini ödünç alırım."</p>

    <p>Mezarcı istediğini verdikten sonra Pitt'in elini içtenlikle sıkarak güldü. Sonra el sallayıp köye giden dar yolu izlemeye başladı.</p>

    <p>Pitt çevresine bakındı. Görüntü zengin fakat vahşiydi. Ağaçların altındaki çalılardan yükselen buhar diğer bitkileri de örtüyordu. Alnında biriken teri koluyla silip bir mimoza ağacının dibine uzandı. Uzaktan gelen kuş seslerini dinleyerek dalların üzerindeki beyaz dikenleri ve çiçekleri inceledi. Sonra başını çevirip mezarın önünde duran granit taşa baktı.</p>

    <p>BURADA FAWKES AİLESİ YATIYOR</p>

    <p>Patrick McKenzie Myrna Clarissa, Patrick McKenzie, Jr. Jennifer Louise</p>

    <p>Sonsuzluğa dek birlikte olacaklar 1988</p>

    <p>Kaptan önsezisi olan bir adammış, diye düşündü Pitt. Mezar taşı, Fawkes Iowa içinde ölmeden aylar önce yazdırılmıştı. Üstüne tırmanmaya çalışan bir karıncayı silkeleyip iki saatlik bir uykuya daldı Pitt. Sonra bir otomobil gürültüsüyle uyandı.</p>

    <p>Üniformalı şoför Bentley marka otomobili durdurup dışarı çıktı ve arka kapıyı açtı. Önce Albay Joris Zeegler indi, arkasından Savunma Bakanı Pieter De Vaal.</p>

    <p>De Vaal, "Oldukça sakin görünüyor burası," dedi.</p>

    <p>Zeegler, "Fawkes kıyımından bu yana bu kesimde olay çıkmadı," diye karşılık verdi. "Sanırım, mezar bu yanda efendim."</p>

    <p>Pitt onların yaklaştığını görünce ayağa kalkıp üstünü silkeledi. Elini uzatarak, "Baylar, buraya kadar geldiğiniz için teşekkür ederim," dedi.</p>

    <p>"Pek büyük bir zahmet değildi, inanın," dedi De Vaal kibirle. Pitt'in uzattığı eli görmezlikten gelip kayıtsız bir şekilde Fawkes'un mezar taşı üzerine oturdu. "İyi bir rastlantı, Albay Zeegler kuzey Natal Eyaleti çevresinde bir denetim gezisi düzenlemişti. Küçük bir tur sapması, kısa bir program dışı mola, hepsi bu işte. Hiç önemli değil."</p>

    <p>Pitt, "Bu iş uzun sürmez," dedi kayıtsızca güneş gözlüğünü silerek, "Kaptan Fawkes'u tanır mıydınız?"</p>

    <p>"Her ne kadar, benimle kırsal bir mezarlıkta buluşmak gibi tuhaf isteğiniz hükümetinizin yüksek düzeyde bir kaynağından geliyorsa da, burada bulunmamın salt nezaket gereği olduğunu ve sorguya çekilmeyeceğimi bilmenizi isterim."</p>

    <p>Pitt, "Anlaşıldı," dedi.</p>

    <p>De Vaal boşluğa bakarak, "Evet, Kaptan Fawkes ile bir kez karşılaştım," diye anlattı. "Sanırım, geçen ekim ayındaydı. Ailesi öldürüldükten kısa bir süre sonra. Savunma Bakanlığı adına üzüntümü bildirmiştim."</p>

    <p>"Washington'daki baskını yönetmesi için yaptığınız öneriyi hemen kabul etmiş miydi?"</p>

    <p>De Vaal gözünü bile kırpmadı. "Saçma. Adam, karısının ve çocuklarının ölümüyle akıl dengesini yitirmişti. Baskının planlamasını ve uygulanmasını tümüyle kendisi yürüttü."</p>

    <p>"Öyle mi?"</p>

    <p>"Taşıdığım sıfat ve rütbe adına kabalığınızı hoş göremem." De Vaal ayağa kalktı. "İyi günler, Mr. Pitt."</p>

    <p>Pitt bakan, beş altı metre uzaklaşıncaya kadar bekledi. Sonra, "Yabangülü Operasyonu, Sayın bakan. Haberalma bölümümüz bu planı neredeyse başından beri biliyordu."</p>

    <p>De Vaal tam adım atacakken durdu, dönüp Pitt'e baktı. "Biliyorlar mıydı?" Geri gelip burnunun dibine kadar yaklaştı. "Yabangülünü mü biliyorlardı?"</p>

    <p>Pitt, "Buna hiç şaşırmamalısınız," dedi nezaketle. "Ne de olsa bu bilgiyi onlara siz sızdırdınız."</p>

    <p>De Vaal'in kendini beğenmiş telaşsızlığı giderek çatırdıyordu. Destek aramak için Zeegler' e baktı. Albayın taş gibi ifadesiz yüzünde en küçük bir kıpırtı yoktu. "Mantıksız," dedi. "En küçük bir dayanağı olmayan asılsız bir suçlama."</p>

    <p>Pitt, "Arada birkaç tutarsız nokta var gerçekten," dedi. "Ama ben oyuna biraz geç girdim. İyi bir düzmeceydi ve ne olursa olsun sonunda siz kazanacaktınız, sayın bakan. Operasyon planının başarılı olması zaten hiç düşünülmemişti. Asıl amaç, Başbakan Koertsmann'ın partisini güç durumda bırakıp onu devirmekti. Böylece Savunma Bakanlığının ortaya çıkıp askeri bir yönetim kurması için geçerli bir neden doğmuş olacaktı. Bu yönetimin başına da Pieter De Vaal'dan başka kimse geçemezdi tabii."</p>

    <p>De Vaal, "Neden bunu yapıyorsun?" dedi büyük bir öfkeyle. "Eline ne geçecek sanıyorsun?"</p>

    <p>Pitt, "Hainlerin yükselmesinden hiç hoşlanmam," diye karşılık verdi. "Sahi, Emma ile ikiniz kaç para tırtıkladınız? Üç, dört, yoksa beş milyon dolar var mı?"</p>

    <p>"Boşa atıyorsun Pitt. İşte Albay Zeegler burada. Emma'nın ADO hesabına çalışan bir casus olduğunu biliyor."</p>

    <p>"Emma, Savunma Bakanlığı dosyalarınızda tahrif edilmiş raporlara para verecek kadar salak hangi karederili devrimci çıksa onu bunu satıp aldığı miktarı seninle bölüşüyordu. Çok kârlı bir yan kazanç, değil mi, De Vaal?"</p>

    <p>Bakan, "Burada durup saçmalıklarını dinlemek zorunda değilim," diye tısladı. Zeegler'e başıyla işaret edip Bentley'i gösterdi.</p>

    <p>Zeegler yerinden kımıldamadı. "Özür dilerim, sayın bakanım ama sanırım Mr. Pitt'i dinlememiz gerek."</p>

    <p>De Vaal öfkesinden boğulacak gibi oldu. "On yıldır emrimde çalışıyorsun, Joris. Emre karşı gelenleri nasıl cezalandırdığımı bilirsin."</p>

    <p>"Bunu biliyorum efendim, fakat sanırım olayların aydınlanması gerek." Zeegler eliyle mezar taşları arasından kendilerine doğru gelen siyah bir adamı gösterdi. Asık ve kararlı bir yüzü olan adam, ADO üniforması giymişti. Elinde uzun ve kıvrımlı bir Fas bıçağı vardı.</p>

    <p>Pitt, "Oyunumuzun dördüncü aktörü," dedi. "izninizle, size Thomas Machita'yı tanıtayım. Afrika Devrim Ordusu'nun yeni önderidir."</p>

    <p>Bakanla birlikte olduğu sürece silah taşımamasına karşın Zeegler umursamaz görünüyordu. De Vaal hemen bulunduğu yerde dönüp şoförüne bağırmaya başladı. Bir yandan çılgın gibi Machita'yı gösteriyordu. "Çavuş! Vur onu! Çabuk ol, vur onu!"</p>

    <p>Çavuş, De Vaal'a saydam bir şeye bakar gibi bakıyordu. De Vaal, Zeegler'e döndü, gözleri korkuyla büyümüştü. "Joris, neler oluyor?"</p>

    <p>Zeegler cevap vermedi; yüzü anlamsız bir boşluk gibiydi.</p>

    <p>Pitt parmağıyla açık mezarı gösterdi. "Düzenbazlığını ortaya çıkaran Kaptan Fawkes oldu. Ailesinin ölümüyle aklını kaçırıp, intikam hırsıyla gözleri dönmüş olabilirdi, ama onu öldürmek için Emma'yı gönderdiğini öğrenince, korkunç bir şekilde aldatıldığını anladı. Planın için gerekliydi tabii bu. Sağ olarak ele geçirildiği taktirde, senin bu işin içinde olduğunu açıklayabilirdi. Ayrıca bir gün gözü açılıp, çiftliğine yapılan baskını senin düzenlediğini de öğrenebilirdi. Bunu göze alamazdın."</p>

    <p>"Hayır!" De Vaal'ın boğazı yırtılacak gibi oldu.</p>

    <p>"Güney Afrika'da Yabangülü'nü yürütebilecek tek insan Kaptan Patrick McKenzie Fawkes'di. Üzüntüden yıkılmış bir adamın intikam arayacağını bildiğinden, karısının ve çocuklarının öldürülmesini emrettin. Bu kıyım çok kurnazca düzenlenmişti. Bakanlıkta kendi adamların bile baskıncılarla belli isyancı örgütler arasındaki bağlantıyı çıkaramadılar. Patronlarının Angola'dan bir grup paralı siyah asker sızdırdığını düşünemezlerdi."</p>

    <p>De Vaal'ın gözleri şaşkınlık ve umutsuzluk içinde açılmıştı. "Nasıl oluyor da bütün bunları bile biliyorsun ? "</p>

    <p>"Bütün iyi istihbarat subayları gibi, Albay Zeegler de gerçeği bulana dek soruşturmaya devam etti," dedi Pitt. "Bundan başka, çoğu deniz kaptanı gibi Fawkes da günlük tutardı. Emma onu öldürmeye kalktığı sırada ben de oradaydım. Gemi havaya uçmadan önce Fawkes benim hayatımı kurtardı. Ama daha önce, üzerine senin hakkında birkaç not eklediği günlüğünü su geçirmez bir tütün kesesi içinde gömleğimin altına sokuşturmuştu. Bu yazılar çok ilginç bulundu, özellikle Başkan ve Ulusal Güvenlik Örgütü başkanı tarafından.</p>

    <p>"Unutmadan söyleyeyim," diye devam etti Pitt. "Başbakan Koertsmann adına gönderdiğin</p>

    <p>O sahte mesaj bir an olsun ciddiye alınmadı. Beyaz Saray, Yabangülü Operasyonu'nun onun bilgisi olmadan yürütüldüğünü biliyordu. Böylece ülkenin yönetimini ele geçirmek için kurduğun düzmece plan suya düştü. Sonunda ölümünden sonra bile olsa, seni yıkan Fawkes oldu. Diğer ayrıntılarıysa, senin hesabın görülünceye dek Albay Zeegler ile barış yapmayı kabul eden Thomas Machita sağladı. Benim burada olmama gelince, Kaptan Fawkes'a olan borcumdan ötürü bu sahnenin düzenlenmesi işini ben üstlendim."</p>

    <p>De Vaal yüzündeki yenik ifadeyle Pitt'e baktı. Sonra Zeegler'e döndü. "Joris, bana ihanet mi ettin?"</p>

    <p>"Hainlerin yanında kimse kalmaz."</p>

    <p>Machita, "Kimse ölümü senin kadar hak etmemiştir, De Vaal." dedi. İçindeki nefretle neredeyse patlayacaktı.</p>

    <p>De Vaal, Machita'yı duymamış gibi davrandı "Benim görevimde olan bir insanı böyle idam edemezsiniz. Yasalar mahkeme önüne çıkarılmamı gerektirir."</p>

    <p>"Başbakan Koertsmann'ın kendisi, skandal çıkmamasını istedi." Zeegler, şefinin gözlerine bakmadan konuşuyordu. "Görev başında öldüğünüzü duyurmak istiyor."</p>

    <p>"Böyle bir ölüm beni kahraman yapar." De Vaal'in yüzünde biraz güven belirdi. "Beni bir kahraman olarak düşünebiliyor musun?"</p>

    <p>"Hayır efendim. Bu nedenle, benim önerim kabul edilerek kayıplara karışmanız uygun bulundu. Ulusal bir kahraman olmamanız için esrarengiz bir şekilde ortadan kaybolacaksınız."</p>

    <p>De Vaal, Machita'nın bıçağı göbeğiyle kasığı arasına saplandığında korunmak için çok geç kalmıştı. Savunma Bakanının gözleri şaşkınlık içinde büyüdü. Bir şeyler söylemek istedi, ağzı kıpırdadı, fakat sadece bir inilti çıktı. Üniforması kızıla boyanmıştı.</p>

    <p>Ölüm De Vaal'in üzerine kapanırken, Machita bıçağı tutan elini çekmeyip sonuna dek bekledi. Sonra cansız beden yere çökerken Machita'nın itmesiyle açık mezarın içine düştü. Üçü de mezarın başına gelip üzerine topraklar serpişen cesede baktı.</p>

    <p>Machita, "Onun gibiler için uygun bir son," diye mırıldandı.</p>

    <p>Zeegler'in yüzü sararmıştı. Savaş alanlarında bir sürü ölen adam görmüştü ama bu, bambaşka bir şeydi. "Şoföre söyleyeyim, mezarı doldursun."</p>

    <p>Pitt bunu kabul etmedi. "Gerek yok. Fawkes günlüğünde son bir istekte bulunmuştu. Ben de bu işi üstleneceğime söz verdim."</p>

    <p>"Nasıl isterseniz." Zeegler gitmek üzere döndü. Machita bir an için bir şeyler söyleyecekmiş gibi durdu, fakat sonra vazgeçip mezarlığın ötesindeki çalılıklara doğru yürümeye başladı.</p>

    <p>Pitt, "Bir dakika durun," dedi. "Bu fırsatı ikiniz de kaçırmamalısınız."</p>

    <p>Zeegler, "Fırsat mı?" dedi.</p>

    <p>"Ortak kanserinizi temizlemek için birlikte hareket edebildiniz. Yüz yüze konuşup sorunlarınızı tartışmamanız büyük hata olur."</p>

    <p>Zeegler, "Boşuna soluğunuzu harcamayın," dedi nefretle. "Thomas Machita yalnız şiddetle konuşur."</p>

    <p>Machita, "Tüm Batılılar gibi, Mr. Pitt, savaşımıza yabancısınız," dedi; yüzü donuktu. "Olması gereken işler, konuşmayla değiştirilemez. Irkçı Güney Afrika yönetimi zamanla siyahlar tarafından düşürülecektir."</p>

    <p>Zeegler, "Bayrağınızın Cape Town'da dalgalanması size çok pahalıya patlar," dedi.</p>

    <p>Pitt, "Oyun oynuyorsunuz," diye araya girdi. "Her ikiniz de tehlikeli bir oyun oynuyorsunuz."</p>

    <p>Zeegler ona baktı. "Belki sizin gözünüzde öyle, Mr. Pitt. Ama bizim için bu işin, hiçbir yabancının ölçemeyeceği bir derinliği var."</p>

    <p>Albay otomobiline doğru yürümeye devam etti. Machita da ormanın içinde kayboldu.</p>

    <p>Barış bitmişti. Aradaki uçurum aşılamayacak kadar genişti.</p>

    <p>Pitt'in içinden çaresizlikle karışmış bir öfke kabardı. "Bundan bin yıl sonra bütün bunların ne anlamı olacak?" diye arkalarından bağırdı.</p>

    <p>Küreği alıp mezarın içine toprak atmaya başladı. De Vaal'a bakmayı içi istemiyordu. Az sonra küreklediği toprağın, toprak üstüne düşme sesi geldi. Bundan böyle Savunma Bakanını kimse göremeyecekti.</p>

    <p>İşi bittikten sonra tümseği düzeltti. Mezar taşının yanında duran bir kutuyu açıp içinden çiçek açan bitkiler çıkardı. Bunları özenle Fawkes'un mezarının üzerine yerleştirdi. Sonra ayağa kalkıp bir adım geri çekildi.</p>

    <p>İçinde ne bir pişmanlık, ne de üzüntü, sadece yetinme duygusu olan Pitt boş kutuyu bir kolunun altına, küreği diğerine takıp Umkono köyüne doğru yürümeye başladı.</p>

    <p>Arkasında, dört bougainvilla bitkisi çiçeklerini Afrika güneşine doğru çevirmişlerdi.</p>

    <p>&nbsp;</p>
  </div>
</body>
</html>
