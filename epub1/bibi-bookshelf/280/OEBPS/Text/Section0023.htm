<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>23</h2>

    <p>Akşamüstü güneşi, Nairobi'nin New Stanley otelinde balkona uzanmış vücudu okşuyordu.</p>

    <p>Felicita Collins, bikinisinin alt parçasına uyan bir Kongo etekliğiyle renkli desenlerle süslü bir sutyen giymişti. Yanına doğru uzanıp bir sigara yaktı. Son birkaç günde yapmış olduklarını düşündü. Geçen yıllarda bir sürü değişik erkekle yatmıştı. İşin bu yanı onu pek rahatsız etmiyordu. İlk serüvenini on dört yaşındayken on altı yaşındaki bir kuzeniyle yaşamıştı. Geçen zamanla sislenmiş bir deneyimdi bu. Sonra yirmi yaşına gelinceye dek en az on erkekle daha yatmıştı. Çoğunun adını çoktan unutmuş, yüzleriyse silinmeye başlamıştı.</p>

    <p>Umut veren bir şarkıcı olarak didindiği yıllarda yatağına girip çıkan erkekler, plak şirke ti müdürleri, diskjokeyler, müzisyenler ve bestecilerden kalabalık bir topluluk oluşturuyordu. Bunlardan çoğu şu ya da bu biçimde yükselmesine yardımcı olmuştu. Derken, büyük başarıya erişince, Hollywcod ve ona özgü bir şehvet yaşantısı başlamıştı.</p>

    <p>Yüzler, diye düşündü. Ne tuhaf, yattığı insanların yüzlerini ve şekillerini anımsayamıyordu. Ama yatak odaları ve dekorları çok canlı olarak gözünün önüne geliyordu. Yatakların dokusu, duvar kâğıtları, bitişikteki banyonun tesisleri, tavan süslemeleri aklından çıkmamıştı.</p>

    <p>Başka birçok kadında olduğu gibi, Felicita için seks öteki eğlence biçimlerinden çok üstün değildi. Çoğu kez iyi bir roman alıp bir köşeye kıvrılmış olmayı yeğlemişti. Artık Hiram Lusana'nın yüzü de, diğerleriyle birlikte bulanıklaşmaya başlamıştı.</p>

    <p>Önce Daggat'tan nefret etmiş, onunla yatarken zevk alabileceği düşüncesinden ürpermişti. Her fırsatta sövüp saymasına karşın adam kibarlığı elden bırakmıyordu. Ne yapsa, ne söylese onu öfkelendiremiyordu. Öf, çıldırmak işten değil, diye düşündü. Nefretini haklı gösterebilmek için neredeyse kendisine köle gibi davranmasını isteyecekti, ama böyle olmayacağı belliydi. Frederick Daggat çok kurnazdı. Oltasına rekor büyüklükte balık takılan balıkçının yaptığı gibi onunla dikkatli ve yumuşak bir şekilde oynuyordu.</p>

    <p>Balkon kapısı açıldı ve Daggat geldi. Felicia oturduğu yerde dikilip güneş gözlüğünü çıkardı. Adamın gölgesi üzerine düşüyordu.</p>

    <p>"Uyuyor muydun?"</p>

    <p>Islak bir gülücük gösterdi. "Sadece düş kuruyordum."</p>

    <p>"Hava serinlemeye başladı. İçeri girsen iyi olur."</p>

    <p>Kadının elini tutup onu ayağa kaldırdı. Felicia bir an ona muzipçe baktıktan sonra bikinisinin sutyenini açarak çıplak göğüslerini adamın göğsüne dayadı. "Yemekten önce sevişmek için hâlâ zamanımız var."</p>

    <p>Daggat, "Neden?" dedi yalnızca.</p>

    <p>Kahve gözleri anlamlı anlamlı baktı. "Neden mi?"</p>

    <p>"Neden Lusana'yı bırakıp benimle geldin?</p>

    <p>Kadınların başını döndüren bir adam değilim. Şu çirkin yüzümü kırk yıldır her gün aynada görürüm, bulunmaz Hint kumaşı olduğumu sanacak değilim. Değiş tokuş edilen bir inek gibi davranmak zorunda değilsin, Felicia. Lusana'nın malı değildin, şimdi bana ait de değilsin, bundan sonra da hiç kimseye ait olacağını sanmam. Her ikimize de canın cehenneme deyip gidebilecekken, benimle gelmeye istekli davrandım hem de çok istekli. Neden?"</p>

    <p>Felicia adamın güçlü erkek kokusunu soluyunca midesinin karıncalandığını hissederek yüzünü elleri arasına aldı. "Sanırım, Hiram'ın yatağından çıkıp seninkine atlamamın nedeni, eğer o bana gerek duymuyorsa, benim de onsuz yaşayabileceğimi kanıtlamak içindir yalnızca."</p>

    <p>"İnsanca bir tepki."</p>

    <p>Adamı çenesinden öptü. "Bağışla beni, Frederick. Bir anlamda hem Hiram hem de ben, seni kullanmış olduk. O, kongrede desteğini sağlamak için, bense toy bir çocuk gibi onu kıskandırmak için."</p>

    <p>Daggat güldü. "Hayatımda ilk kez kullanılmaktan çok memnunum."</p>

    <p>Felicia elinden tutup adamı yatak odasına götürdü ve ustaca soymaya başladı. "Bu kez," dedi kısık bir sesle. "Sana gerçek Felicia Collins'i göstereceğim."</p>

    <p>Sonunda ayrıldıkları zaman saat sekizi oldukça geçiyordu. Daggat'ın sandığından çok daha güçlü çıkmıştı kadın. İstekliliğinin sonu yok denebilirdi. Banyodan gelen şarkı mırıltılar ını dinleyerek birkaç dakika yattığı yerde kaldı. Sonra yorgun bir şekilde yataktan kalkıp kısa bir kimono giyerek masanın başına oturdu. Önemli gibi görünen birtakım belgeleri eline alıp incelemeye başladı.</p>

    <p>Felicia banyodan çıkıp üzerine kırmızı beyaz zebra deseni olan bir giysi geçirdi. Aynada baktığı görüntüsü hoşuna gitmişti. Vücudu hâlâ ince ve diriydi. Kaslarındaki canlılık, az önce yaşamış olduğu hareketli anların izini siliyordu. Otuz iki yaşına karşın hâiâ hayli tahrik edici olduğuna karar verip, daha birkaç yıl anne rollerine çıkmadan bu işi götürebilirim, diye düşündü. Tabii, yapımcının biri gelip çok iyi bir senaryo ve gelirin yüksek bir yüzdesini böy'e bir rol için önermediği sürece...</p>

    <p>Daggat, "Kazanabilir mi dersin?" diye sorunca düşünden uyandı.</p>

    <p>"Anlamadım?"</p>

    <p>"Lusana Güney Afrika Savunma Kuvvetlerini yenebilir mi, diye sordum."</p>

    <p>Felicia, "Devrimin nasıl sonuçlanacağı hakkında bir yorum yapamam," dedi. "ADO içinde yardım toplamaktan başka görevim yoktu."</p>

    <p>Daggat güldü. "Bunun yanında, birliklerin ve özellikle generallerin eğlenmesini sağlamak."</p>

    <p>"O da işin ikramiyesi."</p>

    <p>"Sorumu cevaplamadın."</p>

    <p>Felicia başını salladı. "Bir milyonluk bir ordusu bile olsa, Hiram beyazları savaşarak yenemez. Fransızlar ve Amerikalılar Vietnam'da neden yenildilerse, aynı şey Rodezya'daki yönetimi de devirdi. Sık ormanlar içinde savaşan gerillaların büyük bir avantajı oluyor. Buradaki siyahların kötü şansı, Güney Afrika'nın yüzde seksen inin açık, geniş arazi olması. Zırhlı araçlar ve uçaklar için çok elverişli."</p>

    <p>"Peki, amacı ne o zaman?"</p>

    <p>"Hiram dünya çapında bir destek görüp yönetici beyaz sınıfı ekonomik baskılarla çökertebileceğim umuyor."</p>

    <p>Daggat çenesini iri elleri arasına dayadı. "Komünist mi?"</p>

    <p>Felicia başını arkaya atıp güldü. "Yok canım, Hiram servetini kapitalist olarak yaptı. Kızıllarla kucaklaşamayacak kadar para hırsı vardır."</p>

    <p>"Vietnamlı danışmanları ve Çin'den bedava gelen malzemeleri nasıl açıklıyorsun?"</p>

    <p>"Gayet basit. Vietnamlılar o kadar devrim heveslisi oluyorlar ki, onları devrim diye Florida bataklıklarına çağırsan, sana hemen gerilla savaş uzmanı gönderirler. Çinlilerin eli açıklığına gelince, sekiz Afrika ülkesinden kovulduktan sonra, kıtada küçük bir yer bulabilmek için kimin kıçını öpeceklerini bilmiyorlar."</p>

    <p>"Farkında olmadan batağa saplanabilir ama..."</p>

    <p>Felicia, "Hiram'ı bilmiyorsun," dedi. "ADO için yararlılıkları bittiği anda Asyalıları atar başından."</p>

    <p>"Söylendiği kadar kolay değil bu."</p>

    <p>"Ne yaptığını biliyor. İnan bana. Hiram Lusana programa göre dokuz ay sonra Cape Town'da başbakanlık koltuğunda oturuyor olacak."</p>

    <p>Daggat şaşırarak, "Programı da mı var?" diye sordu.</p>

    <p>"Günü gününe."</p>

    <p>Daggat masaya yayılmış olan kâğıtlarını, ağır ağır toplayıp düzenledi.</p>

    <p>"Haydi, topla çantanı."</p>

    <p>Felicia'nın kaşları kalktı. "Nairobi'den gidiyor muyuz?"</p>

    <p>"Washington'a gideceğiz."</p>

    <p>Adamın otoriter konuşması onu şaşırtmıştı. "Neden seninle gelecek misim?"</p>

    <p>"Yapacak daha iyi bir şeyin yok. Üstelik, tanınmış radikal bir devrimciyle bir yıl düşüp kalktıktan sonra, ülkeye saygın bir kongre üyesinin kolunda gelmen, hayranlarının gözünde yitirdiklerini yine kazandırabilir."</p>

    <p>Felicia surat asar gibi yaptı. Fakat Daggat'ın söylediklerine aklı yatmıştı. Plak satışları düşmeye başlamış, yapımcılardan gelen çağırılar giderek azalmıştı. Şöyle bir silkinip mesleğini yeniden düzene koyma zamanıydı. "Yarım saate kadar hazır olurum," dedi.</p>

    <p>Daggat başını sallayarak güldü. İçinde bir heyecan kıpırtısı gelişiyordu. Eğer Felicia'nın dediği gibi, Lusana'nın Güney Afrika'nın ilk siyah başkanı olması sadece zaman sorunuysa, Daggat kazanılmış bir davayı başından beri desteklediği için siyasal boyutlarını çok büyütmüş olur, seçmenlerinin saygısını kazanırdı. Kumarı oynamaya değerdi. Biraz da dikkatli olursa, sözlerini ve programlarını akıllıca seçerse... kimbilir.. belki de... Başkan yardımcılığı için bir şans doğabilirdi. Bu da, düşlerinde yatan büyük amaca doğru en büyük adım olurdu.</p>
  </div>
</body>
</html>
