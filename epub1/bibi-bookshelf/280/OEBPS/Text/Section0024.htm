<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>24</h2>

    <p>Lusana elini gözlerinin hizasına kadar kaldırıp usta bir bilek hareketiyle oltasını fırlattı. Ucuna küçük bir peynir parçası takılı olta nehrin üstüne düşüp batmaya başladı. Orada balık vardı. Lusana'nın içgüdüleri umutla titreşiyordu. Nehrin kıyısına doğru eğilmiş ağaçların gölgesinde, beline kadar suya girmişti. Yavaş yavaş oltasını çekti.</p>

    <p>Sekizinci atışta, balık iğneye takıldı. İğnenin ucundaki güçlü bir çırpınma neredeyse gevşek ellerle tuttuğu oltayı koparıp götürecekti. Kaplan balığı yakalamıştı, Amazon'da yaşayan yırtıcı piranhaların akrabası bir balık. Misinayı biraz açarak balığı serbest bıraktı. Kamışı neredeyse ikiye katlanmıştı. Sonra birden, daha aralarındaki savaş kızışmadan, kaplan balığı batık bir ağaç kökünün çevresinde dönüp oltayı kopararak kaçtı.</p>

    <p>"Bir parça peynirle kaplan balığı yakalayabileceğini hiç sanmamıştım," dedi Albay Jumana. Sırtını bir ağaca dayamış, yerde oturuyordu. Yabangülü Operasyonu'nu özetleyen zarf elindeydi.</p>

    <p>"Eğer avın açsa, kullandığın yem önemli değil," diye açıkladı Lusana. Kıyıya çıkıp kamışına yeni bir olta takmaya başladı.</p>

    <p>Jumana yana dönüp Lusana'nın güvenlik gözcülerinin yerlerinde ve tetikte olup olmadıklarına baktı. Aslında bu hareketi boşunaydı. Hiçbir yerde askerler bu denli istek ve bağlılıkla hizmet etmemişlerdi. Sırım gibi ve güçlüydüler. Lusana onları birer birer seçerken korkusuzlukları ve fizik yapıları yanında zeki olmalarına da dikkat etmişti. Çalıların arkasında ellerinde silâhları, kararlı ve hazır bir şekilde bekliyorlardı.</p>

    <p>Lusana oltasını atmak için dönerken, "Ne dersin bu işe," diye sordu.</p>

    <p>Jumana elindeki zarfa bakıp yüzünü şüpheci bir şekilde buruşturdu. "Üçkâğıt. İki milyonluk bir üçkâğıt."</p>

    <p>"Yani, elmam diyorsun."</p>

    <p>"Evet, efendim. Açık söyleyim, ben olsam almam." Jumana ayağa kalkıp üstünü silkeledi. "Galiba bu Emma bizim binbaşıyı büyük bir vurguna hazırlamak için ufak tefek haberlerle beslemiş bugüne kadar." Başını salladı. "Bu rapor hiçbir bilgi vermiyor. Sadece beyazların dünyanın herhangi bir yerinde büyük bir terörist saldırı yapacağını, bunun için de siyah, askerler kullanıp suçu ADO'ya yükleyeceğini yazıyor. Güney Afrikalılar böylesine saçma bir planın doğuracağı uluslararası tepkiyi göze alacak kadar enayi değildir."</p>

    <p>Lusana oltasını attı. "Ama düşün bir, ya Başbakan Koertsmann sonunun geldiğini iyice görüp de umutsuz bir oyuna girişmişse. Son bir zar atar gibi."</p>

    <p>"Ama nasıl?" diye sordu Jumana, "Nerede?"</p>

    <p>"İşte dostum, bu soruların cevabı iki milyon Amerikan dolarıyla öğreniliyor."</p>

    <p>"Bu Yabangülü Operasyonu'nu hâlâ dolandırıcılık olarak görüyorum." Lusana, "Aslında.p lân dâhice bir buluş," diye devam etti. "Eğer bu saldırı büyük can kaybına yol açarsa, söz konusu ülke davamızı desteklemekten cayarak Koertsmann'ın yönetimine silâh yardımı yapar."</p>

    <p>Jumana, "Soruların sonu yok," dedi. "Hangi ülkeyi hedef olarak seçmişler?"</p>

    <p>"Amerika olduğunu sanıyorum."</p>

    <p>Jumana elindeki zarfı yere fırlattı. "Bırakın bu aptalca hileyi inanmayı, generalim. Parayı daha iyi işlerde kullanın. Beyazların yüreklerine korku salmak için önerdiğim dizi halinde baskınları dikkate alın."</p>

    <p>Jumana'nın gözleri çelik gibi soğuk bakışlarla karşılaştı. "Kasaplık hakkında ne düşündüğümü biliyorsun."</p>

    <p>Jumana devam etmek istedi. "Ülkenin bir ucundan öbür ucuna kadar kentlere, köylere çiftliklere yapacağımız bin tane vurkaç baskınıyla yılbaşına kalmaz Pretoria elimize düşer."</p>

    <p>Lusana, "Uyguladığımız savaş biçimini sürdüreceğiz," dedi soğukça, "Bu kez serseriler gibi hareket etmeyeceğiz."</p>

    <p>"Afrika'da çoğu zaman insanları demir bir elle yönetmek gerekir. Genellikle kendileri için neyin daha iyi olduğunu bilmezler."</p>

    <p>"Söyler misin, albay, hep bilmek isterim. Afrika halkı için neyin daha iyi olduğunu kim bilirmiş?"</p>

    <p>Jumana'nın yüzü kontrol etmeye çalıştığı öfkeyle morardı. "Afrikalılar için neyin iyi olduğunu Afrikalılar bilir," dedi.</p>

    <p>Lusana, Amerikan kanına atılmış olan bu taşı dikkate almadı. Jumana'nın içindeki dürtül eri hissedebiliyordu. Dışardan gelmiş her şeye karşı duyduğu nefret, kendisini sürükleyen ihtirası, yeni tadına vardığı güçlülük, yeni yöntemlere olan güvensizliğiyle kan dökücü vahşeti neredeyse bir çocuk gibi kabullenebiliyordu. Lusana, bu adamı yüksek komuta düzeyine getirmekle çok korkunç bir hata mı yaptım, diye düşünmeye başladı.</p>

    <p>Gözcülerin bir anlık gerginliği ve hemen rahatlamalarıyla birlikte Binbaşı Machita yolun başında gözüktü. Lusana'nın önünde durup selam çaktı.</p>

    <p>"Ajanlarımdan biri Pretoria'dan geldi, Emma'nın Fawkes çiftliği baskını konusunda edindiği bilgiyi iletti."</p>

    <p>"Ne öğrenmiş?"</p>

    <p>"Dediğine göre, Emma, Güvenlik Kuvvetlerinin bu işle ilgisini gösterecek bir kanıt bulamamış."</p>

    <p>Lusana düşünceli düşünceli baktı. "Demek başladığımız yere dönüyoruz yine."</p>

    <p>Machita, "Neredeyse elli kişiyi öldürüp giden bir birliğin tanıtlanamaması inanılır şey değil," dedi.</p>

    <p>"Emma yalan söylemiş olabilir mi?"</p>

    <p>"Olabilir. Ama yalan söylemesi için hiçbir neden yok."</p>

    <p>Lusana cevap vermedi. Dikkatini yeniden balığa çevirdi. Oltası nehrin üstünde hışırdıyordu. Machita soran gözlerle Jamana'ya baktı, fakat albay göz göze gelmekten kaçındı. Machita bir an şaşkın şaşkın bakakaldı; iki üst subayı arasındaki bu gerginliğin nedenini anlayamamıştı. Uzun ve huzursuz bir sessizlikten sonra yerde duran zarfı gösterdi.</p>

    <p>"Yabangülü Operasyonu'yla ilgili bir karara vardınız mı, generalim?"</p>

    <p>Lusana oltasını toplarken cevapladı. "Evet."</p>

    <p>Machita susup bekledi.</p>

    <p>"Planın geri kalan bölümünü almak için Emma'ya istediği parayı vermeyi düşünüyorum," dedi Lusana.</p>

    <p>Jumana öfkeyle, "Yapmayın, bu dolandırıcılıktır. Generalim, sizin bile ordumuzun parasını aptalca savurmaya hakkınız yok."</p>

    <p>Machita soluğunu tutup gerildi. Albay rütbesini çok aşmıştı. Ama Lusana arkasına bile dönmeden kayıtsızca balık tutmaya devam etti. "Sana hatırlatayım," dedi gösterişsiz bir otoriteyle. "Hazinemizin aslan payını ben sağladım. Bana ait olanı ister alırım, istersem uygun gördüğüm biçimde kullanırım."</p>

    <p>Jumana yumruklarını sıktı, boynundaki damarlar kasıldı. Suyun kenarına doğru bir adım attı, dudakları dişlerinin üstünde geri çekilmişti. Sonra bir anda beyninde bir devre kapanmış gibi yüzündeki tüm öfke kaybolup gülümsemeye başladı. Sözleri kayıtsız gibi fakat biraz incilmiş bir tonda çıktı. "Söylediklerim için özür dilerim. Çok yorgunum her halde."</p>

    <p>Lusana, "Boşver," dedi. "Şu anda önemli olan Yabangülü'nü ele geçirmemiz."</p>

    <p>"Takas için gerekli hazırlıkları yaparım," dedi Machita.</p>

    <p>Lusana yüzünü dönerek, "Bundan daha fazlasını yapacaksın," dedi. "Ödemeyi yapmak için bir plân hazırla. Sonra da Emma'yı öldüreceksin."</p>

    <p>Jumana'nın ağzı bir karış açıldı. "Demek, iki milyon doları kaptırmayı hiç düşünmemiştiniz..." diye kekeledi.</p>

    <p>Lusana güldü. "Tabii düşünmedim. Eğer biraz sabırlı olsaydın, çocuk gibi kriz geçirmezdin karşımızda."</p>

    <p>Jumana cevap vermedi. Söyleyebileceği tek şey yoktu. Ağzındaki gülümseme daha da yayıldı ve omuzlarını salladı. Tam o sırada Machita albayın gözlerini yakaladı. Jamana karşısındaki generale bakmıyordu; üç metre ötesindeki bir noktaya takılmıştı.</p>

    <p>"Gözcüler!" Machita eliyle deli gibi işaret ederek haykırdı. "Nehire! Ateş edin! Çabuk ateş edin!"</p>

    <p>Gözcülerin tepkisi iki saniyeyi geçmedi. Açtıkları ateş Machita'nın kulakları dibinde patlayıp Lusana'nın bir metre ötesine yağdı. Altı metrelik korkunç, kahverengi bir şekil su yüzüne sıçrayıp yuvarlanmaya başladı. Mermiler kalın derisine dolu gibi yağarken kuyruğu çılgınca çırpınıyordu. Sonra ateş kesildi ve dev sürüngen son bir kıpırtıdan sonra battı.</p>

    <p>Lusana uzun çizmeleri içinde taş kesilerek anlamsız bir yüzle duru suda uslu uslu yatan timsaha bakıyordu.</p>

    <p>Kıyıdaysa Machita ürpermişti. Lusana'nın kıl payı kurtulmasından çok, Jumana'nın taş devri insanına benzeyen yüzündeki şeytanca ifade onu korkutmuştu.</p>

    <p>Piç herif farkındaydı, diye düşündü Machita. Timsahın karşı yakadan suya girdiğini ve generale yaklaştığını başından beri biliyordu ama sesini çıkarmadı.</p>
  </div>
</body>
</html>
