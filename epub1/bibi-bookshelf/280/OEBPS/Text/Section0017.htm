<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>17</h2>

    <p>Kapısı vurulup uyandırıldığı zaman Hiram Lusana daha yeni yattığını sanıyordu ama yedi saatten beri uyumaktaydı. Komodin üzerindeki saati altıyı gösteriyordu. Söverek gözlerini ovuşturdu ve yatağın içinde oturdu.</p>

    <p>"Girin."</p>

    <p>Kapı bir kez daha vuruldu.</p>

    <p>"Girin dedim," diye yüksek sesle homurdandı.</p>

    <p>Yüzbaşı John Mukuta odaya girip esas duruşta çakıldı. "Uyandırdığım için özür dilerim, efendim, fakat on dördüncü bölük Umkono keşfinden döndü."</p>

    <p>"Öyleyse acelen nedir? Raporlarına daha sonra da bakabiliriz."</p>

    <p>Mukuta'nın gözleri duvarda bir noktaya takılı kaldı. "Başları belâya girmiş. Bölük komutanı ağır yaralı olarak hastanede yatıyor. Sizden başka kimseye rapor vermemekte direniyor."</p>

    <p>"Kim bu?"</p>

    <p>"Adı Marcus Somala."</p>

    <p>"Somala mı?" Lusana'nın kaşları çatıldı Yataktan kalktı. "Söyleyin ona hemen geliyorum."</p>

    <p>Yüzbaşı selam verdi, kapıyı kapatıp çıktı. Yatakta, çarşafın içinde kıvrılmış olan ikinci kişiyi görmezlikten gelmişti.</p>

    <p>Lusana uzanıp çarşafı açtı. Felicia Collins heykel gibi uyuyordu. Kısa kesilmiş Afro saçları yarı karanlıkta parlıyordu. Etli dudakları aralıktı. Derisi çikolata rengindeydi, koni biçimindeki göğüsleri ve dolgun siyah meme uçları her soluk alışında inip kalkıyordu.</p>

    <p>Lusana gülerek çarşafı açık bıraktı. Hâlâ uykulu bir halde kendini banyoya atarak yüzüne avuç avuç soğuk su çarptı. Aynaya baktığında gözlerinde kırmızıçizgiler farketti. Bol içki ve seks dolu bir gecenin ardından yüzü kırışmış ve yorgun görünüyordu. Yavaşça yüzünü kurulayıp yatak odasına döndü ve giyinmeye başladı.</p>

    <p>Lusana ufak tefek, sırım gibi bir adamdı. Yönetiminde bulunan Afrikalıların hepsinden daha açık renkteydi. Bu yüzden adamları arkasından 'Amerikan renkli' diyorlardı. Bununla birlikte gerek rengi, gerek Amerikanca davranışları hakkında yapılan söylentilerin nedeni ona saygı duyulmayışından değildi. Adamları ona doğaüstü güçlere duyulan ilkel korkuyla bakıyorlardı. Genellikle hafif sıklet boksörlerinde görülen bir özgüven havası vardı onda; kimi buna kibir diyebilirdi. Son kez Felicia'ya beğeniyle bakıp kampın karşısındaki hastaneye doğru ilerledi.</p>

    <p>Cinli doktor kötümserdi.</p>

    <p>"Kurşun arkadan girmiş, akciğerinin yarısını koparmış, bir kaburgasını parçalamış ve sol göğsünün altından çıkmış. Adamın hâlâ canlı olması inanılmayacak şey."</p>

    <p>Lusana, "Konuşabiliyor mu?" diye sordu.</p>

    <p>"Evet ama her sözü gücünü tüketir."</p>

    <p>"Ne kadar..."</p>

    <p>"... Yaşar mı?"</p>

    <p>Lusana başını salladı.</p>

    <p>"Marcus Somala'nın son derece güçlü bir yapısı var," dedi doktor. "Ama bugünü çıkaracağını sanmıyorum."</p>

    <p>"Birkaç dakika için bile olsa, duyularını uyaracak bir şey verebilir misin?"</p>

    <p>Doktor bir an düşündü. "Sanırım, nasıl olsa olacak bir şeyi hızlandırmamız farketmeyecek." Dönüp yanındaki hemşireye bir şeyler mırıldandı, kadın odadan ayrıldı.</p>

    <p>Lusana baygın yatan Somala'ya baktı. Bölük komutanının yüzü gergin, göğsü düzensiz soluklarla kısa kısa inip kalkıyordu. Yatağın yanında duran şeyden çıkan karmakarışık hortumlar koluna ve burnuna sokulmuştu. Göğsün' deki ameliyat yeri geniş bir pansumanla örtülmüştü .</p>

    <p>Lusana doktor ve hemşireye sessizce başıyla işaret ederek odadan çıkmalarını istedi Onlar da çıkıp kapıyı kapadılar.</p>

    <p>Yatağın üzerine eğildi "Somala, benim, Hiram Lusana. Beni anlayabiliyor musun?"</p>

    <p>Somala'nın fısıltılı sesi çatlak fakat duygu doluydu. "İyi seçemiyorum, generalim. Gerçekten siz misiniz?"</p>

    <p>Lusana, Somala'nın elini avuçları arasına alıp sımsıkı kavradı. "Evet yiğit savaşçım. Raporunu almaya geldim."</p>

    <p>Yataktaki adam güler gibi oldu, sonra sorgu dolu gözlerle bakarak "Neden..." dedi. "Neden bana güvenmediniz, generalim?"</p>

    <p>"Güvenmemek mi?"</p>

    <p>"Fawkes çiftliğine baskın yapılacağını neden bana söylemediniz?"</p>

    <p>Lisana sarsılmıştı. "Ne gördüysen anlat. Her şeyi anlat bana. Eksik kalmasın."</p>

    <p>Yirmi dakika sonra bitkin düşen Somala kendinden geçti. Öğlen olduğunda ölmüştü.</p>
  </div>
</body>
</html>
