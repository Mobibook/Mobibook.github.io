<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h1>DÖRDÜNCÜ BÖLÜM</h1>

    <h2 id="sigil_toc_id_7">DÖNÜŞ BİLETİ OLMADAN...</h2>
  </div>

  <div class="WordSection1">
    <h2 id="sigil_toc_id_8">42</h2>

    <p><i>Washington,</i> <i>D. O Aralık 1988</i></p>

    <p>Tüp gibi biçimi ve yeşil cam güneşlikleriyle Ulusal Sualtı ve Denizcilik Örgütü binası, Washington'un doğu kesiminde otuz kat yükseliyordu.</p>

    <p>En üst katta, Amiral Sandecker büyük bir masanın başında oturmaktaydı. Özel telefonu vızıldadı.</p>

    <p>"Sandecker."</p>

    <p>"Ben Pitt, efendim."</p>

    <p>Sandecker masasının üzerinde bir düğmeye basarak holografik göstericiyi çalıştırdı. Pitt'in üç boyutlu ve renkli görüntüsü odanın ortasında somutlaşmıştı.</p>

    <p>Sandecker, "Kamerayı biraz yükselt," dedi. "Başın gözükmüyor."</p>

    <p>Uydusal holografinin mucizesiyle yüzü omuzları üzerinde belirirken, sesi ve jestleriyle</p>

    <p>Pitt'in görüntüsü aynı aslı gibi ortaya çıkmıştı. Tek fark, Sandecker'in çok hoşuna giden bir şey, bu görüntü içinden elini sokup öbür tarafa geçirebilmesiydi.</p>

    <p>Pitt, "Şimdi nasıl?" diye sordu.</p>

    <p>"Neyse, bütün oldun hiç olmazsa." Sandecker fazla oyalanmadı. "Bass'ın son durumu nasıl?"</p>

    <p>Pitt büyük bir çam ağacının altındaki katlanan koltuğa otururken yorgun görünüyordu. Hafif bir esintiyle saçları dikildi. "Denver'deki Fitzsimons Kara Hastanesi kalp uzmanı durumunda bir değişiklik olmadığını bildiriyor. Önümüzdeki kırk sekiz saati çıkarırsa, iyileşme olasılığı yüksekmiş. Yola çıkacak kadar iyileşir iyileşmez, Bethesda Deniz Hastanesine götürecekler."</p>

    <p>"Ya mermi başlıkları?"</p>

    <p>Pitt ağır ağır cevapladı. "Kamyonla Leadville'e gönderdik. Albay Steiger. San Fransisco'da altı numaralı limana ulaşmasını sağlayacak. "</p>

    <p>"Yardımları için teşekkür ettiğimizi söyle Steiger'e. Pasifik sahil arama gemimize orada bulunması için haber ilettim. Üç bin metre derinliğe vardıklarında, mermi başlıklarını atmaları için kaptana gerekli talimat verildi." Sandecker bir sonraki sorusunu sormadan önce biraz duraksadı. "Kayıp sekiz tanenin yerini öğrendiniz mi?"</p>

    <p>Pitt'in olumsuz ifadesi, daha konuşmadan soruyu cevaplamıştı. "Hayır, amiralim. Göl zeminini karış karış aradık fakat hiçbir iz yok."</p>

    <p>Sandecker, Pitt'in yüzündeki bozgunu okuyabiliyordu. "Korkarım, Pentagon'a haber verme zamanı geldi."</p>

    <p>"Gerçekten, bunun en akıllıca yol olduğuna inanıyor musunuz?"</p>

    <p>Sandecker, "Başka çaremiz var mı?" diye karşılık verdi. "Geniş kapsamlı bir arama için yeterli olanaklarımız yok."</p>

    <p>Pitt, "Bir ipucu yeter aslında," diye ısrar etti. "Büyük bir olasılıkla mermi başlıkları bir yere konmuş, toz topluyordur. Hırsızların bunların ne olduğunu bilmeme olasılıkları bile var."</p>

    <p>Sandecker, "Kabul," dedi. "Ama kim almak ister ki bunları? Neredeyse bir ton ağırlığı var, üstelik ilk bakışta deniz roketleri olduğu da anlaşılıyor."</p>

    <p>"Bu sorunun cevabıyla Loren Smith'in babasını öldüren neden de ortaya çıkacak."</p>

    <p>Sandecker, "Ortada ceset yoksa cinayet de yoktur," dedi.</p>

    <p>Pitt aynı ses tonuyla, "Ben de gördüğümü bilirim," dedi.</p>

    <p>"Her neyse, içinde bulunduğumuz durum değişmiyor. Sorunumuz, birileri patlayıcı madde uzmanı olduğunu sanmadan bir an önce bu mermi başlıklarını ele geçirmek."</p>

    <p>Birden Pitt'in yüzündeki yorgunluk kaybolur gibi oldu. "Şimdi söyledikleriniz aklıma birşey getirdi. Mermi başlıklarını bulmam için bana beş gün verin. Eğer elim boş dönersem, o zaman bildiğinizi yapın."</p>

    <p>Pitt'in ani heyecanına Sandecker güldü "Zaten neresinden bakarsan bak, benim bildiğim gibi yapılır bu işler," dedi sertçe. "NUMA uçağı ve sualtı kamera sistemini kaçırdığın günden beri, kurumun baş görevlisi olarak hiç istemediğim halde bu pis işte sorumluluk taşıyorum."</p>

    <p>Pitt'in görüntüsü karşılık vermeden bakıyordu.</p>

    <p>Sandecker bir süre Pitt'in halini izleyerek gözlerini ovuşturdu. Sonra, "Pekâlâ. Mantığıma ters düşmesine karşın, kumarına gireceğim."</p>

    <p>"O halde, kabul ediyorsun?"</p>

    <p>"Tam beş günün var Pitt. Ama elin boş gelirsen, Tanrı yardımcımız olsun." Holografın düğmesine vurup kapattı ve Pitt'in görüntüsü solarak kayboldu.</p>
  </div>
</body>
</html>
