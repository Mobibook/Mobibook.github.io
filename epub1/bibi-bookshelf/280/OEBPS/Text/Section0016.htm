<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>16</h2>

    <p>Pembroke'dan Umkono'ya dönerken Fawkes hiçbir şey düşünecek durumda değildi. Mekanik hareketlerle direksiyonu yöneltmiş, pedallara basmıştı. İçgüdüsüyle yokuşlara atılırken ya da keskin dönemeçlere girerken gözlerini bile kırpmamıştı. Pembroke jandarma karakolundan bir çavuş haberi iletmek için onu bulduğunda küçük bir eczanede durmuş, Jenny için banyo yağı alıyordu. Fawkes önce inanmak istemedi. Umkono'nun İrlanda doğumlu jandarma şefi Shawn Francis'i telsizle bulunca, o zaman korkunç bir şey olduğunu anladı.</p>

    <p>"Hemen eve gelsen iyi olur Patrick," diye hoparlörde cızırdamıştı adamın sesi. Francis ayrıntılara girmemişti, Fawkes da sormadı.</p>

    <p>Çiftlik göründüğü zaman daha öğlendi. Evinden pek bir şey kalmamıştı. Sadece şöminesi ve verandanın bir bölümü duruyordu. Gerisi kül yığınıydı. Bahçenin karşısında, traktörlerin kavrulmuş lastiklerinden koyu siyah bir duman çıkıyordu. İşçiler konutların önünde, hâlâ vuruldukları gibi yatıyorlardı. Akbabalar sığır cesetlerinin başında gaga sallıyorlardı.</p>

    <p>Shawn Francis ve Savunma Kuvvetlerinden üç asker yerde battaniyle örtülü üç şeklin başında toplanmışlardı. Fawkes bahçeye girip arabasından indi. Francis soluk granit bir yüzle yaklaştı.</p>

    <p>Fawkes, "Aman Tanrım!" diye haykırdı. Küçük bir umut pırıltısı görebilmek için boş yere Francis'in gözlerini araştırdı. "Ailem, Ailem ne oldu?"</p>

    <p>Francis bir şeyler söylemek için uğraştı, fakat sökemeyince başıyla battaniye örtülü cesetleri işaret etti. Fawkes onu itip geçti, fakat ilerleyemeden jandarma şefinin kısa kolları arkasından yetişip göğsünde kenetlendi. "Bırak bakmayı Patrick. Ben tanıtladım onları."</p>

    <p>"Çekil yolumdan Shawn, orada yatan benim ailem."</p>

    <p>"Yalvarırım dostum, ne olur bakma."</p>

    <p>"Bırak beni. Görmem gerek."</p>

    <p>"Hayır!" dedi Francis. Fawkes'un üstün gücüne karşı yılmadan asılıyordu. "Myrna ve Jenny yangında çok kötü yanmışlar. Ölmüşler</p>

    <p>Patrick. Sevdiklerin artık yaşamıyor. Onları; canlı durumlarıyla hatırla, ölüleriyle değil."</p>

    <p>Francis yavaş yavaş Fawkes'un kaslarının gevşediğini hissederek kollarını çözdü.</p>

    <p>Fawkes, "Nasıl olmuş?" diye yavaşça sordu.</p>

    <p>"Ayrıntıları bilmiyoruz. Tüm işçilerin ya öldürülmüş ya da kaçmışlar. Bize neler olduğunu anlatacak kimse yok."</p>

    <p>"Mutlaka birisi biliyordur, birinin görmüş olması gerek."</p>

    <p>"Gören birini buluruz. Sabah olmadan birisi çıkacaktır ortaya. İnan bana."</p>

    <p>Yere konan helikopter gürültüsüyle konuşmaları kesildi. Askerler Myrna, Jenny ve Patrick Junior'un ölülerini dikkatle kaldırıp helikopterin içine yerleştirdiler. Fawkes yanlarına gitmek için davranmadı. Helikopter havalanıp Umkono morguna doğru yol alırken, büyük bir üzüntü içinde durup izledi. "Kim yaptı bunu?" dedi Francis'e. "Söyle, kim karımı, çocuklarımı, işçilerimi öldürüp çiftliğimi yaktı."</p>

    <p>"Bir iki tane CK - 88 plastik mermi kovanı, bileğinde Çin yapısı kol saati olan kömürleşmiş bir kol ve asker postallarına ait izler var. Her ne kadar kesin değilse de, bu kanıtlar ADO'nun sorumlu olduğunu gösteriyor."</p>

    <p>Fawkes, "Ne demek bir iki kovan?" diye onun sözünü kesti. "Bu köpekler, yüzlerce kovan bırakmış olmalı."</p>

    <p>Francis elleriyle çaresizlik gösteren bir hareket yaptı. "Tipik ADO baskını. Saldırıdan sonra savaş alanını tarayıp izlerini yok ederler. Böylelikle sonradan onları suçlamak zor o</p>

    <p>1ur. Uluslararası bir soruşturma olduğunda, terörizmle ilgileri olmadığını iddia edip, suçu başka kurtuluş örgütlerinin üstüne atarlar. Elimizde bu Alsat köpekleri olmasaydı, boş kovanları hatta belki o kolu bile bulamazdık.</p>

    <p>"Ayak izleri çalılardan şekerkamışlarına, oradan da eve gidip aynı yoldan döndüklerini gösteriyor. Sanırım, nöbet değiştirme sırasında gözcükleri vurup, kapı açıkken elektrik akımını kestiler. Pat Junior şu yanmış traktörün başında öldürülmüştü. Myrna ve Jenny evin içinde birkaç adım arayla yatıyorlardı. Acı çekmeden ölmüşler. Seni ne kadar avutur bilmiyorum ama tecavüz edildiklerini ya da işkence gördüklerini gösteren tek belirti yok." Francis matarasından bir yudum almak için sustu. Önce Fawkes'a ikram etti fakat o başıyla geri çevirdi. "Al bir yudum Patrick. Viski bu."</p>

    <p>Fawkes yine reddetti.</p>

    <p>"Jenny radyoyla büromu aramış. Korku içinde, Pat'ın vurulduğunu, kamuflaj giysileri içinde bir sürü adamın çiftliğe saldırdığını haber vermiş. Ana kız iyi çarpışmışlar. Arka bahçede, dört ayrı kan lekesi bulduk. İşte verandayı da gömüyorsun, tümüyle kana bulanmış. Jenny'nin son sözleri, Aman Tanrım! Konutlardaki çocukları vuruyorlar,' olmuş. Hemen toplandık ve helikopterlerin bütün hızıyla buraya vardık. Tam on üç dakikamızı almıştı bu. Geldiğimizde her yer alevler içindeydi ve baskıncılar yok olmuştu. İki birlikle bir helikopter, çalılarda onları arıyor şimdi."</p>

    <p>Fawkes konutların önünde iki büklüm hareketsiz yatan şekillere bakarak, "Adamlarım," diye mırıldandı. "Onları akbabalara bırakamayız."</p>

    <p>"Komşun Brian Vogel işçileriyle gelip onları gömecek. Neredeyse burada olurlar. O zamana kadar adamlarım kuşları kovalar, üzülme."</p>

    <p>Fawkes verandanın basamaklarını çıkarken düşler içinde kaybolmuş gibiydi. Felâketin büyüklüğünü henüz sindirememişti. Üçünü de her an karşısında görecekmiş gibi oluyordu. Pembroke'a gitmek üzere ayrılırken neşeyle el sallamaları gözünün önünde canlanıyordu.</p>

    <p>Veranda pıhtılaşmış kana boyanmıştı. Küçük birikintiler halinde kan izleri basamaklardan bahçeye doğru iniyor, orada kesiliyordu. Fawkes, ev ateşe verilmeden önce üç ya da dört cesedin evden dışarı sürüklendiğini tahmin etti. Öğlen güneşi altında kan iyicene katılaşarak kabuk gibi olmuştu. Sinekler bulutlar halinde oradan oraya koşuyordu.</p>

    <p>Fawkes sırtını pencere kafesine dayadı ve yavaş yavaş kontrol edemediği bir ürperme içine girdiğini farketti. Bir zamanlar ailesi için yapmış olduğu bu evden geriye sadece kararmış, biçimsiz bir yığın kalmıştı. Evi çevreleyen çiçeklerle süslü bahçeyse hemen hemen hiç dokunulmamış gibiydi. Evini gözünün önüne getirebilmek için daha şimdiden belleğini zorlaması gerekiyordu. Basamakların üstüne çöküp elleriyle yüzünü kapadı.</p>

    <p>Jandarma şefi Francis yarım saat sonra yanına gelip de omzuna hafifçe dokunduğu zaman Fawkes hâlâ orada oturuyordu.</p>

    <p>"Gel Patrick, seni bize götüreyim. Burada kalmanın hiçbir yararı yok."</p>

    <p>Francis hiç direnmeden gelen Fawkes'u arabaya götürdü ve içeri yerleştirdi.</p>

    <p>Araç giriş kapısından çıkıp giderken Fawkes gözlerini dikmiş ileriye bakıyordu, dönüp bir kez bile geriye bakmadı. Bir daha asla çiftliğine ayak basmayacağını biliyordu.</p>
  </div>
</body>
</html>
