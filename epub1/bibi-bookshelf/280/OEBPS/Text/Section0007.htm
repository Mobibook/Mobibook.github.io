<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2 style="text-align: start; text-indent: 0px;">6</h2>

    <p>Loren akşam yemeği bulaşığını kaldırdıktan sonra, verandaya iki büyük bardak dumanı tüten kahve getirdi. Pitt ayaklarını uzatmış bir koltukta oturuyordu. Eylül gecesinin serinliğine karşın, kısa kollu bir süveter giymişti.</p>

    <p>Loren, "Kahve ister misin?" diye sordu.</p>

    <p>Sanki trans içindeymiş gibi dönüp kadına baktı. "Ne?" Sonra, "Özür dilerim, geldiğini duymadım," diye mırıldandı.</p>

    <p>Kadın menekşe gözleriyle onu inceledi. Birden nereden aklına geldiyse, "Sen büyülenmiş gibisin," dedi.</p>

    <p>Pitt, "Acaba, sapıtıyor muyum?" diyerek hafifçe güldü. "Kafamın içinde devamlı uçak kalıntıları görmeye başladım."</p>

    <p>Loren kahve bardağını ona iletip sıcaklığını içine çeker gibi elindekini sımsıkı kavradı. "Babamın şu saçma hurdaları... Buraya geldiğinden beri aklına başka şey girmiyor. Bana sorarsan, bu işi gereğinden çok fazla önemsiyorsun."</p>

    <p>"Ben de bir anlam veremiyorum." Susup kahvesinden bir yudum aldı. "İstersen buna Pitt'in laneti de. Akla yatkın bir çözüm buluncaya dek sorunları bir yana atamam." Kadına dönüp, "Sana tuhaf mı geliyor," diye sordu.</p>

    <p>"Herhalde bazı insanlar, bilinmeyen şeylere cevap bulmak zorunda kalıyorlar."</p>

    <p>Sonra Pitt kendini inceler gibi sürdürdü. "Bir şey hakkında güçlü sezgiler duymam ilk kez olmuyor."</p>

    <p>"Hep doğru çıkar mı?"</p>

    <p>Omuz silkip güldü. "Doğrusunu istersen, başarı oranım beşte bir filan."</p>

    <p>"Ya babamın bulduğu parçalar, yakınlarda düşen bir uçaktan değilse? O zaman ne yaparsın?"</p>

    <p>"O zaman her şeyi unutup günün gerçekçi dünyasına dönerim."</p>

    <p>İkisine de bir durgunluk geldi. Loren yaklaşıp Pitt'in kucağına çöktü. Dağlardan gelen serin esintiyle ürpererek sanki vücut ısısını içine çekmek istercesine adama sokuldu. "Washington'a dönmemize daha on iki saatimiz var. Birlikte geçireceğimiz son gece bozulsun istemiyorum. Lütfen içeri girip yatalım."</p>

    <p>Pitt gülüp kadının gözlerini hafifçe öptü. Ağırlığını iki kolunda dengeleyerek hiç zorlanmadan onu bir bebek gibi taşıyarak ayağa kalkıp kulübenin içine götürdü. Birlikte dönmeyeceklerini, burada kalıp araştırmayı sürdüreceğini, sonra söylerim, diye düşündü yerinde bir kararla.</p>
  </div>
</body>
</html>
