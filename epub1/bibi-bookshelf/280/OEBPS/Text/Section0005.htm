<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>4</h2>

    <p>Hava Taşıma Bölge Müdürlüğü bakım denetçisi Harvey Dolan, gözlüğünü ışığa doğru tuttu, camların üzerinde toz bulamayınca, yeniden piramit gibi duran burnunun üstüne taktı. "Dağlarda bulduğunuzu söylemiştiniz, değil mi?"</p>

    <p>Pitt, "Sanwatch Dağında, Leadville'in otuz mil kadar kuzeybatısında," diye cevapladı. Burun tekerlekleriyle oksijen tankını götüren taşıma aracının gürültüsü, Pitt'i bağırmak zorunda bırakmıştı.</p>

    <p>Dolan, "Bir şey çıkarmak zor," dedi.</p>

    <p>"Uzman gözüyle bir tahmin yapsanız."</p>

    <p>Dolan omzunu silkti. "Sokakta kaybolmuş bir çocuk bulan bir polis memuru düşünün. Polis bunun bir oğlan çocuğu olduğunu, iki kolu ve iki bacağı bulunduğunu, yaklaşık iki yaşında olduğunu görebilir. Giysilerinin, ayakkabılarının hangi mağazalardan alınmış olduğunu da bulur.. Çocuk adının Joey olduğunu söylüyor, ama soyadını, adresini ya da telefon numarasını bilmiyor. İşte Mr. Pitt, bu polis memuruyla aynı durumda sayılırız."</p>

    <p>Pitt, "Verdiğiniz örneği, elimizdeki bulguları da katarak açıklar mısınız?" diye sordu.</p>

    <p>Dolan, "Bakın şimdi," dedi profesyonel bir ifadeyle. Göğüs cebinden çıkardığı bir tükenmez kalemi, işaret değneği gibi kullanıyordu. "Elimizde, bir uçağın ön iniş takımı var. Bu uçağın ağırlığı 35 40 ton olabilir. Pervaneli bir uçak olması gerekir, çünkü lastikler, yüksek hızlı jet inişlerine dayanacak yapıda değil. Ayrıca dikme modeli de, 1950'lerden beri yapılmayan tiplerden. Demek ki, uçak 30 45 yaşları arasında. Lastikler Goodyear, tekerlekler Chicago'daki Rantoul Motor'dan. Ama elimizdekilerle uçağın kime ait olduğunu çıkarmak olanaksız."</p>

    <p>Pitt, "Demek ki, başka bir şey çıkarmak olanaksız," diye sordu.</p>

    <p>Dolan, "Çabuk havlu attınız," dedi. "Dikmenin üstünde rahatlıkla okunabilen seri numarası var. Eğer bu biçimde bir burun tekerlek donanımının ne tip bir uçak için geliştirildiğini saptayabilirsek, o zaman yapılacak iş sadece dikme numarasından, bu uçakları üreten fabrikayı bulmaya kalıyor."</p>

    <p>"Kolay bir şeymiş gibi anlatıyorsunuz."</p>

    <p>"Başka parça var mı?"</p>

    <p>"Sadece bunlar."</p>

    <p>"Buraya getirmek nereden aklınıza geldi?"</p>

    <p>"Böyle bir bulmacayı ancak Federal Havacılık çözebilir diye düşündüm."</p>

    <p>Dolan gülerek, "Başımıza iş açmak için, •ha?" dedi.</p>

    <p>Pitt de, "Kötü bir niyetim yoktu," diye güldü.</p>

    <p>Dolan, "Aslında fazla bir ipucu yok," dedi. "Ama hiç belli olmaz, bakarsın şansımız döner." Beton zemin üzerinde kırmızı çizgilerle belirlenmiş bir noktayı göstererek işaret verdi. Yükleyiciyi kullanan adam anladığını göstermek için başını salladı ve yükleyicinin parçaları tutan kollarını yere kadar indirip geri çekildi. Sonra doksan derece dönerek hangarın başka bir köşesine doğru hareket etti.</p>

    <p>Dolan yerdeki oksijen tankını kaldırıp eski bir Yunan vazosunu inceler gibi evire çevire baktı, sonra yerine koydu. "Bundan hiç bir şey öğrenenleyiz," dedi kesinlikle. "Bu tanklar standarttır. Yirmi değişik tip uçak için hâlâ yapılıyor."</p>

    <p>Dolan işe ısınmaya başlamıştı. Dizleri üstüne eğilip burun donanımını karış karış inceledi. Bir ara parçayı değişik bir konuma geçirmek için Pitt'den yardım istedi. Beş dakika boyunca tek söz söylememişti.</p>

    <p>Sonunda Pitt sessizliği bozdu. "Bir şeyler görebiliyor musun?"</p>

    <p>Dolan ayağa kalktı. "Birçok şey var. Ama ne yazık ki, aradığımız cevap yok."</p>

    <p>Pitt, "Yaban kazı izlemeye benziyor bu iş," dedi. "Sizi bunca zahmete soktuğum için huzursuz oluyorum."</p>

    <p>Dolan, "Zahmet mi?" dedi. "Devlet bana bunun için maaş veriyor. Akıbetleri bilinmeyen bir sürü kayıp uçak dosyası var burada. Bu dosyaları kapatabilmek için elimize bir fırsat geçti mi, balıklama dalarız."</p>

    <p>"Uçağın modelini nasıl öğrenebiliriz?"</p>

    <p>"Aslında mühendislik bölümünden araştırma teknisyenlerini çağırmam gerekir. Ama daha kestirme bir yol denemeyi düşünüyorum. Birleşik Havayollarında Phil Devine adında bir bakım şefi vardır. Uçaklar konusunda bu adam canlı bir ansiklopedi gibidir. Bir bakışta ne olduğunu söyleyebilir."</p>

    <p>Pitt, "O kadar iyi midir?" diye sordu. Dolan, "İnan bana," dedi bilgiç bir gülümsemeyle. "O kadar iyidir."</p>

    <p>"Fotoğrafçı olamazdın. Işıklandırman çok kötü."</p>

    <p>Dolan'ın çektiği burun donanımı resimlerini incelerken, Phil Devine'ın ağzından filtresiz bir sigara sallanıyordu. Devine hafif göbekli, sızlanır gibi konuşan bir adamdı.</p>

    <p>Dolan, "Buraya sanat eleştirisi için gelmedim," dedi. "Bu donanımın yapısını çıkarabilir misin, çıkaramaz mısın?"</p>

    <p>"Zar zor tanır gibi oluyorum, eski bir B-29'a ait olabilir."</p>

    <p>"Bu kadarı yeterli değil."</p>

    <p>"Bir kaç tane bulanık resimden daha ne söylememi bekliyorsun? Kesin kimliğini mi çıkarayım?"</p>

    <p>Dolan, "Evet, onun gibi bir şey umuyordum," dedi.</p>

    <p>Pitt bir kavgaya tanık olmaya hazırlanırken, Devine gözlerindeki endişeyi farketti.</p>

    <p>"Endişe etmeyin, Mr. Pitt," diyerek güldü. "Harvey ile aramızda bir kural vardır: İş saatlerinde birbirimize canavar kesiliriz. Ama saat beş oldu mu, bütün hırtlığı bir yana atıp gider, birlikte bira içeriz."</p>

    <p>Dolan, "Parası genellikle benden çıkmak koşuluyla," dedi kuru bir sesle.</p>

    <p>Devine, "Siz devlet memurları bizden çok kazanıyorsunuz, ama" diyerek saldırıyı geri püskürttü .</p>

    <p>Pitt, "Şu burun tekerlekleri için..." dedi yavaşça.</p>

    <p>"Haa, evet, sanırım bir şeyler çıkarabilirim." Devine masasından kalkarak baştan aşağı siyah vinil kaplı kitaplarla dolu bir dolap açtı. "Çok eski bakım kitaplarıdır," diye açıkladı. "Serbest havacılık piyasasında bunları karıştıran tek kaçık benim herhalde." Hiç duraksamadan, yığının altına gömülü bir tanesini çıkarıp sayfalarını karıştırmaya başladı. Bir dakika sonra aradığını bularak kitabı masanın karşısına koydu. "Buna benziyor muydu?"</p>

    <p>Pitt ve Dolan eğilip burun donanımını gösteren çizimi incelediler. Dolan parmağıyla sayfanın üstüne vurarak, "Jantlar, öbür aksam, boyutlar... tümüyle aynı," dedi.</p>

    <p>Pitt, "Ne uçağı bu?" diye sordu.</p>

    <p>Devine, "Boeing Stratocruiser," diye yanıtladı. "B 29 diye tahmin ettiğim zaman çok yanılmamışım. Stratocruiser o bombardıman uçakları modeli üzerine geliştirilmişti. Hava Kuvvetlerindeyse C-97 modeline değiştirildi."</p>

    <p>Pitt kitabı kendine doğru çevirdi ve aracın havadayken çekilmiş resmine baktı. Tuhaf biçimli bir uçaktı; iki katlı gövdesiyle çift karınlı bir balinaya benziyordu. "Çocukken bunlardan gördüğümü anımsıyorum. Pan Amerikan kullanırdı," dedi.</p>

    <p>Devine, "Birleşik Havayolları da kullanmıştı," diye ekledi. "Hawai seferlerinde çalışırdı. Çok iyi uçaktı."</p>

    <p>Pitt, Dolan'a dönerek, "Şimdi ne yapacağız?" diye sordu.</p>

    <p>"Şimdi dikme üstündeki seri numarasını Seattle'da Boeing'e gönderip benzerlerine uyup uymadığını soracağım. Ayrıca Washington'daki Ulusal Taşımacılık Güvenlik Kuruluna telefon edip kayıtlarında Amerika kıtasal sınırları içinde kaybolmuş ticari bir Stratocruiser var mı, onu öğreneceğim."</p>

    <p>"Eğer varsa?"</p>

    <p>Dolan, "O zaman, bizim kurum resmi bir araştırma başlatır," dedi. "Ondan sonra da ne olur göreceğiz."</p>
  </div>
</body>
</html>
