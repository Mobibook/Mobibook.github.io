<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>55</h2>

    <p>Molly Bender'i yarıp geçtikten sonra Iowa'nın aldığı tüm hasar, pruva boyasındaki birkaç sıyrıktan fazla olmamıştı. Çarpma sırasında Fawkes en küçük bir sarsıntı duymadı. Dümeni iskele yönünde biraz kırmış olsa kazayı önleyebilirdi, fakat o zaman da muhribi nehirin sığ yerine çevirmiş olur, karaya oturturdu.</p>

    <p>Nehir yatağıyla Iowa'nın altı arasında kalan her santimetrenin büyük önemi vardı. İşe yaramayacak çelik bölmelerin aylar süren başlatılmasından sonra, savaş zamanlarında on üç metre derinliği olan muhrip, ancak yedi metreye yükseltilebilmişti. Bu da Fawkes'a jilet kadar ince bir boşluk bırakıyordu. Daha şimdiden, Iowa'nın büyük uskurları yerdeki çamuru kaldırıp arkasında millerce uzanan kirli bir iz bırakıyordu.</p>

    <p>Fawkes'un nehir üzerinde yaptığı gece gezileri, adım adım her yeri taramış olması, kanal şamandıralarını iyice belirlemesi şimdi ödülleniyordu. Soğuk yağmur örtüsüne karşın St. Clements Adası açığındaki kanal ortası şamandıralarını farketti. Birkaç dakika sonraysa adadan gelen çan sesleri üzerine eski bir dostun çağırışını duymuş gibi oldu. Terleyen ellerini birer birer koluna sildi. Nehrin en zorlu yerine geliyorlardı.</p>

    <p>Demir aldıklarından bu yana Fawkes'u en çok düşündüren şey, Kettle Bottom sığlık yeriydi. Burada nehirin altı mil kadar bir kesimi oldukça sığ kumsallarla örülmüştü, Iowa'nın omurgası buralarda takılacak olursa, hedeflerine hiç varamayabilirlerdi.</p>

    <p>Bir elini dümenden çekip yanda duran mikrofonu aldı. "Sürekli olarak derinlik bildirilmesini istiyorum."</p>

    <p>"Anlaşıldı, kaptan," dedi hoparlörden gelen ses.</p>

    <p>Üç kat aşağıda Fawkes'un karaderili tayfalarından iki kişi sırayla derinlik ölçerinin başına geçip bilgi veriyorlardı. "Sekiz buçuk... sekiz... yedi buçuk."</p>

    <p>Kattle Bottom sığlığı yavaş yavaş kendini gösteriyordu. Fawkes'un elleri dümen parmaklıklarına tutkal gibi kenetlenmişti.</p>

    <p>Makine bölmesinde Emma, koca gemiyi çalıştırmakta olan bir avuç tayfaya yardım eder gibi yapıyordu. En azından beş katı sayıda insanın yapacağı görevleri üstlenmişler, kan ter içinde çalışıyorlardı. İki motorun çıkarılması işi biraz olsun hafifletmişti fakat yine de yapacakları çok şey kalıyordu. Özellikle görevlerinin hem makinistlik, hem de zamanı geldiğinde topçuluk olduğunu düşündükleri zaman işlerinin ne denli zor olduğunu anlıyorlardı.</p>

    <p>Bedensel işlerden pek hoşlanmayan Emma, elinde galonluk su testileriyle işe yaramaya çalışıyordu. Cehennem sıcağında hiç kimse daha önce görmedikleri bu yüze dikkat etmiyordu. Fışkırırcasına boşalan terlerini karşılayacak su için ancak teşekkür edebilirlerdi.</p>

    <p>Çelik bölmenin diğer bölümlerinde ne olduğunu, içinde bulundukları geminin nereye gittiğini bilmeden körü körüne çalışıyorlardı. Fawkes'un onlara tüm söylediği, eski motorların açılması için bir iki turlayıp büyük toplarla birkaç atış yapacaklarıydı. Körfezden çıkıp Atlantik'e doğru açıldıklarını sanıyorlardı. İşte bu nedenle gemi birden sarsılıp ayaklarının altındaki tekne çatırdamaya başlayınca büyük bir şaşkınlık içinde kaldılar. Iowa bir kumsala toslamıştı. Çamurun etkisiyle hızı büyük ölçüde azalmıştı fakat hâlâ yol alabiliyordu. Köprünün üstünden, 'Tam yol ileri,' emri geldi. İki dev şaft güçlü devirlerini artırıp motorlar 106.000 beygir gücünü işe koydular.</p>

    <p>Makine bölümündeki adamların yüzleri anlamsız bir şaşkınlık içindeydi. Derin sularda olduklarını sanıyorlardı.</p>

    <p>Başçarkçı Charles Shaba köprüye bağırdı "Kaptan, karaya mı oturduk."</p>

    <p>"Evet delikanlı, haritada gösterilmeyen bir engele bindirdik." Fawkes'in sesi gürleyerek gelmişti. "Aşıp geçene kadar tam yol ileri!"</p>

    <p>Shaba, Fawkes kadar iyimser değildi. Gemi zorlukla duruyor gibiydi. Ayaklarının altındaki zemin sarsılırken, motorlar yerlerinden kopacak sandı. Sonra sarsılmanın biraz yavaşladığını ve sanki yeni sulara girmiş gibi düzeldiğini farketti. Bir dakika sonra Fawkes köprüden bağırdı. "Adamlarına söyle, yeniden derin sulardayız."</p>

    <p>Adam yüzlerinde rahatlamış gülücüklerle yeniden işlerinin başına döndüler. İçlerinden biri bir şarkıya başladı. Az sonra hepsi birden ona katılıp, motorların homurtusunu korolarıyla bastırdılar.</p>

    <p>Emma onlara katılmadı, Iowa'nın gerçek amacını yalnız o biliyordu. Birkaç saat sonra çevresindeki insanların hepsi ölmüş olacaktı, Iowa'nın altı çamura saplanmış olarak kalsaydı hepsi kurtulabilirlerdi. Ama öyle olmayacaktı.</p>

    <p>Fawkes şanslıymış, diye düşündü. Bayağı şanslı. Ama buraya kadar.</p>

    <p>&nbsp;</p>
  </div>
</body>
</html>
