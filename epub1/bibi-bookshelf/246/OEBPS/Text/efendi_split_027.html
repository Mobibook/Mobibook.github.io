<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>efendi.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik" id="calibre_toc_25"><br class="chapter" />
  <br class="chapter" />
  24. Bölüm<br class="chapter" />
  &nbsp;<br class="chapter" />
  <span class="h1baslik">Uçakları Beklerken</span><br class="chapter" />
  <br class="chapter" /></h1>

  <p class="normal">Sarılı adam yanı başındaydı. Geldiğini fark etmemişti bile. Havaalanının yakınındaki mahallelerin yürüyüşe geçtiklerini söylüyordu. "Bu kadar hızlı olacağını tahmin etmemiştim," dedi. "Bir mucize yarattılar. Elimizden geldiğince onlara yardımcı olmalıyız."</p>

  <p class="normal">Graham dalgın gözlerle baktı adama. "Evet," dedi. "Bu iyi haber." Gelen mesaj onu da heyecanlandırmıştı. "Bu mahallelerin halkını takdir ettiğimi söyleyin onlara. Bravo!"</p>

  <p class="normal">Helen Wotton'a döndü. Yüzünde, kafasındaki çelişkili düşünceleri yansıtan bir ifade vardı. "Havaalanlarını ele geçirmeliyiz," dedi. "Aksi halde siyahî polislerin gelişini engellememiz mümkün değil. Ne pahasına olursa olsun bunu yapmamız gerekiyor."</p>

  <p class="normal">Dilinden dökülenler bunlar olsa da, aklından geçenler başkaydı. Kızın gözlerinde şaşırtıcı bir şeyler görmüştü. Bir şeyler söylemek istiyordu. Belki de onun yürüyüşçülere liderlik etmesini istiyordu. Belki de gerçekten böyle yapması gerekliydi. Bir çırpıda kafasından geçenleri söyleyiverdi. Sarılı adama hitap ediyor olsa da, aslında kızla konuşuyordu. "Burada bir şey yaptığım yok. Gidip orada insanların yanında olmak istiyorum," dedi.</p>

  <p class="normal">"Bu imkansız," diyerek karşı çıktı sarılı adam. "Bu bir mahalle savaşı. Sizin burada kalmanız gerekiyor."</p>

  <p class="normal">Konuyla ilgili ayrıntılı bir açıklama yaptı. Graham bekleme odasına gitti. Sarılı adam düşüncelerini çok kararlı bir şekilde savunmuştu. "Sizin nerede olduğunuzu bilmeliyiz," dedi. "Her an sizin karar almanızı gerektiren bir kriz durumu ortaya çıkabilir. Bu durumda yanımızda olmanız hayati önem taşıyacaktır."</p>

  <p class="normal">Mahalle sakinlerinin savaşı, hayal ettiğinden çok farklı şartlarda yapılıyordu. Görkemli bir meydan savaşı değildi bu. Ortam epeyce sessizdi. Evet, savaşçılar tüm diğer savaşlarda olduğu gibi birbirlerine karşı öfkeliydiler. Ama bu savaş, kimsenin çarpışma seslerini duyamadığı, savaşan askerlerin fazla ortalarda gözükmediği bir savaştı. Roehampton'un altındaki bölgede olup bitiyordu her şey. Son derece garip ve emsalsiz bir karşılaşmaydı. Adeta yüz bin küçük muharebenin toplamından oluşan bir savaş... Kanallarda ve şehir yollarında mücadele ediyordu insanlar. Elektrikle aydınlatılan yapay bir gökyüzünün altında vuruşuyorlardı.</p>

  <p class="normal">Bu savaşın bir tarafında hiçbir askeri eğitim almamış, alelade halk yığınları vardı. Onları alkışlar, tezahürat ve coşku yönetiyordu. Bu insanlar akla aykırı bir çalışma düzeni tarafından uyuşturulmuş, iki yüz yıllık kölelik geleneğini eliyle pısırıklaştırılmışlardı. Diğer tarafta ise şehvet düşkünlüğü ve şımarıklık içerisinde ahlaki değerlerini yitirmiş başka yığınlar vardı. Her iki tarafın da sahip olduğu yegane silah, küçük yeşil tüfeklerdi. Bu silahın üretimi ve geniş kitlelere dağıtılması, Ostrog'un konsey karşısındaki zaferini garantilemişti. Daha önce pek az insan tarafından kullanılmıştı. Pek çokları bunları ilk kez eline alıyordu. Silah taşıyanların önemli bir bölümünün ise cephanesi yoktu. Savaş tarihinde bu kadar garip bir savaşa daha önce hiç rastlanılmamıştı. Amatörlerin savaşıydı bu. Silahlı isyancılar, başka silahlı isyancılarla savaşıyordu. Sloganların ve bir şarkının sözlerine yansıyan coşkunun harekete geçirdiği isyancılar...</p>

  <p class="normal">Büyük kalabalıklar yollara doğru ilerlediler. Hedeflerinde çalışmayan asansörler, kana bulanmış geçitler, dumanlı salonlar ve dehlizler vardı. Savaş sanatının en eski sırlarını yeniden keşfedeceklerdi. Çatılarda birkaç keskin nişancı vardı. Sağda solda irili ufaklı insan toplulukları görülüyordu. Genel olarak berrak ve dingin bir gündü. Anlaşılan Ostrog'un elinde bombalar yoktu. Uçaklar savaşın ilk aşamalarında hiçbir rol oynamamıştı. Gökyüzü pırıl pırıl ve bulutsuzdu. Gökyüzü sanki kendisini uçakların gelişi için hazırlıyordu.</p>

  <p class="normal">Arada sırada haberler geliyordu. Uçaklar yaklaşıyordu. Şu meşhur İspanyol şehrini geride bırakmışlardı. Fransa'yı geçmek üzereydiler. Graham'ın bütün çabasına rağmen Ostrog'un şehirde sakladığı düşünülen yeni silahlar henüz bulunamamıştı. Havaalanlarının yakınındaki savaşın sonucu ile ilgili de bir rapor ulaşmamıştı ellerine. İşçi topluluklarının grup grup bir araya geldiği anlatılıyordu. Yürüyüşe geçmişlerdi. Daha sonra savaşın sürüp gittiği labirentlere dalmışlardı. O aşamadan sonra herhangi bir bilgi alınamamıştı. Kim bilir neler oluyordu orada? Son derece meşgul olan bölgesel liderlerin de bu konuda herhangi bir bilgisi yoktu. Açılıp kapanan kapılara, hızlı habercilere, çalıp duran zillere, kayıt cihazının aralıksız çalışmasına rağmen Graham kendisini tecrit edilmiş hissediyordu. Şaşırtıcı derecede pasif ve işe yaramaz olduğu duygusuna kapılmıştı.</p>

  <p class="normal">O anda hissettiği yalıtılmışlık duygusu, uyandığından beri başına gelen şeylerin içerisinde belki de en garip olanıydı. Bazen rüyasında hareket edemez ya insan... Eli kolu bağlı kalır, sesi çıkmaz. Onun durumu da böyleydi şimdi. Büyük bir karmaşayı geride bırakmıştı. Ostrog'la arasında büyük bir savaş yaşanmıştı. Ve şimdi bu küçük odanın içerisindeydi. Hapsedilmişti. Ne garip bir yerdi burası. Sessizliği, çalıp duran zilleri ve kırık aynası ile alabildiğine tuhaftı...</p>

  <p class="normal">Graham ve Helen odada yalnız kaldılar. Kendileriyle dışarıdaki benzersiz fırtına arasına kesin sınırlar çizmişlerdi. Sadece birbirlerinin farkındaydılar. Sadece birbirleri ile ilgileniyorlardı. Derken kapı yeniden açıldı. Bir haberci geldi. Sanki aydınlık ve huzur dolu bir evin aniden penceresi açılmış, dışarının soğuğu içeriye girmişti. Evdekilerin tadı tuzu kaçtı. Savaşın bütün gerginliği, odadakileri yeniden sarıp sarmaladı. Bağımsız bireyler olmaktan çıkıverdiler. Tek gerçek varlık sebepleri önlerinde duran savaştı.</p>

  <p class="normal">Büyük bir ihtilal yaşanıyor ve bu insanların bireysel varlıkları anlamsızlaşıyordu. Şehrin savunması, harekete geçmekte oldukça geç kalmıştı. Buna karşılık dünyanın bir ucundan kalkan uçaklar kanlarına susamış bir şekilde üzerlerine geliyordu.</p>

  <p class="normal">Dışarıda ani bir hareketlilik oldu. Bağırışlar geliyordu. Kız hiçbir şey söylemeden ayağa kalktı. Endişeliydi.</p>

  <p class="normal">"Zafer," diye bağırdı birisi. Evet, yanlış duymamıştı. Zaferden bahsediyorlardı.</p>

  <p class="normal">Sarılı adam ortaya çıktı. Heyecandan üstü başı darmadağın olmuştu. "Kazandık," diye bağırdı. "Zafer bizim! Halk kazanıyor. Ostrog'un adamları dağılıyorlar."</p>

  <p class="normal">Kız ayağa kalktı. "Zafer mi?"</p>

  <p class="normal">"Ne demek istiyorsun?" dedi Graham. "Ne demek istiyorsun söyle bana."</p>

  <p class="normal">"Onları Norwood'un aşağı geçitlerine kadar sürükledik. Streahtam yanıyor. Roehampton tamamen bizim elimizde. Oraya inen uçağı ele geçirdik."</p>

  <p class="normal">Tiz bir zil sesi geldi. Heyecan içerisindeki kır saçlı bir adam, bölgesel liderlerin odasından çıktı. "Artık bitti," diye bağırdı.</p>

  <p class="normal">"Roehampton'u ele geçirmemiz ne anlama geliyor? Uçaklar daha önce Boulogne'de görülmüştü."</p>

  <p class="normal">Sarılı adam hızlı bir hesap yaptı."Onların ulaşmasına yarım saat var."</p>

  <p class="normal">"Hâlâ üç havaalanı onların kontrolünde," dedi yaşlı adam.</p>

  <p class="normal">"Peki şu silahlar ne oldu, bulabildiniz mi?" diye bağırdı Graham.</p>

  <p class="normal">"Yarım saat içerisinde kullanıma hazır hale getirmemiz mümkün değil."</p>

  <p class="normal">"Yani buldunuz silahları."</p>

  <p class="normal">"Çok geç," dedi yaşlı adam.</p>

  <p class="normal">"Uçakları bir saat kadar oyalayabilseydik o zaman belki..." dedi sarılı adam.</p>

  <p class="normal">"Onları hiçbir şey durduramaz," diye karşı çıktı yaşlı adam. "Sadece birinci filoda yüze yakın uçakları var."</p>

  <p class="normal">"Diyelim ki onları bir saat boyunca oyalamayı başardık. Bu bize ne kazandıracak?" diye sordu Graham.</p>

  <p class="normal">"Çok şey," dedi bölgesel lider. "Silahları bulduk. Bu süre içerisinde kullanıma hazır hale getirebiliriz. Eğer onları biraz oyalayabilirsek..."</p>

  <p class="normal">"Hazırlık tam olarak ne kadar sürer?" diye sordu Graham.</p>

  <p class="normal">"Kesin olarak bir saat."</p>

  <p class="normal">"Çok geç," diye bağırdı yaşlı bölge lideri. "Artık çok geç."</p>

  <p class="normal">"Çok mu geç?" dedi Graham. "Daha bir saatimiz var."</p>

  <p class="normal">Aklına bir fikir gelmişti. Sakin bir tonda konuşmasına rağmen, renginin solduğu fark edilebiliyordu. "Bir şansımız daha var. Elimizde bir uçak olduğunu söyledin değil mi?"</p>

  <p class="normal">"Roehampton havaalanında efendim."</p>

  <p class="normal">"Hasarlı mı?"</p>

  <p class="normal">"Hayır. Şu anda nakliye aracında bekletiliyor. Kolaylıkla uçurulabilir. Sadece bir pilota ihtiyaç var."</p>

  <p class="normal">Graham önce odadaki adamlara, sonra Helen'e baktı. Bir süre sessiz kaldıktan sonra lafa girdi. "Bizim pilotumuz yok mu?"</p>

  <p class="normal">"Maalesef yok."</p>

  <p class="normal">Helen'e döndü. Kararını vermişti. "Öyleyse bu işi ben yapacağım."</p>

  <p class="normal">"Ne?"</p>

  <p class="normal">"Uçağı ben kaldıracağım."</p>

  <p class="normal">"Ne demek istiyorsunuz?"</p>

  <p class="normal">"Ben pilotum. Demek ki o sefahat günleri tamamen boşa değilmiş."</p>

  <p class="normal">Sarılı, yaşlı adama döndü. "Onlara uçağı kalkışa hazır hale getirmelerini söyle."</p>

  <p class="normal">"Ne yapmak istiyorsunuz?" diye bağırdı Helen.</p>

  <p class="normal">"Bu uçak. Bu bizim son şansımız..."</p>

  <p class="normal">"Yoksa siz..."</p>

  <p class="normal">"Evet savaşacağım. Düşmanlarımla havada çarpışacağım. Daha önce de düşünmüştüm bunu. Büyük uçaklar hantal olur. Azimli bir insan..."</p>

  <p class="normal">"Ama bu uçak daha önce hiç denenmedi," dedi sarılı adam.</p>

  <p class="normal">"Buna gerek yok. İşte şimdi deneyeceğiz. Benim mesajımı oradaki görevlilere ilet. Uçağı gerekli şekilde hazırlasınlar. Nihayet yapacak bir iş buldum kendime. Neden burada olduğumu şimdi çok daha iyi anlıyorum."</p>

  <p class="normal">Yaşlı adam ve sarılı adam, kendi aralarında bir şeyler konuştular. Daha sonra anlaşmış olacaklar ki ihtiyar aceleyle dışarı çıktı.</p>

  <p class="normal">Helen, Graham'a doğru bir adım attı. Yüzü bembeyazdı. "Ama Efendim, nasıl bunu düşünebilirsiniz. Öldürülebilirsiniz!"</p>

  <p class="normal">"Belki de. Birisinin bunu yapması gerekiyor. Benden başka uçak kullanmayı bilen de olmadığına göre?"</p>

  <p class="normal">"Ölebilirsiniz," diye tekrarladı Helen.</p>

  <p class="normal">"Ben sözümü söyledim. Anlamıyor musun? Belki bu sayede Londra'yı kurtarabiliriz."</p>

  <p class="normal">Durdu. Daha fazla söyleyecek bir şey bulamıyordu. Birbirlerini izleyerek bir süre sessiz kaldılar.</p>

  <p class="normal">Her ikisi de Graham'ın gitmesi gerektiğini biliyordu. Bu noktadan sonra geri dönüş yoktu. Bir kere bu cesur sözler çıkmıştı ağızdan. Gereğinin yapılması gerekiyordu.</p>

  <p class="normal">Kızın gözleri yaşlarla doldu. Graham'a yaklaştı. Yaptığı her şey yüreğinden kopup geliyordu. Graham'ın ellerini tuttu ve öptü onları.</p>

  <p class="normal">"Demek her şeyin nedeni buydu..."</p>

  <p class="normal">Graham acemice sarıldı kıza. Başı göğsüne yaslanmıştı. Saçlarından öptü. Sonra onu kendinden uzaklaştırdı. Sarılı adama döndü.</p>

  <p class="normal">Konuşmakta zorlanıyordu. Gerekli emri bir el işaretiyle verdi: "İleri."</p>
</body>
</html>
