<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block">Adam, kaşları çatık bir biçimde dudak büktü. </p>
	<p class="block">–Elbette! Çok şanslıyım! Bu açıdan bakarsan, bir kırkayaklı böcek olup kırk bacağımı birden kırmadığıma da sevinmem gerekiyor! Pollyanna kıkır kıkır güldü: </p>
	<p class="block">–Şimdiye kadar bu kadar hoş bir şey duymamıştım. Kırkayağın ne olduğunu biliyorum. Onların bir sürü ayağı vardır. Gerçekten memnun olabilirsiniz.</p>
	<p class="block">Adam, </p>
	<p class="block">–Ha, tabii diye sözünü kesti. Yine sesinde o eski acılık vardı. </p>
	<p class="block">–Diğer şeyler için de memnun olmalıyım herhalde. Hastabakıcı, doktor ve mutfaktaki Allah ın cezası kadın için de sevinmeliyim! </p>
	<p class="block">–Tabii efendim. Eğer onlar olmasaydı ne kadar kötü olacağını bir düşünün! Adam sert bir ifadeyle: </p>
	<p class="block">–Ne? Düşüneyim mi? diye sordu.</p>
	<p class="block"> </p>
	<p class="block">–Bu şekilde hasta yatarken, bir de onlar olmasaydı durumumuz ne feci olurdu? Adam, </p>
	<p class="block">–Bütün sorunun temelinde de zaten bu yatıyor ya! diye söylendi. </p>
	<p class="block">–Çünkü burada böyle sırtüstü yatıp duruyorum. Buna bir de sevinmemi söylüyorsun. Budala bir kadın bütün evi altüst edip </p>
	<p class="block">–Evi idare etmekten bahsediyor, bir adam da ona yardımcı olup bunu </p>
	<p class="block">–hastabakıcılık, doktor yardımcılığı diye adlandırıyor. Bu arada ikisini de bu işe özendiren bir doktor var. Hepsi de bu işler için kendilerine para vermemi, hem de bol para vermemi bekliyorlar.</p>
	<p class="block">Pollyanna, acıyarak yüzünü buruşturdu: </p>
	<p class="block">–Evet, biliyorum. İşin bu tarafı, yani para meselesi çok kötü. Bugüne kadar hep para biriktirirken böyle bir şey olması çok kötü.</p>
	<p class="block"> </p>
	<p class="block">–Ne? Ne? </p>
	<p class="block">–Biriktirirken dedim. Fasulye ile balık kızartması alarak, yiyecekten kesmekten ve para biriktirmekten bahsediyorum. Söyleyin bakalım. Fasulye sever misiniz? Yoksa, sadece altmış sent olduğu için hindi kızartmasını mı tercih edersiniz? </p>
	<p class="block">–Bana bak yavrum. Neden bahsediyorsun sen? Pollyanna, tatlı tatlı güldü. </p>
	<p class="block">–Paranızdan bahsediyorum. Kendinizi birçok şeyden mahrum edip, fakirler için para biriktirmenizden. Anlayacağınız, bunu öğrenmiş bulunuyorum.</p>
	<p class="block">İşte, içinizin hiç de sert olmadığını anlamama yarayan örneklerden bir tanesi de bu. Bunu bana Nancy söyledi.</p>
	<p class="block">Adamın ağzı açık kaldı. </p>
	<p class="block">–Nancy sana benim para biriktiriş nedenim olarak... Pekala bu Nancy nin kim olduğunu öğrenebilir miyim? </p>
	<p class="block">–Bizim Nancy. Polly Teyzemde çalışıyor.</p>
	<p class="block"> </p>
	<p class="block">–Polly Teyzen mi? Pekala Polly Teyze kim? </p>
	<p class="block">–Adı Polly Harrington dır. Onunla birlikte oturuyorum.</p>
	<p class="block">Adam ani bir hareketle kımıldadı.</p>
	<p class="block"> </p>
	<p class="block">–Bayan Polly Harrington! Nefesini tuttu. </p>
	<p class="block">–Sen... Sen onun yanında mı oturuyorsun? </p>
	<p class="block">–Evet, ben onun kuzeniyim. Beni yetiştirmek için yanına aldı.</p>
	<p class="block">Pollyanna nın sesi titremeye başlamıştı: </p>
	<p class="block">–Annem onun kız kardeşiydi. Babam da cennete gidip anneme ve diğerlerine kavuşunca, hayatta kimsesiz kaldım. Yalnızca Kadınlar Yardım Derneği benimle ilgilendi. Bunun üzerine teyzem beni yanına aldı.</p>
	<p class="block">Adam cevap vermedi. Başı yastığa dayalıydı. Yüzü bembeyaz kesilmişti. O kadar beyazdı ki, Pollyanna korkuya kapılmıştı. Ne yapacağını bilemez halde ayağa kalktı.</p>
	<p class="block"> </p>
	<p class="block">–Sanırım, şimdi gitmeliyim dedi. </p>
	<p class="block">–Umarım seveceksiniz getirdiğim yemeği.</p>
	<p class="block">Adam birdenbire başını çevirdi, gözlerini açtı. Siyah gözlerinin içinde garip bir hasret duygusu okunuyordu.</p>
	<p class="block">Kibar bir ifadeyle, </p>
	<p class="block">–Demek sen Bayan Polly Harrington ın kuzenisin dedi.</p>
	<p class="block"> </p>
	<p class="block">–Evet efendim.</p>
	<p class="block">Adamın koyu renkli gözleri hala kızı süzüyordu. Pollyanna dayanamayıp mırıldandı: </p>
	<p class="block">–Sanırım... Sanırım onu tanıyorsunuz.</p>
	<p class="block">John Pendleton ın dudaklarında bir gülümseme belirdi.</p>
	<p class="block"> </p>
	<p class="block">–Ha, evet. Onu tanırım. Bir an durakladıktan sonra yine acayip bir gülümsemeyle devam etti; yavaş bir sesle: </p>
	<p class="block">–Fakat... Fakat bu yemeği bana Bayan Polly Harrington göndermedi değil mi? .</p>
	<p class="block">Pollyanna üzülmüş görünüyordu: </p>
	<p class="block">–Hayır... Hayır efendim. O yollamadı. Bana, bu yemeği kendisinin göndermediğinden sizi haberdar etmemi özellikle tembih etti. Fakat ben...</p>
	<p class="block"> </p>
	<p class="block">–Ben de öyle olduğunu tahmin etmiştim. Adam hafifçe başını çevirdi. Pollyanna, daha da üzgün bir durumda ayaklarının ucuna basarak odadan çıktı.</p>
	<p class="block">Taraçanın önünde doktorun, arabasının içinde beklediğini gördü. Doktor yardımcısı da basamakta duruyordu.</p>
	<p class="block">Doktor gülümseyerek, </p>
	<p class="block">–Bayan Pollyanna, sizi evinize bırakma şerefini bana verir misiniz? diye sordu. </p>
	<p class="block">–Birkaç dakika önce hareket edecektim ama, sonra sizi beklemeye karar verdim.</p>
	<p class="block"> </p>
	<p class="block">–Teşekkür ederim efendim. Böyle yaptığınıza memnun oldum. Arabaya binmeye bayılırım. Doktor, onun arabaya binmesine yardım etmek için elini uzattı.</p>
	<p class="block">Doktor gülümsedi, </p>
	<p class="block">–Arabaya binmeyi seversiniz demek? O başını sallayarak basamaktaki genç adamı selamladı. Araba hareket etti. Araba yol alırken, doktor: </p>
	<p class="block">–Anladığıma göre hoşlandığınız pek çok şey var diye ekledi.</p>
	<p class="block">Pollyanna güldü.</p>
	<p class="block"> </p>
	<p class="block">–Şey... Bilmiyorum. Galiba var. diyerek sanki itirafta bulundu. </p>
	<p class="block">–Yaşamak sayılabilecek şeylerin çoğunu seviyorum. Tabii, dikiş dikmek, yüksek sesle okumak gibi şeyleri sevmiyorum, ama bunlar yaşamak değil ki.</p>
	<p class="block"> </p>
	<p class="block">–Öyle mi? Peki bunlar nedir öyleyse? Pollyanna içini çekip, mahzun mahzun güldü: </p>
	<p class="block">–Polly Teyzem bunların </p>
	<p class="block">–yaşamayı öğrenmek olduğunu söylüyor.</p>
	<p class="block">Şimdi de doktor güldü. Bir parça acayip bir gülüştü bu.</p>
	<p class="block"> </p>
	<p class="block">–Demek öyle? Onun böyle bir şeyi söyleyebileceğini tahmin etmeliydim.</p>
	<p class="block">Pollyanna </p>
	<p class="block">–Evet diye karşılık verdi. </p>
	<p class="block">–Fakat ben hiç de öyle düşünmüyorum. Bana göre, nasıl yaşanacağını öğrenmemiz gerekmez. Örneğin, ben bunu hiç öğrenmedim.</p>
	<p class="block">Doktor derin derin iç çekti. </p>
	<p class="block">–Korkarım bazılarımızın bunu öğrenmeleri gerekiyor, küçük kız. dedi. Sonra bir süre hiç ses çıkarmadı. Pollyanna yan gözle ona bakınca bir acıma duydu. Çok üzgün duruyordu. İçin için onu memnun edebilecek bir şey yapabilmeyi arzu etti. Belki de bu nedenle çekingen bir eda ile şunları söyledi: </p>
	<p class="block">–Doktor Chilton, doktorluk bütün meslekler arasında en çok mutluluk vereni olmalı.</p>
	<p class="block">Doktor hayretle döndü: </p>
	<p class="block">–En çok mutluluk veren mi! Her gün gittiğim yerde bunca ıstırap çeken insanla karşılaşırken mi? Pollyanna, başını salladı: </p>
	<p class="block">–Biliyorum. Fakat siz ıstırap çekenlere yardımcı olmaya çalışıyorsunuz değil mi? Tabii, bundan da memnunluk duyuyorsunuz. Şu halde bu sizi her zaman hepimizden daha mutlu insan yapıyor olmalı.</p>
	<p class="block">Doktorun gözleri birdenbire doldu. Doktorun yaşantısı güçlük ve yalnızlıkla doluydu. Karısı ve evi yoktu. İki odalı bir pansiyonda tek başına yaşıyordu. Mesleğini çok seviyordu. Şu anda Pollyanna nın pırıl pırıl gözlerine bakarken sanki onu seven biri elini uzatmış, kendisini kutsallaştırmış gibi geldi.</p>
	<p class="block">Adam, bütün gün çalışmanın ya da uykusuz geçen bir gecenin verdiği yorgunluğu, Pollyanna nın gözlerinde gördüğü pırıltı sayesinde unutup mutlu olabileceğini hissediyordu.</p>
	<p class="block">Titrek bir sesle: </p>
	<p class="block">–Tanrı seni korusun, küçük kız dedi. Sonra hastaların pek iyi bildiği ve sevdiği gülümsemesiyle ekledi: </p>
	<p class="block">–Bütün bu olanlardan sonra, sadece hastaların değil, doktorların da böyle bir kuvvet şurubundan bir yuduma gereksinim duyduklarını anlamış bulunuyorum.</p>
	<p class="block">Bu sözler Pollyanna yı şaşırttı, belleğini meşgul etti. Fakat o sırada yolda koşan bir sincap görünce konuyu unutuverdi.</p>
	<p class="block">Doktor Pollyanna yı evlerinin kapısının önünde bıraktı. O sırada balkonu silmekte olan Nancy ye gülümseyerek selam verdi ve oradan ayrıldı.</p>
	<p class="block">Pollyanna, merdiveni tırmanırken, </p>
	<p class="block">–Doktorla çok güzel bir yolculuk yaptım. Çok iyi bir adam, Nancy! diye seslendi.</p>
	<p class="block"> </p>
	<p class="block">–Öyle mi? </p>
	<p class="block">–Evet. Ona en mutluluk verici mesleğe sahip olduğunu söyledim.</p>
	<p class="block"> </p>
	<p class="block">–Ne? Hastaları görmek... Veya daha da beteri iyi oldukları halde kendilerini hasta sananlara gitmek... Bunlar nasıl mutluluk verir? Nancy nin yüzü belirgin bir şüphe içindeydi.</p>
	<p class="block">Pollyanna neşeli neşeli güldü.</p>
	<p class="block"> </p>
	<p class="block">–Doğru. Zaten doktorun da dediği bu. Ama yine de mutlu olunabilir, değil mi? Nancy, düşünceli düşünceli kaşlarını çattı. O, artık </p>
	<p class="block">–mutluluk Pollyanna oyununu başarılı bir biçimde oynayabileceğine inanmaktaydı. Artık Pollyanna nın </p>
	<p class="block">–numaralarını cevaplandırmaktan da zevk almaya başlamıştı. Küçük kızın sorduğu sorulara </p>
	<p class="block">–numaralar demekteydi.</p>
	<p class="block">Nihayet, </p>
	<p class="block">–Buldum! diye güldü. </p>
	<p class="block">–Bayan Snow a söylediklerinin tam zıddı olacak bu.</p>
	<p class="block">Pollyanna şaşırmıştı. </p>
	<p class="block">–Zıddı mı? diye sordu.</p>
	<p class="block"> </p>
	<p class="block">–Evet, ona diğer insanların da kendisi gibi hasta olmayışlarından mutluluk duymasını söylemiştin.</p>
	<p class="block">Pollyanna başını sallayarak: </p>
	<p class="block">–Evet! dedi.</p>
	<p class="block">Nancy, </p>
	<p class="block">–Şu halde, doktor da tedavi ettiği hasta insanlar gibi olmadığı için memnunluk duymalı. diyerek zafer kazanmış bir görünüm içinde sözlerini tamamladı.</p>
	<p class="block">Şimdi de kaş çatıp düşünme sırası Pollyanna ya gelmişti.</p>
	<p class="block"> </p>
	<p class="block">–Tabii, evet... diye itirafta bulundu. </p>
	<p class="block">–Tabii söylediklerin doğru ama ben böyle demedim. Hem bu şekilde söylemekten de pek hoşlanmadım. Zaten doktor da hastalarının hasta oluşlarından memnun olduğunu söylememişti... Nancy, bazen bu oyunu çok garip bir duruma sokuyorsun.</p>
	<p class="block">Eve girerken içini çekti.</p>
	<p class="block">Pollyanna, teyzesini oturma odasında buldu.</p>
	<p class="block">Kadın, bir parça sert bir ifadeyle: </p>
	<p class="block">–Seni kapının önüne getirip bırakan kimdi Pollyanna? diye sordu.</p>
	<p class="block"> </p>
	<p class="block">–Doktor Chilton dı Polly Teyze. Kendisini tanımıyor musunuz? </p>
	<p class="block">–Doktor Chilton mı? O burada ne arıyor? </p>
	<p class="block">–Beni eve getirdi. Bay Pendleton a yemeği götürüp verdikten sonra...</p>
	<p class="block">Bayan Polly birdenbire başını kaldırdı.</p>
	<p class="block"> </p>
	<p class="block">–Pollyanna, yemeği benim gönderip göndermediğimi sormadı ya? </p>
	<p class="block">–Hayır Polly Teyze. Sizin göndermediğinizi ona söyledim.</p>
	<p class="block">Bayan Polly birdenbire kızardı: </p>
	<p class="block">–Ona benim göndermediğimi mi söyledin? Pollyanna, teyzesinin kendisine çıkışır gibi konuştuğunu duyunca gözlerini iri iri açtı.</p>
	<p class="block"> </p>
	<p class="block">–Polly Teyze, siz öyle istememiş miydiniz? Polly Teyze içini çekti: </p>
	<p class="block">–Sana, benim gönderdiğim kanısına kapılmaması için bunu benim göndermediğimi söylemeni tembih etmiştim. Sen de gidip ona doğrudan doğruya bunu benim göndermediğimi söylemişsin. Bunlar çok farklı şeylerdir Pollyanna! Kızgınlıkla döndü: </p>
	<p class="block">–Aman Allahım! Ben aradaki farkı göremiyorum. diye Pollyanna içini çekti, şapkasını teyzesinin özel olarak asılmasını istediği çengele astı. BİR KIRMIZI GÜL İLE DANTEL ŞAL Pollyanna nın Bay John Pendleton ı ziyaretinden bir hafta sonra yağmurlu bir günde, Timothy, Bayan Polly yi Kadınlar Yardım Derneği nin toplantısına götürdü. Saat üçte geri döndüğü zaman, yanakları pembe pembe olmuş, rüzgarda uçan dalgalı saçları da karışık ve dalgalı bir hal almıştı.</p>
	<p class="block">Pollyanna teyzesini daha önce hiç böyle görmemişti.</p>
	<p class="block">Kadın, oturma odasına girerken, Pollyanna, teyzesinin çevresinde neşeyle dönüp, </p>
	<p class="block">–Ha, ha, ha... Sizde de öyleymiş Polly Teyze. diyerek heyecanla bağırdı.</p>
	<p class="block"> </p>
	<p class="block">–Neymiş öyle olan, münasebetsiz çocuk? Pollyanna hala teyzesinin çevresinde dönüp duruyordu: </p>
	<p class="block">–Oysa ben bunun farkına varmamıştım. Demek farkına varmadan da bu bazı insanlarda olabiliyor. Acaba benim de olabilir mi? Yani, cennete gitmeden önce demek istiyorum. Bir yandan da, kulaklarının üzerindeki dümdüz saçlarını çekiştirip duruyordu. </p>
	<p class="block">–Fakat düz olsa da onlar siyah değil. Siyah olmaları olanaksız.</p>
	<p class="block">Polly Teyze, aceleyle şapkasını çıkartıp, saçlarını düzeltmeye çalışırken, </p>
	<p class="block">–Pollyanna, Allah aşkına ne demek istiyorsun? diye sordu.</p>
	<p class="block"> </p>
	<p class="block">–Hayır, hayır lütfen yapmayın Polly Teyze! Pollyanna nın neşesi birden kaçıverdi. </p>
	<p class="block">–Saçlarınızı düzeltmeyin. Ben bundan bahsediyorum. Ne kadar çok dalgalı saçlarınız! Oh, Polly Teyze çok güzel olmuş saçlarınız.</p>
	<p class="block"> </p>
	<p class="block">–Saçmalama! Niçin geçen gün bir münasebetsizlik yapıp kadınlar Yardım Derneği ne gittin ve o dilenci çocuk için yardım istedin? Pollyanna, teyzesinin sadece ilk başta söylediklerini cevaplandırarak, </p>
	<p class="block">–Fakat saçmalamıyorum Teyze. dedi. </p>
	<p class="block">–Saçlarınız böyleyken ne kadar güzel göründüğünüzü bilmiyorsunuz! Polly Teyze, lütfen sizin saçlarınıza da tıpkı Bayan Snow unkilere yaptığım gibi bir çiçek takabilir miyim? Sizi öyle görmek istiyorum! Bayan Snow dan çok daha güzelleşeceğinize eminim! Bayan Polly, çok sert bir ifadeyle, </p>
	<p class="block">–Pollyanna! dedi. Ama Pollyanna nın söylediklerinden de pek hoşlanmıştı. O zamana kadar kimse onunla ya da saçlarıyla ilgilenmiş değildi. Daha önce sanki kim onun </p>
	<p class="block">–güzel görünmesini istemişti? </p>
	<p class="block">–Pollyanna, sorumu cevaplandırmadın. Niçin Kadınlar Yardım Derneği ne, öyle garip bir biçimde gittin? </p>
	<p class="block">–Evet, biliyorum. Fakat, gidişimin acayip karşılanacağını tahmin etmiyordum. Ama onların Jimmy den daha çok, hazırlayacakları rapora önem verdiklerini anladım. İşte ondan sonra benim Kadınlar Yardım Derneği ne mektup yazdım. Çünkü Jimmy onlardan çok uzaktaydı. Böylece onun da tıpkı benim gibi, küçük bir Hintli çocuk gibi kabul edilebileceğini düşündüm, Polly Teyze... Ben de sizin küçük bir Hintli kızınız mıyım? Polly Teyze, saçlarınızı düzeltmeme izin verirsiniz değil mi? Polly Teyze, ellerini boğazına götürdü. Yine, eskisi gibi bir çaresizlik duygusu benliğini sarmıştı.</p>
	<p class="block"> </p>
	<p class="block">–Fakat Pollyanna, kadınlar bugün öğleden sonra, senin onlara gittiğini söyleyince çok utandım! Ben...</p>
	<p class="block">Pollyanna, yerinde dönüp zıplamaya başladı.</p>
	<p class="block"> </p>
	<p class="block">–Saçlarınızı yapmama izin vermediğini söylemediniz. Bu tıpkı geçen gün Bay Pendleton a yemek götürme meselesine benziyor. O zaman da, bunu siz göndermemiştiniz, fakat hatırlayacağınız gibi, sizin göndermediğinizi söylememi tembih etmiştiniz. Şimdi yerinizden ayrılmayın. Gidip bir tarak getireceğim.</p>
	<p class="block">Polly Teyze, odadan çıkan küçük kızın arkasından merdivene koştu. </p>
	<p class="block">–Fakat Pollyanna, Pollyanna! Pollyanna, kadını kendi odasının önünde selamlayıp, </p>
	<p class="block">–Ah, buraya mı geldiniz dedi. </p>
	<p class="block">–Böylesi daha iyi olacak. Tarağı aldım. Şimdi lütfen şuraya oturun. Oh, gerçekten izin verdiğiniz için çok memnunum! </p>
	<p class="block">–Fakat Pollyanna, ben, ben... Bayan Polly cümlesini tamamlayamadı. Büyük bir şaşkınlık içinde kendisini, tuvaletin önündeki alçak iskemlede buldu. Omuzlarına dökülen saçlarını, küçük kız marifetli eliyle taramaya başlamıştı bile.</p>
	<p class="block">Pollyanna, </p>
	<p class="block">–Aman, ne güzel saçlarınız var diye mırıldandı. </p>
	<p class="block">–Hem Bayan Snow un saçlarından daha da gür. Zaten saçlarınızın gür olması da gerekli. Hasta değilsiniz ve herkes görsün diye dışarıya da çıkabilirsiniz. Bu saçları görenler hem beğenecek, hem de şaşıracak. Çünkü şimdiye kadar saklamışsınız. Polly Teyze, sizi öyle güzel yapacağım ki, herkes size bakmaktan büyük zevk alacak! Bayan Polly, boğuk ve yüzüne dökülen saçlar nedeniyle şaşırmış bir ifade ile, </p>
	<p class="block">–Pollyanna! dedi. </p>
	<p class="block">–Bu saçma işi sana niçin yaptırdığımı bilmiyorum! </p>
	<p class="block">–Niçin öyle söylüyorsunuz Polly Teyze? Herkesin size bakmasından, hoşlanmasından memnun olmanız gerekli. Siz de zarif şeylere bakmaktan hoşlanmıyor musunuz? Ben güzel insanlara baktıkça o kadar memnun olurum ki... Ama diğerlerine baktığım zaman onlar hesabına üzülürüm.</p>
	<p class="block"> </p>
	<p class="block">–Fakat... Fakat...</p>
	<p class="block">Pollyanna, memnunlukla, </p>
	<p class="block">–Saç taramaya bayılırım diye mırıldandı. </p>
	<p class="block">–Kadınlar Yardım Derneği nden bir çocuğun saçlarını yapmıştım. Ama hiçbirinin saçı sizinki kadar güzel değildi. Hoş Bayan White ın da saçları fena sayılmazdı. Bir gün onu süslediğim zaman çok güzel olmuştu. Ha, Polly Teyze şu anda aklıma bir şey geldi. Fakat bu bir sır. Size söylemeyeceğim. İşte saçlarınız oldu... Şimdi bir dakika yanınızdan ayrılacağım. Ama yerinizden kımıldamayacağınıza ve beni gözetlemeyeceğinize söz verin... Bakmak yok, bunu unutmayın! Konuşmasını bitirir bitirmez telaşla odadan fırladı. Bayan Polly ağzını açıp bir şey söylemedi. Ama, kendi kendine, bir an önce yeğeninin taradığı saçlarını bozup yeniden düzeltmesi gerektiğini söylüyordu. </p>
	<p class="block">–Gözetlemeye gelince buna pek aldırdığı yoktu.</p>
	<p class="block">Ama o anda, Bayan Polly tuvaletin aynasında birden aksini görüverdi. Gördüğü şey yanaklarını daha da pembeleştirdi. Yüzü pek genç değildi, ama heyecandan ve şaşkınlıktan pırıl pırıldı. Yanakları pembe pembe olmuştu. Gözleri de ışıl ışıl parlıyordu. Dışarıda nemlenen koyu siyah saçları alnından arkaya doğru taranmış, kulaklarının hizasında küçük bukleler belirmişti. Bu yumuşak, küçük bukleler saçının şurasında burasında görülüyordu.</p>
	<p class="block">Bayan Polly, aynada gördüğü aksi karşısında o kadar şaşırmış ve dalmıştı ki, saçlarını yeniden düzeltmek konusunda verdiği kararı unutuverdi. Ancak Pollyanna odaya tekrar girince aklı başına geldi. Daha kımıldamaya fırsat bulamadan gözlerinin önünde bir şey belirdi ve başının arkasından bağlandı.</p>
	<p class="block"> </p>
	<p class="block">–Pollyanna, Pollyanna! Ne yapıyorsun? diye haykırdı. Pollyanna güldü.</p>
	<p class="block"> </p>
	<p class="block">–İşte ben de bunu bilmenizi istemiyorum, Polly Teyze. Bakacağınızdan korktuğum için gözlerinizi mendille bağladım. Şimdi kımıldamadan oturun. Çok uzun sürmeyecek. Sadece bir dakika sonra bakarsınız.</p>
	<p class="block">Bayan Polly, ayakta kalkmaya çabaladı, </p>
	<p class="block">–Fakat Pollyanna, bu bağı hemen çıkar. Ne yapıyorsun çocuk? Omuzundan doğru kayan bir şeyi hissedince heyecandan nefesi kesildi.</p>
	<p class="block">Pollyanna hala neşeli neşeli gülüyordu. Titreyen elleriyle teyzesinin omuzuna dantel şalı koydu. Şal çok güzeldi, ama yıllardır kullanılmadığı için sararmıştı ve lavanta çiçeği kokuyordu. Pollyanna bu şalı bir hafta önce, Nancy tavan arasını temizlerken bulmuştu. Teyzesinin de Bayan White gibi bunu kullanarak güzelleşebileceğini düşünmüştü.</p>
	<p class="block">Görevini tamamladıktan sonra yaptığı işi onaylarcasına baktı. Ufak bir düzeltme daha yapması gerekiyordu. Bu nedenle, teyzesini hemen taraçaya doğru götürdü. Uzanabileceği bir yerde yeni açmış bir gül duruyordu.</p>
	<p class="block">Polly Teyze, </p>
	<p class="block">–Pollyanna, ne yapıyorsun? Beni nereye götürüyorsun? diye sordu. Kendisini geri çekmeye çalışıyordu.</p>
	<p class="block"> </p>
	<p class="block">–Pollyanna izin vermeyeceğim...</p>
	<p class="block"> </p>
	<p class="block">–Sadece bir dakikalığına taraçaya çıkıyoruz. Sizi çabucak hazırlayacağım! Pollyanna nefes nefese kalmıştı. Uzanıp gülü kopardı ve bunu Bayan Polly nin sol kulağı üzerindeki ipek gibi saçlarının arasına taktı.</p>
	<p class="block"> </p>
	<p class="block">–İşte oldu! diye bağırdı. Memnunlukla kadının gözlerini bağlayan mendilin düğümünü çözdü. </p>
	<p class="block">–Ah, Polly Teyze, sanırım şimdi sizi süslediğim için memnun olacaksınız.</p>
	<p class="block">Bayan Polly bir an kılığına ve çevresine baktıktan sonra, hafif bir çığlık atarak odasına koştu. Pollyanna, teyzesinin üzüntüyle taraçanın penceresinden baktığı noktaya göz atınca, bahçeye giren atlı arabayı fark etti. Dizginleri tutan adamı bir bakışta tanıdı.</p>
	<p class="block">Neşeyle aşağıya eğildi.</p>
	<p class="block"> </p>
	<p class="block">–Doktor Chilton! Doktor Chilton! Beni mi görmek istediniz? Ben buradayım! Doktor bir parça vakarla gülümseyerek, </p>
	<p class="block">–Evet dedi. </p>
	<p class="block">–Aşağıya inebilir misin lütfen? Pollyanna yatak odasına geçince, teyzesinin büyük bir kızgınlıkla şalı tutturan iğneleri çıkardığını gördü. Kadın, </p>
	<p class="block">–Pollyanna bunu nasıl yapabilirsin? diye inledi. </p>
	<p class="block">–Beni bu acayip kılığa sok ve sonra da göstermek iste.</p>
	<p class="block">Pollyanna üzüntüyle durdu. </p>
	<p class="block">–Fakat gerçekten çok güzel görünüyorsunuz Polly Teyze... Çok güzel ve...</p>
	<p class="block">Kadın, </p>
	<p class="block">–Güzel mi? diyerek dudak büktü. Şalı bir kenara fırlatıp, titreyen parmaklarıyla saçlarını çekiştirdi. </p>
	<p class="block">–Ne olur, ne olur Polly Teyze... Saçlarınıza dokunmayın...</p>
	<p class="block"> </p>
	<p class="block">–Yani böyle mi bırakayım? Olacak şey mi bu? Bayan Polly saçlarını sımsıkı geriye doğru topladı. Buklelerden eser kalmamıştı.</p>
	<p class="block">Pollyanna, neredeyse sağlayacaktı. </p>
	<p class="block">–Ah, ne kadar da güzel görünüyorlardı. diyerek kapıdan çıktı.</p>
	<p class="block">Pollyanna, aşağıda doktoru arabasının içinde kendisini bekler buldu.</p>
	<p class="block">Doktor: </p>
	<p class="block">–Bir hastamın reçetesine seni yazmıştım. Şimdi reçeteyi yaptırmak için beni gönderdi diyerek, bir açıklama yaptı. </p>
	<p class="block">–Gidecek misin? Pollyanna, </p>
	<p class="block">–Yani, eczaneye mi gitmemi istiyorsunuz? diye sordu. Pek emin değildi. </p>
	<p class="block">–Ben bazen Kadınlar Yardım Derneği için eczaneye giderdim, alışığımdır.</p>
	<p class="block">Doktor gülerek başını salladı. </p>
	<p class="block">–Onu demek istemedim. John Pendleton bugün seni görmek istiyor. Onu ziyaret etmek istersin tabii... Yağmur dindiği için seni almaya geldim. Gelecek misin? Seni saat altıdan önce gelip alırım.</p>
	<p class="block">Pollyanna, </p>
	<p class="block">–Tabii memnuniyetle diye bağırdı. </p>
	<p class="block">–Yalnız önce bir de Polly Teyzeme sormama izin verin...</p>
	<p class="block">Birkaç dakika sonra elinde şapkası ile geri döndü. Fakat yüzü oldukça ciddi görünüyordu. Doktor, yola çıktıkları zaman </p>
	<p class="block">–Yoksa, teyzen gitmene izin vermedi mi? diye sordu.</p>
	<p class="block">Pollyanna içini çekerek, </p>
	<p class="block">–Hayır, verdi dedi. </p>
	<p class="block">–Ama, sanırım benim gitmemi çok istedi.</p>
	<p class="block"> </p>
	<p class="block">–Gitmeni çok mu istedi? Pollyanna tekrar içini çekti.</p>
	<p class="block"> </p>
	<p class="block">–Evet. Sanırım beni yanında istemiyordu, anlayacağınız. Evet, evet... Haydi çek git. Daha önce gitmeliydin dedi.</p>
	<p class="block">Doktor, yalandan gülümsedi. Ama sözleri son derece ciddiydi. Bir süre hiçbir şey söylemedi. Sonra çekinerek sordu: </p>
	<p class="block">–Birkaç dakika önce, taraçanın penceresinden seninle beraber gördüğüm kadın teyzen değil miydi? Pollyanna derin bir nefes aldı: </p>
	<p class="block">–Evet, bütün mesele de burada ya. Yukarıda bulduğum çok güzel bir şalı ona giydirip, saçlarını düzelttim. Saçlarının arasına bir de gül koyunca çok güzelleşti. Siz de o kanıda değil misiniz? Çok güzel olmamış mıydı? Doktor bir süre cevap vermedi. Konuşmaya başladığı zaman sesi o kadar yavaş çıkıyordu ki, Pollyanna sözcükleri duymakta güçlük çekti: </p>
	<p class="block">–Evet, Pollyanna. Bence de, teyzen... Teyzen çok güzel olmuştu.</p>
	<p class="block"> </p>
	<p class="block">–Öyle mi? Çok memnun oldum! Bunu ona söyleyeceğim.</p>
	<p class="block">Pollyanna memnun memnun başını salladı.</p>
	<p class="block">Ama doktor birdenbire: </p>
	<p class="block">–Sakın ha Pollyanna, bunu ona söylememelisin! deyince küçük kız şaşırdı.</p>
	<p class="block"> </p>
	<p class="block">–Niçin Doktor Chilton? Neden söylemeyeceğim? Bundan memnun olacağınızı sanırdım.</p>
	<p class="block">Doktor, </p>
	<p class="block">–Ama o memnun olmayabilir diye sözünü kesti.</p>
	<p class="block">Pollyanna, bir an düşündü.</p>
	<p class="block"> </p>
	<p class="block">–Belki de doğrudur. Memnun olmayabilir. diyerek içini çekti. </p>
	<p class="block">–Şimdi hatırladım. Demek, sizi gördüğü için içeriye kaçmıştı. Hem, o kılıkta göründüğü için de şikayette bulunmuş olabilir.</p>
	<p class="block">Doktor, kendi kendine mırıldandı: </p>
	<p class="block">–Bunu ben de tahmin etmiştim zaten.</p>
	<p class="block">Pollyanna, </p>
	<p class="block">–Bunun nedenini hala anlayamadım. dedi. </p>
	<p class="block">–O kadar güzelleşmişken kaçışının anlamı neydi sanki? Doktor bir şey söylemedi. John Pendleton ın hasta yattığı büyük konağa gelinceye kadar hiç ağzını açmadı. TIPKI BİR KİTAP GİBİ John Pendleton, o gün Pollyanna yı gülümseyerek karşıladı. </p>
	<p class="block">–Evet, Bayan Pollyanna, senin çabuk affeden bir kişi olduğunu anlıyorum, öyle olmasa bugün beni yeniden görmeye gelmezdin.</p>
	<p class="block"> </p>
	<p class="block">–Sizi görmeye gelişim beni çok memnun etti, Bay Pendleton. Gelmemem için bir neden de yoktu ki...</p>
	<p class="block"> </p>
	<p class="block">–Biliyorsun, epey aksilik ettim, geçenlerde büyük bir nezaketle o paçayı getirdiğin ve beni de bacağım kırık yatarken bulduğun günden bahsediyorum. Bu arada, sana o gün teşekkür de etmedim galiba? Bu kadar iyilik bilmez bir davranıştan sonra gelip beni görmen karşısında, sanırım sen bile ne kadar affeden bir insan olduğunu kabul edeceksin.</p>
	<p class="block">Pollyanna, rahatsız olmuş gibi kımıldandı.</p>
	<p class="block"> </p>
	<p class="block">–Fakat sizi bulduğuma çok sevinmiştim. Çabucak sözlerini düzeltti: </p>
	<p class="block">–Tabii, bacağınız kırık olduğu için memnunum demek istemiyorum.</p>
	<p class="block">John Pendleton gülümsedi. </p>
	<p class="block">–Anlıyorum. Bazen söylediğin sözleri şaşırıyorsun değil mi Pollyanna? Yine de sana teşekkür ederim. O gün yaptıkların nedeniyle seni çok cesur bir kız olarak görüyorum. Aynı zamanda paça tiridi için de teşekkür ederim.</p>
	<p class="block">Pollyanna büyük bir ilgiyle, </p>
	<p class="block">–Bari beğendiniz mi? diye sordu.</p>
	<p class="block"> </p>
	<p class="block">–Çok beğendim. Garip bir gülümsemeyle: </p>
	<p class="block">–Sanırım, bugün Polly Teyzenin göndermediği bir şey yok? diye sordu.</p>
	<p class="block">Ziyaretçisi, bu soru karşısında biraz rahatsız olmuştu: </p>
	<p class="block">–Hayır, hayır efendim. Bir an durakladı. Rengi iyice kızarmıştı. Devam etti: </p>
	<p class="block">–Bay Pendleton geçen gün yemeği Polly… Pollyanna Teyze göndermedi derken bir kabalık yapmak istememiştim.</p>
	<p class="block">Adam cevap vermedi. John Pendleton gülümsemiyordu. Sadece anlamsız gözlerle ileriye doğru bakıyordu. Bir süre geçtikten sonra derin derin içini çekip Pollyanna ya döndü. Tekrar konuşmaya başladığı zaman, sesi eskiden olduğu gibi sıkıntılı ve sinirliydi: </p>
	<p class="block">–Neyse, neyse... Bu şekilde davranmak doğru değil! Seni buraya asık yüzümü göresin diye çağırmadım. Bak, beni dinle. Kütüphanede, yani telefonun olduğu büyük odada, işlemeli bir kutu bulacaksın. Şöminenin yanındaki camlı dolabın alt gözünde olacak. Tabii, o Allah ın belası kadın, odayı temizlerken başka bir yere kaldırmadıysa! Onu bana getiriver. Ağırdır ama taşınamayacak kadar da ağır olmadığını sanıyorum.</p>
	<p class="block">Pollyanna, ayağa kalkarken, </p>
	<p class="block">–Oh, merak etmeyin ben çok güçlüyümdür dedi. Bir dakika sonra kutuyu getirdi.</p>
	<p class="block">Bundan sonraki yarım saati Pollyanna büyük bir zevk içinde geçirdi. Kutu çeşitli güzel şeylerle doluydu.</p>
	<p class="block">John Pendleton gezileri sırasında almıştı bunları. Her birinin değişik ve eğlendirici birer öyküsü vardı. İster Çin den alınmış fevkalade oymalı bir satranç takımı olsun, isterse Hindistan dan getirilmiş yeşimden bir heykelcik olsun hepsi çok güzel şeylerdi bunlar.</p>
	<p class="block">Heykelle ilgili öyküyü dinledikten sonra Pollyanna düşünceli düşünceli mırıldandı: </p>
	<p class="block">–Sanırım, yetiştirmek için bir Hintli çocuğu almak daha doğru. Çünkü, o çocuklar Tanrı nın şu küçük heykele girmiş olduğunu sanıp, heykele tapıyorlar. Oysa Jimmy Bean, Tanrı nın gökyüzünde olduğunu biliyor. Ama yine de, Hintli çocukların yanı sıra Jimmy Bean i de istemelerini ve almalarını çok isterdim.</p>
	<p class="block">John Pendleton, bu sözleri duymamış gibiydi. Yine gözlerini ileriye dikmiş, hiçbir şeyi görmez gibi bakıyordu. Fakat kısa bir süre sonra kendini topladı ve kutudan başka bir sanat eseri çıkartarak, konuşmaya başladı.</p>
	<p class="block">Ziyaret, Pollyanna için gerçekten zevkli geçmekteydi. Fakat bir süre sonra Pollyanna işlemeli kutunun içindeki o çok güzel şeylerden başka konularda konuştuklarını fark etti.</p>
	<p class="block">Kendisi, Nancy, Polly Teyze ve günlük yaşantısına ilişkin konular üzerinde konuşuyorlardı. Uzunca bir zaman önce, bir Batı kasabasında geçen yaşamından da söz ediyorlardı.</p>
	<p class="block">Pollyanna nın gideceğine yakın, adam yumuşak bir ifadeyle şunları söyledi: </p>
	<p class="block">–Küçük kız, beni sık sık gelip görmeni istiyorum. Olur mu? Çok yalnızım ve sana ihtiyacım var. Hem başka bir neden de var. Bunu da sana söyleyeceğim. Geçen gün, kim olduğunu anlayınca seni bir daha görmemeye karar vermiştim. Bana çok uzun yıllardan beri unutmaya çalıştığım bir şeyi hatırlatmıştın. Her gün kendi kendime seni bir daha görmek istemediğimi tekrarladım. Doktorun seni buraya getirmesine izin verip vermeyeceğimi sorduğu zaman da hayır demiştim. Fakat bir süre sonra seni gerçekten görmek istediğimi anladım. Seni görmeyişim, unutmayı çok istediğim şeyleri daha da belirgin bir biçimde hatırlamama neden oluyordu. İşte bu yüzden senin gelmeni istiyorum. Olur mu, küçük kız? Pollyanna heyecanla, </p>
	<p class="block">–Tabii, Bay Pendleton dedi. Pırıl pırıl parlayan gözleriyle, yatakta sırtüstü yatan adama acıma duygusuyla bakıyordu: </p>
	<p class="block">–Sizi görmekten mutluluk duyacağım! John Pendleton da kibar bir ifadeyle, </p>
	<p class="block">–Teşekkür ederim dedi.</p>
	<p class="block">O akşam, yemekten sonra arka balkonda oturan Pollyanna, Nancy ye Bay John Pendleton ın çok güzel oymalı kutusundan ve içindeki fevkalade şeylerden bahsetti.</p>
	<p class="block">Nancy içini çekip, </p>
	<p class="block">–Çok ilginç dedi. </p>
	<p class="block">–Hiç kimseyle konuşmayan bu aksi adamı o güzel şeyleri sana gösterip, onlarla ilgili öyküleri anlatması inanılacak bir şey değil doğrusu.</p>
	<p class="block">Pollyanna, adamı büyük bir bağlılıkla hemen savundu.</p>
	<p class="block"> </p>
	<p class="block">–Fakat Nancy, o sadece dıştan aksi görünüşlü birisi. Aslında hiç de öyle birisi değil. Herkesin onu öyle kötü bir kişi olarak düşünmesini de anlayamıyorum. Kendisini tanısalardı hakkında böyle düşünmezlerdi. Polly Teyze bile onu pek sevmiyor. Yemeği ona göndermek istemedi ve adamın tiridi onun gönderdiğini sanacağı için de çok korktu.</p>
	<p class="block">Nancy, omuzunu silkerek: </p>
	<p class="block">–Herhalde teyzen ona yemek göndermeyi bir görev olarak görmemiştir. dedi. </p>
	<p class="block">–Ama, beni en şaşırtan şey, nasıl olup da adamın seninle dost olduğu? Sakın alınma Pollyanna. Fakat o genellikle çocuklarla dostluk kurabilecek birisi değildir.</p>
	<p class="block">Pollyanna, neşeli neşeli gülümsedi. Başını sallayıp, </p>
	<p class="block">–Ama benimle arkadaşlık kurdu Nancy dedi. </p>
	<p class="block">–Yalnız her zaman arkadaşlık kurmak istemiyor sanırım. Örneğin, bugün bir ara beni tekrar görmemeyi düşünmüş olduğunu da söyledi. Çünkü kendisine unutmak istediği bir şeyi hatırlatıyormuşum, ama daha sonra...</p>
	<p class="block">Nancy heyecanla sözünü kesti: </p>
	<p class="block">–Neymiş o? Sana unutmak istediği bir şeyi hatırlattığını mı söyledi? </p>
	<p class="block">–Evet. Ama sonra...</p>
	<p class="block"> </p>
	<p class="block">–Peki neymiş o? Nancy merakla öğrenmek istiyordu.</p>
	<p class="block"> </p>
	<p class="block">–Bana bir şey anlatmadı. Sadece böyle bir şey olduğunu söyledi.</p>
	<p class="block">Nancy heyecanla içini çekip: </p>
	<p class="block">–Çok esrarlı bir durum! dedi. </p>
	<p class="block">–Demek ilk başta senden hoşlanmamasının nedeni de bu! Ah, Bayan Pollyanna! Bu, tıpkı okuduğum esrarengiz kitaplardaki olaylara benziyor. Ben bu tip kitaplardan birçoğunu okudum. Lady Maud un Sırrı, Kayıp Varis ve Yıllarca Gizlenmiş. Bunların hepsi esrarengiz olaylarla doluydu. Aman Yarabbi! Meğerse burnumun dibinde böyle esrarengiz bir kitabı yaşayan birisi varmış da, ben farkında değilmişim! Bana her şeyi, evet her şeyi anlat, Bayan Pollyanna, Senden, önce hoşlanmayışının nedeni anlaşılıyor. Bunu önceden tahmin edebilmeliydim! Pollyanna, </p>
	<p class="block">–Ama öyle değildi! dedi. </p>
	<p class="block">–Onunla ilk defa konuşuncaya kadar beni fark etmemişti bile. Sonra, tiridi alıp götürdüğüm ve bunu Polly Teyzenin yollamadığını söylediğim ana kadar benim kim olduğumu anlamadı bile.</p>
	<p class="block">Nancy, heyecanla ayağa fırladı. Birden ellerini birbirine kenetledi. Coşkuyla: </p>
	<p class="block">–Ah, Bayan Pollyanna, şimdi anladım... Evet anladım! diye bağırdı. Sonra yine kızın yanına oturdu. </p>
	<p class="block">–Şimdi, iyice düşünüp bana doğru dürüst bir cevap ver. Senin Bayan Polly nin yeğeni olduğunu anladıktan sonra, seni görmek istemediğini söylemişti değil mi? </p>
	<p class="block">–Evet... Ona, Bayan Polly nin yeğeni olduğumu geçen gidişimde söylemiştim. O da bütün bu düşüncelerini bugün anlattı.</p>
	<p class="block">Nancy, adeta zafer kazanmış bir görünüm içerisindeydi: </p>
	<p class="block">–Zaten ben de bunu tahmin etmiştim! Bayan Polly de o paça tiridini kendisi göndermek istememişti, değil mi? </p>
	<p class="block">–Evet.</p>
	<p class="block"> </p>
	<p class="block">–Ve, sen ona teyzenin göndermediğini de söylemiştin değil mi? </p>
	<p class="block">–Şey, evet, ben...</p>
	<p class="block"> </p>
	<p class="block">–Yeğeni olduğunu öğrenince de garip bir biçimde davranmaya ve aniden heyecanlanıp bağırmaya başlamamış mıydı? Böyle yaptı değil mi? </p>
	<p class="block">–Şey... E... Evet... Götürdüğüm paça tiridi konusunda biraz garip davranmıştı... Pollyanna, düşünceli görünüyordu.</p>
	<p class="block">Nancy, derin derin içini çekti: </p>
	<p class="block">–Şimdi her şeyi anladım! Bak dinle. Bay John Pendleton, Bayan Polly Harrington ın sevgilisiymiş. Bu sözleri pek etkili bir biçimde söylerken, bir yandan da omuzunun üzerinden eve göz atmayı ihmal etmemişti.</p>
	<p class="block">Pollyanna itiraz etti: </p>
	<p class="block">–Ama Nancy, bu olamaz! Teyzem ondan hiç hoşlanmıyor ki! Nancy küçük gören bir bakışla Pollyanna yı süzdü: </p>
	<p class="block">–Elbette ondan hoşlanmaz! Aralarında bir münakaşa olmuş! Pollyanna, hala bu sözlere inanmamış görünüyordu. Nancy derin bir nefes daha aldıktan sonra rahatça yerine yerleşti ve hikayeyi anlatmaya başladı.</p>
	<p class="block"> </p>
	<p class="block">–Olay şöyle olmuş. Sen gelmeden önce Bay Tom bana bir vakitler Bayan Polly nin bir sevgilisi olduğunu söylemişti. Buna inanmamıştım. Zaten inanamazdım da. O ve bir sevgili! Fakat Bay Tom ısrar etmiş, adamın bu kasabada oturduğunu söylemişti. Şimdi anlıyorum ki bu adam John Pendleton dır. Adamın hayatı oldukça esrarengiz değil mi? O büyük konağa kapanıp, yalnız başına kimseyle konuşmadan oturmuyor mu? Senin Bayan Polly nin yeğeni olduğunu anladığı zaman garip davranmadı mı? Hem, senin ona, unutmak istediği bir şeyi hatırlattığını da söylemedi mi? Bunu kim olsa anlar. Sonra Bayan Polly, adama o paça tiridini de yollamak istememişti. Bayan Pollyanna, durum çok belirgin. Evet, evet... Çok belirgin! Pollyanna, gözleri hayretten fal taşı gibi açılmış bir biçimde, </p>
	<p class="block">–Yaa!.. diyebildi. </p>
	<p class="block">–İyi ama Nancy, birbirlerini gerçekten seviyor olsalardı, şimdiye kadar mutlaka barışırlardı. Bunca yıldır her ikisi de yapayalnız. Barışmaktan memnun kalırlardı sanırım! Nancy burun kıvırdı: </p>
	<p class="block">–Sanırım, sen sevgililer hakkında fazla bir şey bilmiyorsun, Bayan Pollyanna. Ne de olsa, pek bunu anlayabilecek yaşta da değilsin. Fakat, şunu bilmelisin ki bu dünyada senin o </p>
	<p class="block">–Mutluluk oyunu </p>
	<p class="block">–nu da anlayamayacak insanlar vardır. Birbirleriyle kavga eden sevgililer de böyledir. Hem Bay Pendleton çok sert değil mi? Bayan Polly de...</p>
	<p class="block">Nancy, birdenbire durakladı. O anda kime kimden bahsettiğini anlamıştı. Yine de birden gülmeye başlamıştı.</p>
	<p class="block"> </p>
	<p class="block">–Ben bir şey söyleyecek değilim, Bayan Pollyanna. Ama onlara bu oyunu öğretebilsen ve böylece barışmalarını sağlayabilsen ne kadar memnun olurlardı. Böyle bir şey olsa ne kadar hoş olur değil mi? Bayan Polly ile Bay Pendleton çok şaşırırlar! Ama pek olacağını sanmıyorum! Pollyanna hiçbir şey söylemedi. Eve girdiği zaman yüzü çok düşünceli görünüyordu. PRİZMALAR Sıcak Ağustos günleri geçerken Pollyanna da sık sık Pendleton Tepesi ndeki büyük eve gidiyordu. Yine de, küçük kız bu ziyaretlerinin hiç de başarılı olduğunu sanmıyordu. Adam onu çağırtıp, kendisini görmesini istiyordu ama, Pollyanna nın gidişinden hiç de memnun görünmüyordu. Daha doğrusu Pollyanna böyle düşünüyordu.</p>
	<p class="block">Evet, onunla konuşuyor, ona güzel ve değişik kitaplar, resimler ve biblolar gösteriyordu. Buna rağmen sık sık, yatakta çaresiz yattığından, evinde istemediği insanların kendisini yönetiş tarzlarından şikayet ediyordu, ama yine de küçük kızın konuşmasını dinlemekten memnun görünüyordu. Pollyanna da konuşmaktan hoşlanıyordu. Ancak adamın yatağında sırtüstü uzanmış, üzgün görünüşü onu da dertlendiriyordu. Adamın söylediği sözlerden hangisine üzülmüş olabileceğini de bir türlü çıkartamıyordu. </p>
	<p class="block">–Mutluluk oyunu </p>
	<p class="block">–nu ona da öğretmek istemiş, fakat henüz adamın öğrenmeye istekli göründüğü bir anı yakalayamamıştı. İki kez bu oyunu anlatmak istemişti. Ama ikisinde de, babasının söylediklerini anlatmaktan öteye geçemedi. John Pendleton, her seferinde konuyu değiştirdi.</p>
	<p class="block">Pollyanna, artık John Pendleton ın, Polly Teyzesinin bir zamanki sevgili olduğundan kuşku duyuyordu. Onlara duyduğu sevginin ve bağlılığın verdiği tüm güçle, bu iki insanın ona göre, yalnız ve mutsuz geçen yaşamlarına mutluluk getirmeyi arzu ediyordu.</p>
	<p class="block">Ancak, bu işi nasıl yapabileceğini de bilemiyordu. Bay Pendleton la teyzesi hakkında bazen çok nazik, bazen de asık suratlı konuşmalar yapmıştı. Konuşmaları sırasında sert hatlı yüzünde hep garip bir tebessüm bulunuyordu. Teyzesiyle de, Bay Pendleton hakkında konuşmuş, daha doğrusu konuşmaya çalışmıştı. Genellikle Bayan Polly onu uzun süre dinlemiyordu. Konuyu hemen değiştiriyor, başka bir şey buluyordu. Zaten, hep böyle yapardı. Örneğin, Doktor Chilton hakkında konuşurlarken de konuyu değiştirirdi. Ama, Pollyanna bunu teyzesinin Doktor Chilton tarafından pencerede omuzunda şal ve saçında gülle görülmüş oluşuna bağlıyordu. Polly Teyze, gerçekten Doktor Chilton dan hoşlanmıyordu. Pollyanna bir gün şiddetli bir soğuk algınlığından eve kapanmak zorunda kalınca anladı.</p>
	<p class="block">Polly Teyze: </p>
	<p class="block">–Akşama kadar iyileşmezsen doktor çağıracağım dedi.</p>
	<p class="block">Pollyanna, sevinçle: </p>
	<p class="block">–Sahi mi? Öyleyse daha da fena olacağım dedi. </p>
	<p class="block">–Doktor Chilton ın gelip beni görmesinden çok memnun olurum! O an teyzesinin bakışları değişti. Bu Pollyanna yı şaşırttı.</p>
	<p class="block">Bayan Polly sert bir ifadeyle: </p>
	<p class="block">–Gelecek olan Doktor Chilton olmayacak Pollyanna! dedi. </p>
	<p class="block">–Doktor Chilton bizim aile doktorumuz değildir. Daha fena olursan Doktor Warren i çağıracağım.</p>
	<p class="block">Pollyanna, daha fenalaşmadı ve bu nedenle Doktor Warren de çağrılmadı.</p>
	<p class="block">O akşam Pollyanna teyzesine: </p>
	<p class="block">–Ben de çok memnunum dedi. </p>
	<p class="block">–Tabii Doktor Warren i beğenirim ama Doktor Chilton ı daha çok severim. Zaten, hastalanınca onu çağırmasaydık, sanırım bir hayli kırılırdı. Dalgın bir tavırla teyzesinin yüzüne bakarak devam etti: </p>
	<p class="block">–Sizi o gün süslediğim zaman, gelmesinden, kendisini suçlamamanız gerekir Polly Teyze.</p>
	<p class="block">Bayan Polly kararlı bir tavırla yeğeninin sözlerini kesti: </p>
	<p class="block">–Bu kadar yeter Pollyanna, Doktor Chilton ı, ya da onun duygularını tartışmak istemiyorum.</p>
	<p class="block">Pollyanna bir süre teyzesine üzgün gözlerle baktıktan sonra içini çekti.</p>
	<p class="block"> </p>
	<p class="block">–Yanaklarınızı hep böyle pembe pembe görmek öyle hoşuma gidiyor ki Polly Teyze! Fakat saçlarınızı taramayı da çok isterim. Eğer... Şey Polly Teyze! Ağustosun sonlarına doğru, bir sabah erkenden Pollyanna, John Pendleton ı ziyaret etti. Adamın yastığının kenarına akseden mavi, sarı, yeşil ve mor renkli çizgileri görünce hayranlıkla durakladı.</p>
	<p class="block"> </p>
	<p class="block">–Bay Pendleton, bu küçük bir gökkuşağı. Yavaşça ellerini çırparak: </p>
	<p class="block">–Sizi ziyarete gelmiş! Ne kadar zarif? Ama buraya nasıl girmiş? Adam acı acı güldü. Bay Pendleton, özellikle o gün dünyadan nefret etmekteydi.</p>
	<p class="block"> </p>
	<p class="block">–Sanırım, pencerenin önündeki termometrenin köşeli camına çarpıp içeriye girmiş olmalı. Aslında güneş oraya yansımaz ama, bu sabah böyle oldu.</p>
	<p class="block"> </p>
	<p class="block">–Fakat ne kadar güzel değil mi, Bay Pendleton? Demek buna güneş neden oluyor? Aman Yarabbi! Bu termometre benim olsaydı, onu bütün gün güneşe asardım.</p>
	<p class="block">Adam gülerek, </p>
	<p class="block">–O zaman termometre de çok yararlı olurdu doğrusu dedi. </p>
	<p class="block">–Eğer, termometre güneşte asılı durursa, ne kadar sıcak, ya da soğuk olduğunu nasıl anlayacaksın? Pollyanna nın gözleri büyük hayranlıkla yastığın üzerindeki renklere dikilmişti.</p>
	<p class="block"> </p>
	<p class="block">–Umursamazdım bile. diye mırıldandı. </p>
	<p class="block">–Sanki, bütün gün bir gökkuşağı ile yaşayan insanlar hiç buna aldırırlar mı? Adam güldü. Pollyanna nın hayranlık dolu yüzünü merakla izliyordu. Birdenbire aklına yeni bir şey geldi. Yanındaki zile bastı.</p>
	<p class="block">Yaşlı hizmetçi kadın kapıda belirince: </p>
	<p class="block">–Nora dedi, </p>
	<p class="block">–Ön tarafta oturma odasında duran büyük pirinç şamdanlardan birini bana getir.</p>
	<p class="block">Kadın, biraz şaşırmış biçimde, </p>
	<p class="block">–Peki efendim.. diye mırıldandı. Bir dakika sonra geri gelmişti. Yatağa doğru yaklaşırken, elindeki şamdandan tatlı bir ses çıkıyordu. Bu sesleri elindeki eski tip şamdanı çevreleyen prizmalar çıkarıyordu.</p>
	<p class="block">Adam, </p>
	<p class="block">–Teşekkür ederim dedi. </p>
	<p class="block">–Onu şuraya bırakabilirsin. Şimdi bir ip alıp bunu perdeliğin iki tarafına bağla. Tamam. Teşekkür ederim. Kadın, adamın dediğini yerine getirmişti. Odadan çıkıp giderken, hayranlıkla Pollyanna yı süzdü. </p>
	<p class="block">–Şimdi bana şamdanı getir Pollyanna.</p>
	<p class="block">Küçük kız, iki eliyle sımsıkı tutarak şamdanı getirdi. Adam, şamdanın çevresindeki prizmaları birer birer çıkartıp on ikisini yatağın üzerine yan yana koydu.</p>
	<p class="block"> </p>
	<p class="block">–Yavrum, şimdi bunları al ve Nora nın pencereye gerdiği o ince ipek tak. Eğer gerçekten bir gökkuşağında yaşamak istiyorsan... Sana bir gökkuşağı yaratmaktan başka çaremiz yok! Pollyanna elindeki son üç prizmayı da ipe takmadan önce olacakları anlamıştı. O kadar heyecanlıydı ki, kalanları asabilmek için titreyen parmaklarını kontrol etmekte güçlük çekiyordu. Fakat sonunda görevini tamamladı ve memnuniyetini belirten bir çığlık atarak geri çekildi.</p>
	<p class="block">O muhteşem döşenmiş, fakat kasvetli oda sanki bir masal dünyasına dönmüştü. Kırmızı, yeşil, mor, turuncu, sarı ve mavi renkler her tarafta yansıyordu. Duvar, yer, eşyalar ve hatta yatakta bile pırıl pırıl renkler görünüyordu.</p>
	<p class="block">Pollyanna neşeyle, </p>
	<p class="block">–A, aa!.. Ne kadar güzel! dedikten sonra birdenbire güldü. </p>
	<p class="block">–Sanırım güneş de o oyunu oynuyor! Öyle değil mi? diye sordu. Bir an için Bay Pendleton ın neden bahsettiğini anlayamayacağını unutmuştu. </p>
	<p class="block">–Ah, keşke bunlardan benim de bir sürü olsaydı. O zaman Polly Teyzeme, Bayan Snow a ve daha birçok kişiye dağıtırdım. Sanırım işte o vakit mutlu olurlardı. Hatta, Polly Teyzem o kadar mutlu olurdu ki, sevincinden, kapıları çarpmamak elinden gelmezdi. Böyle bir gökkuşağında yaşasaydı tabii. Öyle değil mi? Bay Pendleton güldü: </p>
	<p class="block">–Hatırladığım kadarıyla, teyzenin kapıları sevinç içinde çarpması ve mutlu olabilmesi için öyle birkaç prizma yeterli değildir. Yalnız bir dakika. Gerçekten neyi anlatmak istiyorsun? Bu oyun nedir? Pollyanna adama bakıp içini çekti.</p>
	<p class="block"> </p>
	<p class="block">–Ah, unuttum. Oyunu bilmiyorsunuz. Bilmediğinizi şimdi hatırladım.</p>
	<p class="block"> </p>
	<p class="block">–Şu halde, bu oyunu bana da anlat bari.</p>
	<p class="block">Bu sefer Pollyanna oyunu anlattı. En başından başlayarak bütün her şeyi açıkladı. Bebek yerine koltuk değneğini buluşunu da söyledi.</p>
	<p class="block">Konuşurken, adamın yüzüne bakmıyordu. Prizmaların yansıttığı, titreşen renklere hayran hayran bakmıyordu, söyleyeceklerini bitirdikten sonra, </p>
	<p class="block">–İşte bu kadar! diye içini çekti. </p>
	<p class="block">–Şimdi, güneş de bu oyunu oynuyor dememin nedenini anladınız.</p>
	<p class="block">Bir an sessizlik oldu. Sonra yataktaki adamdan titreyen bir ses yükseldi: </p>
	<p class="block">–Belki de. Fakat bana kalırsa bu prizmaların içinde en mükemmel olanı da sensin Pollyanna.</p>
	<p class="block"> </p>
	<p class="block">–Ama güneş bana vurunca ben kırmızı, yeşil ve mor renkler yansıtmıyorum ki Bay Pendleton! Adam gülerek, </p>
	<p class="block">–Öyle mi sanıyorsun? diye mırıldandı. Pollyanna adamın gözlerindeki yaşa bir anlam veremedi.</p>
	<p class="block">Küçük kız, </p>
	<p class="block">–Hayır diye cevap verdi. Bir dakika sonra da üzüntülü bir ifade ile ekledi: </p>
	<p class="block">–Korkarım, güneş bende çilden başka bir şey yapmıyor. Polly Teyze de çillerime güneşin neden olduğunu söylüyor! Adam hafifçe güldü; Pollyanna oturduğu yerden ona baktı. Adamın bu gülüşü daha çok bir hıçkırığa benziyordu. OLDUKÇA ŞAŞIRTICI Pollyanna Eylülde okula başladı. Verdiği sınavlar, yaşına göre oldukça ileri olduğunu gösterdi. Bu nedenle, bir süre sonra kendi yaşıtları ile birlikte derslere başladı.</p>
	<p class="block">Okul birçok yönden Pollyanna ya şaşırtıcı geliyordu. Tabii o da birçok bakımdan okuldakileri şaşırtıyordu. Bununla beraber küçük kız okula kısa zamanda alıştı ve bir gün teyzesine okulun </p>
	<p class="block">–yaşamak olduğunu da itiraf etti. O zamana kadar daima bundan şüphe etmişti.</p>
	<p class="block">Okulu çok sevmesine rağmen, Pollyanna arkadaşlarını da unutmadı. Tabii, artık onlara pek fazla zaman ayıramıyordu. Ama yine de kalan zamanını onlarla geçiriyordu. Bu durumdan en fazla hoşnutsuzluk duyan da John Pendleton dı.</p>
	<p class="block">Bir cumartesi günü öğleden sonra adam ona bu duygusunu söyledi.</p>
	<p class="block">Biraz sabırsız bir tavırla, </p>
	<p class="block">–Bana bak Pollyanna. Gelip benimle kalmaya ne dersin? Son günlerde, yüzünü gördüğüm yok dedi.</p>
	<p class="block">Pollyanna güldü. Bay Pendleton da ne kadar komik bir adamdı.</p>
	<p class="block"> </p>
	<p class="block">–Çevrenizde insan olmasından hoşlanmadığınızı sanıyordum.</p>
	<p class="block"> </p>
	<p class="block">–Öyle. Ama bu, bana o çok güzel oyunu öğretmeden önceydi. Şimdi, bana hizmet edilmesinden memnunum. Neyse yakında ayağa kalkabileceğim. Bakalım o zaman neler olacak?.. Yanındaki koltuk değneklerinden birini alıp şaka ile kıza doğru salladı.</p>
	<p class="block">Bugün büyük kitaplığın olduğu odada oturuyorlardı.</p>
	<p class="block">Küçük kız: </p>
	<p class="block">–Aslında siz gerçekten hiçbir şeyden memnun değilsiniz ama öyle olduğunuzu söylüyorsunuz dedi. Gözlerini şöminenin önünde duran köpeğe dikmişti: </p>
	<p class="block">–Oyunu tam olarak oynayamadığınızı siz de biliyorsunuz Bay Pendleton! Evet, biliyorsunuz.</p>
	<p class="block">Adamın yüzü birdenbire çok ciddileşti.</p>
	<p class="block"> </p>
	<p class="block">–Ben de zaten seni bunun için istiyorum küçük kız. Bu oyunu oynamamama yardım edesin diye. Gelecek misin? Pollyanna hayretle döndü: </p>
	<p class="block">–Bay Pendleton, gerçekten ciddi söylemiyorsunuz bunu değil mi? </p>
	<p class="block">–Evet, ciddi söylüyorum. Gelmeni istiyorum. Gelecek misin? Pollyanna üzüntülü görünüyordu. </p>
	<p class="block">–Şey... Bay Pendleton... Gelemem... Biliyorsunuz gelemem... Şey, ben Polly Teyzenin...</p>
	<p class="block">Adamın yüzünde garip bir ifade belirip kayboldu. Pollyanna buna pek anlam verememişti. Adam, başını hiddetle kaldırdı: </p>
	<p class="block">–Sen sadece ona bağımlı değilsin... Ses tonunu yumuşatıp ekledi: </p>
	<p class="block">–Belki teyzen gelmene izin verir. Eğer izin verirse gelir misin? Pollyanna düşünceli düşünceli kaşlarını çattı.</p>
	<p class="block">Ağır ağır konuşmaya başladı: </p>
	<p class="block">–Fakat Polly Teyzem... Bana çok iyi davrandı... Dünyada Kadınlar Yardım Derneği nden başka hiç kimsem kalmadığı zaman beni yanına aldı ve...</p>
	<p class="block">Yine adamın yüzünde o acayip gerginlik belirdi ve kayboldu. Fakat bu defa konuşmaya yeniden başladığında sesi daha hafif ve hüzünlüydü.</p>
	<p class="block"> </p>
	<p class="block">–Pollyanna, yıllar önce birisini çok sevmiştim. Sevdiğim o kadını, bir gün bu eve getirebileceğimi ummuştum. Onunla birlikte yıllarca bu evde ne kadar mutlu olacağımızı düşünmüştüm.</p>
	<p class="block">Pollyanna, </p>
	<p class="block">–Evet diye içini çekti. Gözlerinden acıma duygusu okunuyordu.</p>
	<p class="block"> </p>
	<p class="block">–Fakat... Şey... Onu buraya getiremedim. Bunun nedenini hiç sorma. Sadece onu buraya getiremedim. İşte hepsi bu kadar. O günden bu yana bu gri taşlardan oluşan yer, bana bir ev oldu ama yuva olmadı. Bir evi yuva yapan bir kadının eli ile kalbidir. Pollyanna. Ya da bir çocuğun var oluşu. Ben bunlardan hiçbirine sahip olamadım yavrum. Şimdi, gelecek misin? Pollyanna ayağa kalktı. Yüzü pırıl pırıl parlıyordu. </p>
	<p class="block">–Bay Pendleton... Yani, yıllardır o kadının eliyle kalbini mi istediğinizi söylüyorsunuz? </p>
	<p class="block">–Şey... Evet, Pollyanna.</p>
	<p class="block">Küçük kız, </p>
	<p class="block">–Ah, ne kadar memnun oldum! Şu halde bir sorun yok! diye içini çekti. </p>
	<p class="block">–İkimizi de yanınıza alırsınız ve her şey de fevkalade olur! Adam şaşkın şaşkın: </p>
	<p class="block">–İkinizi birden mi yanıma alayım? diye tekrarladı.</p>
	<p class="block"> </p>
	<p class="block">–Şey, elbette. Her ne kadar Polly Teyzeyi henüz kandırmadıksa da, eminim kabul edecektir. Tabii, ona da bana söylediklerinizi anlatırsanız, o zaman ikimiz de geliriz.</p>
	<p class="block">Adamın gözlerinde dehşet dolu bir görünüm belirdi.</p>
	<p class="block"> </p>
	<p class="block">–Polly Teyze buraya mı gelecek? Pollyanna nın gözleri iri iri açıldı: </p>
	<p class="block">–Yoksa siz mi onun evine gitmeyi tercih edersiniz? diye sordu. </p>
	<p class="block">–Tabii onun evi sizinki kadar güzel değil, ama daha yakın...</p>
	<p class="block">Adam, son derece kibar bir tavırla: </p>
	<p class="block">–Pollyanna, neden bahsediyorsun sen Allah aşkına? diye sordu.</p>
	<p class="block">Pollyanna, belirgin bir şaşkınlık içinde: </p>
	<p class="block">–Oturacağınız yerden bahsediyorum dedi. </p>
	<p class="block">–Önce, burada oturmamızı istediğinizi sandım. Siz burayı bir yuva yapmak için yıllardır Polly Teyzenin eliyle kalbini istediğinizi söylediniz ve...</p>
	<p class="block">Adam, anlaşılmaz bir ses çıkardı. Ellerini havaya kaldırıp konuşmaya çalıştı. Fakat sonra elini sinirli bir tavırla indirdi.</p>
	<p class="block">O sırada kapıda beliren hizmetçi: </p>
	<p class="block">–Doktor geldi efendim dedi.</p>
	<p class="block">Pollyanna yerinden kalktı: John Pendleton telaşla küçük kıza döndü. Hafif bir sesle adeta yalvardı: </p>
	<p class="block">–Pollyanna, Allah aşkına sana söylediklerimi şimdilik kimseye anlatma.</p>
	<p class="block">Pollyanna neşeyle gülümseyince yanaklarında gamzeler belirdi.</p>
	<p class="block"> </p>
	<p class="block">–Elbette anlatmam! Bunları teyzeme kendinizin söylemek isteyeceğinizi tahmin etmedim mi sanki? Bunları omzunun üzerinden neşeyle bakarak söylemişti.</p>
	<p class="block">John Pendleton, bitkin bir tavırla koltuğa çöktü.</p>
	<p class="block">Doktor, </p>
	<p class="block">–Ne oldu? diye sordu. Bir dakika sonra da hastasının nabzını ölçmeye başladı. Adamın nabzı çok hızlı atıyordu.</p>
	<p class="block">John Pendleton ın dudaklarında garip bir gülümseme belirdi: </p>
	<p class="block">–Sanırım, verdiğin kuvvet şurubunu biraz fazla kaçırdım. diyerek bir kahkaha attı. Bir yandan da, Pollyanna nın bahçeden çıkışını seyreden doktoru süzüyordu. DAHA DA ŞAŞIRTICI BİR ŞEY Genellikle pazar sabahları Pollyanna kiliseye gidiyor ve Pazar Okulu na devam ediyordu. Pazar günleri öğleden sonra ise sık sık Nancy ile dolaşmaya çıkıyordu. Bir cumartesi günü, Bay John Pendleton ı ziyaret ettikten sonra, ertesi gün için Nancy ile bir gezi yapmayı kararlaştırmıştı. Fakat Pazar Okulu ndan dönerken Doktor Chilton atlı arabasıyla gelip yanında durdu.</p>
	<p class="block">Adam, </p>
	<p class="block">–İstersen seni arabayla evine bırakayım Pollyanna. dedi. </p>
	<p class="block">–Seninle bir dakika konuşmak istiyorum. Ben de zaten seninle konuşmak için sizin eve gidiyordum. Pollyanna arabaya çıkıp yanına oturmuştu. </p>
	<p class="block">–Bay Pendleton bugün öğleden sonra gidip kendisini görmeni istiyor. Çok önemliymiş bu.</p>
	<p class="block">Pollyanna, neşeli neşeli başını salladı. </p>
	<p class="block">–Evet, biliyorum. Pollyanna Gidip kendisini göreceğim.</p>
	<p class="block">Doktor kıza biraz şaşkınlıkla baktı.</p>
	<p class="block">Gözleri, adeta parlayarak: </p>
	<p class="block">–Ama gitmene pek izin vereceğimi sanmıyorum dedi. </p>
	<p class="block">–Dün onun sinirlerini yatıştıracağınız yerde, daha da bozmuşsunuz küçükhanım.</p>
	<p class="block">Pollyanna güldü: </p>
	<p class="block">–Yok, yok... Buna ben neden olmadım. Her şey Polly Teyze yüzünden çıktı.</p>
	<p class="block">Doktor, aniden dönüp hayretle: </p>
	<p class="block">–Teyze mi dedin? diye bağırdı.</p>
	<p class="block">Pollyanna, oturduğu yerde neşeyle yaylandı.</p>
	<p class="block"> </p>
	<p class="block">–Evet. Hem bu o kadar heyecanlı ve güzel bir şey ki. Tıpkı bir masal gibi. Ani bir kararla: </p>
	<p class="block">–Size anlatacağım. diye atıldı. </p>
	<p class="block">–Kimseye söylemememi tembih etmişti. Ama, size söylememe aldırmayacağından eminim. Hem zaten bunları teyzeme söylemememi istemişti.</p>
	<p class="block"> </p>
	<p class="block">–Teyzene mi? </p>
	<p class="block">–Evet, Polly Teyzeme. Tabii, bunları kendisi teyzeme anlatmak ister. Bütün sevgililerin yaptığı gibi.</p>
	<p class="block"> </p>
	<p class="block">–Sevgililer mi? Doktor bu sözü söylerken at birdenbire silkindi. Sanki, dizgini tutan eli birden dizgini çekivermişti.</p>
	<p class="block">Pollyanna, neşeyle: </p>
	<p class="block">–Evet, diye başını salladı. </p>
	<p class="block">–Bu hikayenin bir kısmı. Nancy söyleyene kadar bunu ben de bilmiyordum. Nancy bana Polly Teyzemin yıllarca önce bir sevgilisinin olduğunu söylemişti. Sonra kavga edip ayrılmışlar. Fakat, o bunun kim olduğunu bilmiyordu. Ama şimdi artık biliyoruz. Bu adam Bay Pendleton.</p>
	<p class="block">Doktor birdenbire büyük bir rahatlıkla gevşedi. Sımsıkı dizginleri tutan eli gevşeyip kucağının üzerine düştü. Hafifçe </p>
	<p class="block">–Oh! diye mırıldandı. </p>
	<p class="block">–Hayır, bunu bilmiyordum.</p>
	<p class="block">Harrington Konağı na yaklaşıyorlardı. Pollyanna aceleyle anlatmaya devam etti: </p>
	<p class="block">–Evet, şimdi ben de çok memnunum. Çok güzel sonuçlandı. Bay Pendleton bana kendisiyle oturmamı teklif etti. Fakat bana birçok iyilikler yapan Polly Teyzeyi öyle birden bırakamazdım. Sonra bana yıllardır istediği kadının elinden ve kalbinden bahsetti. Böylece, şimdi de aynı şeyleri istediğini öğrenip çok memnun oldum. Tabii, barışmak isterse, her şey yoluna girecek. Biz de Polly Teyzem ve ben, onunla birlikte oturacağız. Ya da o bizim eve gelecek. Polly Teyzemi daha bir şeyden haberi yok. Daha her şeyi tam olarak yoluna koymuş da değiliz. Herhalde Bay Pendleton, bunun için bugün öğleden sonra beni görmek istiyor.</p>
	<p class="block">Doktor birdenbire oturduğu yerde doğruldu. Dudaklarında garip bir tebessüm belirdi.</p>
	<p class="block">Atı, kapının önünde durdurmak için dizgini çekti. Bir yandan da başını sallayarak: </p>
	<p class="block">–Evet, Bay John Pendleton ın seni neden görmek istediğini anlayabiliyorum dedi.</p>
	<p class="block">Pollyanna, </p>
	<p class="block">–Polly Teyze pencerede diye bağırdı. Biraz sonra, </p>
	<p class="block">–Yok, hayır, değilmiş. Fakat onu gördüğümü sanmıştım diye ekledi.</p>
	<p class="block">Doktor, </p>
	<p class="block">–Hayır, şimdi orada değil. dedi. Dudaklarındaki tebessüm birden kayboldu.</p>
	<p class="block">Pollyanna, o gün öğleden sonra ziyaretine gittiğinde Bay John Pendleton ı çok sinirli buldu.</p>
	<p class="block">Adam hemen, </p>
	<p class="block">–Pollyanna diye söze başladı. </p>
	<p class="block">–Bütün gece, dün söylediklerine bir anlam verebilmek için çalıştım. Yani, Polly Teyzenin ellerini ve kalbini yıllardır burada istediğimi söylemiştin. Bununla ne demek istedin? </p>
	<p class="block">–Şey... Siz bir zamanlar birbirinizi seviyormuşsunuz. Yani birbirinizin sevgilisiymişsiniz. Şimdi de aynı duygular içinde olduğunuz için, ne kadar mutluyum tahmin edemezsiniz.</p>
	<p class="block"> </p>
	<p class="block">–Sevgililer mi? Teyzen ve ben mi? Adamın sesindeki belirgin şaşkınlık nedeniyle Pollyanna gözlerini iri iri açtı: </p>
	<p class="block">–Evet, Bay Pendleton, Nancy söylemişti bunu bana! Adam küçük bir kahkaha attı.</p>
	<p class="block"> </p>
	<p class="block">–Demek öyle! Korkarım, Nancy nin gerçeği bilmediğini söylemem gerekecek.</p>
	<p class="block">Pollyanna nın sesi üzüntüden titremeye başladı: </p>
	<p class="block">–Öyleyse, birbirinizin sevgilisi değildiniz? </p>
	<p class="block">–Hiçbir zaman olmadık! </p>
	<p class="block">–Demek ortada kitaplardaki gibi bir şey yok. Cevap çıkmadı. Adam sıkıntılı bir tavırla pencereden dışarıya bakıyordu.</p>
	<p class="block">Pollyanna ağlamaklı bir ifade ile: </p>
	<p class="block">–Ne yazık! Her şey o kadar fevkalade gidiyordu ki... dedi. </p>
	<p class="block">–Polly Teyzemle yanınıza gelmekten çok memnun olacaktım.</p>
	<p class="block"> </p>
	<p class="block">–Peki, şimdi olmayacak mısın? Adam soruyu başını çevirmeden yöneltmişti.</p>
	<p class="block"> </p>
	<p class="block">–Tabii ki olmayacağım. Ben Polly Teyzeme aitim.</p>
	<p class="block">Adam oldukça kızgın bir ifadeyle döndü: </p>
	<p class="block">–Ondan önce, annene aittin, Pollyanna. Hem, ben yıllar önce annenin elini ve kalbini istemiştim.</p>
	<p class="block"> </p>
	<p class="block">–Annemin mi? </p>
	<p class="block">–Evet. Bunu sana söylemek istemiyordum. Fakat şimdi anlatmak, sanırım çok daha doğru olacak. John Pendleton ın yüzü beyazlamıştı. Belirgin bir güçlükle konuşmaya çalışıyordu. Pollyanna, gözleri ve ağzı korku ve şaşkınlıktan açılmış bir biçimde onu dinliyordu. </p>
	<p class="block">–Anneni sevmiştim. Ama o beni sevmedi. Ve bir süre sonra da, babanla evlenip buradan ayrıldı. İşte o zaman onu ne kadar sevdiğimi anladım. Sanki bütün dünya başıma yıkıldı. Evet... Neyse... Ve böylece uzun yıllardan beri aksi, huysuz, hiçbir şeyi sevmeyen ve sevilmeyen bir yaşlı adam olup çıktım. Oysa, daha altmış yaşına bile gelmedim Pollyanna... Sonra, yaşamıma tıpkı o çok sevdiğin prizmalar gibi sen girdin Pollyanna. Tatsız ve karanlık yaşamımı aydınlattın, neşe katıp renklendirdin sen. Senin kim olduğunu öğrendim bir süre sonra. İşte o zaman seni bir daha görmek istemedim. Bana anneni hatırlatmanı istemediğim için. Fakat işin sonunu sen de biliyorsun. Seni tekrar görmek istedim. Oysa şimdi seni hep görmek istiyorum. Pollyanna, şimdi artık geleceksin değil mi? </p>
	<p class="block">–Fakat Bay Pendleton... Ben... Polly Teyze var orada...</p>
	<p class="block">–Pollyanna nın gözleri yaşlarla dolmuştu.</p>
	<p class="block">Adam, sabırsızlığını gösteren bir işaret yaptı.</p>
	<p class="block"> </p>
	<p class="block">–Ya ben ne olacağım? Sensiz, herhangi bir şeyden </p>
	<p class="block">–memnun olabileceğimi mi sanıyorsun? Ancak sen geldikten sonra hayattan bir parça zevk alabilmeye başladım. Fakat benim kızım olursan her şeyden memnun olacağım. Seni de mutlu etmek için çalışacağım, yavrum. Yerine getirilmeyen hiçbir arzun olmayacak. Bütün varlığımı, en son kuruşuna kadar senin mutluluğun için harcayacağım.</p>
	<p class="block">Pollyanna şaşırmış görünüyordu: </p>
	<p class="block">–Böyle şey olmaz Bay Pendleton. Fakirler için biriktirdiğiniz parayı bana harcamanıza razı olur muyum hiç! Adamın yüzü kıpkırmızı kesildi. Konuşmaya başladı ama Pollyanna hala sözlerine devam ediyordu: </p>
	<p class="block">–Hem zaten, sizin gibi çok parası olan bir kişinin mutlu olabilmek için bana ihtiyacı da yoktur. Başkalarına çeşitli şeyler verip onları ve kendinizi çok memnun edebilirsiniz! Örneğin, Bayan Snow a ve bana verdiğiniz prizmaları, Nancy ye doğum gününde hediye ettiğiniz o altın şeyi bir düşünün...</p>
	<p class="block">Adam, </p>
	<p class="block">–Evet... Evet... Bırak o şeylerden bahsetmeyi... diyerek kızın sözünü kesti. Şimdi yüzü kıpkırmızı, öncekinden daha da kırmızı kesilmişti. Belki de bunun nedeni, adamın başkalarına pek bir şey veren bir kişi olarak tanınmayışından ileri geliyordu. </p>
	<p class="block">–Bütün bunlar çok saçma... Çok bir şey de vermedim zaten. Verişimin esas nedeni de sendin. Evet, evet senin yüzünden verdim. Zaten onları ben değil, sen vermiştin.</p>
	<p class="block">Kızın yüzünde söylediklerini kabul etmeyen bir ifade sezince tekrarladı. </p>
	<p class="block">–Evet sen vermiştin. Sonra, sesi tekrar yumuşadı, adeta yalvaran bir ifadeye büründü: </p>
	<p class="block">–Bütün bunlar sana ne kadar ihtiyacım olduğunu gösteriyor küçük kız... Eğer, o </p>
	<p class="block">–mutluluk oyunu </p>
	<p class="block">–nu oynayacaksam, sen de gelip bu oyunu benimle birlikte oynamalısın, Pollyanna.</p>
	<p class="block">Pollyanna nın yüzü düşünceli bir görünüm içindeydi.</p>
	<p class="block"> </p>
	<p class="block">–Polly Teyzem bana çok iyilik etti diye sözlerine başladı. Ama adam sözünü kesti. Bay Pendleton ın yüzünden o eski huzursuzluğu okunabiliyordu. Yıllardır her istediğinin yapılmasına alışmıştı. Şimdi, dediklerinin yapılmaması karşısında büyük bir hırçınlık ve sabırsızlık duyuyordu.</p>
	<p class="block">Elbette sana iyilik etti. Fakat, eminim seni, benim istediğimin yarısı kadar bile istemiyor. dedi.</p>
	<p class="block"> </p>
	<p class="block">–Fakat, nasıl olur Bay Pendleton? O benim yanında oluşumdan memnun... Bunu biliyorum ve... Adam, </p>
	<p class="block">–Memnun mu?! diye sözünü kesti. İyiden iyiye sabrını kaybediyordu. </p>
	<p class="block">–Bayan Polly nin hiçbir şeyden memnun olmayı bilmediğine dair bahse girerim! Evet, biliyorum, o görevini yerine getirir. Görevine pek bağlı bir kadındır! Onun kendisiyle son on beş, yirmi yıldır hiç de dost değiliz. Fakat onu tanırım. Herkes onu tanır. Memnun olan bir kişi değildir o, Pollyanna, nasıl memnun olunacağını da bilmez. Benim yanıma gelmene gelince... Bir sor da gör bakalım... İzin verecek mi, vermeyecek mi? Ah, küçük kız, küçük kızım... Seni ne kadar yanımda görmek istediğimi bir bilsen! Pollyanna, derin derin içini çekerek ayağa kalktı. Üzgün bir tavırla: </p>
	<p class="block">–Pekala, soracağım dedi... </p>
	<p class="block">–Burada sizinle beraber oturmak istemediğimi sanmayın, Bay Pendleton. Fakat...</p>
	<p class="block">–Sözlerini tamamlayamadı. Bir an bir sessizlik oldu.</p>
	<p class="block"> </p>
	<p class="block">–Şey... Neyse... İyi ki dün teyzeme söylememişim. Yoksa o da istendiğini sanacaktı.</p>
	<p class="block">John Pendleton acı acı güldü: </p>
	<p class="block">–Evet Pollyanna. Sanırım ona dün bir şey söylememen iyi oldu.</p>
	<p class="block"> </p>
	<p class="block">–Kimseye bir şey bahsetmedim. Sadece doktora anlattım. Tabii, bu da önemli değil öyle.</p>
	<p class="block">John Pendleton heyecanla dönüp: </p>
	<p class="block">–Doktora mı? diye bağırdı. </p>
	<p class="block">–Yoksa doktor Chilton a mı? </p>
	<p class="block">–Evet, bugün sizin beni istediğinizi söylemek için geldiği zaman anlattım.</p>
	<p class="block">Adam, </p>
	<p class="block">–Hay Allah!.. diye mırıldandı. Koltuğuna çöktü. Sonra, birdenbire ilgiyle doğruldu: </p>
	<p class="block">–Peki, Doktor Chilton ne dedi? diye sordu.</p>
	<p class="block">Pollyanna, düşünceyle kaşlarını çattı: </p>
	<p class="block">–Şey, pek hatırlamıyorum. Sanırım, pek bir şey söylemedi. Ha!.. Beni görmek isteyişinizin nedenini tahmin edebildiğini söyledi.</p>
	<p class="block">John Pendleton, </p>
	<p class="block">–Demek öyle diye söylenip bir kahkaha attı. Pollyanna, bu garip gülüşe bir anlam veremedi. CEVAPLANDIRILAN BİR SORU Pollyanna, John Pendleton ın evinden çıkıp tepeden aşağıya hızlı hızlı yürümeye başladığı sırada gökyüzü de kararmıştı. Bir sağanak boşanacağa benziyordu. Daha eve gelmeden yarı yolda Nancy ye rastladı. Kızın elinde bir şemsiye vardı. Ama o sırada bulutlar dağılır gibi olmuş, yağmurun hemen yağması ihtimali azalmıştı. Nancy dikkatle gökyüzüne bakarak: </p>
	<p class="block">–Bulutlar kuzeye doğru gidiyor galiba. dedi. </p>
	<p class="block">–Zaten ben de böyle olacağını tahmin etmiştim. Ama Bayan Polly bir şemsiye alıp seni karşılamamı söyledi. Senin için endişelendi.</p>
	<p class="block">Pollyanna, dalgın dalgın mırıldandı: </p>
	<p class="block">–Endişelendi mi? O da bulutlara bakıyordu.</p>
	<p class="block">Nancy, biraz hiddetle burnunu çekti: </p>
	<p class="block">–Ne dediğimin farkında değilsin. Teyzenin senin için endişelendiğini söylemiştim! Pollyanna: </p>
	<p class="block">–Haa!.. diyerek içini çekti. Birdenbire biraz sonra teyzesine soracağı soruyu hatırlamıştı: </p>
	<p class="block">–Üzgünüm. Onu meraklandırmak istemezdim.</p>
	<p class="block">Nancy, hiç beklenmedik bir cevap verdi: </p>
	<p class="block">–Buna çok memnun oldum, iyi, iyi.</p>
	<p class="block">Pollyanna bakakaldı.</p>
	<p class="block"> </p>
	<p class="block">–Polly Teyzem beni merak ettiği için memnun mu oldun? Niçin Nancy? Bu gibi şeyler için memnun olmak doğru değil. Oyunu böyle oynamıyoruz! Nancy, </p>
	<p class="block">–Bunun oyunla bir ilişkisi yok. diye çıkıştı. </p>
	<p class="block">–Bunu düşünmemiştim bile. Bayan Polly nin seni merak etmesinin ne demek olduğunu anlayamıyorsun çocuk! Pollyanna ısrar etti: </p>
	<p class="block">–Merak etmek demek... Kötü bir his duymaktır. Bu daha başka bir anlama gelir mi? Nancy, hiddetle başını geriye attı: </p>
	<p class="block">–Şey, sana bunun hangi anlama geldiğini söyleyeceğim. Bu Polly Teyzenin insancıl bir duygu içine girmeye başladığını, yani diğer insanlar gibi olmaya başladığını gösterir. Artık sadece sana karşı görevini yerine getirmiyor, aynı zamanda seninle ilgilenmeye de başlıyor.</p>
	<p class="block">Pollyanna şaşırmış, söylenenleri birden kavrayamamıştı.</p>
	<p class="block"> </p>
	<p class="block">–Niçin Nancy? diye sordu. </p>
	<p class="block">–Polly Teyze her zaman görevini yerine getirir. O... Evet o görevine çok bağlı bir kişidir.</p>
	<p class="block">Farkına varmadan Pollyanna, John Pendleton ın kendisine yarım saat önce söylediklerini tekrarlamıştı.</p>
	<p class="block">Nancy, gülmeye başladı: </p>
	<p class="block">–Doğru söylüyorsun. O her zaman görevine bağlı kalmıştır, sanırım. Fakat sen geldiğinden beri değişti o.</p>
	<p class="block">Pollyanna nın yüz ifadesi değişti, kaşlarını çattı: </p>
	<p class="block">–İşte ben de bunu sana sormak istiyordum Nancy. diye içini çekti.</p>
	<p class="block"> </p>
	<p class="block">–Polly Teyzenin benim burada olmamdan hoşlandığını sanıyor musun? Benim, yanında kalmamam onu üzer mi dersin? Nancy yan gözle küçük kızın düşünceli yüzüne baktı. Çok önceden böyle bir soruyla karşılaşabileceğini düşünmüş ve korkuyla beklemişti. Soruyu, karşısındakini kırmadan nasıl cevaplandırabileceğini de tasarlamıştı. Fakat şimdi, evet şimdi Nancy soruyu memnunlukla karşıladı. Teyzesinin Pollyanna ya şemsiye göndermesi, hizmetçi kızın bütün şüphelerini gidermiş, düşüncelerini değiştirmişti. O artık, sevilmeye susamış bu küçük kızın içini rahat ettirebileceğinden emindi.</p>
	<p class="block">Nancy hiddetle, </p>
	<p class="block">–Senin burada olmandan hoşlanmıyor mu? Burada olmazsan seni özler mi? diye bağırdı. </p>
	<p class="block">–Sanki sana deminden beri bunu anlatmak istemiyormuşum gibi! Havada bir parça bulut görünce, elime şemsiyeyi verip senin arkandan beni telaşla yollamadı mı? İstediğin güzel odaya yerleşmen için her şeyi bana taşıtmadı mı? Hatırlamıyor musun Bayan Pollyanna? İlk başlarda senden hiç hoşlanmıyor ve...</p>
	<p class="block">Nancy, yalancıktan öksürerek, tam zamanında kendisini topladı. Soluğu kesilmiş bir biçimde konuya devam etti: </p>
	<p class="block">–Sadece bu olaylar değil, daha birçoğu senin onu yumuşattığını gösteriyor. Kediyi, köpeği eve alışı, benimle konuşma tarzı, daha birçok şey... Ya, işte böyle Bayan Pollyanna. Gidersen seni gerçekten çok özleyecektir. Nancy oldukça heyecanlı ve kendisinden emin konuşmuştu. Daha önce, Pollyanna nın ilk başlarda istenmediğini ağzından kaçırmıştı. Sanki bunun etkisini silmek için çaba harcamıştı. Yine de, sözlerinin Pollyanna yı bu kadar etkileyip, sevindireceğini de sanmamıştı.</p>
	<p class="block">Küçük kızın yüzü sevinçten sanki parlıyordu.</p>
	<p class="block"> </p>
	<p class="block">–Oh, Nancy o kadar mutluyum ki! Çok mutluyum... Polly Teyzemin beni istemesine ne kadar memnun olduğumu anlatamam! Pollyanna Bir süre sonra Pollyanna merdivenleri çıkıp odasına giderken: </p>
	<p class="block">–Artık ondan ayrılmam! diye düşündü. </p>
	<p class="block">–Hep Polly Teyzemle oturmak istediğimi biliyordum zaten. Ama, Polly Teyzemin benim onunla oturmamdan memnun olmasını bu kadar istediğimi sanırım fark etmemiştim! John Pendleton a verdiği kararı bildirmenin hiç de kolay olmayacağını Pollyanna biliyor ve bu yüzden de çekiniyordu. John Pendleton ı çok seviyor ve onun için üzüntü de duyuyordu. Çünkü adam kendi kendisine acıyordu. Onun yıllardır yalnız ve mutsuz bir hayat yaşamış olmasına da üzülüyordu. Hem bunların annesinin yüzünden olması, üzüntüsünü daha da artırmaktaydı. Gözlerinin önüne o gri renkli, büyük konağı getirdi. Konağın sahibi iyileştikten sonra orası yine sessizliğe bürünecek, yerleri kağıt parçaları kaplayacak, masası karmakarışık hale gelecekti. Adamın bu yalnız yaşantısı Pollyanna yı perişan ediyordu. Birisini bulmalı ve bu yalnızlığı gidermeliydi. İşte tam bunları düşünürken, Pollyanna birden ayağa fırladı. Aklına bir fikir gelmişti.</p>
	<p class="block">Hemen o tepeyi tırmanıp John Pendleton ın evine gitti. Kendisini tam zamanında o loş büyük kütüphanede buldu. John Pendleton yanı başında oturuyordu. Adamın ince ve uzun elleri koltuğun koluna dayanmıştı. Sadık köpeği de ayaklarının dibindeydi.</p>
	<p class="block">Adam nazik bir tavırla: </p>
	<p class="block">–Ömrümün sonuna değin benimle mutluluk oyunu oynayacak mısın? diye sordu.</p>
	<p class="block">Pollyanna heyecanla, </p>
	<p class="block">–Evet efendim!... diye cevap verdi. </p>
	<p class="block">–Yapabileceğiniz, en mutlu edebilecek şeyi düşündüm ve...</p>
	<p class="block">John Pendleton, </p>
	<p class="block">–Seninle birlikte mi oynayacağız? diye sordu. Dudakları sinirli bir biçimde gerilmişti.</p>
	<p class="block"> </p>
	<p class="block">–Ha... Hayır... Fakat...</p>
	<p class="block">Duygulu bir ses, </p>
	<p class="block">–Pollyanna, hayır demeyeceksin! diye sözü kesti.</p>
	<p class="block"> </p>
	<p class="block">–Fakat, gerçekten Bay Pendleton buna mecburum... Gerçekten öyle... Polly Teyze...</p>
	<p class="block"> </p>
	<p class="block">–Senin gelmene izin vermedi mi? Küçük kız, kederli bir ifadeyle, </p>
	<p class="block">–Ben... Ben ona sormadım ki... diye kekeledi.</p>
	<p class="block"> </p>
	<p class="block">–Pollyanna! Pollyanna gözlerini adamdan çevirdi. Arkadaşının gözlerindeki kırılmış, üzüntülü ifadeyi görmeye dayanamayacaktı.</p>
	<p class="block"> </p>
	<p class="block">–Demek ona sormadın bile? Pollyanna üzüntüyle kekeledi: </p>
	<p class="block">–Gerçekten sormadım, efendim. Ama ona sormadan da cevabını öğrendim. Polly Teyzem beni yanında istiyor. Büyük bir cesaretle itiraf etti. </p>
	<p class="block">–Ben de onunla beraber olmak istiyorum. Onun bana ne kadar iyi davrandığını bilemezsiniz. Hem, artık onun birçok şeyden de mutlu olmaya başladığını görüyorum. Biliyorsunuz eskiden böyle değildi. Siz de bunu söylemiştiniz. Oh, Bay Pendleton, Polly Teyzeyi bırakamam! Uzun bir sessizlik oldu. Sessizliği sadece şöminede yanan bir odun parçasının çıtırtısı bozuyordu. Nihayet adam konuşmaya başladı: </p>
	<p class="block">–Hayır, Pollyanna artık anlıyorum. Ondan ayrılamayacaksın. Bunu senden bir daha isteyecek değilim. Adamın çok hafif bir sesle söylediği bu sözleri Pollyanna duydu.</p>
	<p class="block">Heyecanla, </p>
	<p class="block">–Fakat, işin gerisini bilmiyorsunuz diye bir hatırlatmada bulundu. </p>
	<p class="block">–Sizi çok, ama çok mutlu edebilecek bir şey yapabilirsiniz...</p>
	<p class="block"> </p>
	<p class="block">–Hayır Pollyanna. Artık beni hiçbir şey mutlu edemez.</p>
	<p class="block"> </p>
	<p class="block">–Evet efendim. Mutluluk sizin için. Zaten siz de bunu söylemiştiniz. Bir evin ancak bir kadının eli ve kalbiyle, ya da bir çocuğun varlığıyla yuva olabileceğini söylemiştiniz.</p>
	<p class="block">Adam, hiddetle karşı koydu. </p>
	<p class="block">–Sanki senden başka bir çocuğu isteyebilirmişim gibi! </p>
	<p class="block">–Evet isteyeceksiniz. O kadar iyi kalpli bir insansınız ki, onu tanıyınca isteyeceksiniz. O prizmaları, altınları ve fakirler için biriktirdiğiniz onca parayı düşünün bir kere...</p>
	<p class="block">Adam, kızgın bir ifadeyle: </p>
	<p class="block">–Pollyanna! diye çocuğun sözlerini kesti. </p>
	<p class="block">–Artık bu saçmalığa bir son verelim. Sana daha önce birçok defa anlatmaya çalışmıştım. Fakirler için para biriktirmiyorum. Hayatımda kimseye beş para bile yollamadım. Şimdi anladın mı? Başını, Pollyanna da beklediği hayal kırıklığını görebilmek için hafifçe kaldırdı. Fakat büyük bir hayret içinde, kızın ne üzüldüğünü ne de hayal kırıklığına uğradığını fark etti.</p>
	<p class="block">Pollyanna nın gözlerinden sadece neşeli bir şaşkınlık okunuyordu.</p>
	<p class="block">Pollyanna ellerini çırparak: </p>
	<p class="block">–Oh, oh! Ne kadar mutluyum! dedi. Sonra, utancından kıpkırmızı kesilerek sözlerini düzeltti. </p>
	<p class="block">–Yani fakirler için üzülmüyor değilim. Fakat sizin de diğerleri gibi bir Hintli çocuğu tercih etmediğinize sevindim. Jimmy Bean i onlara tercih edeceğiniz için mutluluk duyuyorum. Artık onu yanınıza alacağınızı biliyorum! </p>
	<p class="block">–Kimi alacağımı? </p>
	<p class="block">–Jimmy Bean i. Evinizi yuva yapacak olan çocuk o. Hem kendisi de bundan büyük mutluluk duyacak. Geçen hafta ona, Batıdaki Kadınlar Yardım Derneği ndekilerin de, kendisini alamayacaklarını bildirmiştim. Büyük hayal kırıklığına uğramıştı. Fakat şimdi bunu duyunca çok sevinecek! Adam kararlı bir tavırla: </p>
	<p class="block">–Sevinecek ha! dedi. </p>
	<p class="block">–Fakat ben sevinmeyeceğim, Pollyanna, bu düpedüz büyük bir saçmalık! </p>
	<p class="block">–Yani... Onu yanınıza almayacağınızı mı söylemek istiyorsunuz? </p>
	<p class="block">–Evet. Gerçekten bunu belirtmek istiyorum.</p>
	<p class="block">Pollyanna titrek bir sesle: </p>
	<p class="block">–Fakat o bu evde fevkalade bir çocuk olur. diyebildi. Neredeyse ağlayacaktı. </p>
	<p class="block">–Hem de yalnız olmazdınız. Yanınızda Jimmy olunca hiç yalnızlık hissetmezdiniz...</p>
	<p class="block">Adam: </p>
	<p class="block">–Evet, buna şüphem yok dedi. </p>
	<p class="block">–Fakat yalnızlığı tercih ediyorum.</p>
	<p class="block">İşte o anda, Pollyanna Nancy nin kendisine haftalar önce söylediği bir sözü hatırladı. Hiddetli bir tavırla başını kaldırdı.</p>
	<p class="block">Pollyanna </p>
	<p class="block">–Belki de tatlı ve yaşayan bir küçük çocuğun, bir yerde sakladığınız o kirli çamaşırlardan daha iyi olacağını düşünemiyorsunuz. Fakat ben o kanıda değilim.</p>
	<p class="block"> </p>
	<p class="block">–Kirli çamaşırlar mı? </p>
	<p class="block">–Evet. Bunu bana Nancy söylemişti. Bir yerde saklıyormuşsunuz! </p>
	<p class="block">–Ne? Ne? Adam birden başını geriye atıp gülmeye başladı. Gerçekten katılarak gülüyordu. O kadar ki, adamın bu gülüşü Pollyanna yı sinirden ağlattı. Bunu gören John Pendleton, yerinde doğrulup ciddi bir ifade takındı.</p>
	<p class="block"> </p>
	<p class="block">–Pollyanna, sanırım sen haklısın dedi. Yumuşak bir sesle konuşuyordu: </p>
	<p class="block">–Hem de sandığından da çok haklısın. Aslında ben de hoş bir çocuğun, kirli çamaşırlardan daha iyi olduğunu biliyorum. Fakat nedense, bizler böyle bir değiş tokuşu yapmaya her zaman istekli değilizdir. Eski alışkanlıklarımıza daima saplanmak isteriz. Pollyanna yine de, sen bana o küçük çocuktan biraz bahset bakalım. Ve Pollyanna ona her şeyi anlattı.</p>
	<p class="block">Belki adamın gülüşü, belki de Pollyanna nın heyecanlı anlattığı Jimmy Bean in hazin öyküsü, havayı değiştirmiş ve adamın zaten yumuşamış olan kalbine büsbütün dokunmuştu. Bütün bu olaylardan sonra, Pollyanna o akşam eve dönerken bir de müjde götürüyordu. Jimmy Bean, cumartesi günü öğleden sonra onunla birlikte büyük konağa davet ediliyordu.</p>
	<p class="block">Pollyanna, vedalaşırken: </p>
	<p class="block">–Çok mutluyum. Hem onu da seveceğinizden eminim. Jimmy Bean in de bir evinin ve onu seven insanların olmasını öyle çok istiyorum ki... demişti. DİNSEL ÖĞÜTLER VE ODUN SANDIKLARI Pollyanna nın, John Pendleton a Jimmy Bean den bahsettiği günün öğleden sonrasında, Rahip Paul Ford tepeyi tırmanıp Pendleton Korusu na girdi. Tanrı nın yarattığı bu sessiz doğa ile baş başa kalarak günün gürültü ve karışıklıklarından uzaklaşacağını ümit ediyordu.</p>
	<p class="block">Rahip Paul Ford un gönlü kırılmıştı. Son yıl içinde, aydan aya kilisesine bağlı insanların durumları kötüye gidiyordu. Nereye dönse kavga, dedikodu, rezalet ve kıskançlık görüyordu. Bütün bunları ortadan kaldırabilmek için tartışmış ve tüm inancıyla Tanrı ya yalvarmıştı. Fakat bu durumun iyiye değil, kötüye gitmiş olduğunu bugün üzülerek kabul ediyordu.</p>
	<p class="block">Yanında çalışan iki yardımcısı, anlamsız bir neden yüzünden kavga edip darılmışlardı. Çok çalışkan üç kadın, küçük bir dedikodunun büyümesi ve bir rezalet halini alması nedeniyle Kadınlar Yardım Derneği ndeki görevlerinden ayrılmışlardı. Koro da, içlerinden bir tanesine, tercih edilip daha fazla solo şarkı söyletildiği için dağılmıştı. Ve hatta Hıristiyan Çalışma Topluluğu da iki memurunun açık eleştirileri karşısında huzursuzluk içine düşmüştü. Pazar Okulu nun iki öğretim görevlisi ile müdürünün istifaları da artık bardağı taşıran son damla olmuştu. Bütün bu nedenlerle rahatsızlık duyan rahip, düşünüp dua etmek için bu sakin koruya gelmişti.</p>
	<p class="block">Ağaçların gölgesine oturan rahip Paul Ford, karşılaştığı sorunları tüm ayrıntılarıyla düşünmeye koyuldu. Ona göre, artık büyük bir bunalım dönemi başlamıştı. Bir an önce bir şeyler yapılmalı, bir çözüm yolu bulunmalıydı. Kilisenin çalışma hayatı durmuştu. Pazar günü yapılan hizmetler, günlük toplantılar, verilen akşam yemekleri, çay partileri gittikçe seyrekleşiyor ve bunlara gelenler de azalıyordu. Birtakım vicdanlı kişilerin yine de var olduğu doğruydu. Fakat bunlar bile daima eleştirilerin etkisi altında kalıyorlardı.</p>
	<p class="block">Bütün bu nedenlerden dolayı Rahip Ford, kendisinin, kilisenin, kasabanın ve hatta kutsal dinin olumsuz yönde etkilendiğini görüyordu. Bir şeylerin yapılması zorunluydu. Fakat ne yapılacaktı? Rahip, cebinden bir sonraki pazar vaazı için hazırladığı notları çıkardı. Düşünceli düşünceli bunlara baktı. Üzerinde konuşmaya karar verdiği konuya ilişkin, bu dinsel öğütleri yüksek sesle okumaya başladı. Çok etkili bir sesle okurken, yüzünde de sert hatlar oluşuyordu.</p>
	<p class="block"> </p>
	<p class="block">–Her kim ki kötülük, riyakarlık ve ikiyüzlülük yapar, ona cennetin kapıları kapalıdır. Ne kendileri cennete girebilir, ne de oraya gitmeye hak edenleri engelleyebilir. Kötülük, riyakarlık ve ikiyüzlülük yapanlar, bilmelisiniz ki, Tanrı sizi er geç cezalandıracaktır... Kötülük, riyakarlık ve ikiyüzlülük yapanlar... Sizler bir an önce, akıl ve mantığın, kanunların, vicdanınızın dediklerini yapmaya başlamalısınız. Doğru yoldan ayrılmamalısınız.</p>
	<p class="block">Rahibin söyledikleri acı gerçeklerdi. Boğuk sesi, yeşillikler arasında yankılanıyordu. Kuşlar ve sincaplar bile sanki büyük bir sessizliğe bürünmüşlerdi. Rahip, kilisenin kutsal havası içinde söylediklerinin ne gibi bir yankı yaratacağını düşünmeye koyuldu.</p>
	<p class="block">İnsanlar... Onun insanlarıydı! Bunu yapabilir miydi? Cesaret edebilir miydi bu konuşmayı yapmaya? Yoksa konuşmamalı mıydı? Tanrı ya yalvardı, yakardı. Büyük bir açık kalplilikle yardım istedi. Doğru bir adım atmayı çok, ama çok fazla istiyordu. Acaba tuttuğu yol doğru muydu? Rahip, ağır ağır kağıtları katlayıp cebine koydu. Sonra içini çekerek kendisini bir ağacın dibine attı ve elleriyle yüzünü kapattı.</p>
	<p class="block">İşte, tam o sırada, Pendleton Konağı ndan evine dönen Pollyanna onu gördü. Hafifçe bağırarak adamın yanına doğru koştu.</p>
	<p class="block"> </p>
	<p class="block">–Eyvah, eyvah Bay Ford! Bacağınızı falan kırmadınız inşallah! Rahip ellerini yüzünden indirip kıza baktı. Gülümsemeye çalıştı: </p>
	<p class="block">–Yok yavrum. Bir şey olmadı. Sadece dinleniyorum.</p>
	<p class="block">Pollyanna bir adım geri çekilip: </p>
	<p class="block">–Yaa?.. diye içini çekti. </p>
	<p class="block">–Şu halde bir mesele yok. Bay Pendleton ı bulduğumda bacağı kırılmıştı da... Ama, o sırtüstü yatıyordu. Siz ise oturuyorsunuz.</p>
	<p class="block"> </p>
	<p class="block">–Evet, ben oturuyorum. Doktorların iyileştirebileceği bir kırığım falan da yok.</p>
	<p class="block">Son sözlerini çok hafif söylemişti, ama Pollyanna duymuştu. Kızın yüzü birdenbire değişti. Gözlerinde şefkat dolu bir ifade belirdi.</p>
	<p class="block"> </p>
	<p class="block">–Evet, ne demek istediğinizi çok iyi anlıyorum. Sizi bir şey rahatsız ediyor. Babam da, sık sık böyle olurdu... Sanırım bütün rahiplerde oluyor bu. Çünkü onlara şu veya bu şekilde bağlı o kadar çok şey var ki...</p>
	<p class="block">Rahip Ford, biraz hayretle döndü: </p>
	<p class="block">–Senin baban da rahip miydi Pollyanna? </p>
	<p class="block">–Evet efendim. Bunu bilmiyor muydunuz? Herkesin bunu bildiğini zannediyordum. Polly Teyzemin ablasıyla yani annemle evlenmişti.</p>
	<p class="block"> </p>
	<p class="block">–Ha, anlıyorum. Fakat biliyorsun, burada uzun yıllardan beri bulunmuyorum. Bu nedenle buralıların aile tarihçelerini pek iyi bilmiyorum.</p>
	<p class="block">Pollyanna gülümseyerek, </p>
	<p class="block">–Hayır efendim... Yani evet demek istiyorum.</p>
	<p class="block">Uzun süren bir sessizlik oldu. Hala ağacın dibinde oturan Rahip, sanki Pollyanna nın orada bulunduğunu unutmuştu. Cebinden birtakım kağıtlar çıkarıp açtı. Ama bu kağıtlara bakmıyordu. İleride bir yaprak parçasına gözlerini dikmişti. Bu güzel bir yaprak parçası bile değildi. Kurumuş ve sararmıştı. Adama bakan Pollyanna onun için belirgin bir üzüntü duydu.</p>
	<p class="block">Ümitle, </p>
	<p class="block">–Bugün güzel bir gün diye söze başladı. Bir an için adamdan bir cevap çıkmadı. Sonra, Rahip bir başlangıç yapmak için başını kaldırdı: </p>
	<p class="block">–Ne? Oh!.. Evet... Güzel bir gün! Pollyanna nın ümidi daha da artmıştı. </p>
	<p class="block">–Hava soğuk da değil diye devam etti. </p>
	<p class="block">–Ekim ayında olmamıza rağmen Bay Pendleton şöminesini yaktırmış, ama pek üşüyormuş. Sadece bakmak için yaktırmış. Ben ateşe bakmaktan çok hoşlanırım, ya siz? Bu sefer, Pollyanna sabırla beklemesine rağmen, adam cevap vermedi. Küçük kız Rahibi konuşturmak için yeni bir yol denedi.</p>
	<p class="block"> </p>
	<p class="block">–Rahip olmayı seviyor musunuz? O zaman, rahip Paul Ford, hemen başını kaldırıp baktı: </p>
	<p class="block">–Rahip olmayı sevmek mi? Ne kadar garip bir soru bu? Bunu neden sordun yavrum? </p>
	<p class="block">–Hiç. Sadece bakışınız bana babamı hatırlattı. O da bazen sizin gibi görünürdü.</p>
	<p class="block"> </p>
	<p class="block">–Öyle mi? Rahibin ses tonu yumuşaktı, ama bakışları yine o kuru yaprak parçasına yönelmişti.</p>
	<p class="block"> </p>
	<p class="block">–Evet, işte o zamanlar kendisine, tıpkı şimdi size sorduğum gibi rahiplikten memnun olup olmadığını sorardım.</p>
	<p class="block">Ağacın altında oturan adam, üzgün üzgün gülümsedi: </p>
	<p class="block">–Peki, sana nasıl cevap verirdi? </p>
	<p class="block">–Tabii, memnun olduğunu söylerdi. Fakat arada sırada da o neşe veren dualar olmasa, rahiplikte bir dakika bile durmayacağını belirtirdi.</p>
	<p class="block"> </p>
	<p class="block">–Ne? Ne? Rahip Ford, gözlerini kuru yaprak parçasından kaldırıp hayretle Pollyanna nın neşe dolu küçük yüzüne baktı.</p>
	<p class="block">Pollyanna gülerek, </p>
	<p class="block">–Şey, babam onlara böyle derdi işte. Tabii, Kutsal Kitapta onlara böyle denilmiyor... Ama, hani </p>
	<p class="block">–Tanrı ya şükret </p>
	<p class="block">–, </p>
	<p class="block">–Çok sevinmelisin diye başlayan bir sürü dua var ya. Babam bir defasında, çok üzgünken bunları saymıştı. Pollyanna Tam sekiz yüz tane böyle dua varmış.</p>
	<p class="block"> </p>
	<p class="block">–Sekiz yüz tane mi? </p>
	<p class="block">–Evet. Memnun olup, şükretmemizi söyleyen sekiz yüz dua varmış. Babam onlara </p>
	<p class="block">–neşe veren dualar adını takmıştı.</p>
	<p class="block"> </p>
	<p class="block">–Oh! Rahibin yüzünde garip bir ifade belirmişti. Gözleri, elindeki kâğıtlardan en üstekinin ilk cümlesine takılmıştı.</p>
	<p class="block"> </p>
	<p class="block">–Yazıklar olsun, o ikiyüzlülere, riyakarlara... </p>
	<p class="block">–Demek baban da neşe veren duaları severdi. diye mırıldandı.</p>
	<p class="block">Pollyanna, büyük bir kesinlikle, </p>
	<p class="block">–Evet diye başını salladı. </p>
	<p class="block">–Babam, bunları saymayı düşününce çok mutluluk duyduğunu söylemişti. Tanrı bize sekiz yüz defa sevinmemizi bildirdiğine göre, bizim de mutlaka buna uymamızı istemektedir demişti. Babam, daha fazla sevinemediği için de kendisinden utanırdı. Artık o günden sonra, bu dualar babamı çok rahatlatmaya başladı. Her şey aksi gittiği zaman. Örneğin Kadınlar Yardım Derneği ndekiler kavga ettikleri zaman. Pollyanna çabucak sözlerini düzeltti: </p>
	<p class="block">–Yani bir konu üzerinde anlaşamadıkları zaman... Zaten, babam bu duaların kendisine o oyunu düşündürdüğünü söylemişti. Oyunu oynamaya ilk kez koltuk değnekleri gelince başlamıştık. Ama neşeli dualar ona o oyunu buldurmuş.</p>
	<p class="block">Rahip, </p>
	<p class="block">–Hangi oyunmuş bu? diye sordu.</p>
	<p class="block"> </p>
	<p class="block">–Her şeyde mutlu olunacak bir yön bulmak. Daha önce de söylediğim gibi, babam ilk kez o koltuk değnekleri gelince bu oyunu oynamaya başlamıştı. Pollyanna, hikayeyi bir defa daha anlattı. Adam onu anlayışlı bakışlarla ve büyük bir ilgiyle dinliyordu.</p>
	<p class="block">Az sonra, Rahiple Pollyanna el ele tutuşarak tepeden inmeye başladılar. Pollyanna nın yüzü parıldıyordu. Pollyanna konuşmayı seviyordu. Şimdi de bir süreden beri yine konuşmaktaydı. Oyunla, babasıyla ve eski aile yaşamıyla ilgili olarak Rahibin bilmek istediği, anlatılacak pek çok şey vardı.</p>
	<p class="block">Yokuşun dibinde gidecekleri yollar ayrıldı. Pollyanna, yolların birinden, Rahip de diğerinden tek başlarına yürümeye koyuldular.</p>
	<p class="block">Rahip Paul Ford, o akşam çalışma odasında uzunca bir süre düşündü. Yanında, masanın üzerinde vereceği dinsel öğütlerin yazılı olduğu kağıt parçaları duruyordu. Önünde de boş kağıtlar vardı. Bunlara dinsel düşüncelerini yazacaktı. Fakat rahip ne yazdıklarını, ne de yazacaklarını düşünmekteydi. Zihninde, Batının küçük bir kasabasındaki fakir, hasta, telaşlı ve belki de dünyada yapayalnız olan, fakat Tanrı nın mutluluk ve sevinmek ile ilgili kaç tane duası bulunduğunu büyük bir ilgiyle araştıran misyoner rahibini canlandırmaktaydı.</p>
	<p class="block">Bir süre sonra Rahip Paul Ford, toparlanıp, kendisini daldığı düş aleminden kurtardı. Derin bir nefes alıp, elinin altındaki kağıtları düzeltti. Bir satır yazdıktan sonra, sabırsızca elindeki kalemi bıraktı. Birkaç dakika önce karısının masanın üzerine bıraktığı dergiye uzandı. İsteksiz isteksiz gözlerini derginin paragraflarında gezdirirken, şu satırlar dikkatini çekti: </p>
	<p class="block">–Bir baba, bir sabah annesinin odun sandığını doldurmayı reddeden oğluna Tom dedi.</p>
	<p class="block"> Senin, gidip annene odun getirmekten mutluluk duyacağını biliyorum. Tom bir kelime bile söylemeden gitti . Niçin? Çünkü babası açık bir biçimde, ondan doğru olan bir şey yapmasını beklediğini göstermişti. Oysa, böyle değil de, örneğin şöyle bir şey söyleseydi; istediğini yaptıramayacaktı ve eminim odun sandığı yine boş kalacaktı: Tom bu sabah annene söylediklerini duydum ve senden utandım. Hemen git ve şu odun sandığını doldur! Rahip, tekrar tekrar bu satırları ve diğerlerini okudu: </p>
	<p class="block">–İnsanlar cesaretlendirilmeyi beklerler. Onlara özgü olan direnme güçleri zayıflatılmamalı, bilakis güçlendirilmelidir. Bir insanın devamlı olarak yetersizliklerini yüzüne vurmaktansa; ona meziyetlerini, yeteneklerini söylemelidir. Onu kötü huylarından kurtarmaya çalışın. Ona gerçek benliğini; iyi yönlerini tanıtın. Böylece onu kazanırsınız. Güzel, iyiliksever ve ümitli bir kişilik bulaşıcıdır. Bir kişide bulunan bu nitelikler, bütün kasabaya da geçebilir. İnsanlar kafalarında ve kalplerinde olanları yayarlar... Eğer bir kişi iyi niyetli ve yumuşak başlıysa, eninde sonunda komşusu da ona benzeyecektir. Fakat o birey, kaş çatar ve surat asarsa, komşusu da buna fazlasıyla karşılık verecektir... Eğer kötülük arar ve bunu beklerseniz, kötülük bulursunuz. İyilik bulacağınızı bilirseniz, iyiliğe kavuşursunuz... Oğlunuz Tom a odun sandığını doldurmaktan memnun olacağını bildiğinizi söyleyin. Göreceksiniz ilgi ve istekle o, işe başlayacaktır. Rahip elindeki dergiyi bırakıp başını kaldırdı. Biraz sonra ayağa kalkmış, odada bir aşağı bir yukarı gidip gelmeye başlamıştı. Bir süre sonra, derin bir nefes alıp kendisini masasının başındaki koltuğa bıraktı.</p>
	<p class="block">Hafifçe mırıldandı; </p>
	<p class="block">–Tanrı bana yardım edecek, başaracağım! Tanıdığım bütün Tom lara odun sandıklarını doldurmaktan mutluluk duyacaklarını bildiğimi söyleyeceğim. Onlara görevler vereceğim. Öyle meşgul olacaklar ve yaptıklarından öyle memnunluk duyacaklar ki, komşularının odun sandıklarına bakmaya bile vakitleri olmayacak!. Dinsel öğütlerini yazdığı kağıtları yırtıp attı. Yırtık kağıt parçalarının üzerindeki </p>
	<p class="block">–İkiyüzlüler...</p>
	<p class="block">–, </p>
	<p class="block">–Kötülük yapanlar... Lanetleneceksiniz. sözleri oraya buraya yayılmıştı. O, önündeki bembeyaz kağıtlara yeniden yazmaya koyulmuştu.</p>
	<p class="block">Böylece, ertesi pazar günü Rahip Paul Ford un verdiği dinsel öğütler her kadının, erkeğin ve çocuğun iyi yönlerini ortaya çıkartan bir nitelik taşıyordu. Başlangıcında da, Pollyanna nın en sevdiği dualardan bir tanesi bulunuyordu: </p>
	<p class="block">–Dürüst kalpli, iyiliksever kişiler! Tanrı ya şükredin ve sevinin! BİR KAZA Bir gün Pollyanna, Bayan Snow un isteği üzerine Dr. Chilton ın muayenehanesine, kadının unuttuğu bir ilacın adını öğrenmek için gitti. Pollyanna, daha Bay Chilton ın muayenehanesini görmemişti. Çevresine ilgiyle bakarken, </p>
	<p class="block">–Daha önce sizin evinize gelmemiştim. Burası eviniz değil mi? diye sordu.</p>
	<p class="block">Doktor biraz üzüntüyle gülümsedi: </p>
	<p class="block">–Evet. Öyle sayılabilir. diye cevap verdi. Aynı anda elindeki kağıt parçasına da bir şeyler yazıyordu. </p>
	<p class="block">–Fakat, burada birtakım odalar var. Bu nedenle buraya bir yuva demeye olanak yok, Pollyanna! dedi.</p>
	<p class="block">Pollyanna, akıllı akıllı başını salladı. Gözleri anlayışlı bir durumda parıldıyordu.</p>
	<p class="block"> </p>
	<p class="block">–Biliyorum. Bir yuva olabilmesi için bir kadının eliyle kalbine ya da bir çocuğun varlığına gereksinim var. dedi.</p>
	<p class="block">Doktor birden yerinde döndü. </p>
	<p class="block">–Ne dedin? Pollyanna tekrar başını sallayıp, </p>
	<p class="block">–Bay Pendleton söylemişti. dedi. </p>
	<p class="block">–Yani, bir kadının eli ve kalbinin ya da bir çocuğun var oluşunu. Siz niçin bir kadının eline ve kalbine sahip olmuyorsunuz Dr. Chilton? Veya, belki de Jimmy Bean i alabilirsiniz. Tabii Bay Pendleton onu yanına almazsa...</p>
	<p class="block">Doktor Chilton, bir parça kendisini zorlayarak güldü.</p>
	<p class="block">Biraz kaçamaklı bir soru sordu: </p>
	<p class="block">–Demek, Bay Pendleton bir yuva için kadın eliyle, kalbine gerek vardır diyor ha? </p>
	<p class="block">–Evet, hem kendisininkinin de bir yuva değil, ev olduğunu söylüyor. Niçin öyle yapmıyorsunuz Dr. Chilton? </p>
	<p class="block">–Niçin ne yapmıyormuşum? Doktor masasının başına döndü.</p>
	<p class="block"> </p>
	<p class="block">–Bir kadının eliyle, kalbi demek istiyorum. Ah!.. Unuttum.</p>
	<p class="block">Polyanna nın yüzü birden üzüntüyle kızardı: </p>
	<p class="block">–Galiba size de söylemem gerekiyor. Bay Pendleton ın yıllar önce sevdiği Polly Teyze değilmiş. Bu nedenle gidip onunla beraber oturmayacağız. Size öyle olduğunu söylemiştim, ama bir yanlışlık yapmışım. İnşallah bunu kimseye söylememişsinizdir.</p>
	<p class="block">Doktor, bir parça garip bir tavırla: </p>
	<p class="block">–Yo... Hayır... Kimseye söylemedim Pollyanna. dedi.</p>
	<p class="block">Pollyanna, rahatlamıştı: </p>
	<p class="block">–Şu halde mesele yok diyerek içini çekti. </p>
	<p class="block">–Bunu sadece size anlatmıştım. Bay Pendleton size söylediğimi öğrenince biraz garip karşıladı gibi geldi bana.</p>
	<p class="block"> </p>
	<p class="block">–Öyle mi? Doktorun dudakları titriyordu.</p>
	<p class="block"> </p>
	<p class="block">–Evet. Tabii gerçek olmayan bir şeyi, birçok kişinin duymasını istemez. Fakat siz niçin bir kadının eliyle, kalbini kazanmak istemiyorsunuz Dr. Chilton? Bir an sessizlik oldu. Sonra Dr. Chilton kederli bir ifadeyle konuşmaya başladı: </p>
	<p class="block">–Bu dediklerin her zaman istemekle gerçekleşmiyor küçük kız.</p>
	<p class="block">Pollyanna düşünceli düşünceli kaşlarını çattı: </p>
	<p class="block">–Fakat, isteseniz bunlara siz de sahip olabilirsiniz sanırım, diye ısrar etti. Bilerek adamı gururlandıracak biçimde konuşmuştu. Doktor, kaşlarını kaldırıp tebessümle: </p>
	<p class="block">–Teşekkür ederim dedi. Sonra yine ciddileşti. </p>
	<p class="block">–Korkarım, senin ablalarından bir kısmı bu kadar emin konuşmazlar. En azından onlar, kendilerini bir taahhüt altına sokmazlar.</p>
	<p class="block">Pollyanna tekrar taşlarını çattı. Sonra, gözleri hayretle büyüdü.</p>
	<p class="block"> </p>
	<p class="block">–Dr. Chilton, yoksa siz de bir zamanlar Bay Pendleton gibi, birisinin kalbini elde etmeye mi çalışmıştınız? Yoksa, bunda, başarıya ulaşamamış mıydınız? Doktor, birdenbire ayağa kalktı: </p>
	<p class="block">–Şimdi bunları bırak Pollyanna. Başkalarının dertleriyle o küçücük kafanı yorma. Haydi, şimdi sen Bayan Snow a git. İlacın adını ve onu nasıl alacağını yazdım. Başka bir şey var mıydı? Pollyanna başını salladı. Kapıya doğru yönelirken: </p>
	<p class="block">–Hayır efendim... Teşekkür ederim diye ciddi bir ifadeyle mırıldandı. Holün ortasından seslendi: </p>
	<p class="block">–İsteyip de sahip olamadığınız kalbin, anneme ait olmayışı beni memnun etti Dr. Chilton. Allaha ısmarladı Kaza ekim ayının son gününde oldu. Pollyanna, okuldan çıkıp aceleyle eve giderken karşı kaldırıma geçti. O sırada gelmekte olan bir arabayla aralarında oldukça mesafe vardı.</p>
	<p class="block">Fakat ne olduğunu daha sonra kimse söyleyemedi. Kazanın neden olduğunu ya da suçluyu da söyleyebilecek kimse çıkmadı. Yalnız saat beşte Pollyanna, çok sevdiği odasına baygın bir durumda götürüldü. Polly Teyzenin yüzü bembeyaz olmuş, Nancy de ağlamaya başlamıştı. Onu soyup şefkatle yatağa koydular. Bu arada hemen Doktor Warren e telefonla haber verildi. Doktor bir arabaya atlayıp hemen yola çıktı.</p>
	<p class="block">Doktor gelip hastanın yattığı sessiz odaya kapanınca Nancy de bahçede ihtiyar Tom a ağlayarak şunları anlatıyordu: </p>
	<p class="block">–Teyzenin yüzüne bir defadan fazla bakmaya gerek yoktu. Kadının yüzüne daha ilk bakışımda onun görev filan düşünmediğini anladım. Sadece görev yaparken, ellerin titremez, gözlerin de Azrail e kafa tutarmış gibi parlamaz Bay Tom... Evet, hiç de öyle olmaz! Yaşlı adam titreyen bir sesle sordu: </p>
	<p class="block">–Çok fena mı yaralanmış? Nancy ağlayarak, </p>
	<p class="block">–Hiç bilmiyorum dedi... </p>
	<p class="block">–Bembeyaz olmuştu. Ölmüş bile olabilirdi. Fakat Bayan Polly onun ölmediğini söyledi. Bunu herkesten çok o bilir. Pollyanna nın kalp atışlarını ve nefes alışını dinliyordu! </p>
	<p class="block">–Peki... Kıza bunu kimin yaptığını bilmiyor musun? İhtiyar Tom un yüzü, çaresizlik içinde kasılıp titriyordu.</p>
	<p class="block">Nancy nin yüz hatları bir parça gevşemişti.</p>
	<p class="block"> </p>
	<p class="block">–Keşke bu lanete bir isim verebilseydi Bay Tom... Ama nafile! Küçük kızımıza çarpıp gidişini düşündükçe, ona iyi ve güçlü bir isim bulabilmem olanaksız! Zaten o pis kokulu şeylerden daima nefret etmiştim. Evet, evet nefret etmiştim! </p>
	<p class="block">–Peki, kızın yarası nerede? Nancy, </p>
	<p class="block">–Bilmiyorum, bilmiyorum. diye inledi. </p>
	<p class="block">–Başında bir yara var ama o kadar derin değil. Bayan Polly öyle söyledi. Ama, içten bir şey olabileceğinden korktuğunu da belirtti.</p>
	<p class="block">İhtiyar Tom un gözlerinde titrek bir parıltı göründü. Kuru bir ifadeyle: </p>
	<p class="block">–Yani içine mi bir şey oldu, Nancy? diye sordu. </p>
	<p class="block">–O otomobil denen şeyin Allah belasını versin! Nancy, dönüp giderken, başını sallıyor, </p>
	<p class="block">–Bilemiyorum, bilemiyorum diye inliyordu. </p>
	<p class="block">–Galiba doktor odadan çıkana kadar sabredemeyeceğim. Keşke yıkayacak bir yığın çamaşır olsaydı da durmadan yıkasaydım. Endişesinden ellerini oğuşturup duruyordu.</p>
	<p class="block">Doktor gittikten sonra dahi Nancy, İhtiyar Tom a söyleyecek bir şey bulamadı. Pollyanna nın bir yeri kırılmamıştı. Yarası da fazla önemli değildi. Fakat doktor çok üzgün görünüyor, başını hafifçe sallıyordu. Hem, bütün her şeyi zamana bırakmak gerektiğini de söylemişti. Doktor ayrıldıktan sonra, Bayan Polly nin yüzü daha da beyazlaşmış, kederden bir anda avurtları çöküvermişti. Hasta tam olarak ayılmamıştı. Fakat beklendiği gibi, rahat görünüyordu. Eğitim görmüş bir hemşire çağırtmışlardı. O akşam gelecekti. Hepsi bu kadardı. Nancy ağlayarak dönüp mutfağa gitti.</p>
	<p class="block">Ancak ertesi sabah erken saatlerde, Pollyanna gözlerini açıp kendine geldi. Nerede olduğunu anlayabildi.</p>
	<p class="block"> </p>
	<p class="block">–Ne oldu Polly Teyze? diye bağırdı. </p>
	<p class="block">–Sabah olmadı mı? Niçin kalkamıyorum? Doğrulmak için büyük bir çaba harcadıysa da tekrar yatağa düştü. </p>
	<p class="block">–Niçin kalkamıyorum Polly Teyze? diye inledi.</p>
	<p class="block">Teyzesi, hemen onu yumuşak bir sesle yatıştırmaya çalıştı. </p>
	<p class="block">–Hayır, yavrum. Henüz kalkmaya çalışma.</p>
	<p class="block"> </p>
	<p class="block">–Fakat ne oluyor? Niçin kalkamıyorum ben? Bayan Polly, ıstırap dolu gözlerle Pollyanna nın göremediği bir yerdeki, pencerenin önündeki beyaz kepli hemşireyi çağırıyordu.</p>
	<p class="block">Genç kadın başını salladı. Yavaşça mırıldandı: </p>
	<p class="block">–Ona söyleyin.</p>
	<p class="block">Bayan Polly yutkundu. Boğazına tıkanan ve konuşmasını engelleyen yumruğu gidermeye çalışıyordu.</p>
	<p class="block"> </p>
	<p class="block">–Bir kaza geçirdin yavrum. Dün gece bir otomobil çarptı. Fakat şimdi aldırma. Teyzeciğiniz, senin dinlenmeni ve yeniden uykuya dalmamı istiyor.</p>
	<p class="block"> </p>
	<p class="block">–Kaza mı? Oh, evet... Ben... Ben koşmuştum. Pollyanna nın gözleri donuklaştı. Elini kaldırıp alnına götürdü.</p>
	<p class="block"> </p>
	<p class="block">–Ah, başımı sarmışlar. Çok acıyor! </p>
	<p class="block">–Evet, yavrum. Ama buna aldırma... Sadece... Evet sadece dinlenmene bak.</p>
	<p class="block"> </p>
	<p class="block">–Fakat Polly Teyze. Kendimi çok tuhaf ve kötü hissediyorum! Bacaklarım o kadar acayip ki... Onları hiç ama hiç hissetmiyorum! Bayan Polly, yalvarır gibi hemşireye baktı, büyük bir uğraşıyla ayağa kalkabildi ve arkasını döndü. Hemşire hemen yaklaştı. Neşeli bir sesle: </p>
	<p class="block">–Şimdi istersen, biraz da ben seninle konuşayım. diyerek söze başladı. </p>
	<p class="block">–Sanırım şimdiye kadar çoktan tanışmış olmalıydık. Onun için şimdi kendimi tanıştırayım. Adım Bayan Hunt tır. Sana ve Teyzene yardımcı olabilmek için geldim. Senden ilk istediğim şu beyaz hapları yutman olacak.</p>
	<p class="block">Pollyanna nın gözlerindeki endişeli ifade daha da belirginleşti.</p>
	<p class="block"> </p>
	<p class="block">–Ama ben, bana bakılmasını istemiyorum. Daha doğrusu uzun süre istemiyorum. İyileşip kalkmayı arzu ediyorum. Biliyorsunuz okula da gidiyorum. Yarın okula gidemeyecek miyim? Polly Teyzenin bulunduğu pencere yönünden boğuk bir hıçkırık yükseldi.</p>
	<p class="block">Hemşire, </p>
	<p class="block">–Yarın mı? diyerek gülümsedi. </p>
	<p class="block">–Sizin o kadar çabuk dışarıya çıkmanıza izin veremem, Bayan Pollyanna. Fakat, şu hapları benim için bir yutuverin. Bunların etkisini de anlayacağız.</p>
	<p class="block">Pollyanna: </p>
	<p class="block">–Peki, diyerek kabul etti. Ama biraz şüpheliydi. </p>
	<p class="block">–Fakat yarın değil, öbürkü gün okula gitmem gerekiyor. Sınavlarım var.</p>
	<p class="block">Bir dakika sonra yeniden konuşmaya başladı. Okuldan, otomobilden, baş ağrısından bahsetti. Fakat kısa bir süre sonra, içtiği beyaz hapların etkisiyle sesi giderek kesildi ve derin bir uykuya daldı.</p>
	<p class="block"> JOHN PENDLETON Pollyanna ertesi gün, ne de </p>
	<p class="block">–daha sonraki gün okula gidemedi. Ama küçük kız bunu da pek fark edemedi. Kısa bir süre için kendisine geldiği zaman ısrarla soru soruyordu. Bir hafta kadar Pollyanna hiçbir şeyin farkında olmadı. Daha sonra ateşi düştü, ağrıları biraz hafifledi. Nihayet şuuru tam olarak yerine geldi. İşte o zaman olanları yeni baştan anlatmak zorunda kaldılar.</p>
	<p class="block">Küçük kız, </p>
	<p class="block">–Demek hasta değilim. Kaza geçirdim. diye içini çekti. </p>
	<p class="block">–Buna memnun oldum dedi.</p>
	<p class="block">Yatağın kenarında oturan Teyzesi: </p>
	<p class="block">–Ne? Memnun musun Pollyanna? diye sordu.</p>
	<p class="block"> </p>
	<p class="block">–Evet, Bayan Snow gibi hayat boyu sürecek hastalığa tutulmaktansa, Bay Pendleton gibi bacaklarımın kırılmış olmasını tercih ederim. Kırık bacaklar düzelir. Ama hayat boyu süren hastalıklar iyileşmez.</p>
	<p class="block">Şimdiye kadar kırık bacaklarla ilgili hiçbir şey söylememiş olan Bayan Polly birden ayağa kalktı. Odanın karşı tarafındaki tuvalet masasına gitti. Masanın üzerinde bulduğu her şeyi, rasgele alıp gayesiz bir biçimde yeniden yerine koyuyordu. Bu hali, onun her zamanki kararlı davranışlarıyla hiç uyuşmuyordu, ama yüz ifadesi hiç de gayesiz görünmüyordu. Yüzü beyazlaşmış, avurtları çökmüştü.</p>
	<p class="block">Pollyanna, yatakta sırtüstü yatıyor, pencerede duran prizmaların tavana yansıttığı renk dalgalarının titreşimlerini seyrediyordu.</p>
	<p class="block">Küçük kız, halinden memnun bir tavırla, </p>
	<p class="block">–Çiçek hastalığına yakalanmadığıma memnunum. dedi. </p>
	<p class="block">–Bu, yüzümdeki çillerden beter olurdu. Hem, boğmaca olmadığım için de memnunum. Daha önce olmuştum. Berbat bir şeydi. Apandisit veya kızamık olmadığım için de seviniyorum. Bunlar bulaşıcı hastalıklar. Yani kızamık bulaşıcı bir hastalık. Öyle olsaydı sizin burada kalmanıza izin vermezlerdi, Polly Teyze.</p>
	<p class="block">Polly Teyze, duraksayarak: </p>
	<p class="block">–Pek çok şeyden memnun görünüyorsun Pollyanna dedi. Bluzünün yakası sıkıyormuş gibi elini boğazına götürdü.</p>
	<p class="block">Pollyanna, hafifçe güldü. </p>
	<p class="block">–Öyle, şu gökkuşağına bakarken bunları düşünüyordum. Gökkuşaklarını çok seviyorum! Bay Pendleton bana bu prizmaları verdiği için çok memnunum! Size söylemediğim birçok şey daha beni memnun ediyor. Bilmiyorum ama, kaza geçirdiğim için çok memnunum.</p>
	<p class="block"> </p>
	<p class="block">–Pollyanna! Pollyanna yine hafifçe güldü. Parlak gözlerini teyzesine yöneltti. </p>
	<p class="block">–Biliyor musunuz kaza geçirdiğimden beri birçok defa bana </p>
	<p class="block">–yavrum dediniz? Daha önce hiç böyle demezdiniz. Bana </p>
	<p class="block">–yavrum denilmesinden çok hoşlanıyorum. Yani yakınlarım dedikleri zaman çok memnun oluyorum. Kadınlar Yardım Derneği ndeki bazı hanımlar da bazen bana böyle söylerlerdi. Tabii bu da beni memnun ederdi. Fakat onlar bana sizin kadar yakın olmadıkları için, bu kadar hoş gelmezdi. Oh, Polly Teyze. Yakınım olmanızdan, bana ait bulunmanızdan o kadar mutluluk duyuyorum ki! Polly Teyze cevap vermedi. Elleri yine boğazındaydı. Gözleri yaşlarla dolmuştu. Dönüp aceleyle odadan çıktı. O sırada hemşire odaya girmişti.</p>
	<p class="block">O gün öğleden sonra Nancy koşarak ihtiyar Tom a gitti. Adam, ahırda eyerleri temizliyordu. Hizmetçi kızın gözleri heyecandan iri iri açılmıştı.</p>
	<p class="block">Nefes nefese: </p>
	<p class="block">–Bay Tom! Bay Tom! Ne olduğunu tahmin edemezsiniz! Bin yıl da düşünseniz bunu bulamazsınız! Yaşlı adam, </p>
	<p class="block">–Şu halde bulmaya çalışmam da gereksiz. dedi. </p>
	<p class="block">–Zaten, on yıldan fazla bir ömrüm olduğunu da sanmıyorum. Hadi bana, olanları anlatıver Nancy.</p>
	<p class="block"> </p>
	<p class="block">–Şey, o halde dinleyin, şimdi misafir odasında hanımın yanında kim var dersiniz? İhtiyar Tom, başını salladı: </p>
	<p class="block">–Ne bileyim ben? dedi.</p>
	<p class="block"> </p>
	<p class="block">–Evet, bilebilirsiniz. Söylüyorum... Orada John Pendleton var! </p>
	<p class="block">–Hadi, hadi. Şaka yapma bakalım.</p>
	<p class="block"> </p>
	<p class="block">–Yok, yok şaka falan yapmıyorum. Gözlerimle gördüm. Koltuk değneklerini de gördüm. Buraya geldiği çift atlı araba da hala kapıda bekliyor. Düşün bir kere... Hiç kimseyle konuşmayan aksi bir adamın buraya gelmesi... Onun... Bayan Polly yi aramasını bir düşünün!..</p>
	<p class="block">İhtiyar adam, biraz atılgan bir tavırla: </p>
	<p class="block">–Neden olmasın? diye sordu.</p>
	<p class="block">Nancy alaylı bir bakışla onu süzdü.</p>
	<p class="block">Pollyanna </p>
	<p class="block">–Sanki bunu benden iyi bilmiyormuş gibi soruyorsun. dedi.</p>
	<p class="block">Hizmetçi kız, yapmacık bir hiddet gösterisi içinde: </p>
	<p class="block">–Bu kadar masum durmayın... Bu işten, şüphelenmeme ilk kez neden olan da zaten sizsiniz. dedi.</p>
	<p class="block"> </p>
	<p class="block">–Ne demek istiyorsun! Nancy ahırın açık kapısından dışarıya, eve doğru baktı. Sonra ihtiyar adama bir adım daha yaklaştı.</p>
	<p class="block"> </p>
	<p class="block">–Bakın, dinleyin! Bana ilk defa Bayan Polly nin vaktiyle bir sevgilisi olduğunu siz söylemiştiniz, değil mi? Bir gün, kafamı çalıştırıp iki kere ikinin dört ettiğini buldum ama, meğerse iki kere iki dört değil beşmiş! İhtiyar Tom, kayıtsız bir tavırla döndü ve çalışmaya koyuldu. Kızgın bir ifadeyle: </p>
	<p class="block">–Benimle konuşacaksan doğru dürüst, açık seçik konuşmalısın. dedi. </p>
	<p class="block">–Ben hesaptan kitaptan pek anlamam.</p>
	<p class="block">Nancy güldü: </p>
	<p class="block">–Şey, mesele şu... diye söze başladı. </p>
	<p class="block">–Beni Bayan Polly ile Bay Pendleton ın iki eski sevgili olmaları ihtimali üzerinde düşündüren bir şey öğrenmiştim.</p>
	<p class="block"> </p>
	<p class="block">–Bay Pendleton mı! İhtiyar Tom, birden yerinde doğruldu. </p>
	<p class="block">–Evet, ama artık bunun doğru olmadığını biliyorum. O, Pollyanna nın annesine aşıkmış. Bu nedenle de Pollyanna yı... Neyse bu kısmı geçelim. Bir anda verdiği sözü hatırladı. Bay Pendleton ın Pollyanna yı yanına almak istediğini kimseye söylememek için küçük kıza söz vermişti. </p>
	<p class="block">–Bir süreden beri birçok kişiye onunla ilgili sorular soruyordum. Sonunda öğrendim ki Bayan Polly ile Bay Pendleton uzunca bir süreden beri görüşmüyorlarmış. Hem, Bayan Polly de on sekiz veya yirmi yaşındayken, çıkan bir dedikodudan dolayı ondan nefret ediyormuş.</p>
	<p class="block">İhtiyar Tom, </p>
	<p class="block">–Evet hatırlıyorum diyerek başını salladı.</p>
	<p class="block"> </p>
	<p class="block">–Bayan Jennie, Bay Pendleton ı bırakıp, o adamla buradan ayrıldıktan üç veya dört yıl sonraydı. Tabii bu işi Bayan Polly biliyor ve Bay Pendleton için üzüntü duyuyordu. Bu yüzden de ona nazik davranmaya çalışıyordu. Belki iyi davranışının dozunu bir parça kaçırmıştı. Zaten kız kardeşiyle evlenen o rahipten de nefret ediyordu. Neyse günün birinde birtakım dedikodular çıkardılar. Bayan Polly nin Bay Pendleton ın peşinden koştuğunu söylemeye başladılar.</p>
	<p class="block">Nancy, hayretle, sözü kesti: </p>
	<p class="block">–Bir adamın peşinden koşmak mı! Yapamaz o, böyle bir şeyi.</p>
	<p class="block">İhtiyar Tom, </p>
	<p class="block">–Evet, biliyorum dedi. </p>
	<p class="block">–Ama böyle bir dedikodu çıkardılar. Tabii gururlu bir genç kızın böyle bir şeye dayanmasına olanak yoktu. O sırada; Bayan Polly nin sevgilisiyle de arası açıldı. Bu olaydan sonra da Bayan Polly içine kapandı. Kimseyle konuşmadı. Sanırım, onun kalbi de bu yüzden katılaştı.</p>
	<p class="block">Nancy: </p>
	<p class="block">–Evet, biliyorum. Bunu şimdi öğrendim. diye mırıldandı. </p>
	<p class="block">–Zaten bunun için, Bay Pendleton ı kapıda görünce şaşırmıştım ya. Yıllardan beri, Bayan Polly onunla konuşmamış. Adamı içeriye alıp, Bayan Polly ye haber verdim.</p>
	<p class="block">İhtiyar Tom, heyecandan nefesini tuttu. </p>
	<p class="block">–Peki o ne dedi? </p>
	<p class="block">–İlk önce bir şey söylemedi. O kadar hareketsiz duruyordu ki, dediklerimi duymadığını zannettim. Tam yeni baştan söyleyeceğim sırada, </p>
	<p class="block">–Bay Pendleton a hemen aşağıya ineceğimi söyle. dedi. Ben de gidip söyledim. Sonra da buraya gelip sana anlattım. Nancy, sözlerini bitirdikten sonra yeniden eve doğru baktı: İhtiyar Tom, </p>
	<p class="block">–Hımm! diye mırıldanıp tekrar işine koyuldu.</p>
	<p class="block">Harrington Konağı nın misafir odasında oturan John Pendleton, fazla beklemedi. Kısa bir süre sonra yaklaşan ayak sesleri ona Bayan Polly nin geldiğini haber verdi. Adam tam ayağa kalkacağı sırada, Bayan Polly ona başıyla oturmasını belirten bir işaret yaptı. Ama yine de Bayan Polly elini uzatmadı. Yüzünde oldukça soğuk bir ifade vardı.</p>
	<p class="block">Adam, aksi bir tavırla hemen: </p>
	<p class="block">–Pollyanna yı sormaya gelmiştim. diye söze başladı.</p>
	<p class="block">Bayan Polly: </p>
	<p class="block">–Teşekkür ederim. Hemen hemen aynı, değişen bir şey yok. dedi.</p>
	<p class="block"> </p>
	<p class="block">–Peki... Bana onun ne durumda olduğunu söylemeyecek misiniz? Adamın sesi bu kez titrek değildi.</p>
	<p class="block">Kadının yüzünde birdenbire, üzgün bir ifade belirip kayboldu. </p>
	<p class="block">–Söyleyemem. Keşke söyleyebilseydim! </p>
	<p class="block">–Yani, bilmiyorum mu demek istiyorsunuz? </p>
	<p class="block">–Evet.</p>
	<p class="block"> </p>
	<p class="block">–Peki, ya doktor? </p>
	<p class="block">–Dr. Warren de pek bir şey bilmiyor görünüyor. Şimdi New York taki bir doktorla görüşmekte. Bir araya gelip bir konsültasyon yapacaklar.</p>
	<p class="block"> </p>
	<p class="block">–Fakat... Fakat... Kızın bildiğiniz yaraları da var değil mi? </p>
	<p class="block">–Başında hafif bir yarık var. Bir iki yerde de çürük. Ve... Ve bir de, belkemiğinde bir zedelenme... Bacaklarının tutmayışına da bu sebep oluyor.</p>
	<p class="block">Adam hafif bir sesle inledi. Bir an sessizlik oldu. Sonra, Bay Pendleton boğuk boğuk mırıldandı.</p>
	<p class="block"> </p>
	<p class="block">–Peki... Peki, Pollyanna bu durumu kabul ediyor mu? </p>
	<p class="block">–Durumu, gerçekleri tam olarak bilmiyor. Ben de kendisine söyleyemiyorum.</p>
	<p class="block"> </p>
	<p class="block">–Fakat... Fakat bir şeyler bilmesi lazım değil mi? Bayan Polly son zamanlarda bir alışkanlık haline gelen ifadesini takınıp elini boğazına götürdü.</p>
	<p class="block"> </p>
	<p class="block">–Evet, hareket edemediğini biliyor. Fakat, bacakları kıvrık olduğu için hareket edemediğini zannediyor. Bacaklarının sizinki gibi kırılmış olduğuna memnun olduğunu söylüyor. Bunu Bayan Snow gibi bütün hayatını yatakta geçirmeye tercih ettiğini, kırık bacakların iyileşeceğini, oysa diğerinin devam edeceğini anlatıyor. Hep böyle konuşuyor. Öyle ki, bir noktada ölmeyi bile, onu dinlemeye tercih eder duruma geliyorum.</p>
	<p class="block">Gözleri yaşlarla dolmasına rağmen, Bay Pendleton karşısındaki yüzün de büyük bir keder içinde olduğunu fark etmişti. Birdenbire, sen son defa Pollyanna ya yanına gelmesi için yalvardığı zaman, kızın söylediklerini hatırladı. O, </p>
	<p class="block">–Artık Polly Teyzemi bırakamam. demişti.</p>
	<p class="block">Bu düşünce, kendisini toparlar toparlamaz onu son derece yumuşak bir sesle, bir soru yöneltmeye zorladı: </p>
	<p class="block">–Bilmem, biliyor musunuz Bayan Polly? Pollyanna ya gelip benimle oturması için çok ısrar etmiştim.</p>
	<p class="block"> </p>
	<p class="block">–Sizinle mi?... Pollyanna mı? Adam, kadının sesinin tonundan bir parça huzursuzluk duymuştu, yeniden konuşmaya başladığında serinkanlılığını koruyordu.</p>
	<p class="block"> </p>
	<p class="block">–Evet. Onu evlat edinmek istedim. Kanuni yoldan tabii. Tabii onu varisim de yapacaktım.</p>
	<p class="block">Karşı koltukta oturan kadın bir parça rahatladı. Birdenbire, evlat edinilmenin Pollyanna için fevkalade bir gelecek sağlayacağını düşünmüştü kendi kendine. Pollyanna nın adamın parasını ve mevkiini kavrayabilecek olgunlukta olup olmadığını, evlat edinilmek için yaşının uygun düşüp düşmediğini sordu.</p>
	<p class="block">Adam, </p>
	<p class="block">–Pollyanna yı çok seviyorum. diye devam etti.</p>
	<p class="block"> </p>
	<p class="block">–Onu hem annesi yüzünden, hem de kendisi için seviyorum. Yirmi beş yıldır sakladığım sevgiyi Pollyanna ya vermeye hazırdım.</p>
	<p class="block"> </p>
	<p class="block">–Sevgi. Bayan Polly, birdenbire Pollyanna yı yanına alış nedenini hatırladı. O sabah Pollyanna nın söyledikleri aklından geçti. </p>
	<p class="block">–Bana ait insanlar tarafından sevilmek çok tatlı bir şey! İşte, bu sevgiye susamış çocuğa, Bay Pendleton yirmi beş yıldır sakladığı sevgiyi teklif ediyordu. Üstelik, artık bu sevgiyi kabul edebilecek bir olgunluğa da erişmişti.</p>
	<p class="block">Bayan Polly, bunları kırık bir kalple anımsıyordu. Üzüntü içerisinde, Pollyanna sız geçecek günlerinin ne kadar anlamsız olacağını da fark etmişti.</p>
	<p class="block"> </p>
	<p class="block">–Peki, sonra? diye sordu.</p>
	<p class="block">Adam, onun kendisini kontrol etmeye çalıştığını ses tonundan anlamıştı. Hüzünle gülümsedi: </p>
	<p class="block">–Sonra, gelemeyeceğini söyledi. diye cevap verdi.</p>
	<p class="block"> </p>
	<p class="block">–Niçin acaba? </p>
	<p class="block">–Sizi bırakmak istemiyordu. Ona çok iyi davrandığınızı söyledi. Sizin yanınızda kalmak istiyordu. Onu istediğinizi sandığını da söylemişti. Adam ayağa kalkarken söyleyeceklerini tamamlamıştı.</p>
	<p class="block">Bayan Polly ye bakmadı bile. Başını kapıya doğru çevirdi. Fakat aynı anda kadının kendisine yaklaştığını hissetti. Bayan Polly titreyen elini ona uzatmıştı.</p>
	<p class="block">Titreyen bir sesle: </p>
	<p class="block">–Diğer doktor da gelince ve Pollyanna ile ilgili her şeyi kesin olarak öğrenince sizi haberdar edeceğim. dedi. </p>
	<p class="block">–Güle güle. Geldiğiniz için teşekkür ederim. Pollyanna da memnun olacak. BİR BEKLEYİŞ OYUNU John Pendleton ın Harrington Konağı na gidişinden bir gün sonra Bayan Polly, Pollyanna yı uzman doktorun gelişinden haberdar etmeye ve onu buna alıştırmaya başladı.</p>
	<p class="block">Yumuşak bir tavırla: </p>
	<p class="block">–Yavrum, Pollyanna. diye söze başladı.</p>
	<p class="block"> </p>
	<p class="block">–Seni, Dr. Warren den başka bir doktora da göstermeye karar verdik. Başka bir doktor belki yapmamız gereken bir şey söyler. Bu da senin daha çabuk iyileşmene yardımcı olabilir.</p>
	<p class="block">Pollyanna nın yüzünde neşeli bir ifade belirdi: </p>
	<p class="block">–Dr. Chilton! Ah, Polly Teyze, Dr. Chilton ın gelmesini o kadar çok istiyorum ki! Ben onu her zaman istiyordum, ama korkarım siz aynı fikirde değildiniz. Sizi o gün taraçada gördüğü için istemiyordunuz galiba? Onun için size bir şey söyleyemedim. Fakat şimdi onun gelmesini istediğiniz için çok memnunum! Polly teyzenin yüzü önce beyaz, sonra da kıpkırmızı kesildi. Daha sonra yine beyazlaştı. Fakat cevap verdiği zaman neşeli neşeli konuşmaya gayret ediyordu.</p>
	<p class="block"> </p>
	<p class="block">–Hayır yavrum. Benim kastettiğim Dr. Chilton değildi. Bu yeni bir doktor. New York ta çok tanınmış bir kişi kendisi, bu gibi kazalar hakkında çok bilgiliymiş.</p>
	<p class="block">Pollyanna nın yüzünde garip bir ifade belirdi: </p>
	<p class="block">–Dr. Chilton ın yarısı kadar bile bilgili olabileceğini zannetmiyorum.</p>
	<p class="block"> </p>
	<p class="block">–Yok yavrum, yok. Eminim çok bilgilidir o.</p>
	<p class="block"> </p>
	<p class="block">–Fakat Bay Pendleton ın bacağını iyileştiren Dr. Chilton dı Polly Teyze. Eğer... Eğer izin verirseniz. Dr. Chilton ın gelmesini isteyeceğim... Gerçekten bunu istiyorum! Bayan Polly nin yüzünde bu kez sıkıntılı bir renk yayıldı. Bir süre hiçbir şey söylemedi. Sonra yumuşak, fakat yine de eskisi gibi kararlı bir ifade ile: </p>
	<p class="block">–Olmaz yavrum dedi. </p>
	<p class="block">–Senin için her şeyi, evet her şeyi yapabilirim ama, şimdi anlatamayacağım birtakım nedenler yüzünden Dr. Chilton ın çağrılmasını istemiyorum. Hem bana inan. O, New York tan yarın gelecek bu büyük doktor kadar, senin sakatlığın konusunda bilgi sahibi de değildir. Pollyanna, hâlâ ikna olmuş gibi görünmüyordu.</p>
	<p class="block"> </p>
	<p class="block">–Fakat, Polly Teyze, eğer Dr. Chilton ı sevseydiniz...</p>
	<p class="block"> </p>
	<p class="block">–Ne, ne Pollyanna? Polly Teyzesinin sesi şimdi çok sertti. Yanakları da kıpkırmızı olmuştu.</p>
	<p class="block"> </p>
	<p class="block">–Diyorum ki Doktor Chilton u sevseydiniz; öteki doktoru da sevmeseydiniz... Pollyanna içini çekti... </p>
	<p class="block">–O zaman, yeni doktorun pek fazla yararı olmazdı. Hem ben Doktor Chilton ı seviyorum! O anda odaya hemşire girdi. Polly Teyze hemen ayağa kalktı. Adeta rahatladığı yüzünden okunuyordu.</p>
	<p class="block">Oldukça sert bir ifadeyle: </p>
	<p class="block">–Çok üzgünüm Pollyanna! dedi. </p>
	<p class="block">–Fakat bu sefer karar vermeyi bana bırakmalısın. Zaten her şeyi ayarladık bile. Doktor New York tan yarın gelecek.</p>
	<p class="block">Ama nasıl olduysa ertesi gün New York tan doktor gelmedi.</p>
	<p class="block">Son anda aldıkları bir telgrafta, doktorun hastalandığı ve nedenle gelemeyeceği bildirilmişti. Bu durum karşısında Pollyanna yeniden Dr. Chilton ın getirilmesi için yalvarmaya başladı. </p>
	<p class="block">–Hem onun gelmesi çok daha kolay olur diyordu.</p>
	<p class="block">Fakat, önceden olduğu gibi Polly Teyze yine başını sallayıp, </p>
	<p class="block">–Hayır, yavrum dedi. Kararı kesindi. Ama sevgili Pollyanna yı memnun etmek için her şeyi yapmaya hazır olduğunu da söylemiyor değildi.</p>
	<p class="block">Bekleyiş içinde geçen bu günler geçerken, gerçekten Polly Teyzenin yeğenini memnun etmek için hemen her şeyi yaptığı da görülüyordu.</p>
	<p class="block">Bir sabah Nancy, ihtiyar Tom a, </p>
	<p class="block">–Bunu bana söyleseydin asla inanmazdım dedi. </p>
	<p class="block">–Bayan Polly bir dakika bile sevgili kuzenciğinin yanından ayrılmıyor. Bir hafta önce Fluffy le Buffy nin yani kediyle köpeğin merdivenleri bile tırmanmasına izin vermiyordu. Oysa bunlar şimdi yatağın içinde oynaşıp duruyorlar. Sırf Bayan Pollyanna yı memnun edebilmek için her şeye göz yumuyor.</p>
	<p class="block"> </p>
	<p class="block">–Yapacak hiçbir şey bulamadığı zaman da, pencerelere asılı o kristal prizmaların yerlerini değiştiriyor. Böylece odaya küçük gökkuşakları yansıyor. Küçük kız buna gökkuşaklarının dansı adını vermiş. Bayan Polly, Timothy yi üç defa Cobb un bahçesine gönderip çiçek getirtti. Ayrıca bir de kendisinin alıp getirdiği çiçek demetleri var. Geçen gün bir de ne göreyim? Bayan Polly yatağın kenarına oturmuş, hemşireye saçlarını yaptırıyordu. Bayan Pollyanna da yataktan gözleri parıldayarak saçların nasıl yapılacağını tarif ediyor ve gülüyordu. Çok da memnundu. Galiba, Bayan Polly sırf çocuğu memnun edebilmek için, evde artık hep saçları yapılmış olacak.</p>
	<p class="block">İhtiyar Tom güldü.</p>
	<p class="block">Kuru bir ifadeyle: </p>
	<p class="block">–Bana kalırsa bu saç stili Bayan Polly ye fena da gitmiyor. Alnına düşen bukleler oldukça yakışıyor. diye karşılık verdi.</p>
	<p class="block">Nancy, kızarak: </p>
	<p class="block">–Tabii yakışıyor, diye karşılık verdi. </p>
	<p class="block">–Şimdi tıpkı diğer insanlara benziyor. Hemen hemen aynı...</p>
	<p class="block">İhtiyar adam: </p>
	<p class="block">–Sözlerine dikkat et, Nancy! diyerek kızın sözünü kesti. </p>
	<p class="block">–Sana bir zamanlar Bayan Polly nin güzel olduğunu söylediğim zaman, ne dediğini bir hatırlayıver.</p>
	<p class="block">Nancy omuz silkti.</p>
	<p class="block"> </p>
	<p class="block">–Güzel sayılmaz elbette. Fakat Bayan Pollyanna nın ona takmaya zorladığı kurdelelerle, dantel yakalarla hiç de eski haline benzemiyor.</p>
	<p class="block">İhtiyar adam başını sallayarak: </p>
	<p class="block">–Ben sana zaten söylemiştim. dedi. </p>
	<p class="block">–Onun yaşlı bir kadın olmadığını önceden sana söylemiştim.</p>
	<p class="block">Nancy güldü.</p>
	<p class="block"> </p>
	<p class="block">–Bayan Pollyanna nın gelişinden beri çok değişti. Hiç önceki haline benzemiyor. Bay Tom, acaba Bayan Polly nin sevgilisi kimdi? Bunu hala bulamadım! Gerçekten kim olduğunu çıkartamadım! İhtiyar adamın yüzünde garip bir ifade belirdi. </p>
	<p class="block">–Demek hala bulamadın! O halde, bunu benden de öğrenemeyeceksin.</p>
	<p class="block">Hizmetçi kız, yalvarmaya başladı.</p>
	<p class="block"> </p>
	<p class="block">–Haydi Bay Tom, gelin söyleyin bunu... Zaten burada bunu sorabileceğim başka bir kimse de yok.</p>
	<p class="block">İhtiyar adam, </p>
	<p class="block">–Olabilir, diye homurdandı. Birdenbire gözlerindeki parıltı söndü. </p>
	<p class="block">–Bugün küçük kız nasıl oldu? diye sordu.</p>
	<p class="block">Nancy başını salladı. Yüzü de ciddileşmişti. </p>
	<p class="block">–Hep aynı Bay Tom. Benim ve sanırım hiç kimsenin görebildiği belirgin bir değişiklik yok. Öğle sırtüstü yatıp uyuyor. Ara sıra konuşuyor, gülmeye ve mutlu olmaya çalışıyor. Güneş doğduğu, ay parladığı için. Ya da mutlu olmak için, buna benzer birtakım şeyler buluyor. İnsanın üzüntüden kalbi bir fena oluyor.</p>
	<p class="block">İhtiyar Tom, gözlerini kırpıştırarak başını salladı. </p>
	<p class="block">–Biliyorum. Bu onun oyunu . Tanrı onu korusun.</p>
	<p class="block"> </p>
	<p class="block">–Demek size de o oyunu söylemişti.</p>
	<p class="block"> </p>
	<p class="block">–Evet. Çok önce anlatmıştı.</p>
	<p class="block">İhtiyar adam bir an durakladı, sonra devam etti. Dudakları bir parça titriyordu. </p>
	<p class="block">–Bir gün, belim bükük ve kambur olduğum için homurdanıp duruyordum. O zaman bana küçük kız ne dedi dersin? </p>
	<p class="block">–Tahmin edemem. Onun bu durumda memnun olunabilecek neyi bulmuş olabileceğini düşünemiyorum.</p>
	<p class="block"> </p>
	<p class="block">–Evet bir şey buldu o. Otları ayıklarken fazla eğilmeme gerek olmadığını söyledi. Belim zaten bükük olduğu için bu işi kolaylıkla yapabilirmişim.</p>
	<p class="block">Nancy üzgün bir tavırla gülümsedi: </p>
	<p class="block">–Buna hiç de şaşırmadım. dedi. </p>
	<p class="block">–Onun söyleyecek bir şey bulabileceğini zaten biliyordum. Bu oyunu ilk günden beri onunla oynuyorduk. Oynayacak başka bir kimse yoktu. Ama o, teyzesiyle de oynamak istiyordu.</p>
	<p class="block"> </p>
	<p class="block">–Bayan Polly le mi? Nancy, güldü.</p>
	<p class="block"> </p>
	<p class="block">–Anlaşılan siz de evin hanımı hakkında benden farklı bir görüşe sahip değilsiniz.</p>
	<p class="block">–.</p>
	<p class="block">İhtiyar Tom kaşlarını çattı. Büyük bir gururla, </p>
	<p class="block">–Ben aynı kanıda değilim. Böyle bir şeye Bayan Polly nin şaşabileceğini düşünmüştüm de. dedi.</p>
	<p class="block">Nancy, </p>
	<p class="block">–Evet öyle, diye cevap verdi. </p>
	<p class="block">–Fakat şimdi ne olur bilmiyorum. Artık hanımımdan her şeyi bekleyebilirim. Hatta bu oyunu tek başına bile oynayabilir...</p>
	<p class="block"> </p>
	<p class="block">–Fakat, küçük kız bunu teyzesine daha önce söylememiş mi? Bu oyunu sanırım herkese anlatmıştı. Kaza geçirdiğinden beri herkes bana bu oyundan bahsediyor.</p>
	<p class="block">Nancy, </p>
	<p class="block">–Bayan Pollyanna bunu teyzesine anlatmamış. diye cevap verdi. </p>
	<p class="block">–Bana çok önce, bu oyunu ona anlatmayacağını söylemişti. Çünkü Bayan Polly onun babasından bahsetmesini istemiyormuş. Bu da babasının öğrettiği bir oyun olduğu için, anlatırken muhakkak babasından bahsetmesi gerekiyordu. İşte bu yüzden ona oyunu anlatmadı.</p>
	<p class="block"> </p>
	<p class="block">–Ha, şimdi anlıyorum. İhtiyar adam hafifçe başını salladı.</p>
	<p class="block"> </p>
	<p class="block">–Onların hepsi, rahibe karşı kızgınlık duyuyorlardı. Çünkü o adam, Bayan Jennie yi ellerinden almıştı. Bayan Polly o zaman çok gençti, ama nedense adamı, bir türlü affedemedi. Ablasını o sırada o derece seviyordu. Evet, evet anlıyorum. Kötü bir durumdu gerçekten. İçini çekerek arkasını döndü.</p>
	<p class="block">Nancy de içini çekerek: </p>
	<p class="block">–Evet, öyle... Öyle. deyip mutfağa yöneldi.</p>
	<p class="block">O bekleyiş içinde geçen günler hiçbirine kolay gelmedi. Hemşire neşeli görünmeye çalışıyordu. Ama gözleri endişe doluydu. Doktor da belirgin bir biçimde sinirli ve sabırsızdı. Bayan Polly fazla konuşmuyordu. Fakat, bukleli saçları ve boynuna taktığı dantelleri bile, onun giderek zayıflayıp solduğunu gizleyemiyordu. Pollyanna ya gelince; o, köpeğini okşuyor, kedisini seviyor, kendisine yollanan çiçekleri hayranlıkla seyrediyor, tatlı ve meyveleri yiyordu. Dostlarının gelip sordukları sorulara neşeli cevaplar veriyordu. Fakat o da gittikçe zayıflıyor, sararıyordu. Elleriyle yaptığı sinirli hareketler bir zamanlar yerinde duramayan ayaklarının artık bir battaniye altında hiç kımıldamadığı gerçeğini acı bir şekilde ortaya koyuyordu.</p>
	<p class="block">Oyuna gelince: </p>
	<p class="block">–Pollyanna, Nancy ye okula gideceği, Bayan Snow u göreceği, Bay Pendleton ı arayacağı ve Doktor Chilton ın arabasıyla dolaşacağı günü dört gözle beklediğini, o zaman çok mutlu olacağını söylemişti. Bu mutluluğun bugün değil, geleceğe ait bir bekleyiş olduğunun farkında görünmüyordu. Nancy ise bunun farkındaydı ve yalnız kaldığı zamanlarda bunu düşünerek ağlıyordu. ARALIK BİR KAPI Uzman Doktor Mead, beklendiği tarihten tam bir hafta sonra gelebildi. Uzun boylu, geniş omuzlu bir kişiydi. Müşfik bakışlı, gri gözleri ve neşeli bir tebessümü vardı. Pollyanna ondan çok hoşlandı. Ve bunu kendisine de duyurdu.</p>
	<p class="block">Sonra, </p>
	<p class="block">–Siz tıpkı benim doktoruma benziyorsunuz. diye ekledi.</p>
	<p class="block"> </p>
	<p class="block">–Senin doktoruna mı? Dr. Mead, hayretle birkaç adım ötede hemşireyle konuşmakta olan Dr. Warren e baktı. Doktor Warren, ufak tefek yapılı, kahverengi gözlü ve sivri sakallı bir kişiydi.</p>
	<p class="block">Pollyanna, adamın aklından geçen düşünceleri anlayarak gülümsedi: </p>
	<p class="block">–Hayır, hayır benim doktorum o değil. Doktor Warren, Polly Teyzenin doktorudur. Benimkisi Dr. Chilton dır.</p>
	<p class="block">Doktor Mead, garip bir sesle: </p>
	<p class="block">–Oooo!.. dedi. Gözleri, yüzü kızarıp hemen başını çeviren Bayan Polly ye takılmıştı.</p>
	<p class="block"> </p>
	<p class="block">–Evet. Pollyanna, bir an durakladı. Sonra her zamanki açıklığıyla devam etti: </p>
	<p class="block">–Ben, hep Doktor Chilton ın gelmesini istedim ama Polly Teyze sizi tercih etti. Benimki gibi kırık bacaklardan anlamada Dr. Chilton dan üstün olduğunuzu söyledi. Tabii bu gerçekse çok sevineceğim. Gerçekten öyle misiniz doktor? Adamın yüzünde birden, Pollyanna nın pek de anlam veremediği bir ifade belirip kayboldu.</p>
	<p class="block">Yumuşak bir ifade ile, </p>
	<p class="block">–Bunu ancak zaman gösterecek küçükhanım. dedi. Sonra o sırada yatağın yanı başına gelmiş olan Dr. Warren e döndü. Yüzü son derece ciddiydi.</p>
	<p class="block">Daha sonra herkes işi kendinin altüst ettiğini söyledi. Gerçekten de, Fluffy kilitli olmayan kapının aralığına yumuşacık ayağını ve burnunu sokmasaydı, kapı bir karış daha aralanmayacaktı, Pollyanna da teyzesinin söylediklerini duyamayacaktı.</p>
	<p class="block">Holde iki doktor, hemşire ve Bayan Polly durmuş konuşuyorlardı. Pollyanna nın odasında da, Fluffy yatağa atlayarak neşeyle miyavlamış ve Polly Teyzenin söyledikleri de açık kapıdan duyulmuştu.</p>
	<p class="block"> </p>
	<p class="block">–Olamaz doktor olamaz! Yani bu çocuk... Bir daha yürüyemeyecek mi demek istiyorsunuz? Ondan sonra da bir kargaşalık oldu. İlk önce, Pollyanna nın yatak odasında, </p>
	<p class="block">–Polly Teyze! Polly Teyze! diye korkuyla haykırışı duyuldu. Sonra, Bayan Polly açık kapıyı görüp, sözlerinin duyulduğunu anlayınca hayatında ilk defa düşüp bayıldı.</p>
	<p class="block">Hemşire de, boğulur gibi bir ses çıkararak, </p>
	<p class="block">–Sözlerimizi duydu! diye bağırdı. Sendeleyerek aralık kapıya doğru gitti. İki doktor Bayan Polly nin yanında kaldılar. Bayan Polly düşerken Dr. Mead onu yakalamıştı. Doktorun kadının yanında durması gerekiyordu. Oysa Doktor Warren çaresizlik içinde dikilmiş duruyordu. Ancak Pollyanna tekrar haykırdıktan ve hemşire de kapıyı kapattıktan sonra, iki adam ümitsizce birbirlerine bakıp, Dr. Mead in kollarında baygın yatan kadını ayıltmak gerektiğini hatırladılar.</p>
	<p class="block">Polyanna nın odasına giren hemşire yatağın üzerindeki gri kediyi fark etti. Kedi, hırlıyor, yüzü kireç gibi beyazlaşmış ve gözleri iri iri açılmış küçük kızın ilgisini çekmeye çalışıyordu.</p>
	<p class="block"> </p>
	<p class="block">–Bayan Hunt, lütfen Polly Teyzemi istiyorum. Onu hemen istiyorum lütfen! Hemşire kapıyı kapatıp, telaşla yatağın yanına geldi. Yüzü son derece solmuştu.</p>
	<p class="block"> </p>
	<p class="block">–O!.. Teyzen şimdi gelemez yavrum. Biraz sonra gelebilir. Bir şey mi istiyordun? İstediğini ben yapamaz mıyım? Pollyanna, </p>
	<p class="block">–Hayır der gibi başını salladı.</p>
	<p class="block"> </p>
	<p class="block">–Ama, şimdi teyzemin biraz önce söylediği şeyi öğrenmek istiyorum. Siz onun dediklerini duydunuz mu? O, bir şey söyledi... Polly Teyzeyi istiyorum. Ondan bu dediklerinin doğru olmadığını... Doğru olmadığını söylemesini istiyorum! Hemşire konuşmaya çalıştı, ama tek bir kelime bile söyleyemedi. Kadının yüzünde beliren bir ifade, Pollyanna nın daha çok korkmasına neden oldu.</p>
	<p class="block"> </p>
	<p class="block">–Bayan Hunt! Evet duydunuz onu! Demek duyduğum doğru! Hayır doğru olamaz! Bir daha yürüyemeyeceğimi söylemek istemiyorsunuz değil mi? Hemşire, boğuk bir sesle, </p>
	<p class="block">–Bak... Bak hele... Öyle konuşma. diyebildi. </p>
	<p class="block">–Belki doktor da bilmiyordur. Belki de bir yanlışlık yapmıştır. Biliyorsun, daha birçok şey olabilir.</p>
	<p class="block"> </p>
	<p class="block">–Fakat Polly Teyzem onun her şeyi bildiğini söylemişti. Benimki gibi kırık bacaklar konusunda, onun kadar bilgili başka birisinin bulunmadığından bahsetmişti.</p>
	<p class="block"> </p>
	<p class="block">–Evet, evet, biliyorum yavrum. Fakat bütün doktorlar bazen yanılabilir. Sen şimdi bunları düşünme. Lütfen düşünme yavrum.</p>
	<p class="block">Pollyanna, dehşetle kollarını iki yana açtı. Hıçkırarak, </p>
	<p class="block">–Ama, nasıl düşünmeyeyim! dedi. </p>
	<p class="block">–Artık hep bunu düşünmem gerekecek. Ah, Bayan Hunt, nasıl okula gideceğim? Nasıl Bay Pendleton ı, Bayan Snow u ya da öteki dostlarımı görebileceğim? Nefesini tuttu. Sonra bir süre hıçkıra hıçkıra ağladı. Birden durup başını kaldırdı. Endişe ile baktı. </p>
	<p class="block">–Bayan Hunt, artık yürüyemeyeceksem bir daha nasıl mutlu olabilirim? Herhangi bir şeyden nasıl memnunluk duyabilirim? Bayan Hunt oyunu bilmiyordu. Fakat, hastasının bir an önce sakinleşmesi gerektiğinin farkındaydı.</p>
	<p class="block">Bütün üzüntüsüne rağmen, elleri boş durmadı ve yatağın kenarına giderek sakinleştirmeye yarayan toz halindeki ilaca uzandı.</p>
	<p class="block">Yumuşak bir sesle, </p>
	<p class="block">–Al bakalım bunu yavrum. Birazdan dinlenirsin. O zaman ne yapacağımızı düşünürüz. Çoğu kez hiçbir şey, göründüğünün yarısı kadar bile kötü değildir. dedi.</p>
	<p class="block">Pollyanna, itaatle ilacı aldı ve Bayan Hunt un elindeki bardaktan birkaç yudum su içti.</p>
	<p class="block">Gözlerindeki yaşları silerken, bir yandan da, </p>
	<p class="block">–Evet, biliyorum. Babam da böyle söylerdi. dedi. </p>
	<p class="block">–O, beterin beteri vardır derdi. Fakat sanırım, hiçbir zaman bir daha yürüyemeyeceğimi duymamıştı. Bundan daha beter bir şey olacağını zannetmiyorum. Öyle değil mi? Bayan Hunt cevap vermedi. O anda konuşabilecek gücü olduğunu sanmıyordu. İKİ ZİYARET Nancy Dr. Mead in teşhisini Bay Pendleton a bildirmek için gönderilmişti. Bayan Polly, olanları bildireceği konusunda adama verdiği sözü unutmamıştı. Ona giderek veya mektup yazarak durumu bildirmek olacak bir iş değildi. İşte o zaman aklına Nancy yi göndermek geldi.</p>
	<p class="block">Başka bir zaman olsaydı, Nancy bu esrarlı evi ve sahibini görmek için elde ettiği bu fırsattan çok memnun kalırdı. Oysa, o gün kalbi hiçbir şeyden memnun olmasına olanak tanımayacak şekilde sızlıyordu. Bay John Pendleton ın gelmesini beklerken çevresine bile pek bakmadı.</p>
	<p class="block">Adam odaya girince, soru sorarmışçasına kıza baktı. Bunun üzerine hizmetçi kız, saygılı bir ifadeyle: </p>
	<p class="block">–Ben Nancy yim efendim. dedi. </p>
	<p class="block">–Bayan Harrington, beni, Bayan Pollyanna hakkında bilgi vermem için size yolladı.</p>
	<p class="block"> </p>
	<p class="block">–Evet...</p>
	<p class="block">Adamın çok aksi bir ifadeyle konuşmuş olmasına rağmen, Nancy, o </p>
	<p class="block">–evet sözcüğüne gizlenen endişeyi çok iyi anlamıştı.</p>
	<p class="block">Hizmetçi kız: </p>
	<p class="block">–Durumu hiç de iyi değil, Bay Pendleton. diyebildi.</p>
	<p class="block"> </p>
	<p class="block">–Yani ne demek istiyorsun. Yoksa... Adam bir an durakladı.</p>
	<p class="block">Kız da başını büyük bir kederle öne eğdi.</p>
	<p class="block"> </p>
	<p class="block">–Evet, efendim. Doktor, onun bir daha yürüyemeyeceğini söylüyor.</p>
	<p class="block">Bir an odada tam bir sessizlik oldu. Sonra adam duygulu bir ifade ile konuşmaya başladı.</p>
	<p class="block"> </p>
	<p class="block">–Zavallı küçük kız! Zavallı küçük kız! Nancy, ona baktı, fakat hemen başını önüne eğdi. O aksi, hiddetli, sert John Pendleton ın bu duruma gelebileceğini hiç tahmin etmemişti. Bir an sonra adam yeniden konuşmaya başladı. Sesi yine hafif ve titrekti.</p>
	<p class="block"> </p>
	<p class="block">–Bu çok büyük bir insafsızlık. Bir daha güneşte dans edemeyecek.. Benim prizmaya sahip küçük kızım! Yine sessizlik oldu. Sonra adam birdenbire sordu.</p>
	<p class="block"> </p>
	<p class="block">–Tabii Pollyanna bunu daha bilmiyor değil mi? Nancy, ağlayarak, </p>
	<p class="block">–Hayır, efendim biliyor. dedi. </p>
	<p class="block">–Aslında bunu bilmesi her şeyi güçleştiriyor ya. Bayan Pollyanna bunu öğrendi. O kedinin Allah belasını versin! Kız aceleyle özür diledi. </p>
	<p class="block">–Affedersiniz efendim. Kedi kapıyı açınca Bayan Pollyanna söylenenleri duydu. İşte böyle öğrendi.</p>
	<p class="block">Adam, </p>
	<p class="block">–Zavallı... Küçük... Çocuk! diyerek yine derin bir iç çekti.</p>
	<p class="block"> </p>
	<p class="block">–Evet, efendim. Onu görebilseydiniz bunu söylerdiniz efendim. Hizmetçi kız neredeyse boğulacaktı. </p>
	<p class="block">–Onu, bu durumu öğrendikten sonra iki kez gördüm. Her defasında da yüreğim parçalandı. Öğreneli o kadar az bir süre geçti ki, hep yapamayacağı şeyleri düşünüyor şimdi. Bu yüzden de çok üzülüyor. Çünkü artık memnun olmasına imkan yok. Onun oynadığı o oyunu bilmiyorsunuz değil mi? Nancy, özür diler gibi bir ifadeye bürünüp sustu.</p>
	<p class="block">Adam, </p>
	<p class="block">–Mutluluk oyunu, değil mi? diye sordu. </p>
	<p class="block">–Evet. Onu bana anlatmıştı.</p>
	<p class="block"> </p>
	<p class="block">–Demek anlattı? Zannedersem bunu hemen hemen tanıdığı herkese anlatmış. Ama artık... Artık bu oyunu oynayamayacak. Bu da onu çok üzüyor. Yürüyememenin mutlu olunacak bir yönünü düşünemediğini söylüyor.</p>
	<p class="block">Adam, birden hiddetle haykırdı: </p>
	<p class="block">–Tabii... Bunun nesinden mutluluk duysun ki? Nancy sıkıntıyla kımıldandı. </p>
	<p class="block">–Ben de öyle düşündüm. Ama sonra, bir şey bulması gerektiğini düşündüm. Ve bunu kendisine hatırlattım.</p>
	<p class="block"> </p>
	<p class="block">–Hatırlattın mı! Neyi? Bay Pendleton ın sesi hala sabırsız ve kızgındı.</p>
	<p class="block"> </p>
	<p class="block">–O, bu oyunun nasıl oynanacağını Bayan Snow a ve diğerlerine öğretmişti. Onlara ne yapmaları gerektiğini söylemişti. Ama, zavallı küçük kuzucuk, şimdi ne yapması gerektiğini bilemiyor. Ağlıyor ve durumunun çok farklı olduğunu söylüyor. Hayatları boyunca yatağa mahkum olanlara nasıl mutlu olunacağını anlatmanın kolay olduğunu söylüyor; fakat, insan aynı duruma düşerse, bunu kendisine anlatmanın çok güçleşeceğini iddia ediyor. Kendisine defalarca başkalarının da aynı durumda olmamasından mutluluk duyması gerektiğini tekrarlamış. Fakat her defasında aklına hep bir daha yürüyemeyeceği geliyormuş.</p>
	<p class="block">Nancy sustu. Fakat adam konuşmadı. Elleriyle gözlerini kapayarak oturmaya devam etti.</p>
	<p class="block"> </p>
	<p class="block">–Sonra, ona oyunun güç durumlarda daha da zevkli olduğunu hatırlatmaya çalıştım. Nancy, kuru bir sesle devam ediyordu. </p>
	<p class="block">–Fakat, o aynı kanıda değil. Oyun güçleştiği halde her şeyin değiştiği kanısında. Nancy birden konuşmasını kesip: </p>
	<p class="block">–Şimdi gitmeliyim efendim dedi.</p>
	<p class="block">Kapının önünde bir an duraklayıp geri döndü. Çekingen bir ifadeyle, sordu: </p>
	<p class="block">–Bayan Pollyanna ya Jimmy Bean i tekrar gördüğünüzü söyleyebilir miyim efendim? Adam, </p>
	<p class="block">–Bunu söylemenize pek olanak yok. Çünkü ben onu görmüş değilim. Hem niçin bunu söylemek istediniz? </p>
	<p class="block">–Şey. Hiçbir şey efendim. Sadece. Onu size getiremediği için çok üzülüyordu. Jimmy Bean i bir defa size getirmiş. Ama, o gün Jimmy Bean kendisini pek gösterememiş. Sizin ondan hoşlanmamış olabileceğinizi düşünerek çok üzülüyordu. Belki siz onun ne demek istediğini daha iyi anlarsınız. Ben pek bir şey bilmiyorum, efendim.</p>
	<p class="block"> </p>
	<p class="block">–Evet, biliyorum. Onun ne demek istediğini anlıyorum.</p>
	<p class="block"> </p>
	<p class="block">–Peki, efendim. Sadece o, çocuğu tekrar size getirmek istiyordu. Tam anlamıyla tatlı bir çocuk olduğunu, size göstermek istiyordu. Fakat, şimdi ne yazık ki bunu yapamayacak! Tanrı o arabanın belasını versin! Affedersiniz efendim. Nancy, </p>
	<p class="block">–Allahaısmarladık deyip çabucak odadan çıktı.</p>
	<p class="block">Beldingsville kasabasındakiler New York tan gelen doktorun Pollyanna Whittier in artık hiç yürüyemeyeceğini söylediğini kısa bir zamanda öğrendiler. Kasaba daha önce hiçbir zaman bu kadar çalkantı içine girmemişti. Artık herkes, bu güler yüzlü, çilli çocuğu tanıyor, onun öğrettiği oyunu da hemen hemen herkes biliyordu. Bu güler yüzlü çocuğun bir daha sokaklarında dolaşıp koşamayacağını, tatlı tatlı mutluluk veren şeyleri anlatamayacağı gerçeğine inanmak istemiyorlardı. Bu, onlara, inanılmayacak, olanaksız ve çok insafsızca bir şey olarak görünüyordu.</p>
	<p class="block">Mutfaklarında, oturma odalarında veya arka bahçelerinde kadınlar bunu konuşuyorlar ve açık açık ağlıyorlardı: Sokak köşelerinde, kahvelerde de adamlar Pollyanna dan bahsediyor, gözyaşlarını saklayarak ağlıyorlardı. Bunların yanı sıra bir de Nancy nin, artık küçük kızın oyununu oynayamadığını ve hiçbir şeyden mutluluk duyamadığını anlatması; konuşma ve ağlaşmaları daha da artırdı.</p>
	<p class="block">İşte o zaman, aynı düşüncelere Pollyanna nın arkadaşları da sahip olmaya başladılar. Birdenbire, Harrington Konağı nın sahibesi büyük bir hayretle, akın akın misafirlerin geldiğini gördü. Gelenlerden bir kısmını tanıyor, bir kısmını ise tanımıyordu.</p>
	<p class="block">Kadınlar, erkekler, çocuklar eve gelmeye başlamışlardı. Bayan Polly, yeğeninin bu kadar insan tanımasına hayret ediyordu.</p>
	<p class="block">Bazıları, eve gelip beş, on dakika kadar kalıyorlardı. Bazıları ise, merdivenlere çöküp, ellerinde çanta ve şapkalarla öyle bekliyorlardı. Kimisi kitap getiriyor, kimisi de bir demet çiçek ya da yiyecek alıp geliyordu. Bazıları açıktan açığa ağlıyordu. Bazıları da, arkalarını dönüp burunlarını büyük bir şiddetle sümkürüyorlardı. Fakat hepsi de büyük bir endişe içinde, küçük kızın durumunu soruyor ve ona bir haber göndermeyi de ihmal etmiyorlardı. İşte bu haberler yüzünden Bayan Polly bir süre sonra harekete geçti.</p>
	<p class="block">İlk önce Bay Pendleton geldi o gün. Koltuk değneklerini almamıştı.</p>
	<p class="block">Adeta sert bir sesle: </p>
	<p class="block">–Ne kadar şaşırdığımı anlatamam diye söze başladı: </p>
	<p class="block">–Acaba hiçbir şey yapılamaz mı? Bayan Polly ümitsizliğini belirten bir işaret yaptı. </p>
	<p class="block">–Elbette, elimizden geleni her zaman yapıyoruz. Dr. Mead, yardımı olabilecek bazı ilaçlar verdi, tavsiyelerde bulundu. Dr. Warren de bunları harfi harfine yerine getiriyor. Fakat Doktor Mead fazla ümit olmadığını söyledi.</p>
	<p class="block">John Pendleton, henüz gelmiş olmasına rağmen birdenbire ayağa kalktı. Yüzü solmuş, dudakları sert bir çizgi haline dönmüştü. Bayan Polly ona bakınca, adamın yanında daha fazla kalmak istemeyişinin nedenini anlamıştı. Kapıya gelince adam döndü.</p>
	<p class="block"> </p>
	<p class="block">–Pollyanna ya bir mesajım var dedi. </p>
	<p class="block">–Lütfen kendisine Jimmy Bean i gördüğümü ve onun artık benim oğlum olduğunu iletir misiniz? Ona, evlat edineceğimi duyurunca memnun kalacağını düşündüğümü de söyleyin.</p>
	<p class="block">Bayan Polly bir an için her zamanki kendisini kontrol edebilme gücünü kaybetti. Adeta nefesi kesilerek: </p>
	<p class="block">–Jimmy Bean i mi evlat edineceksiniz? diye sordu.</p>
	<p class="block">Adam başını hafifçe kaldırdı. </p>
	<p class="block">–Evet. Pollyanna nın bunu anlayacağını sanıyorum. Ona, bundan memnunluk duyacağını tahmin ettiğimi de söyleyin e mi? Bayan Polly: </p>
	<p class="block">–Tabii... Elbette. diye kekeledi.</p>
	<p class="block">John Pendleton dönüp giderken, </p>
	<p class="block">–Teşekkür ederim. diyerek saygıyla eğildi.</p>
	<p class="block">Bayan Polly odanın ortasında donup kalmıştı. Hala giden adamın arkasından bakıyordu. Duyduklarına bir türlü inanamıyordu. John Pendleton Jimmy Bean i evlat edinecekti demek? Nasıl olur da John Pendleton gibi huysuz, cimriliği ile tanınmış, aşırı derecede bencil bir kişi; küçük bir çocuğu, hem de o kadar küçük bir çocuğu evlat edinirdi? Bayan Polly oldukça hayret dolu bir yüzle merdivenleri çıkıp Pollyanna nın odasına gitti.</p>
	<p class="block"> </p>
	<p class="block">–Pollyanna, sana Bay Pendleton dan bir haber getirdim. Biraz önce buradaydı. Jimmy Bean i evlat edindiğini söylememi istedi. Bunu duyunca memnunluk duyacağını umduğunu da söyledi.</p>
	<p class="block">Pollyanna nın düşünceli yüzü birden büyük bir neşeye büründü.</p>
	<p class="block"> </p>
	<p class="block">–Memnunluk mu? Aman Yarabbi... Elbette çok memnun oldum. Oh, Polly Teyze... Jimmy ye bir yer bulmayı öyle çok arzu ediyordum ki. Hem onun evi çok da güzel bir ev! Bay Pendleton için de çok memnun oldum. İşte şimdi evini yuva yapacak bir çocuğa kavuştu.</p>
	<p class="block">Pollyanna, kıpkırmızı kesildi. Teyzesinin, Bay Pendleton ın bir vakitler onu evlat edinmek isteyişinden bahsetmişti. Tabii, şimdi de, onu bir an için bile olsa bırakmayı düşündüğünü sevgili teyzesine anlatamazdı.</p>
	<p class="block">Pollyanna, </p>
	<p class="block">–Çocuk diye kekeledi. </p>
	<p class="block">–Bay Pendleton bir vakit bana bir çocuğun varlığının ya da bir kadın elinin veya kalbinin bir evi yuva yapabileceğini söylemişti de... İşte şimdi bir çocuğa sahip oldu.</p>
	<p class="block">Bayan Polly gayet nazik bir ifadeyle: </p>
	<p class="block">–Şimdi anlıyorum dedi. Aslında meseleyi Pollyanna nın farkına vardığından daha iyi anlamıştı. John Pendleton ın onu evlat edinmek istemiş ve gri taşlı evini de yuvaya dönüştürmeyi tasarlamış olabileceğini tahmin etmişti. Gözleri bir anda yaşlarla doldu: </p>
	<p class="block">–Anlıyorum. dedi.</p>
	<p class="block">Pollyanna, teyzesinin kendisini daha başka sorularla zor duruma düşürebileceğini sezip, konuyu Pendleton Konağı ndan başka şeylere yöneltti.</p>
	<p class="block"> </p>
	<p class="block">–Dr. Chilton da aynı şeyi söylüyor. Bir evi yuva haline dönüştürebilmek için; bir kadın eliyle, kalbine veya bir çocuğun varlığına ihtiyaç varmış. dedi.</p>
	<p class="block">Bayan Polly irkilerek döndü: </p>
	<p class="block">–Dr. Chilton mı? Bunu nereden biliyorsun sen? </p>
	<p class="block">–Bana kendisi söyledi. Bir yuvada değil, birkaç odada yaşadığını söylediği bir sırada böyle demişti.</p>
	<p class="block">Bayan Polly cevap vermedi. Gözlerini pencereden dışarıya dikmişti: </p>
	<p class="block">–Ona niçin bir kadın eliyle, kalbine sahip olup yuva kurmadığını da sordum.</p>
	<p class="block"> </p>
	<p class="block">–Pollyanna! Bayan Polly, sert bir ifadeyle döndü. Yanakları birden kızarmıştı.</p>
	<p class="block"> </p>
	<p class="block">–Evet, sordum bunu. Çünkü, acınacak... Çok acınacak bir haldeydi.</p>
	<p class="block"> </p>
	<p class="block">–Peki o ne dedi? Bayan Polly bu soruyu sorarken, sanki içindeki bir güç onu bu soruyu sormaya zorlamıştı. </p>
	<p class="block">–Bir an hiçbir şey söylemedi. Sonra, hafif bir sesle bunları her zaman istemekle, elde etmenin mümkün olmadığını söyledi.</p>
	<p class="block">Bir süre sessizlik oldu. Bayan Polly, yeniden bakışlarını pencereye yöneltti. Yanakları yine, hiç de tabii görünmeyen bir pembelikteydi.</p>
	<p class="block">Pollyanna içini çekti: </p>
	<p class="block">–Eminim, bunu çok istiyor... Umarım bu isteğine de kavuşur.</p>
	<p class="block"> </p>
	<p class="block">–Peki Pollyanna, bunu nereden biliyorsun? </p>
	<p class="block">–Çünkü bir gün, daha başka bir şey de söyledi. Bunu da hafifçe mırıldanmıştı ama ben duydum. Tek bir kadının eliyle, kalbine kavuşabilirse, dünyaları feda etmeye hazır olduğunu söylemişti. Polly Teyze ne oldu size? Polly Teyze, telaşla yerinden kalkıp pencereye gitmişti. </p>
	<p class="block">–Hiçbir şey olmadı yavrum. Sadece şu prizmanın yerini değiştiriyordum. Polly Teyzenin yüzü şimdi alev alev yanıyordu.</p>
	<p class="block"> OYUN VE OYUNCULARI John Pendleton ın ikinci ziyaretinden birkaç gün sonra Milly Snow ziyarete geldi. Milly Snow daha önce Harrington Konağı na gelmemişti. Bayan Polly odaya girince Milly utanıp kızardı.</p>
	<p class="block"> </p>
	<p class="block">–Ben... Ben küçük kızın durumunu sormaya gelmiştim diye kekeledi.</p>
	<p class="block"> </p>
	<p class="block">–Çok naziksiniz. Pollyanna hemen hemen eskisi gibi. Anneniz nasıl? Bayan Polly, soruyu oldukça yorgun bir ifadeyle sormuştu.</p>
	<p class="block"> </p>
	<p class="block">–Ben de bunu söylemeye gelmiştim zaten. Daha doğrusu Bayan Pollyanna ya söylemenizi isteyecektim. Kızcağız telaşla konuşuyor, birbirini tutmayan şeyler söylüyordu.</p>
	<p class="block"> </p>
	<p class="block">–O küçük şeyin yürüyememesinin pek feci bir şey olduğunu düşünüyoruz. Bize, yani anneme o kadar büyük iyilik etti ki. O oyunu öğretmişti anneme, şimdiyse onun bu oyunu oynayamayacak durumda olduğunu öğrendik. Zavallı kızcağız! Doğrusu ben de onun bu durumda oyunu oynamamasını anlıyorum. Fakat onun bize söylediklerini hatırlayınca, bize ne büyük iyilik etmiş olduğunu anladık. Belki de bunları öğrenirse memnun olabileceğini düşündük. Bunun yardımı olabilir. Biraz memnun olabilir belki de.</p>
	<p class="block">Bayan Polly oturmuş, nazik bir ifade ile dinliyordu. Fakat gözlerinde şaşkın bir ifade belirmişti. Söylenenlerin ancak yarısını anlayabilmişti. Bayan Snow un bir parça kaçık olduğunu duymuştu, ama bu kadar da deli olabileceğini sanmamıştı. Bu tutarsız, mantıksız ve anlamsız sözleri, artık başka türlü izah edemeyeceğini düşünüyordu, kız sustuktan sonra şunları söyledi: </p>
	<p class="block">–Pek söylediklerinizi anladığımı sanmıyorum, Milly yeğenime söylememi istediğiniz şey nedir? Kız, heyecanla, </p>
	<p class="block">–Evet, işte ben de ona şunu söylemenizi istiyorum diye cevap verdi. </p>
	<p class="block">–Ona bize yaptığı iyilikleri anlatıverin. Tabii, gelince bazı değişiklikler görmüştür. Annemin değiştiğini de fark etmiştir. Fakat annemle benim ne kadar değiştiğimizi bilmesini istiyorum. Ben de farklıyım. O oyunu oynamaya çalışıyorum. Evet, bir parça oynamaya gayret ediyorum.</p>
	<p class="block">Bayan Polly kaşlarını çattı: </p>
	<p class="block">–Oyun demekle neyi kastettiğini ona sorabilirdi. Fakat buna fırsat bulamadı. Milly yeniden sinirli sinirli, telaşla konuşmaya koyuldu.</p>
	<p class="block"> </p>
	<p class="block">–Biliyorsunuz daha önce annem açısından hiçbir şey doğru dürüst değildi. Hep, her şeyin değişik bir biçimde olmasını isterdi. Ve sanırım, içinde bulunduğu koşullar nedeniyle kendisini suçlamak da doğru olmazdı. Fakat şimdi perdeleri açmama izin veriyor. Her şeye de ilgi duyuyor. Giyimine, kuşamına, giydiği geceliklere özeniyor, şimdi küçük örgü işlerine de başladı. Kermes ve hastaneler için, bebek battaniyeleri falan örüyor. Buna çok ilgi duyuyor ve yapabildiği için de çok mutlu oluyor. Bütün bunlar da Bayan Pollyanna nın sayesinde gerçekleşti. Ona elleri ve kolları olduğu için sevinebileceğim hatırlatmıştı. Annem de elleriyle, kollarından niçin yararlanmadığını düşünmeye başlamış. Ve böylece örgü örme işine girişti. Artık odasının ne kadar değiştiğini tahmin, edemezsiniz. Kırmızı, mavi ve sarıdan yapılmış örtüler, Pollyanna nın verdiği prizmalar odayı süslüyor, şimdi odaya girince insan bir ferahlık duyuyor. Daha önce oradan nefret ederdim. Çok karanlık ve kasvetli bir yerdi. Annem de çok mutsuz bir kadındı. İşte şimdi, Bayan Pollyanna ya bütün bu değişikliklerin onun sayesinde gerçekleşmiş olduğuna inandığımızı söylemenizi istiyoruz. Onu tanıdığımız için çok mutlu olduğumuzu da lütfen söyleyiverin. Bunları duyunca belki biraz da olsa memnun olacağını, bizi tanımaktan pek az da olsa mutluluk duyabileceğini düşündüğümüzü de belirtiverin. İşte hepsi bu kadar.</p>
	<p class="block">Milly içini çekti, aceleyle ayağa kalktı: </p>
	<p class="block">–Söyleyeceksiniz değil mi? Bayan Polly: </p>
	<p class="block">–Şey, elbette. diye mırıldandı. Bu ilgi çekici konuşmanın ne kadarını hatırında tutabileceğini düşünüyordu.</p>
	<p class="block">John Pendleton ile Milly nin ziyaretleri birçok ziyaretten sadece ikisiydi. Her seferinde mutlaka Pollyanna ya bir haber bırakılıyordu. Bu haberlerin bazıları Bayan Polly ye öylesine şaşırtıcı geliyordu ki.</p>
	<p class="block">Bir gün ufak tefek bir kadın olan Bayan Benton geldi. Bayan Polly onu iyi tanırdı. Ama daha önce birbirlerinin ziyaretine gitmezlerdi. Bayan Polly, kadının kasabadaki en üzgün kişi olarak tanındığını biliyordu. Her zaman siyah elbiseler giyerdi. Oysa bugün, bayan Benton gözleri yaşlı olmasına rağmen boynuna mavi bir eşarp dolamıştı. Kazadan duyduğu korku ve üzüntüyü anlattı. Sonra utangaç bir tavırla Bayan Pollyanna yı görüp göremeyeceğini sordu.</p>
	<p class="block">Bayan Polly </p>
	<p class="block">–Hayır der gibi başını salladı.</p>
	<p class="block"> </p>
	<p class="block">–Kusura bakmayın ama, daha kimseyi görmüyor. Belki daha sonra görebilirsiniz. dedi.</p>
	<p class="block">Bayan Benton, gözyaşlarını sildi. Ayağa kalkıp, gitmeye hazırlandı. Fakat daha holün kapısına gelmeden heyecanla döndü.</p>
	<p class="block"> </p>
	<p class="block">–Bayan Harrington dedi. </p>
	<p class="block">–Belki ona bir haber verebilirsiniz.</p>
	<p class="block"> </p>
	<p class="block">–Elbette, Bayan Benton. Bundan memnunluk duyarım.</p>
	<p class="block">Kadın hala çekingen davranıyordu. Fakat bir süre sonra konuştu.</p>
	<p class="block"> </p>
	<p class="block">–Lütfen ona bu eşarbı bağladığımı söyler misiniz? Eliyle boynundaki mavi eşarbı işaret ediyordu. Sonra, Bayan Polly nin çok şaşırmış ifadesine rağmen ekledi: </p>
	<p class="block">–Kızcağız, ne zamandır benim renkli bir şey giyip takmamı istiyordu, şimdi taktığımı öğrenirse mutlu olacağını sanıyorum. Freddy nin de çok sevineceğini söyledi o... Biliyorsunuz Freddy benim tek varlığım. Diğerleri hep... Bayan Benton üzgün üzgün başını sallayıp döndü: </p>
	<p class="block">–Pollyanna ya bunu söylerseniz o anlayacaktır.</p>
	<p class="block">Aynı gün, bir süre sonra bir başka kadın geldi. Kadının kocasını kaybetmiş olduğu anlaşılıyordu. Çünkü siyahlar giyinmişti. Bayan Polly onu hiç tanımıyordu. Kadın kendisini </p>
	<p class="block">–Bayan Tarbell olarak tanıttı.</p>
	<p class="block">Hemen söze başlayıp, </p>
	<p class="block">–Sizin için oldukça yabancıyım. dedi. </p>
	<p class="block">–Fakat Pollyanna beni tanır. Bütün yaz boyunca otelde kalıyor ve sağlığıma yararlı olsun diye yürüyüşlere çıkıyordum. İşte bu gezintilerden birinde tanıştım yeğeninizle. Ne kadar tatlı bir kız! Onun bana yaptığı iyilikleri ah bir anlatabilsem! Kasabaya ilk geldiğimde çok üzüntülüydüm. Onun tatlı yüzü, hareketleri bana yıllar önce kaybettiğim kızımı hatırlatıyordu. Kaza geçirdiğini öğrenince büyük şok geçirdim! Sonra hiç yürüyemeyeceğini söyledikleri zaman da gerçekten çok üzüldüm. Sevgili kızcağız, artık mutluluk duyamıyormuş! Bu beni perişan etti. Size gelmem gerekiyordu.</p>
	<p class="block">Bayan Polly, </p>
	<p class="block">–Çok naziksiniz diye mırıldandı.</p>
	<p class="block"> </p>
	<p class="block">–Sizden bir ricam olacak. Ona... Benden bir haber götürmenizi isteyebilir miyim? </p>
	<p class="block">–Elbette.</p>
	<p class="block"> </p>
	<p class="block">–Bayan Tarbell in artık mutlu olduğunu söyleyin ona. Evet, biraz garip görünüyor ama, siz bilmiyorsunuz. Eğer kusuruma bakmazsanız bunu size ayrıntılarıyla anlatmayacağım. Kadının yüzünde üzüntülü bir ifade belirmiş, gözlerindeki neşe kaybolmuştu.</p>
	<p class="block"> </p>
	<p class="block">–Yeğeniniz ne demek istediğimi anlayacaktır. Bunu mutlaka ona söylemem gerekiyordu. Teşekkür ederim. Buraya gelip sizi rahatsız ettiğim için de ayrıca özür dilerim. Kadın konuşmasını tamamlayıp ayrıldı.</p>
	<p class="block">İyice şaşıran Bayan Polly, aceleyle Pollyanna nın odasına çıktı.</p>
	<p class="block"> </p>
	<p class="block">–Pollyanna, sen Bayan Tarbell i tanıyor musun? </p>
	<p class="block">–Ah, evet. Bayan Tarbell i çok severim. Hasta ve çok üzgün bir kişidir. Otelde kalıyor ve her gün uzun yürüyüşlere çıkıyor. Beraber yürürdük. Yani bir zamanlar... Pollyanna nın sesi titredi, yanaklarından yaşlar süzülmeye başladı.</p>
	<p class="block">Bayan Polly, telaşla genzini temizledi.</p>
	<p class="block"> </p>
	<p class="block">–Kendisi biraz önce buradaydı. Sana bir haber bıraktı. Fakat bununla neyi kastettiğini bana söylemedi. Sadece Bayan Tarbell in artık mutlu olduğunu sana söylememi istedi.</p>
	<p class="block">Pollyanna sevinçle ellerini çırptı: </p>
	<p class="block">–Gerçekten öyle mi söyledi. Ah, ne kadar memnun oldum! </p>
	<p class="block">–Fakat, Pollyanna, acaba o ne demek istemişti? </p>
	<p class="block">–Şey. Bir oyun bu... Pollyanna birden elini ağzına götürüp sustu.</p>
	<p class="block"> </p>
	<p class="block">–Ne oyunu? </p>
	<p class="block">–Şey... Pek önemli bir oyun değil, Polly Teyze. Hem, bunu anlatabilmek için size daha başka şeylerden de bahsetmem gerekiyor ki, bu da olanaksız.</p>
	<p class="block">Soracağı soru Bayan Polly nin dilinin ucuna geldi ama birden küçük kızın yüzündeki üzüntüyü fark edip vazgeçti.</p>
	<p class="block">Bayan Tarbell in ziyaretinden kısa bir süre sonra artık işler son haddine ulaştı. Hiç de tabii görünmeyen pembe yanaklı, acayip sarı saçlı, yüksek topuklu ayakkabılar giymiş, sahte mücevherler takınmış genç bir kadın ziyarete geldi. Bayan Polly, kadının iyi bir şöhreti olmadığını biliyordu. Onu Harrington Konağı nın çatısı altında görmekten çok hiddetlenmişti.</p>
	<p class="block">Bayan Polly kadına elini uzatmadı. Hatta, odaya girerken geri de çekildi.</p>
	<p class="block">Kadın birden ayağa kalktı. Sanki ağlamış gibi gözleri kıpkırmızı olmuştu. Cüretkar bir ifade ile Pollyanna yı görüp göremeyeceğini sordu.</p>
	<p class="block">Bayan Polly </p>
	<p class="block">–Hayır dedi. Oldukça sert bir şekilde söze başlamış fakat kadının gözlerindeki adeta yalvaran ifadeyi sezince, daha nazik bir tavırla kimsenin Pollyanna yı görmesine izin verilmediğini eklemişti.</p>
	<p class="block">Kadın bir an durakladı. Sonra sert bir ifadeyle konuşmaya başladı. Başı, yine meydan okurcasına arkaya doğru eğilmişti.</p>
	<p class="block"> </p>
	<p class="block">–Adım Bayan Payson dur. Tom Payson. Sanırım daha önce de duymuşsunuzdur. Kasabadakilerin çoğu tanırlar beni. Belki de hakkımda duyduklarınızın bir kısmı doğru değildir. Ama bunu geçelim. Küçük kızın durumunu sormak için geldim. Kazayı duydum. Beni son derece perişan etti bu. Geçen hafta da onun bir daha yürüyemeyeceğini öğrendim. Onun yürüyebilmesi için, şu hiçbir işe yaramayan, sağlam bacaklarımı ona verebilirim. O, bu bacaklarla benim yüzyılda dolaşacağım yerleri bir saatte gezebilir herhalde. Fakat bunu da geçelim. Sanırım, bacaklar her zaman bunlardan en iyi yararlanabilecek insanlara verilmiyor her zaman.</p>
	<p class="block">Bir an duraklayıp genzini temizledi. Tekrar konuşmaya başladığı zaman sesi yine boğuk boğuk çıkıyordu: </p>
	<p class="block">–Belki bilmiyorsunuzdur. Fakat ben sizin o küçük kızınızı çok gördüm. Pendleton Tepesi sokağında oturuyoruz. Oradan sık sık geçerdi. Bazen de geçmez, gelir ve çocuklarla oynar; benimle, evde olduğu zamanlar da kocamla konuşurdu. Bundan ve bizimle oynamaktan hoşlanıyordu. Sanırım kızcağız onun gibi insanların, bizim gibi insanlarla dostluk kurmadıklarının pek farkında değildi galiba? Buruk bir ifade ile, </p>
	<p class="block">–Belki de onun gibi insanlar bizim gibilerle dostluk kursalardı, bana benzeyen insanlar azalırdı bu dünyada. Ama ne olursa olsun, o bizi ziyarete gelirdi ve bunda bir kötülük görmezdi. Fakat onun bize çok, pek çok iyiliği dokundu. Bizimle ilgili pek bir şey bilmiyordu. Hiç öğrenmemesini de isterim. Çünkü bunları öğrendiği gün, daha başka şeyleri de anlayacaktır. Bunları bilmesini de istemiyorum. İşte böyle. Bu yıl bizim için birçok bakımdan güçlüklerle dolu geçti. Karamsarlığa ve güçsüzlüğe düşmüştük. Kocamla ben her şeyi göze almıştık. Boşanmayı kararlaştırmış, çocukları bırakmayı düşünmüştük. Fakat çocuklara ne yapacağımızı bilemiyorduk. O sırada kaza oldu. Küçük kızın artık hiç yürüyemeyeceğini öğrendik. İşte o zaman, onun gelişini, merdiven basamağına oturmasını, çocuklarla oynamasını, gülüşünü ve mutlu oluşunu anımsamaya başladık. Mutlaka bir şeyden mutlu olurdu. Bir gün bize bunun sırrını anlattı. O oyunu öğretti. Bizim de oynamamız için ısrar etti. Oysa şimdi o zavallı küçük kızın o oyunu oynayamayacağı için çok üzüldüğünü öğrendik. Artık mutluluk duyabileceği bir şey kalmamış... İşte bu nedenle bugün buraya geldim. Belki o, bizi düşünerek, kocamla birbirimize bağlanıp ve oyunu oynamaya karar verdiğimizi öğrenerek mutluluk duyabilir diye düşündük. Memnun olacağını biliyorum. Çünkü bazen söylediklerimize çok üzülürdü. O oyunun bize ne gibi bir yararı olabileceğini şimdiden pek kestiremiyorum ama olabilir. Neyse, bunu da deneyeceğiz. Çünkü o böyle istiyordu. Bunu ona duyurur musunuz? Bayan Polly, isteksiz bir tavırla, </p>
	<p class="block">–Peki duyurayım diye söz verdi. Sonra ani bir hareketle ileriye doğru adımını atıp elini uzattı. </p>
	<p class="block">–Geldiğiniz için teşekkür ederim, Bayan Payson dedi.</p>
	<p class="block">Kadının o meydan okur gibi halinden eser kalmadı. Dudakları, görünür bir şekilde titriyordu. Bayan Payson, anlaşılmaz bir şeyler mırıldandıktan sonra Bayan Polly nin elini sıktı ve dönüp odadan hızla ayrıldı.</p>
	<p class="block">Kapı kadının arkasından kapanır kapanmaz, Bayan Polly mutfağa giderek Nancy yi buldu.</p>
	<p class="block"> </p>
	<p class="block">–Nancy! Bayan Polly oldukça sert bir tavırla seslenmişti. Son günlerdeki şaşırtıcı ziyaretlere bir de öğleden sonraki ziyaret eklenince, artık Bayan Polly nin sinirleri patlama noktasına gelmişti. Bayan Pollyanna nın geçirdiği kazadan beri Nancy, hanımının bu kadar sert konuştuğunu duymamıştı.</p>
	<p class="block"> </p>
	<p class="block">–Nancy, bana bu kasabadaki herkesin ağzında gevelediği şu münasebetsiz oyunun ne olduğunu söyler misin? Hem yeğenimin bu oyunla ilişkisi nedir? Milly Snow dan, Bayan Tom Payson a kadar hemen herkes ona haber gönderip, oyunu oynadıklarını söylememi niçin istiyorlar? Anladığım kadarıyla, kasabadakilerin yarısı boyunlarına mavi eşarp bağlıyorlar, aile kavgalarına son veriyorlar. Veya Pollyanna sayesinde daha önce hoşlanmadıkları bir şeyden zevk almaya başlıyorlar. Bunu Pollyanna ya da sormaya çalıştım ama pek başaramadım. Hem onu şimdi telaşlandırmak da istemiyorum. Ama, dün onun sana söylediği bir şeyden, senin de bu oyunu oynayanlar arasında bulunduğunu anladım, şimdi bana bütün bunların anlamını söyler misin? Bayan Polly nin büyük korku ve şaşkınlığı içinde, Nancy hüngür hüngür ağlamaya başladı: </p>
	<p class="block">–Geçen Haziran ayından beri bu çocuk kasabadaki herkesi mutlu etmeye çalıştı, şimdi de kasabadakiler onun mutluluğu için çalışıyorlar.</p>
	<p class="block"> </p>
	<p class="block">–Neden mutlu olacak? </p>
	<p class="block">–Sadece mutlu olacak! İşte oyun böyle. Bayan Polly ayağını yere vurdu.</p>
	<p class="block"> </p>
	<p class="block">–Sen de diğerleri gibi kem küm edip duruyorsun. Oyun dediğin nedir? Nancy başını kaldırdı. Hanımının karşısına geçip, onun gözlerinin içine baktı.</p>
	<p class="block"> </p>
	<p class="block">–Size anlatacağım efendim. Bu oyunu Bayan Pollyanna nın babası çıkarmış. Bir gün, Bayan Pollyanna, misyonerliğe gelen sandıktan bir bebek çıkmasını istiyormuş. Oysa sandıktan bir çift koltuk değneği çıkmış. O da, her çocuk gibi ağlamış tabii. İşte o zaman babası ona, koltuk değneklerine ihtiyacı olmadığı için sevinmesi gerektiğini söylemiş.</p>
	<p class="block"> </p>
	<p class="block">–Koltuk değnekleri için mi sevinmesini söylemiş? Bayan Polly ağlamaya başladı. Yukarıdaki yatak odasında çaresizlik içinde yatan küçük kızı düşünüyordu.</p>
	<p class="block"> </p>
	<p class="block">–Evet efendim. Bunu ben de ona sormuştum. Öyle demişti. Ama babası ona, koltuk değneklerine ihtiyacı olmadığı için sevinmesini söylemiş.</p>
	<p class="block">Bayan Polly </p>
	<p class="block">–Ahh! diye inledi.</p>
	<p class="block"> </p>
	<p class="block">–İşte ondan sonra da, Bayan Pollyanna yla babası hep bu oyunu oynamışlar. Her şeyin mutluluk duyulacak bir yönünü buluyorlarmış. O, koltuk değneklerine ihtiyacı olmadığı için sevinmeye, sandıktan bebek çıkmamasına aldırmamaya başlamış. Bu oyuna da Mutluluk Oyunu adını takmışlar. İşte oyun bu efendim. O zamandan beri hep oynuyor bunu.</p>
	<p class="block"> </p>
	<p class="block">–Fakat nasıl?.. Nasıl?.. Bayan Polly elinde olmadan sustu.</p>
	<p class="block">Nancy, adeta Pollyanna kadar istekli bir tavırla: </p>
	<p class="block">–Bunun ne kadar fevkalade ve etkili olduğunu tahmin edemezsiniz efendim diye devam etti.</p>
	<p class="block"> </p>
	<p class="block">–Onun annemle, aileme ne büyük iyilikleri dokunduğunu anlatamam. Birlikte iki defa ailemi görmeye gitmiştik. Bana da çok iyilikleri dokundu. Küçük ya da büyük şeylerdi bunlar. Ama gerçekten hayatımı çok kolaylaştırdı. Örneğin, Nancy adını hiç sevmezdim. Ama o bana adım Hephzibah olmadığı için sevinmem gerektiğini söylediğinden beri fikrimi değiştirdim. Bir de pazartesi sabahlarından nefret ediyordum. Bana pazartesi sabahlarını da sevdirmesini başardı.</p>
	<p class="block"> </p>
	<p class="block">–Pazartesi sabahlarını sevmiyor musun? Nancy güldü: </p>
	<p class="block">–Biraz garip gelecek ama size söyleyeyim efendim. O sevgili küçük çocuk, benim pazartesi sabahlarından nefret ettiğimi öğrenince bakın ne dedi: </p>
	<p class="block">–Nancy, pazartesi günlerinden her günkünden çok memnun olmalısın. Çünkü bir sonraki pazartesiye en uzak gün odur. Her pazartesi sabahı bunu düşünüyor ve gülüyorum. Gülmek insana çok yararlıdır. Evet, evet çok yararlı.</p>
	<p class="block">Bayan Polly, </p>
	<p class="block">–Peki bana niçin öğretmedi bu oyunu? diye kekeledi. </p>
	<p class="block">–Neden ona sorduğum zaman esrarengiz bir tavır takındı da bunu bana anlatmadı? Nancy durakladı.</p>
	<p class="block"> </p>
	<p class="block">–Affedersiniz ama, siz ona babasından bahsetmemesini söylemiştiniz. Bu nedenle de size anlatmamış. Söylediğim gibi babasının oyunuymuş bu.</p>
	<p class="block">Bayan Polly sinirden dudaklarını ısırdı.</p>
	<p class="block">Nancy, </p>
	<p class="block">–Size önce söylemek istemişti, diye devam etti. Sesi bir parça titriyordu. </p>
	<p class="block">–Kendisiyle bu oyunu oynayacak birisini arıyordu. İşte ben de bu nedenle, ona arkadaşlık etmiş olmak için başladım oynamaya.</p>
	<p class="block"> </p>
	<p class="block">–Peki... Peki... Ya diğerleri? Bayan Polly nin de sesi titriyordu.</p>
	<p class="block"> </p>
	<p class="block">–Evet, sanırım bu oyunu artık hemen hemen herkes biliyor. Sanırım kulaktan kulağa yayıldı. Tabii onun da bu oyunu öğrettiği kişiler vardı. Ama onlar da diğerlerine söylediler. Bir kere başladı mı, bildiğiniz gibi yayılır. Hem kendisi de daima güler yüzlü, herkese iyilik eden ve mutlu görünüşlü bir kişi olduğu için; onu tanıyanlar da bu oyunu öğrenmeden edemediler. Kaza geçirdiğinden beri herkes çok üzgün. Özellikle onun mutlu olabilecek bir şey bulamadığını öğrenenler, büyük kedere düşüyorlar. Bunun için de gelip kendilerini ne kadar mutlu yaptığını ona duyurmak, böylece onu memnun etmek istiyorlar. Herkesin bu oyunu kendisiyle oynamasını ve mutlu olmasını arzu ediyordu.</p>
	<p class="block">Bayan Polly, yüksek sesle: </p>
	<p class="block">–Şimdi oyunu onunla oynayacak birisini biliyorum dedi. Dönüp, hızla mutfak kapısından çıktı.</p>
	<p class="block">Nancy kadının arkasından hayretle bakakaldı.</p>
	<p class="block">Kendi kendisine: </p>
	<p class="block">–Artık her şeye, evet her şeye inanabilirim. diye mırıldandı. </p>
	<p class="block">–Bundan sonra, inanamayacağım hiçbir şey kalmadı. Oh, Bayan Polly! Az sonra, hemşire, Bayan Polly ile yeğenini Pollyanna nın odasında baş başa bırakarak ayrıldı.</p>
	<p class="block">Bayan Polly, büyük bir çaba ile sesinin titremesini gidermeye çalışarak: </p>
	<p class="block">–Bugün bir ziyaretçin daha geldi, yavrum diye söze başladı. </p>
	<p class="block">–Bayan Payson u hatırlıyor musun? </p>
	<p class="block">–Bayan Payson mu? Tabii hatırlıyorum! Bay Pendleton ın yolu üzerindeki bir evde oturuyor. Üç yaşında, çok tatlı bir bebeği var. Bir de beş yaşlarında bir oğlu. Son derece iyi bir kadın. Kocası da öyle. Ama birbirlerinin ne kadar iyi kişiler olduğunun farkında görünmüyorlar. Bazen kavga ediyorlar. Yani pek anlaşamıyorlar. Oldukça fakir olduklarını sanıyorum. Hem onların misyoner sandıkları da yok. Çünkü misyoner rahip değil adam.</p>
	<p class="block">Pollyanna nın yüzündeki solgun ifade, birden adeta teyzesine de geçti.</p>
	<p class="block">Pollyanna, </p>
	<p class="block">–Fakat, fakir olmalarına rağmen kadın çok iyi giyiniyor. diye sözlerine devam etti. </p>
	<p class="block">–Hem kadının çok güzel yüzükleri de var. Pırlantalı, yakutlu, zümrütlü yüzükler bunlar. Ama yüzüklerden bir tanesinin fazla olduğunu, bunu atıp boşanacağını söylüyor. Boşanmak ne demektir Polly Teyze? Pek iyi bir şey olduğunu zannetmiyorum. Çünkü bunu söylerken hiç de mutlu görünmüyordu. Hem boşanırsa artık o evde kalamayacağını, Bay Payson un ve belki de çocuklarının gideceklerini de söylemişti. Bana kalırsa, birçok yüzük daha alsalar da özellikle o bahsettiği yüzüğü saklamaları daha doğru olur. Siz de öyle düşünmüyor musunuz? Polly teyze, boşanmak ne demektir? Polly Teyze, soruyu: </p>
	<p class="block">–Fakat onlar bir yere gitmiyorlar, Pollyanna. diye geçiştirdi. </p>
	<p class="block">–Burada kalıp hep bir arada yaşayacaklar.</p>
	<p class="block"> </p>
	<p class="block">–Oh, ne kadar memnun oldum! Demek, yataktan kalkabilince onları orada görebileceğim. Aman Yarabbi! Küçük kız, birden üzgün bir tavırla sustu. </p>
	<p class="block">–Polly Teyze bacaklarımın artık hiç kımıldamayacağını neden unutuyorum ben? Kalkıp Bay Pendleton ı görmeye gidemeyeceğimi niçin hatırlamıyorum? Teyzesi, boğuk bir sesle, </p>
	<p class="block">–Haydi... Haydi. Böyle söyleme. diyebildi. </p>
	<p class="block">–Belki bir gün arabayla gidebilirsin. Bak şimdi beni dinle. Bayan Payton un söylediklerini sana daha tam olarak anlatmadım. Bana, birlikte olacaklarını ve senin istediğin gibi oyunu oynayacaklarını duyurmamı söyledi.</p>
	<p class="block">Pollyanna, yaşlı gözlerle gülümsedi: </p>
	<p class="block">–Sahi mi? Gerçekten buna karar vermişler mi? Ah, buna ne kadar memnun oldum! </p>
	<p class="block">–Evet, o da memnun olacağını ümit ediyordu. Zaten seni memnun edebilmek için bu haberi yolladı Pollyanna.</p>
	<p class="block">Pollyanna birden teyzesine baktı.</p>
	<p class="block"> </p>
	<p class="block">–Evet... Evet... Siz de bu oyunu biliyormuş gibi konuştunuz. Yoksa oyunu biliyor musunuz Polly Teyze? </p>
	<p class="block">–Evet yavrum. Bayan Polly, kendisini kayıtsız bir tavırla neşeli neşeli konuşmaya zorladı. </p>
	<p class="block">–Bana Nancy anlattı. Çok güzel bir oyun. Artık ben de oynayacağım, seninle.</p>
	<p class="block"> </p>
	<p class="block">–Ah, Polly Teyze, siz de mi? O kadar memnun oldum ki! Bu oyunu her zaman herkesten fazla sizinle oynamalıyım.</p>
	<p class="block">Polly Teyze, nefesini tuttu. Bu sefer, sesinin titremesini önlemek daha güçtü. Ama bunu başarabildi.</p>
	<p class="block"> </p>
	<p class="block">–Evet yavrum. Benim yanımda başkalarını da unutma. Pollyanna şimdi bütün kasaba bu oyunu oynuyor. Rahip bile... Sana söylemeye fırsat bulamadım. Bu sabah kasabada Rahip Ford a rastladım. Kendisi ilk fırsatta seni görmeye geleceğini, öğrettiğin sekiz yüz neşeli duayı unutmadığını ve gelip sana bunu söyleyeceğini bildirdi. İşte görüyor musun sevgili yavrum? Bak neler başardın? Bütün kasaba bu oyunu oynuyor ve hepsi eskisinden daha mutlu. Bu da, küçük bir kızın onlara yeni bir oyunu öğretmesi sayesinde oldu.</p>
	<p class="block">Pollyanna, sevinçle ellerini çırptı.</p>
	<p class="block"> </p>
	<p class="block">–Oh, ne kadar mutluyum. diye bağırdı, sonra, yüzünde bir tatlı aydınlık beliriverdi.</p>
	<p class="block"> </p>
	<p class="block">–Polly Teyze, sanırım artık mutlu olabileceğim bir şey var. Bir zamanlar bacaklarım olduğu için sevinmeliyim. Yoksa bütün bunların hiçbirisini gerçekleştiremezdim!. AÇIK BİR PENCEREDEN DUYULANLAR Kısa kış günleri bir bir gelip geçti. Fakat bu günler Pollyanna için hiç de kısa sürmedi. Uzun ve bazen acı dolu günlerdi bunlar. Bunlara rağmen, Pollyanna ne olursa olsun neşeli görünmeye çaba harcıyordu. Polly Teyzesi de artık oyunu oynadığına göre mutlu olmak zorunda değil miydi? Hem Polly Teyze de mutlu olunacak birçok şey buluyordu. Ona hikayeler de anlatıyordu. Örneğin iki kimsesiz çocuğun bir kar fırtınasına yakalanıp rüzgardan uçmuş bir kapının altına sığınmalarını anlatmıştı. Kimsesiz çocuklar, evlerinin kapısı uçan aileyi düşünüp üzülmüşlerdi.</p>
	<p class="block">Polly Teyze, sadece iki dişi kalmış bir yaşlı kadının öyküsünü de anlatmıştı. Yaşlı kadın mutluydu, çünkü bu iki dişi birbirine çarpıp </p>
	<p class="block">–tık, tık! diye tatlı bir ses çıkartıyordu.</p>
	<p class="block">Pollyanna, artık Bayan Snow gibi örgü örmeye de başlamıştı. Çok güzel, renkli örgüler yapıyordu. Pollyanna bundan yine tıpkı Bayan Snow gibi mutluluk duyuyor, hiç olmazsa elleri olduğu için de seviniyordu.</p>
	<p class="block">Pollyanna, artık arada sırada misafir kabul etmeye de başlamıştı. Yine her gün bir sürü haber alıyordu. Ona, düşünmesine olanak verecek yeni konular getiriyor, sorular soruyorlardı. Buna gerçekten ihtiyacı vardı.</p>
	<p class="block">Bir kere John Pendleton ile, iki kez de Jimmy ile görüşmüştü. John Pendleton ona, Jimmy nin ne kadar iyi bir çocuk olma yolunda ilerlediğini anlatmıştı. Jimmy de pek mükemmel bir odası olduğunu, Bay Pendleton la çok iyi anlaştıklarını söylemişti. İkisi de bütün bunları ona borçlu olduklarını belirtmişlerdi.</p>
	<p class="block">Daha sonra, Pollyanna teyzesine, </p>
	<p class="block">–Beni en mutlu eden şey, daha önce bacaklarımı kullanabilmiş olmamdır. diye itirafta bulunmuştu.</p>
	<p class="block">Kış geçti, bahar geldi. Pollyanna nın durumunu endişe ile izleyenler, tedavinin pek fayda vermediğini gördüler.</p>
	<p class="block">Dr. Mead in çok korktuğu şeyin, yani Pollyanna nın bir daha yürüyememesi ihtimalinin gerçekleşeceğine inanmak için her türlü neden vardı.</p>
	<p class="block">Beldingsville kasabası sakinleri Pollyanna ile ilgili gelişmelerden haberdar oluyorlardı. Kasabadakiler arasında özellikle bir adam, günü gününe bir yolunu bulup hastanın durumu ile ilgili edinebildiği bilgilerden büyük üzüntü duyuyor, sinirleniyordu. Günler geçip de haberler daha da kötüleştikçe, bu adam ümitsizliğin yanı sıra inatçı olmaya da başlamıştı. Ümitsizliği ve büyük kararlılığı adeta birbirleriyle savaşmaya başlamıştı. Sonunda bu inat ve kararlılık zafer kazandı. İşte bundan sonra, bir cumartesi sabahı Bay Pendleton, ziyaretine gelen doktor Chilton ı büyük bir hayretle karşıladı.</p>
	<p class="block">Doktor, birden </p>
	<p class="block">–Pendleton diye söze başladı. </p>
	<p class="block">–Seni ziyarete gelişimin nedeni, Bayan Polly Harrington ile olan ilişkilerini herkesten daha iyi bilmemdir.</p>
	<p class="block">John Pendleton gerçekten bu ilişkileri çok iyi biliyordu. Fakat on beş yıldır bundan hiç bahsetmemişlerdi.</p>
	<p class="block">Fazla merak ediyormuş izlenimini yaratmamak için, Bay Pendleton ilgi gösterdiğini ifade eden bir tavırla, sadece </p>
	<p class="block">–Evet! dedi. Fakat bir an sonra boşuna endişelenmiş olduğunu anladı. Doktor kendi konuşmasına o kadar dalmıştı ki, arkadaşının takındığı tavır umurunda bile değildi.</p>
	<p class="block"> </p>
	<p class="block">–Pendleton, çocuğu görmek ve muayene etmek istiyorum. Onu muayene etmeliyim. </p>
	<p class="block">–Peki, yapamıyor musun bunu? </p>
	<p class="block">–Yapamamak mı? Pendleton, gayet iyi biliyorsun ki o eve on beş yıldır adımımı atmadım. Belki bilmiyorsundur. O evin sahibi, bir daha oraya davet edilirsem, bunun kendisi tarafından affedilmiş olduğum anlamına geleceğini söylemişti. İşte o zaman her şey eskisi gibi olabilir ve o da benimle evlenebilirmiş. Belki de şimdi beni davet ettiğini sanıyorsundur, ama bu fikirde değilim.</p>
	<p class="block"> </p>
	<p class="block">–Peki davet edilmeden gidemez misin oraya? Doktor kaşlarını çattı.</p>
	<p class="block"> </p>
	<p class="block">–Bunu pek güç yapabilirim. Benim de gururum var.</p>
	<p class="block"> </p>
	<p class="block">–Pekala kız için bu kadar endişeleniyorsan, gururu bir kenara bırakıp aranızda geçen kavgayı unutamaz mısın? Doktor büyük bir hırsla Pendleton ın sözünü kesti: </p>
	<p class="block">–Kavgayı unutmak mı? Ben o biçim bir gururdan söz etmiyorum. Eğer gerekirse, dizlerimin üstünde yürüyerek o eve gidebilirim. Hatta yararı olacağını bilsem, kafamın üzerinde yürümeyi bile denerim. Benim bahsettiğim meslek gururum, Pendleton. Ortada bir hastalık var ve ben de bir doktorum. Gidip de: </p>
	<p class="block">–Beni alın, hastaya ben bakayım, diyemem değil mi? Pendleton, </p>
	<p class="block">–Bu kavganın sebebi neydi? diye sordu.</p>
	<p class="block">Doktor elleriyle sabırsız bir işaret yapıp ayağa kalktı.</p>
	<p class="block"> </p>
	<p class="block">–Ne miydi? İki sevgili niçin kavga ederler ki? Doktor odada bir aşağıya bir yukarıya dolaşmaya başladı.</p>
	<p class="block"> </p>
	<p class="block">–Çok gereksiz, anlamsız bir şey yüzünden kavga etmiştik. Kavgayı izleyen yıllarda çekilen ıstırabı düşünürsen, bunun gerçekten gereksiz bir şey olduğunu anlarsın. Neyse, bırak şimdi bunu! Bana kalırsa, hiç kavga olmamış gibi de davranabilirim. Pendleton, o çocuğu gerçekten görmeliyim. Bir ölüm kalım meselesi bu. Yürekten inanıyorum ki o çocuk yürüyebilir. Onda dokuzdur şansı. Evet, Pollyanna Whittier yürüyebilir.</p>
	<p class="block">Doktor çok açık seçik ve etkili konuşmuştu. Bunları söylerken de, açık duran pencerenin yanında bulunuyordu. İşte o sırada bahçede bulunan küçük bir çocuk bu sözleri işitti. Jimmy Bean di bu çocuk. Cumartesi sabahlarındaki vazifesini yapıyor, otları yolup, bahçeyi düzenliyordu. Bu sözleri duyunca, çok heyecanlanmış, gözlerini iri iri açmıştı.</p>
	<p class="block"> </p>
	<p class="block">–Yürüyecek mi? Pollyanna mı? Açıkla bunu doktor! dedi Bay Pendleton.</p>
	<p class="block">Doktor, </p>
	<p class="block">–Kızın yatağından bir kilometre ötede bulunuyorum. diye söze devam etti. </p>
	<p class="block">–Ama duyduklarıma, öğrendiklerime göre, Pollyanna nın durumu bir doktor arkadaşımın tedavi ettiği bir hastanın durumunu andırıyor. Yıllardan beri bu doktor arkadaşım, bu gibi hastalıklar üzerinde çalışıyor. Onunla ilişkilerim oldu ve kendisinden çok şey öğrendim. İşte bu nedenle Pollyanna yı görmek istiyorum.</p>
	<p class="block">John Pendleton birden oturduğu koltukta doğruldu. </p>
	<p class="block">–Onu görmelisin sen! Bunu Doktor Warren vasıtasıyla yapamaz mısın? Doktor başını salladı.</p>
	<p class="block"> </p>
	<p class="block">–Korkarım buna olanak yok. Warren bu meselede bana çok dürüst davrandı. Bayan Harrington a benimle bir konsültasyon yapmak istediğini söylemiş. Ama o, kabul etmemiş. Bunun üzerine yeniden teklif edememiş. Oysa benim çocuğu çok görmek istediğimi biliyordu. Daha sonra, Doktor Warren in en iyi hastaları bana gelmeye başladılar. Tabii bu da durumu güçleştiriyor. Fakat Pendleton, o çocuğu mutlaka görmeliyim! Belki de onun iyileşmesini sağlayacağım. Bunun çocuk için ne demek olduğunu takdir ediyorsun tabii.</p>
	<p class="block">Pendleton, </p>
	<p class="block">–Evet, ama bir de iyileştiremediğini düşün. diye cevap verdi.</p>
	<p class="block"> </p>
	<p class="block">–Yalnız oraya nasıl gidebilirim? Teyzesi beni davet etmedikçe bunu yapamam.</p>
	<p class="block"> </p>
	<p class="block">–Şu halde seni davet etmesini sağlamalı.</p>
	<p class="block"> </p>
	<p class="block">–Ama nasıl? </p>
	<p class="block">–Bilemiyorum.</p>
	<p class="block"> </p>
	<p class="block">–Evet, farkındayım. Kimse de bilemiyor. O çok gururlu. Beni çağırmayı onuruna yediremiyor. Yıllar önce söylediklerini hatırlıyor. Fakat o çocuğun yıllar boyu devam edecek azabını ve belki de onu iyileştirebileceğimi düşündükçe, bu </p>
	<p class="block">–gurur ve </p>
	<p class="block">–meslek onuru dediğimiz şeylerin anlamsızlığını çok daha iyi anlıyorum. Dönüp, elleri cebinde kızgın bir tavırla odada gidip gelmeye başladı.</p>
	<p class="block">John Pendleton, </p>
	<p class="block">–Ama durumu ona açıklarsak kabul edebilir. dedi.</p>
	<p class="block">Doktor, hırsla yerinde dönüp, </p>
	<p class="block">–Peki, ona bunu kim açıklayacak? diye sordu.</p>
	<p class="block"> </p>
	<p class="block">–Bilmiyorum, bilemiyorum. Pendleton üzüntüyle cevap vermişti.</p>
	<p class="block">Bahçenin dibinde oturan Jimmy heyecanla irkildi. O zamana kadar adeta nefesi kesilmiş gibi, hiç ses çıkarmadan Doktorla Pendleton ın konuşmalarını dinlemişti.</p>
	<p class="block">Küçük çocuk büyük bir coşkuyla: </p>
	<p class="block">–Ben bunu kimin yapabileceğini biliyorum. diye kendi kendine söylendi. </p>
	<p class="block">–Bunu gidip ben açıklayacağım Bayan Polly ye.</p>
	<p class="block">Hemen ayağa kalkıp, bir koşu tutturdu. Evin köşesini hızla dönüp, Pendleton Tepesi ne doğru bütün gücünü kullanarak koşmaya başladı. JIMMY İŞE KARIŞIYOR Nancy odasının kapısında durup, </p>
	<p class="block">–Jimmy Bean gelmiş. Sizi görmek istiyor efendim. diye seslendi.</p>
	<p class="block">Bayan Polly şaşırmıştı: </p>
	<p class="block">–Beni mi? diye sordu. </p>
	<p class="block">–Bayan Pollyanna yı görmek istemediğinden emin misin? İstediği takdirde, bugün onu bir iki dakikalığına görebilir.</p>
	<p class="block"> </p>
	<p class="block">–Evet efendim. Bunu kendisine söyledim. Fakat o sizinle görüşmek istiyormuş.</p>
	<p class="block"> </p>
	<p class="block">–Pekala, aşağıya gidiyorum. Bayan Polly oturduğu koltuktan bitkin bir tavırla kalktı.</p>
	<p class="block">Oturma odasında, kendisini bekleyen çocuğu gördü. Jimmy nın gözleri iri iri olmuş, yanakları da kızarmıştı. Çocuk hemen konuşmaya başladı: </p>
	<p class="block">–Affedersiniz efendim. Yaptığım işin ve söylediklerimin çok can sıkıcı olduğunu biliyorum. Ama bütün bunları Pollyanna için yapıyorum. Onun için kızgın tuğlalar üzerinde yürümeyi bile göze alabilirim. Hatta sizinle bile konuşur ya da bunlara benzer şeyler yapabilirim. Sanırım aynı şeyleri siz de yapardınız. Onun yürümesini siz de benim kadar isterdiniz... İşte bunu söylemek istiyorum. Eğer, Pollyanna nın yürümesi için gurur... Evet.. Evet... Gurur gibi engeller bulunuyor... Ve siz bu nedenle Dr. Chilton ı çağırmıyorsanız... Dr. Chilton ı hemen çağıracağınızı biliyorum...</p>
	<p class="block">Bayan Polly çocuğun sözünü kesti: </p>
	<p class="block">–Nee? diye sordu. Yüzündeki ifade şaşkınlıktan kızgınlığa dönüşmek üzereydi.</p>
	<p class="block">Jimmy, üzgün üzgün içini çekti: </p>
	<p class="block">–Sizi kızdırmak istemiyorum efendim. Zaten bunun için konuşmama başlarken Pollyanna nın yürümesi sözünü ettim. Buna ilgi duyacağınızı tahmin etmiştim.</p>
	<p class="block"> </p>
	<p class="block">–Jimmy, ne demek istiyorsun sen? Jimmy tekrar içini çekti: </p>
	<p class="block">–İşte ben de bunu size söylemek istiyorum.</p>
	<p class="block"> </p>
	<p class="block">–Öyleyse söyle bakalım. Fakat doğru dürüst işin başından başla ve açık seçik konuş. Biraz önce yaptığın gibi meselenin ortasından başlayıp söyleyeceklerini karıştırma! Jimmy kararlı bir tavırla dudaklarını yaladı: </p>
	<p class="block">–Şu halde önce, Doktor Chilton ın Bay Pendleton a gittiğini ve kütüphanede konuştuklarını söyleyeyim. Anladınız mı? </p>
	<p class="block">–Evet, Jimmy! Bayan Polly nin sesi oldukça hafif çıkmıştı.</p>
	<p class="block"> </p>
	<p class="block">–Pencere açıktı. O sırada ben de bahçede otları ayıklıyordum. Konuşmalarının hepsini dinledim.</p>
	<p class="block"> </p>
	</body></html>
