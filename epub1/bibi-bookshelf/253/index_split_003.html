<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block">Pollyanna yavaşça tamamladı: </p>
	<p class="block">–Sonra sen kaçtın, ben de seni Bayan Snow ların yakınlarında buldum. O günden beri de hep seni tanıyorum.</p>
	<p class="block">Jimmy, </p>
	<p class="block">–Evet, o günden beri tanışıyoruz, diye tekrarladı. Fakat birdenbire asıl konuya dönüverdi ve kırgınlığını hatırladı. </p>
	<p class="block">–Ama unutma ki ben Jamie değilim, diyerek dönüp gitti.</p>
	<p class="block">Şaşırmış, ne yapacağını bilemeyen bir şekilde Jimmy nin arkasından bakan Pollyanna: </p>
	<p class="block">–Ne yapalım, hiç olmazsa her vakit böyle garip davranmadığını düşünerek memnun olabilirim, diye söylendi. POLLY TEYZE TELAŞLANIYOR Pollyanna eve döneli bir hafta olmuştu ki Bayan Chilton, Della Wetherby den şöyle bir mektup aldı: </p>
	<p class="block">–Küçük yeğeninizin ablamı nasıl değiştirdiğini görmenizi çok arzu ederdim. Ama korkarım ki bu olanaksız. Çünkü onu daha önceden tanımanız gerekirdi. Gerçi onu kısa bir süre için gördünüz ve belki de evindeki kasvetli sessizliği fark ettiniz. Fakat onun ne ölçüde yaşama arzusunu kaybetmiş, gayesiz ve acı dolu bir insan olduğunu tahmin edemezsiniz.</p>
	<p class="block">Sonra Pollyanna hayatına girdi. Belki de size söylemedim, fakat ablam bana söz verdikten çok kısa bir süre sonra yeğeninizi kabul etme kararından dolayı pişman olmuştu ve bana Pollyanna öğüt vermeye başlar başlamaz onu geri göndereceğini söylemişti. Her neyse, öğüt vermemiş, daha doğrusu ablam öyle söylüyor. Sanırım o daha iyi bilir, şimdi size dün onu görmeye gittiğim zaman, nasıl bir insanla karşılaştığımı anlatayım. Sanırım eşsiz yeğeninizin neler yaptığını en iyi bu şekilde açıklamış olurum.</p>
	<p class="block">Eve yaklaştığım sırada bütün perdelerin açılmış olduğunu gördüm her vakit kapalı olurdu. Hole ayak bastığım an, tatlı bir müzik sesi ile karşılaştım. Bütün odaların kapılan açılmıştı ve her taraftan mis gibi gül kokuları geliyordu. Hizmetçi kız ablamla Jamie nin müzik odasında olduklarını söyledi. İkisini baş başa çok canlı ve hareketli bir klasik müzik plağını dinlerken buldum.</p>
	<p class="block">Çocuk tekerlekli iskemledeydi. Yüzü solgun olmasına rağmen, son derece mutlu bir hali vardı. Ablam eskisine göre on yaş daha genç gözüküyordu. Her zaman renksiz olan yanakları pembeleşmiş, gözleri ışıl ışıldı. Çocukla kısa bir süre konuştuktan sonra ablamla onun odasına çıktık. Orada bana Jamie yi anlatmaya başladı. Daha önceleri olduğu gibi yaşlı gözlerle ve titrek bir sesle eski Jamie den değil, neşe ve ilgi ile yeni Jamie den bahsediyordu.</p>
	<p class="block"> Della, bu harika bir çocuk, diye başladı. Müzik, güzel sanatlar ve edebiyat konularında seçkin ne kadar yapıt varsa hepsine bayılıyor. Tabii eğitilmesi gerek. Ben de hiç vakit geçirmeden ona bu olanağı vereceğim. Yarın bir öğretmen gelecek. Gramer bilgisi oldukça zayıf olmasına rağmen, o kadar çok kitap okumuş ki kelime bilgisi şaşılacak ölçüde geniş. Kendiliğinden anlattığı hikayeleri dinlemelisin. Genel kültürü eksik olmasına rağmen, öğrenmeye çok hevesli olduğu için bu kısa sürede tamir edilebilecek. Müzikten çok hoşlanıyor. Bu konuda da eğitilmesi için elimden geleni yapacağım. Seçkin bir plak listesi yaparak ısmarladım. Kral Arthur ve şövalyeleri hakkında bütün hikayeleri ezbere biliyor ve müziğine bayıldı. Ve sanırım Della, yürümesi de mümkün. Onu Doktor Ames e göstereceğim. Bu şekilde uzun uzun konuştu. Bense hayretten dilim tutulmuş, fakat çok mutlu bir şekilde oturup onu dinledim. Size bütün bunları anlatmamın nedeni, onun bu çocukla ne ölçüde ilgilendiğini, onun iyi yetişmesi yolunda elinden geleni esirgemeyeceğini görmenizi istediğin içindir. Jamie ye hayat vermeye çalışırken, elinde olmadan kendisini de canlandıracak. Bir daha hiçbir zaman eski aksi ve küskün kişiliğine dönmeyeceğinden eminim. Ve bütün bunlar Pollyanna sayesinde gerçekleşti.</p>
	<p class="block">Sevgili Pollyanna, en güzel tarafı da onun hala yaptıklarının farkında olmayışı. Aslında ablam bile ne ölçüde değiştiğini henüz kavrayamamış durumda.</p>
	<p class="block">Şimdi Bayan Chilton, size nasıl teşekkür edebilirim? Biliyorum ki buna olanak yok. Onun için hiç teşebbüs etmeyeceğim. Fakat sanırım size ve Pollyanna ya ne ölçüde minnettar olduğumuzu anlatabildim.</p>
	<p class="block">Della Wetherby Karısı mektubu bitirdiğinde Dr. Chilton gülümseyerek: </p>
	<p class="block">–Öyle gözüküyor ki, tedavi başarılı olmuş, dedi.</p>
	<p class="block">Fakat karısı bu sözlerden hiç de memnun gözükmedi ve: </p>
	<p class="block">–Thomas, lütfen böyle konuşma, diye parladı.</p>
	<p class="block"> </p>
	<p class="block">–Ne oldu Polly, ilaç amacına ulaştığı için sevinmedin mi? Bayan Chilton ümitsizce arkasına dayandı: </p>
	<p class="block">–İşte yine başladın Thomas. Tabii ki bu hanımın yanlışını anlayıp birisine yararlı olma yoluna girdiğine sevindim. Bunu Pollyanna nın gerçekleştirmiş olmasından ötürü de mutluyum. Fakat bu çocuktan bir ilaç diye bahsedilmesinden hiç hoşlanmıyorum, anlıyor musun? </p>
	<p class="block">–Saçma, bunun ne zararı olabilir? Pollyanna yı tanıdım tanıyalı hep bir kuvvet şurubu olduğunu söylemişimdir.</p>
	<p class="block"> </p>
	<p class="block">–Thomas Chilton, bu çocuk her gün biraz daha büyüyor. Onu bozmak ister misin? şimdiye değin bu olağanüstü yeteneğinden habersiz bulunuyor. Başarısının sırrı da bu zaten, şuurlu bir şekilde birisini terbiye etmeyi amaç edinirse, tam anlamı ile çekilmez bir varlık olur. İşte bu nedenle kendisinin bir ilaç gibi görüldüğünü asla öğrenmemeli.</p>
	<p class="block">Doktor, </p>
	<p class="block">–Endişe etmene gerek yok, diye gülümsedi.</p>
	<p class="block"> </p>
	<p class="block">–Fakat ben çok endişeleniyorum Thomas.</p>
	<p class="block"> </p>
	<p class="block">–Ama Polly, yaptıklarını bir düşün. Bayan Snow, John Pendleton ve onlar gibi diğerlerini düşün. Hepsi de Bayan Carew gibi değiştiler. Ve bunların hepsini Pollyanna başardı. Tanrı o çocuğu korusun.</p>
	<p class="block">Bayan Chilton başını sallayarak, </p>
	<p class="block">–Evet, bütün bunları Pollyanna nın yaptığını biliyorum. Fakat Pollyanna nın bunu öğrenmesini istemiyorum. Onun tek bildiği, bütün bu insanlara mutluluk oyununu öğreterek daha neşeli olmalarına sebep olduğudur. Sadece sana itiraf edeyim ki, Pollyanna aslında hiçbir dini vaazda duymadığımız ölçüde etkili öğütler vermiştir. Fakat bunu öğrendiği anda her şey bozulur. Hiçbir zaman öğrenmesini istemiyorum, hepsi bu kadar. Sonra sana bir şey daha söylemek istiyorum. Bu sonbahar seninle birlikte Almanya ya gitmeye karar verdim. Önceleri Pollyanna yı bırakmak istemediğim için, gelmeyi düşünmüyordum, şimdi ise fikrimi değiştirdim. Pollyanna yı da birlikte götüreceğim, dedi.</p>
	<p class="block"> </p>
	<p class="block">–Onu da bizimle birlikte götürmek ha? Çok güzel, niçin olmasın? </p>
	<p class="block">–Onu yanımda götürmem gerek. Ayrıca senin de istediğin gibi, iki üç yıl kalmayı da düşünebiliriz. Pollyanna yı bir süre için Beldingsville den uzaklaştırmak istiyorum. Onu olduğu gibi sevimli haliyle muhafaza etmek ve şımarmasını önlemek gerek. Kafasına saçma sapan fikirler girmemeli. Onu çekilmez bir ukala yapmak istemezsin değil mi Thomas? </p>
	<p class="block">–Tabii ki istemeyiz, diye cevap veren Doktor Chilton kahkahalarla gülüyordu.</p>
	<p class="block"> </p>
	<p class="block">–Aslında onu hiç kimsenin veya hiçbir şeyin bozabileceğine ve şımartacağına inanmıyorum. Fakat bu Almanya fikri benim çok hoşuma gitti. Biliyorsun ki Pollyanna olmasaydı, henüz dönmek istemiyordum. Ne kadar çabuk gidersek o kadar memnun olurum. Bu defa biraz uzunca süre kalmak istiyorum.</p>
	<p class="block">Polly Teyze rahatlamış bir şekilde içini çekti ve: </p>
	<p class="block">–O halde kararımızı verdik, dedi. POLLYANNA BEKLENİYOR Bütün Beldingsville heyecan içindeydi. Pollyanna sanatoryumdan yürüyerek çıktığından beri, herkesin bu ölçüde ilgi ile beklediği bir olay gerçekleşmemişti. Bugün de dikkatler gene Pollyanna üzerindeydi. Bir kere daha Pollyanna evine dönüyordu. Fakat bu defa gelen çok değişik bir Pollyanna ydı.</p>
	<p class="block">Pollyanna şimdi yirmi yaşındaydı. Altı yıldır kış aylarını Almanya da geçirmiş, yazları ise Doktor Chilton ve teyzesi ile Avrupa da geziler yapmıştı. Bu altı yıl boyunca, on altı yaşındayken sadece dört hafta için Beldingsville e gelmişti. Bu defa teyzesi ile temelli olarak evine dönüyordu.</p>
	<p class="block">Doktor onlarla beraber değildi. Altı ay önce kasaba halkı, doktorun ani ölüm haberi ile şaşkına dönmüştü. O sırada herkes Pollyanna ile teyzesinin evlerine gelmelerini beklemişti. Fakat gelen haberlere göre Bayan Chilton ve yeğeni bir süre daha yurtdışında kalacaklardı. Bu şekilde Bayan Chilton yeni çevrelerde büyük üzüntüsünü unutmaya çalışacaktı.</p>
	<p class="block">Fakat kısa bir süre sonra, kasabada Bayan Chilton ın mali durumunun pek iyi olmadığı söylentileri dolaşmaya başladı. Harrington gelirlerinin en önemli kaynaklarından biri olan bazı demiryolu hisse senetleri, ani bir düşüşle iflasa gitmişti. Diğer bazı kaynaklar ise, aynı duruma yakındı. Doktorun ise fazla bir malı yoktu. Son altı yıl içindeki masrafları çok yüksek olmuştu ve geriye hiçbir şey bırakmamıştı. Bu nedenlerle doktorun ölümünden altı ay sonra, Pollyanna ile teyzesinin dönecekleri haberi geldiği zaman Beldingsville halkı pek şaşırmamıştı.</p>
	<p class="block">Uzun süredir kapalı olan Harrington Köşkü bir kere daha canlanmıştı. Nancy, şimdiki adı ile Bayan Timothy Durgin, bir defa daha her tarafı pırıl pırıl oluncaya kadar temizleyip düzene koydu.</p>
	<p class="block">Nancy, meraklı arkadaşlarına ve komşulara şöyle bir açıklama yapıyordu: </p>
	<p class="block">–Hayır, kimseden bunları yapmak için emir falan almadım. Her vakit temizlik yapan Durgins anne, Bayan Chilton dan mektup almış. Bu hafta cuma günü geliyorlarmış. Ona her şeyi yoluna koyup anahtarı paspasın altına bırakmasını yazmış. Sanki ben anahtarı paspasın altına bırakıp gidermişim gibi. Zavallı insanlar, zaten yeteri kadar dertleri var. Doktorun olmayışı çok acı bir şey. Sonra paraları da kalmamış. Onu duydunuz mu? Ne acı değil mi? Bayan Chilton ı fakir olarak düşünemiyorum, Tanrım! Nancy nin herkesten daha fazla ilgi ile konuştuğu kişi, perşembe sabahı bir at sırtında kapıya gelen uzun boylu, yakışıklı ve dürüst bakışlı bir genç adamdı. Fakat bu gence hitap ederken ne diyeceğini şaşırmıştı. </p>
	<p class="block">–Bay Jimmy, şey Bay Bean, yani Bay Pendleton demek istiyorum... diye kekeleyen Nancy yi genç adam gülerek susturdu. </p>
	<p class="block">–Boş ver Nancy, en kolay hangisi geliyorsa onu söyle. Ben öğrenmek istediğimi öğrendim. Bayan Chilton ile yeğeni yarın geliyorlar, öyle mi? </p>
	<p class="block">–Evet efendim. Çok yazık değil mi? Tabii onları göreceğim için çok memnunum, fakat geliş şekilleri acıklı.</p>
	<p class="block">Genç adam, </p>
	<p class="block">–Evet anlıyorum, diye başını salladı. </p>
	<p class="block">–Fakat bu durumu değiştirmek elimizden gelmez. Senin yaptıkların, onların gelişini çok daha kolaylaştıracak, diye gülümseyerek sözlerini tamamladı ve atına binip uzaklaştı.</p>
	<p class="block">Merdivenlerde onun heybetli gidişini seyreden Nancy şöyle söylendi: </p>
	<p class="block">–Beni hiç şaşırtmadınız Bay Jimmy. Pollyanna yı sormak için vakit geçirmemenize hiç şaşmadım. Ben çok önce böyle olacağını söylemiştim. Tanrım, inşallah gerçekleşir bu. Bu çocuk bu kadar yakışıklı olursa. Tıpkı kitaplardaki gibi olacak. Kim inanır şimdi bunun eski Jimmy Bean olduğuna? Aynı düşünce o sabah John Pendleton ın da aklından geçmekteydi. John Pendleton balkondan, atıyla gelen o genç adamın yaklaşmasını seyrederken, gözlerinde anlamlı bir bakış vardı. Dudaklarından ise, </p>
	<p class="block">–Ne güzel bir çift olur, sözü döküldü.</p>
	<p class="block">Beş dakika sonra genç adam merdivenleri çıkıp balkona ulaşmıştı.</p>
	<p class="block">John Pendleton heyecanla: </p>
	<p class="block">–Evet oğlum, doğru mu, gerçekten geliyorlar mı? diye sordu.</p>
	<p class="block"> </p>
	<p class="block">–Evet.</p>
	<p class="block"> </p>
	<p class="block">–Ne zaman? </p>
	<p class="block">–Yarın, diyen delikanlı kendisini bir iskemleye bırakıverdi.</p>
	<p class="block">Cevabın kuruluğu karşısında yüzü asılan John Pendleton delikanlıyı inceledikten sonra: </p>
	<p class="block">–Ne var oğlum, bir şeye canın mı sıkıldı? diye sordu.</p>
	<p class="block"> </p>
	<p class="block">–Bir şey yok efendim.</p>
	<p class="block"> </p>
	<p class="block">–Saçma. Bir şey olduğu meydanda. Bir saat öne buradan ayrılırken o kadar heyecanlı ve istekliydin ki, vahşi atlar bile seni durduramazlardı, şimdi ise iki büklüm oturduğun şu iskemleden, seni aynı vahşi atlar kaldıramazlar gibi gözüküyor. Eğer seni bilmeseydim gelmelerine memnun olmadın sanırdım.</p>
	<p class="block">Bir cevap almak için bekledi fakat bu gerçekleşmedi.</p>
	<p class="block"> </p>
	<p class="block">–Ne var Jimmy, geleceklerine sevinmedin mi? Delikanlı güldü ve rahatsız bir şekilde kımıldandı: </p>
	<p class="block">–Tabii sevindim.</p>
	<p class="block"> </p>
	<p class="block">–O halde sevinçli davran.</p>
	<p class="block">Genç adam tekrar güldü ve bir çocuk gibi kızardı.</p>
	<p class="block"> </p>
	<p class="block">–Şey, sadece Pollyanna yı düşünüyordum.</p>
	<p class="block"> </p>
	<p class="block">–Pollyanna mı? Boston dan gelip Pollyanna nın geleceğini öğrendiğinden beri onu düşünmekten başka bir şey yaptığın yok. Pollyanna yı görmek için can attığını sanıyordum.</p>
	<p class="block"> </p>
	<p class="block">–İşte mesele de bu zaten. Bir dakika önce söylediğiniz gibi, dün vahşi atlar Pollyanna yı görmeme engel olmazlardı bugün ise kesin gelişini öğrendikten sonra onu karşılamaya götüremezler beni.</p>
	<p class="block"> </p>
	<p class="block">–Niçin Jimmy? John Pendleton ın yüzündeki hayreti gören delikanlı utangaç bir şekilde gülmeye başladı.</p>
	<p class="block"> </p>
	<p class="block">–Evet, saçmalıyorum galiba. Anlatmak çok güç. Galiba Pollyanna nın büyümesini hiç istemiyordum. Olduğu gibi o kadar tatlıydı ki! Onu son gördüğümdeki gibi hatırlamak istiyorum. Ayrıldığı zaman: </p>
	<p class="block">–Evet, gittiğime memnunum ama döndüğümde daha memnun olacağım, demişti. Dört yıl önce geldiğinde biz Mısır daydık. Onu en son görüşüm bu olmuştu.</p>
	<p class="block"> </p>
	<p class="block">–Evet, seni çok iyi anlıyorum, ben de geçen yıl onu Roma da görünceye kadar aynı şekilde düşünüyordum.</p>
	<p class="block">Delikanlı istekle döndü.</p>
	<p class="block"> </p>
	<p class="block">–Tabii siz onu gördünüz, bana anlatsanıza.</p>
	<p class="block">John Pendleton muzip bir şekilde gülümseyerek: </p>
	<p class="block">–Fakat Pollyanna nın şimdi nasıl olduğunu öğrenmek istemediğini sanmıştım, dedi.</p>
	<p class="block">Genç adam buna hiç aldırmaksızın: </p>
	<p class="block">–Güzel mi? diye sordu.</p>
	<p class="block"> </p>
	<p class="block">–Oh, siz gençler! İlk sorunuz hep güzel mi demek oluyor.</p>
	<p class="block">Öteki, </p>
	<p class="block">–Gerçekten öyle mi? diye ısrar etti.</p>
	<p class="block"> </p>
	<p class="block">–Sen kendin karar ver. Fakat dur anlatayım. Pollyanna klasik anlamda güzel değil. Yani muntazam hatları, bukleleri, gamzesi falan yok. Aslında buna en büyük engel, kendisinin güzel olmadığından son derece emin oluşu. Çok önceleri bana cennete gittiğinde siyah bukleleri olacağını söylemişti. Geçen yıl Roma da da buna benzer bir şey söyledi. Belki çok anlamlı gibi gözükmüyor ama, kelimeler arasında büyük bir özlem gizli. Bana dedi ki: Umarım bir gün kahramanı düz saçlı ve çilli burunlu bir kız olan bir roman yazılır. Sonra da kitaplardaki tiplerin böyle olmadığına memnun olduğunu söyledi.</p>
	<p class="block"> </p>
	<p class="block">–Tıpkı eski Pollyanna gibi.</p>
	<p class="block">Adam yine muzip bir şekilde gülümsedi, </p>
	<p class="block">–Yine eski Pollyanna yı bulacaksın, endişelenme. Ayrıca bana kalırsa çok güzel sayılır. Gözleri çok anlamlı. Her tarafından sıhhat fışkırıyor. Hareketleri çok canlı ve çevik. Konuştuğu zaman yüzü o kadar anlamlı oluyor ki, hatlarının muntazam olmadığını unutuveriyorsun.</p>
	<p class="block"> </p>
	<p class="block">–Hala oyunu oynuyor mu? </p>
	<p class="block">–Sanırım oynuyor. Fakat eskisi kadar ondan bahsetmiyor. Onu gördüğüm iki üç kerede hiç sözü geçmedi.</p>
	<p class="block">Kısa bir sessizlikten sonra delikanlı yavaş yavaş konuşmaya başladı. </p>
	<p class="block">–Sanırım beni endişelendiren konulardan biri de buydu. Bu oyun birçok kişiyi etkiledi. Bütün kasabayı değiştirdi. Onu bu oyunu bırakmış olarak düşünemiyorum. Aynı zamanda büyümüş bir Pollyanna nın da, başkalarına mutlu olunacak şeyleri göstermesini pek hayal edemiyorum. Yani Pollyanna nın büyümesini hiç istemiyordum.</p>
	<p class="block">Yaşlı adam anlamlı bir gülümseme ile omuz silkti: </p>
	<p class="block">–Senin yerinde olsam hiç endişe etmezdim. Pollyanna her zaman havaya sükunet getiren sağanak gibidir, şimdi de aynı özelliği devam ediyor. Zavallı çocuk, hiç olmazsa bir süreliğine yaşantısına katlanabilmek için, oyun oynamak zorunda olacak.</p>
	<p class="block"> </p>
	<p class="block">–Yani Bayan Chilton parasını kaybettiği için mi demek istiyorsunuz? </p>
	<p class="block">–Sanırım öyle. Evet mali bakımdan çok kötü durumda olduklarını biliyorum. Bayan Chilton ın geliri inanılamayacak ölçüde düştü. Zavallı Tom un ise bir sürü borcu kaldı. Bir sürü ödenmemiş ve ödenmeyecek muayene ücretleri. Tom, yardım etmek gerektiğinde parayı düşünmeden koşan bir doktordu. Ayrıca son zamanlardaki masrafları çok fazlaydı. Almanya daki çalışmaları sonunda iyi bir duruma gelecekti, ama kader buna izin vermedi.</p>
	<p class="block"> </p>
	<p class="block">–Evet, anlıyorum, çok fena.</p>
	<p class="block"> </p>
	<p class="block">–Fakat hepsi bu değil. Tom un ölümünden iki ay sonraydı ki; Pollyanna yı ve Bayan Chilton ı Roma da gördüm. Bayan Chilton berbat bir durumdaydı. Üzüntüsü yanında bir de mali güçlüklerle karşılaşmaya başlamıştı. Evine dönmeyi kesinlikle reddediyordu. Beldingsville yi ve orada yaşayanları bir daha hiç görmek istemediğinden bahsediyordu. Zaten her vakit garip ölçüde gururlu bir insandı ve bu onun yanlış düşünmesine sebep oluyordu. Pollyanna nın dediğine göre teyzesi, Beldingsville halkının o yaşta Doktor Chilton ile evlenmesini hoş karşılamadıklarını düşünüyormuş, şimdi onun ölümü karşısında duyacağı üzüntüyü de kabul etmeyecekleri inancındaymış. Ayrıca fakir olduğunun da öğrenilmesine içerliyormuş. Kısaca, her bakımdan çekilmez, aksi bir insan olmuş. Zavallı Pollyanna, nasıl dayandı bu duruma. Eğer Bayan Chilton böyle olmaya devam ederse, zavallı kızcağız çok çekecek. İşte bu nedenle Pollyanna nın oyuna çok ihtiyacı olacağını sanıyorum.</p>
	<p class="block">Genç adam titreyen bir sesle: </p>
	<p class="block">–En acıklı yönü bu durumun Pollyanna gibi birisinin başına gelmesi, dedi.</p>
	<p class="block"> </p>
	<p class="block">–Evet, sen de görüyorsun ki, geliş şekilleri hiç de normal değil. Hiç kimseye haber vermemişler. Tam Polly Chilton a göre bir geliş. Hiç kimsenin kendisini karşılamasını istemiyor. Anladığıma göre sadece evin anahtarlarını saklayan İhtiyar Tom un karısı Bayan Durgin e yazmış.</p>
	<p class="block"> </p>
	<p class="block">–Evet, Nancy öyle dedi. Bütün evi öyle bir temizleyip düzenlemiş ki, eskiden neyse o duruma gelmiş köşk. Çok duygulandım bunu görünce.</p>
	<p class="block">Uzun bir sessizlik oldu. Sonra John Pendleton, </p>
	<p class="block">–Karşılanmaları gerek, dedi.</p>
	<p class="block"> </p>
	<p class="block">–Karşılanacaklar.</p>
	<p class="block"> </p>
	<p class="block">–Sen istasyona gidiyor musun? </p>
	<p class="block">–Evet.</p>
	<p class="block"> </p>
	<p class="block">–O halde hangi trenle geleceklerini de biliyorsun. </p>
	<p class="block">–Hayır, bilmiyorum. Nancy de bilmiyor. </p>
	<p class="block">–O halde nasıl karşılayacaksın? Genç adam gülerek: </p>
	<p class="block">–Sabahtan başlayarak onları buluncaya kadar her treni karşılayacağım. Sonra Timothy de aile arabası ile gelecek. Gelişi beklenebilecek çok sayıda tren olacağını sanmıyorum.</p>
	<p class="block"> </p>
	<p class="block">–Hımm, evet anlıyorum. Jimmy, cesaretine hayranım, fakat mantığını beğenmedim. Yine de cesaretle hareket edip mantık aramamana memnun oldum, şansın açık olsun.</p>
	<p class="block">Genç adam gülümseyerek: </p>
	<p class="block">–Teşekkür ederim efendim. Gerçekten de şansa çok ihtiyacım olacak. POLLYANNA GELİYOR Tren Beldingsville istasyonuna yaklaştıkça Pollyanna teyzesini endişeli bakışlarla süzüyordu. Bütün gün boyunca Bayan Chilton gittikçe daha tedirgin ve içine kapanık olmuştu. Pollyanna beklenen istasyona geldikleri zaman ne olacağından korkuyordu.</p>
	<p class="block">Teyzesine baktığı zaman içi sızladı. Altı ay içinde bir insanın bu ölçüde değişip yaşlanacağına asla inanamazdı. Bayan Chilton ın gözleri donuk, yanakları soluk ve içeri göçmüş, alnı derin kırışıklıklarla doluydu. Ağzının kenarları aşağı sarkmış ve saçları hiç de yakışmayan bir biçimde arkasına toplanmıştı. Evliliği ile yumuşayan ve tatlılaşan kişiliği, aniden maske gibi üzerinden düşüvermiş ve yerini eski sevgisiz ve yalnız Polly Harrington ın sertliği ve geçimsizliği almıştı.</p>
	<p class="block"> </p>
	<p class="block">–Pollyanna, diyen Bayan Chilton ın sesi kararlı bir ifade taşıyordu.</p>
	<p class="block">Pollyanna suçluluk hissederek irkildi. Teyzesinin kafasından geçenleri okuduğu endişesi ile rahatsız olmuştu.</p>
	<p class="block"> </p>
	<p class="block">–Evet, teyzeciğim.</p>
	<p class="block"> </p>
	<p class="block">–Şu küçük siyah çanta nerede? </p>
	<p class="block">–Burada.</p>
	<p class="block"> </p>
	<p class="block">–O halde lütfen benim siyah başörtümü çıkarıver. Nerede ise geliyoruz.</p>
	<p class="block"> </p>
	<p class="block">–Fakat çok kalın ve sıcak tutar teyzeciğim.</p>
	<p class="block"> </p>
	<p class="block">–Pollyanna, senden başörtümü istedim. Eğer senden istediğim şeyleri benimle tartışmadan yaparsan, her şey çok daha kolay olacak benim için. O siyah başörtüyü istiyorum. Beldingsville halkına başıma gelenleri nasıl karşıladığımı görmek fırsatını vereceğimi mi sanıyorsun? </p>
	<p class="block">–Ah, teyzeciğim, kimse bu duyguyla sizi karşılamaz, diyen Pollyanna telaşla çantadaki siyah başörtüyü arıyordu.</p>
	<p class="block"> </p>
	<p class="block">–Ayrıca kimse bizi karşılamaya gelmeyecek. Kimseye geleceğimizi söylemedik, biliyorsunuz.</p>
	<p class="block"> </p>
	<p class="block">–Evet, biliyorum. Kimseye biz söylemedik. Fakat Bayan Durgin e bugün anahtarı paspasın altına koymasını ve evi havalandırmasını yazmış olduğunuzu unutuyorsun. Mary Durgin in bu bilgiyi sadece kendisine mi sakladığını sanıyorsun? Kasabanın yarısı bugün geleceğimizi biliyordur. Bir düzine kadar insan ise tesadüfen istasyonda oluverirler. Ben onları tanırım. Polly Harrington ın fakir olunca nasıl gözüktüğünü görmek isteyeceklerdir.</p>
	<p class="block">Pollyanna gözlerinde yaşlarla, </p>
	<p class="block">–Oh teyzeciğim, lütfen! diye yalvardı.</p>
	<p class="block"> </p>
	<p class="block">–Eğer bu kadar yalnız olmasaydım. Doktor yanımda bulunsaydı ve... Sözlerini tamamlayamadan başını çevirdi. Ağzının kenarları titriyordu, </p>
	<p class="block">–Şu başörtüsü nerede? diye boğuk bir sesle sordu.</p>
	<p class="block">Şimdi tek arzusu başörtüsünü teyzesinin eline ulaştırmak olan Pollyanna telaşla atıldı: </p>
	<p class="block">–Evet, hayatım, işte burada. Neredeyse geldik sayılır. Keşke Timothy ye bizi karşılamasını söyleseydik.</p>
	<p class="block"> </p>
	<p class="block">–Yani eve atlı arabamızla mı gidecektik? Artık böyle şeylere para ayıramayacağız korkarım. Sanırım arabayı kısa sürede satmamız gerekecek. Hayır, Pollyanna, bu şartlar altında belediye arabalarına binmemiz daha doğru olur.</p>
	<p class="block">Pollyanna, </p>
	<p class="block">–Evet biliyorum, fakat... diye söze başlarken tren ani bir sarsıntıyla duruverdi ve ikisinin konuşmaları böylece son buldu.</p>
	<p class="block">İstasyona indikleri zaman Bayan Chilton hiçbir yöne bakmadan ilerledi. Pollyanna ise daha iki üç adım atmadan, sağa sola yaşlı gözlerle başını sallayarak selam vermeye başladı.</p>
	<p class="block">Sonra birdenbire kendisini tanıdığı halde hiç de emin olamadığı bir yüzle karşı karşıya buluverdi.</p>
	<p class="block"> </p>
	<p class="block">–A, a! Jimmy, sen ha! diye parlak bir gülümseme ile elini uzattı. Sonra utangaç bir ifade ile ekledi: </p>
	<p class="block">–Sanırım artık sana Bay Pendleton demem gerek, çünkü çok büyümüş ve boy atmışsın.</p>
	<p class="block">Delikanlı tam eski Jimmy yi andıran bir tarzda: </p>
	<p class="block">–İstersen dene! diye meydan okudu. Sonra Bayan Chilton a döndü. Fakat Bayan Chilton hiçbir tarafa bakmadan önlerinde ilerliyordu.</p>
	<p class="block">Jimmy, Pollyanna ya endişeli ve şefkat dolu bakışlarla döndü: </p>
	<p class="block">–Lütfen ikiniz de bu tarafa dönseniz, Timothy araba ile bekliyor.</p>
	<p class="block">Pollyanna önünde ilerleyen siyah başörtülü, asık yüze endişeli bir bakış fırlatarak: </p>
	<p class="block">–Aman, ne iyi, diye söyledi. Sonra çekingen bir şekilde teyzesinin koluna dokundu: </p>
	<p class="block">–Teyzeciğim, Timothy buradaymış. Araba ile gelmiş. Bu tarafta bekliyormuş. Ve işte Jimmy Bean. Jimmy i hatırlıyorsunuz değil mi teyze? Pollyanna şaşkınlıktan genç adamı eski çocukluk ismi ile tanıtmış olduğunu bile fark etmedi. Ancak bu, Bayan Chilton ın gözünden kaçmadı. İsteksiz ve soğuk bir şekilde dönerek hafifçe başını eğdi: </p>
	<p class="block">–Bay Pendleton çok nazik davranmış, fakat kendisi ile Timothy bu kadar zahmete katlanmamalıydılar.</p>
	<p class="block">Genç adam gülerek: </p>
	<p class="block">–Rica ederim, hiç zahmet sayılmaz, şimdi lütfen bana biletlerinizi verirseniz bavullarınızı alayım, dedi.</p>
	<p class="block">Bayan Chilton: </p>
	<p class="block">–Teşekkür ederiz, fakat biz kendimiz... diye söze başlarken Pollyanna, </p>
	<p class="block">–Teşekkürler diyerek biletleri Jimmy ye vermişti bile.</p>
	<p class="block">Yolculuk çok sessiz geçti. Eski hanımından gördüğü ilgisizlik karşısında kırılan Timothy, arabanın önünde dimdik oturuyor ve ağzını bıçak açmıyordu. Bayan Chilton ise önce, </p>
	<p class="block">–Peki, peki yavrum, herhalde artık binmemiz gerek, diyerek yerine oturmuş, ondan sonra ise kasvetli bir sessizliğe dalmıştı. Pollyanna ise yaşlı gözlerle çevresindeki tanıdık yerleri seyrediyordu. Sadece bir kere konuştu. </p>
	<p class="block">–Jimmy ne hoş olmuş değil mi? Nasıl gelişmiş. Sonra gözleri ve gülümsemesi ne tatlı değil mi? Umutla cevap bekledi, fakat Polly Teyze susuyordu. O da kendi kendisini cevaplandırdı: </p>
	<p class="block">–Her neyse, ben böyle düşünmüyorum.</p>
	<p class="block">Timothy evdeki hazırlıkları Bayan Chilton a söylemekten çekinmişti. Bu nedenle ardına kadar açık pencereler ve kapılar, çiçeklerle süslü pırıl pırıl odalar ve girişte onları bekleyen Nancy; Bayan Chilton ve Pollyanna için tam anlamı ile sürpriz oldu.</p>
	<p class="block">Pollyanna sevinçle, </p>
	<p class="block">–Nancy, ne kadar güzel! diye bağırdı, sonra teyzesine dönüp: </p>
	<p class="block">–Bakın, Nancy bizi karşılamaya gelmiş. Her şeyi ne kadar güzel düzenlemiş! dedi.</p>
	<p class="block">Pollyanna nın sesi neşeli gibi gözükmesine rağmen oldukça titrek çıkıyordu. Çok sevdiği Doktorun yanında olmayışı ona da çok zor geliyordu. Kendisi bu durumda olursa, teyzesinin neler hissettiğini çok iyi anlıyordu. Ayrıca biliyordu ki; şu anda teyzesinin en korktuğu ve en istemediği şey, Nancy nin önünde boşanıvermekti! Pollyanna, teyzesinin gözlerinin dolduğunu ve dudaklarının titrediğini fark ediyordu. Yine tahminine göre teyzesi, bu gerçek duygularını saklamak için ilk fırsatta eleştirilecek bir şey bulup, kızgınlığı bir maske gibi kullanacaktı. İşte bu nedenle Pollyanna, teyzesinin kuru bir selamlaşmadan sonra Nancy ye: </p>
	<p class="block">–Tabii çok düşünceli davranmışsın. Fakat aslında bunların hiçbirini yapmamanı tercih ederdim, dediğini duyunca hiç şaşırmadı.</p>
	<p class="block">Nancy nin yüzü birdenbire karardı, kırgın ve ürkmüş gözüküyordu. </p>
	<p class="block">–Fakat Bayan Polly, yani Bayan Chilton, sizi bu durumda bırakamazdım... dedi.</p>
	<p class="block">Bayan Chilton, </p>
	<p class="block">–Yeter Nancy, daha fazla bu konuda konuşmak istemiyorum, diyerek odadan çıktı. Bir dakika sonra yukarıdaki yatak odasının kapısı kapandı.</p>
	<p class="block">Nancy üzüntü ile döndü: </p>
	<p class="block">–Oh, Bayan Pollyanna, ne oldu? Ne yaptım ki? Onu memnun etmek istemiştim.</p>
	<p class="block">Pollyanna çantasından mendilini bulmaya çalışırken, gözyaşları arasında konuştu: </p>
	<p class="block">–Tabii onun için yaptın ve yaptıkların çok güzel Nancy.</p>
	<p class="block"> </p>
	<p class="block">–Fakat o memnun olmadı.</p>
	<p class="block"> </p>
	<p class="block">–O da çok memnun oldu. Fakat eğer bunu gösterirse, başka duygularını da açığa vurmaktan korktu. Oh, Nancy, o kadar mutluyum ki ağlamak istiyorum, diyen Pollyanna Nancy nin omuzunda hıçkırmaya başladı. Nancy ise: </p>
	<p class="block">–Peki yavrucuğum, peki, diyerek Pollyanna yı teselliye çalışırken kendi gözyaşlarını da tutamadı.</p>
	<p class="block">Pollyanna, </p>
	<p class="block">–Onun yanında ağlamamam gerekti. Aslında onsuz buraya geliş çok güç oldu. Teyzemin neler hissettiğini çok iyi anlıyorum, diyerek toparlanmaya çalıştı.</p>
	<p class="block"> </p>
	<p class="block">–Tabii, tabii yavrum, ben de ilk iş olarak onu kızdırdım. Pollyanna telaşla atıldı: </p>
	<p class="block">–Fakat onu kızdırmadın. Bu onun kişiliği Nancy. Aslında Doktor için ne kadar üzüldüğünü göstermek istemiyor. Bu korku ile küçük şeyleri bahane ediyor. Bana da aynı şekilde davrandığı için biliyorum.</p>
	<p class="block">Nancy şefkatle Pollyanna yı okşayarak: </p>
	<p class="block">–Evet yavrum, anlıyorum. Senin için geldiğime çok memnunum, dedi.</p>
	<p class="block"> </p>
	<p class="block">–Evet, ben de çok sevindim geldiğine, şimdi kendimi daha iyi hissediyorum. Sana çok çok teşekkür ederim, şimdi eğer gitmek istiyorsan biz engel olmayalım.</p>
	<p class="block"> </p>
	<p class="block">–Ben kalmayı düşünüyorum.</p>
	<p class="block"> </p>
	<p class="block">–Kalmak mı, ben seni evlendin sanıyordum. Timothy nin karısı değil misin artık? </p>
	<p class="block">–Evet, fakat senin için olunca kalmamı o da ister.</p>
	<p class="block"> </p>
	<p class="block">–Fakat senden bunu isteyemeyiz. Artık kimseyi tutamayız. Ben ev işlerini yapacağım. Durumumuzun ne olduğunu anlayıncaya kadar, çok ekonomik davranmamız gerek.</p>
	<p class="block">Nancy: </p>
	<p class="block">–Hıh, sanki ben para istiyormuşum gibi... diye söze başladıysa da, karşısındakinin yüzündeki ifadeyi görünce, anlamsız mırıldanmalar arasında mutfağa kaçtı.</p>
	<p class="block">Akşam yemeği bitip her şey yerli yerine kalktıktan sonra, Nancy nihayet istemeye istemeye kocası ile gitmeye razı oldu.</p>
	<p class="block">Nancy gittikten sonra Pollyanna, teyzesinin yalnız başına oturmakta olduğu salona girdi.</p>
	<p class="block"> </p>
	<p class="block">–Hayatım, ışıkları açabilir miyim? </p>
	<p class="block">–Oh, aç tabii.</p>
	<p class="block"> </p>
	<p class="block">–Nancy ne iyi bir insan değil mi? Her şeyi ne kadar güzelleştirmiş. Teyzesinden bir cevap çıkmadı.</p>
	<p class="block"> </p>
	<p class="block">–Bu kadar çiçeği nereden bulmuş, anlamadım. Her odaya yerleştirmiş.</p>
	<p class="block">Yine bir cevap alamadı.</p>
	<p class="block">Pollyanna içini çekerek teyzesinin yüzüne baktı. Bir dakika sonra tekrar ümitle başladı: </p>
	<p class="block">–Bahçede İhtiyar Tom u gördüm. Zavallı adam, romatizması her zamankinden kötü durumda, iki büklüm olmuş. İlgi ile seni sordu ve...</p>
	<p class="block">Bayan Chilton sert bir şekilde sözünü kesti: </p>
	<p class="block">–Pollyanna, ne yapacağız? </p>
	<p class="block">–Ne mi yapacağız, elimizden gelen her şeyi tabii şekerim.</p>
	<p class="block">Bayan Chilton sabırsızlığını gösteren bir hareketle: </p>
	<p class="block">–Haydi Pollyanna, bir kere olsun ciddi ol. Durumumuzun çok kritik olduğunu kısa zamanda anlayacaksın. Bildiğin gibi hemen hemen bütün gelirim kesildi. Tabii ki bazı şeyler hala para eder, fakat Bay Hart ın dediğine göre pek azı hemen para getirecek durumda. Bankada biraz paramız var, çok az gelirimiz kaldı. Sonra bu ev var. Fakat bize ne yararı olur bu evin? Onu yiyemeyiz ve giyemeyiz. Yaşayacağımız hayat tarzı için bize çok büyük gelecek. Satmaya kalksak değerinin yarısını almak güç olur.</p>
	<p class="block"> </p>
	<p class="block">–Satmak mı? Hayır Teyzeciğim, bu güzel evi satamazsınız! </p>
	<p class="block">–Satmam gerekebilir Pollyanna. Ne yazık ki yiyip içmek zorundayız.</p>
	<p class="block">Pollyanna gülerek, </p>
	<p class="block">–Evet biliyorum ve benim iştahım da her vakit yerindedir. Yine de bunun için memnun olmam gerek sanırım, dedi.</p>
	<p class="block"> </p>
	<p class="block">–Tabii ki sen memnun olunacak bir şey bulursun hemen. Fakat ne yapacağız çocuğum? Ne olur ciddi ol.</p>
	<p class="block">Pollyanna nın ifadesi değişti. </p>
	<p class="block">–Çok ciddiyim Polly Teyze uzun süredir düşünüyorum. İsterdim ki para kazanabileyim.</p>
	<p class="block"> </p>
	<p class="block">–Ah, çocuğum ah! Senin bunları söylediğini duymak çok acı. Harrington ların bir kızının hayatını kazanmak zorunda oluşu inanılır gibi değil.</p>
	<p class="block">Pollyanna güldü. </p>
	<p class="block">–Fakat böyle düşünmemen gerek. Bu utanılacak bir şey değil Teyze.</p>
	<p class="block"> </p>
	<p class="block">–Belki de değil, fakat bizim Beldingsville deki durumumuzu düşününce, bu gurur kırıcı bir değişiklik oluyor.</p>
	<p class="block">Pollyanna bunları işitmemiş gibi dalgın uzakları seyrediyordu.</p>
	<p class="block"> </p>
	<p class="block">–Ne olurdu bir yeteneğim olsaydı. Herhangi bir işi başkalarından daha iyi yapsaydım. Biraz şarkı söyleyebilirim, müzik aleti çalabilirim veya el işi yaparım, fakat bunlardan hiç birisini para getirecek kadar yapamam.</p>
	<p class="block">Bir dakikalık bir sessizlikten sonra yeniden başladı: </p>
	<p class="block">–Galiba en sevdiğim şey, yemek pişirmek ve ev işi yapmak. Biliyorsunuz Almanya da hizmetçi bulamadığımız zamanlar bayılırdım iş yapmaya. Fakat tabii bu iş için, başkalarının mutfaklarında çalışmak da istemem.</p>
	<p class="block">Bayan Chilton: </p>
	<p class="block">–Sanki seni bırakırdım, Pollyanna!? diye titreyerek adeta isyan etti.</p>
	<p class="block"> </p>
	<p class="block">–Ve tabii ki kendi mutfağımızda çalışmam para getirmiyor. Bizim de paraya ihtiyacımız var.</p>
	<p class="block"> </p>
	<p class="block">–Ne yazık ki öyle.</p>
	<p class="block">Uzunca bir sessizliği yine Pollyanna bozdu. </p>
	<p class="block">–Teyzeciğim, sizin benim için yaptıklarınıza karşılık, benim de size yardım edebilmem için en güzel bir fırsat bu. Yine de elimden bir şey gelmiyor. Tanrım, niçin para getirebilecek bir yetenekle doğmamışım ben? </p>
	<p class="block">–Ne olur yavrum yapma, tabii eğer Doktor olsaydı..</p>
	<p class="block">Pollyanna birdenbire sıçrayarak kalktı. </p>
	<p class="block">–Aman Tanrım, böyle olmaz. Sen hiç üzülme Teyzeciğim. Belki de bugünlerde birdenbire bilmedik bir yönüm ortaya çıkar ve para getirir. Ayrıca, bence bu durum çok heyecan verici. Her şeyin belli olmaması çok eğlenceli. Her şeye sahip olacağını bilerek yaşamak çok can sıkıcı olur. Sözlerini neşeli bir gülümseme ile bitirdi.</p>
	<p class="block">Bayan Chilton ise gülmüyordu. Sadece içini çekerek: </p>
	<p class="block">–Ah Pollyanna, ne kadar çocuksun! dedi. UYUM KURMA GÜNLERİ Beldıngsvılle deki ilk günler gerek Pollyanna, gerekse Bayan Chilton için oldukça güç bir devreydi. Bunlar uyum sağlama günleriydi ki, uyum sağlamak her zaman için güç bir iştir.</p>
	<p class="block">Yolculuk heyecanından kurtulur kurtulmaz gündelik masrafları, manav, kasap alışverişlerini düşünmek hiç de kolay sayılmazdı. Zamanını dilediği gibi harcamaya alışmış kişilerin, sürekli bir sorumluluk içinde olmaları da oldukça büyük bir değişiklikti. Bunların yanı sıra komşular ve dostlar da geliyorlardı. Pollyanna onları içtenlikle karşılamasına rağmen, teyzesi çoğu zaman bir bahane yaratıp yanlarına çıkmıyordu. Sonradan da Pollyanna ya, </p>
	<p class="block">–Sanırım meraktan geliyorlar. Polly Harrington ın fakirliği sevip sevmediğini görmek istiyorlar, diyordu.</p>
	<p class="block">Bayan Chilton, Doktor dan pek az bahsediyordu. Fakat Pollyanna çok iyi biliyordu ki, teyzesinin çoğu düşünceleri onunla doluydu. Yine fark ediyordu ki, teyzesi bu derin duyguları açığa vurmamak için aksilikle maskelemeye çalışıyordu.</p>
	<p class="block">Pollyanna bu ilk ayda Jimmy Pendleton ı sık sık gördü. Önce John Pendleton la ikisi geldiler. Bu ziyaret Polly Teyze yanlarına geldikten sonra, bir hayli resmi ve gergin bir hava içinde geçti. Her ne sebepten ise Bayan Chilton bu defa misafirlerinin yanına çıkmıştı. Bundan sonra Jimmy, bir kere çiçeklerle, bir kere Polly Teyzeye bir kitapla, iki kere de hiç sebepsiz olmak üzere evlerine geldi. Her vakit Pollyanna onu sevinçle karşıladı. Polly Teyze ilk defadan sonra yanlarına hiç çıkmadı.</p>
	<p class="block">Pollyanna tanıdık ve dostların çoğuna hayat şartlarındaki değişiklikten bahsetmiyordu. Fakat Jimmy ile çok açık konuşabiliyordu. Ona sık sık şöyle yakınıyordu: </p>
	<p class="block">–Ah, para getirebilecek bir iş yapabilsem.</p>
	<p class="block">Bir gün Jimmy ye gülerek: </p>
	<p class="block">–Şimdiye kadar gördüğüm en hasis insan olma yolundayım, dedi. </p>
	<p class="block">–Artık her şeyi dolarlarla hesaplıyorum. Polly Teyze kendisini o kadar fakir görüyor ki! Jimmy, </p>
	<p class="block">–Çok yazık diye hiddetle cevap verdi.</p>
	<p class="block"> </p>
	<p class="block">–Evet, öyle, fakat aslında olduğumuzdan daha da fakir görüyor kendisini. Durumu büyütüyor. Yine de çok yardım etmek istiyorum.</p>
	<p class="block">Jimmy yanı başındaki tatlı bakışlı dalgın yüze baktığı zaman gözlerindeki ifade yumuşadı.</p>
	<p class="block"> </p>
	<p class="block">–Eğer elinden gelirse ne yapmak istersin? Pollyanna düşünceli bir şekilde içini çekip gülümseyerek, </p>
	<p class="block">–En sevdiğim iş yemek pişirmek ve ev işleri yapmak. Yumurta ile şeker çırpmaya falan bayılıyorum. Bir gün boyunca yemek pişirsem yine sıkılmam. Fakat başka bir mutfakta çalışmadığım takdirde bu iş para getirmiyor. Ben de başkalarının evinde çalışacak kadar bu işi çok sevdiğimi söyleyemem doğrusu.</p>
	<p class="block">Genç adam, </p>
	<p class="block">–Tabii ki hayır, diye parladı. Bir kere daha yanındaki anlamlı yüze baktı. Bu defa gözlerine garip bir anlam gelmişti. Yavaşça yüzü kızararak sordu: </p>
	<p class="block">–Şey, tabii evlenebilirsin istersen. Hiç bunu düşündün mü Bayan Pollyanna? Pollyanna neşe ile güldü. Sesi ve hareketleri son derece tabii bir şekilde konuştu: </p>
	<p class="block">–Hayır, ben hiç evlenmeyeceğim. Öncelikle güzel olmadığımı biliyorsun. Sonra ben Polly Teyzem ile oturup ona bakacağım.</p>
	<p class="block">Pendleton muzip bir ifade ile gülümsedi: </p>
	<p class="block">–Güzel değilsin ha? Bu konuda değişik görüşlerin de olabileceğini hiç düşündün mü Pollyanna? Pollyanna başını salladı: </p>
	<p class="block">–Olamaz, bak benim bir aynam var.</p>
	<p class="block">Pendleton, başka kızlar olsa bu sözün yapmacık görüneceğini, oysa Pollyanna söyleyince hiç de öyle olmadığını düşündü. Onun diğer kızlardan ne kadar farklı olduğuna bir kere daha emin oldu.</p>
	<p class="block">Delikanlı, </p>
	<p class="block">–Niçin güzel değilsin? diye sordu.</p>
	<p class="block">Daha bu soru dudaklarından çıkarken, Pollyanna nın kişiliğini bilmesine rağmen pişman oldu. Başka bir kızın bu sözleri, güzel olmadığını kabul etmek anlamında değerlendireceğini düşündü. Fakat Pollyanna nın ilk sözleri bu korkusunun hiç de doğru olmadığını gösterdi.</p>
	<p class="block">Pollyanna, </p>
	<p class="block">–Sadece değilim işte diye biraz hüzünlü bir ifadeyle güldü. </p>
	<p class="block">–Belki hatırlamazsın, fakat ben küçük bir kızken cennete gittiğim zaman, en hoşuma gidecek şeyin siyah bukleler olacağını düşünürdüm.</p>
	<p class="block"> </p>
	<p class="block">–Şimdi de en büyük arzun bu mu? </p>
	<p class="block">–Hayır, belki değil, fakat yine de hoşuma gider. Ayrıca kirpiklerim yeteri kadar uzun değil ve burnum Yunan burnu ya da Romalı burnu diyecek bir gruba girmiyor. Öyle bir burun işte. Sonra yüzüm ya çok uzun, ya da çok kısa; şimdi hangisi olduğunu unuttum. Fakat bir defa şu güzellik testlerindeki ölçülerle karşılaştırdığımda doğru çıkmamıştı.</p>
	<p class="block"> </p>
	<p class="block">–Aman ne kadar hazin! diye gülen Pendleton, hayranlıkla genç kızın hayat dolu yüzünü ve anlamlı gözlerini süzdü, sonra: </p>
	<p class="block">–Pollyanna hiç konuşurken aynaya baktın mı? diye sordu.</p>
	<p class="block"> </p>
	<p class="block">–Niçin, tabii ki hayır! </p>
	<p class="block">–O halde bir dene.</p>
	<p class="block"> </p>
	<p class="block">–Ne komik bir fikir! Düşün bir kere, diye gülen genç kız şöyle devam etti: </p>
	<p class="block">–Ne söyleyeceğim? Böyle mi? Pollyanna, eğer kirpiklerin kısa, burnun da öyle bir burunsa ne olmuş? Hiç olmazsa bir miktar kirpiğin ve bir de burnun olduğu için memnun olmalısın.</p>
	<p class="block">Pendleton içten bir şekilde onun kahkahalarına katıldı. Fakat yüzüne değişik bir anlam gelmişti.</p>
	<p class="block"> </p>
	<p class="block">–O halde hala oyunu oynamaya devam ediyorsun.</p>
	<p class="block">Pollyanna hayretle onun yüzüne baktı.</p>
	<p class="block"> </p>
	<p class="block">–Tabii Jimmy. Eğer oynamasaydım son altı ay içinde yaşayamazdım. Şimdi, sesi hafifçe titriyordu.</p>
	<p class="block"> </p>
	<p class="block">–Pek bahsettiğini işitmedim.</p>
	<p class="block"> </p>
	<p class="block">–Evet. Galiba fazla konuşmaktan korkuyorum, şimdi yirmi yaşında olan bir kızın anlattıkları on yaşındakinden farklı olmalı. Sonra insanlar öğüt dinlemekten pek hoşlanmazlar biliyorum.</p>
	<p class="block">Genç adam ciddi bir ifade ile başını salladı. </p>
	<p class="block">–Biliyorum. Fakat bazen düşünüyorum da; acaba bu oyunun neleri değiştirdiğini gerçekten anlıyor musun Pollyanna? Pollyanna nın, </p>
	<p class="block">–Benim için neler yaptığını biliyorum, diyen sesi alçak ve hüzünlüydü.</p>
	<p class="block">Jimmy yüksek sesle düşünür gibi, </p>
	<p class="block">–Biliyor musun, eğer gerçekten oynanırsa çok başarılı oluyor. Birisi, Bu oyunu herkes gerçekten oynasa bütün dünya değişir, demişti, diye söylendi.</p>
	<p class="block">Pollyanna gülümsedi, </p>
	<p class="block">–Evet, fakat bazı insanlar dünyanın değişmesini istemiyorlar. Geçen yıl Almanya da bir adama rastlamıştım. Bütün parasını kaybetmişti ve şansı kötü gidiyordu. Bir gün benim yanımda birisi onu neşelendirmek için, </p>
	<p class="block">–Haydi canım, her şey daha da kötü olabilirdi, dedi. Aman Allahım adamın kızgınlığını görmeliydin. </p>
	<p class="block">–Eğer hiç tahammül edemeyeceğim bir şey varsa o da, her şeyin daha kötü olabileceğini işitip elimdekine şükretmem gerektiğinin hatırlatılmasıdır. Nefes alıp, yiyebildikleri ve yürüyebildikleri için şükreden insanlardan nefret ederim. Eğer işlerim böyle giderse, ben nefes almak, yemek ve yürümek istemiyorum zaten. İşte bunun için birisi çıkıp bana böyle saçmalıklar için şükretmemi söylerse, içimden onu öldürmek geliyor, diye parladı. Düşünebiliyor musun, eğer mutluluk oyununu bu adama teklif etseydim başıma neler gelecekti? Jimmy, </p>
	<p class="block">–Bilmem ama adamın ihtiyacı varmış doğrusu diye karşılık verdi.</p>
	<p class="block"> </p>
	<p class="block">–Tabii ihtiyacı vardı, fakat herhalde bana teşekkür etmezdi.</p>
	<p class="block"> </p>
	<p class="block">–Sanırım öyle. Fakat dinle, bulunduğu ruh hali içinde kendisini ve çevresini zehirlemekteymiş bu adam. Eğer oyunu oynasaydı, başına gelenlerden memnun olunacak bir yön arar, aynı zamanda öfkeli ve kızgın olamazdı. Kendisi için de, çevresi için de çok daha çekilir bir insan olurdu. Bu arada başına gelenlerin iyi yönlerini düşünmenin hiçbir zararını da görmezdi. Ayrıca gerginlik ve hazımsızlık da çekmezdi. Dertler, sarılacak dayanaklar değildir, çünkü dikenleri çoktur.</p>
	<p class="block"> </p>
	<p class="block">–Aklıma bir şey geldi. Bir zamanlar Kadınlar Yardım Derneği ndeki hanımlardan birine ne demiştim, biliyor musun? Bu hanım her şeyi dert edinmekten adeta hoşlanan birisiydi. Ben on yaşındaydım ve ona mutluluk oyununu öğretmeye çalışıyordum. Sanırım pek başarılı olamıyordum. En sonunda sabrım taştı ve şöyle dedim: Her neyse, sizi bu kadar çok üzecek şey olduğu için mutlu olabilirsiniz, çünkü siz üzülmekten zevk alıyorsunuz? Jimmy kıs kıs gülerek, </p>
	<p class="block">–Tam ona göre bir cevap, diye karşılık verdi.</p>
	<p class="block">Pollyanna kaşlarını kaldırdı, </p>
	<p class="block">–Korkarım ki o bu cevaptan hiç hoşlanmamıştı.</p>
	<p class="block"> </p>
	<p class="block">–Fakat böylelerine söylemek gerek, senin anlatman...</p>
	<p class="block">Pendleton birdenbire garip bir ifade ile sustu. Pollyanna hayretle ona baktı.</p>
	<p class="block"> </p>
	<p class="block">–Ne oldu Jimmy? </p>
	<p class="block">–Şey, bir şey yok, sadece düşünüyordum. Birdenbire farkına vardım ki, seni görmeden önce yaptığından endişe ettiğim şeyi sana yaptırmak için ben teşvik ediyorum. Yani seni görmeden önce şey diye korkuyordum... diye Jimmy kekelemeye başladı.</p>
	<p class="block">Pollyanna, </p>
	<p class="block">–Haydi Jimmy, sözlerini burada keseceğini sanıyorsan aldanıyorsun, diye hücuma geçti.</p>
	<p class="block"> </p>
	<p class="block">–Hayır, pek önemli değildi.</p>
	<p class="block">Pollyanna şakadan bir ciddiyetle: </p>
	<p class="block">–Evet, bekliyorum, diye söylendi.</p>
	<p class="block"> </p>
	<p class="block">–Pekala, söyleyeyim, şu oyun hakkında eskisi kadar çok konuşuyor musun diye endişe ediyordum.</p>
	<p class="block">Pollyanna kahkahalar arasında: </p>
	<p class="block">–İşte, demedim mi, sen bile yirmi yaşımda, on yaşımdaki gibi olmamdan korkuyormuşsun.</p>
	<p class="block"> </p>
	<p class="block">–Hayır Pollyanna, onu demek istemedim. Gerçekten biliyordum ki...</p>
	<p class="block">Fakat Pollyanna kulaklarını elleri ile kapatmış kahkahadan kırılıyordu. İKİ MEKTUP Della Wetherby nin Pollyanna ya yazdığı mektup Haziran ortalarında geldi. Bayan Wetherby şöyle yazıyordu: </p>
	<p class="block">–Senden bir ricam var. Umarım, bu yaz içinde Beldingsville de ablamın pansiyon olarak kalabileceği sessiz bir ev biliyorsundur. Üç kişi olarak gelecekler; Bayan Carew, sekreteri ve manevi oğlu Jamie. Jamie yi hatırlıyorsun sanırım. Herhangi bir otelde kalmak istemiyorlar. Ablam çok yorgun gözüktüğü için, doktor kendisine temiz havalı bir kasabada tatil yapmasını öğüt verdi. Vermont veya New Hampshire ı düşündüyse de, hemen seni ve Beldingsville yi hatırladık. Acaba bize pansiyon olarak kalınabilecek bir ev bulup yazabilir misin? Ruth a sana hemen yazıp soracağımı söyledim. Eğer mümkünse Temmuz başında gelmek istiyorlar. Umarım bu konuda bizi kısa sürede aydınlatmanı istemek, senin işin yük olmaz. Lütfen bana, sanatoryuma yaz. Ablam da bir iki haftalık bir tedavi için burada kalıyor.</p>
	<p class="block">Yakın zamanda cevap almak umuduyla seni kucaklarım.</p>
	<p class="block">Sevgilerle, Della Wetherby Pollyanna mektubu bitirdiği zaman düşünceli bir ifade ile Beldingsville deki dostlarının evlerini hatırlamaya çalıştı. Sonra birdenbire kafasında yeni bir fikir belirdi. Neşeli bir haykırışla oturma odasındaki teyzesini bulmaya koştu.</p>
	<p class="block">Nefes nefese söze başladı: </p>
	<p class="block">–Teyzeciğim, aklıma enfes bir fikir geldi. Bugünlerde birdenbire yeni bir şey keşfedip işe yarayacağımı size söylemiştim. İşte bahsettiğim oldu. Dinleyin, Bayan Wetherby den bir mektup aldım. Hani Boston da kışı geçirdiğim Bayan Carew ın kız kardeşi. Bayan Wetherby ablasının yaz için şehir dışında bir tatil yapmak istediğini yazıyor ve Beldingsville de pansiyon olarak yanında kalabileceği bir aile tanıyıp tanımadığımı soruyor. Otelde kalmak istemiyorlarmış. Önce aklıma kimse gelmedi, ama sonra buldum Polly Teyze. Bilin bakalım neresi? Bayan Chilton bezgin bir sesle: </p>
	<p class="block">–Aman kızım, ne çabuk konuşuyorsun! Seni dinleyen büyümüş bir genç kız değil de on yaşlarında bir çocuk sanır, şimdi neden bahsediyorsun? dedi.</p>
	<p class="block"> </p>
	<p class="block">–Bayan Carew ve Jamie için yazın kalacakları bir pansiyon bulduğumdan bahsediyorum.</p>
	<p class="block">Polly Teyze: </p>
	<p class="block">–Öyle mi? Ne yapabilirim? Bu beni hiç ilgilendirmez çocuğum, diye yorgun bir sesle söylendi.</p>
	<p class="block"> </p>
	<p class="block">–İlgilendirir Teyzeciğim, çünkü onları bizim evimize çağıracağım.</p>
	<p class="block">Bayan Chilton korkuyla irkildi, </p>
	<p class="block">–Pollyanna! Pollyanna: </p>
	<p class="block">–Hayır, teyzeciğim lütfen reddetmeyiniz. Görmüyor musunuz, bu beklediğim fırsat benim. Tam elime gelmişken kaçıramam. Pekala yapabiliriz. Bir sürü odamız var ve ben yemek yapıp ev işini idare edebilirim. Bu işin içinde para var. Eminim ki iyi ücret verirler. Üç kişi olarak gelecekler, diyerek yalvardı.</p>
	<p class="block"> </p>
	<p class="block">–Fakat Pollyanna, yapamam. Bu evi, Harrington Konağı nı sıradan bir pansiyona çeviremem. Hayır Pollyanna, olamaz.</p>
	<p class="block"> </p>
	<p class="block">–Fakat sıradan bir pansiyon olmayacak, çok özel bir pansiyon olacak. Onlar bizim dostlarımız. Sadece dostlarımızı ağırlıyor olacağız, bir farkla ki o da para kazanacağız. Teyzeciğim, çok ihtiyacımız olan parayı düşünün! Bayan Chilton gururu incinmiş bir şekilde bir süre düşündü, sonra arkasına yaslanarak zayıf bir sesle, </p>
	<p class="block">–Fakat nasıl yapabilirsin? Ev işinin bütün yükünü yalnız başına kaldıramazsın, diye söylendi.</p>
	<p class="block">Pollyanna, </p>
	<p class="block">–Tabii ki hayır, dedi. Şimdi amacına ulaştığına inanıyor ve kendinden emin gözüküyordu.</p>
	<p class="block"> </p>
	<p class="block">–Yemek ve her işi idare etmeyi ben üzerime alırım. Geri kalan işler için Nancy nin kız kardeşlerinden birisini alırız. Bayan Durgin ise her zamanki gibi çamaşır konusunu halleder.</p>
	<p class="block"> </p>
	<p class="block">–Fakat, Pollyanna, biliyorsun ki ben kendimi hiç iyi hissetmiyorum ve fazla bir şey yapamam.</p>
	<p class="block"> </p>
	<p class="block">–Tabii ki yapmayacaksın. Zaten bunun için bir neden olmayacak. Oh, Teyzeciğim, ne şahane değil mi? Sanki rüya gibi. Kolaycacık para kazanacağız.</p>
	<p class="block"> </p>
	<p class="block">–Kolaycacık mı? Daha öğreneceğin pek çok şey var Pollyanna. Bunlardan biri de, yazın pansiyona gelenlerin karşılığını almadan para akıtmadıkları. Yorgunluktan bayılacak hale geldiğin zaman bu sözlerimi hatırlarsın.</p>
	<p class="block">Pollyanna gülerek, </p>
	<p class="block">–Peki, hatırlarım. Fakat şimdiden kendimi üzmeyeceğim. Sonra hemen Bayan Wetherby ye mektup yazacağım ki, öğleden sonra gelen Jimmy Bean ile postaya göndereyim, dedi.</p>
	<p class="block">Bayan Chilton rahatsız bir şekilde kıpırdandı, </p>
	<p class="block">–Pollyanna lütfen şu delikanlıya doğru adıyla hitap et. Bu Bean adı çok sinirime dokunuyor. Adı şimdi Pendleton.</p>
	<p class="block">Pollyanna başını salladı: </p>
	<p class="block">–Evet, öyle, fakat ben bunu çoğu zaman unutuyorum. Bazen yüzüne karşı da öyle diyorum. Aslında çok ayıp oluyor. Fakat şimdi çok heyecanlıyım, diyerek odadan çıktı.</p>
	<p class="block">Jimmy saat dörtte geldiği zaman mektup hazırdı. Pollyanna heyecan içindeydi ve hemen durumu Jimmy ye anlattı.</p>
	<p class="block">Planlarını anlattıktan sonra söze şöyle devam etti: </p>
	<p class="block">–Ayrıca onları görmeyi çok istiyorum. O kıştan beri ikisini de görmedim. Sana Jamie den bahsetmiştim değil mi? </p>
	<p class="block">–Evet, anlatmıştın, diye cevap veren genç adamın sesi gerginleşmişti.</p>
	<p class="block"> </p>
	<p class="block">–Eğer gelebilirlerse çok güzel olacak.</p>
	<p class="block"> </p>
	<p class="block">–Çok güzel kelimesi pek yerinde sayılmaz.</p>
	<p class="block"> </p>
	<p class="block">–Polly Teyzeme yardım etme fırsatının elime geçmesi güzel değil mi? Ne demek Jimmy, tabii ki fevkalade.</p>
	<p class="block">Jimmy sinirli bir ifade ile, </p>
	<p class="block">–Bana öyle geliyor ki bu durum senin için pek kolay olmayacak, diye söylendi.</p>
	<p class="block"> </p>
	<p class="block">–Evet, bazı yönlerden öyle sayılır. Fakat kazanacağımız para için o kadar memnun olacağım ki, bunun önemi kalmayacak. Ne kadar çıkarcı oldum değil mi Jimmy? Uzunca bir sessizlikten sonra delikanlı birdenbire sordu: </p>
	<p class="block">–Bu Jamie şimdi kaç yaşlarında? Pollyanna neşe ile gülümsedi. </p>
	<p class="block">–Evet hatırlıyorum, sen Jamie adını hiç sevmemiştin. Neyse, şimdi Bayan Carew onu evlat edindiği için ona Carew diyebilirsin.</p>
	<p class="block">Jimmy gergin bir tonla: </p>
	<p class="block">–Fakat bu cevap bana Jamie nin yaşını söylemiyor, diye hatırlattı.</p>
	<p class="block"> </p>
	<p class="block">–Sanırım kimse tam olarak bilmiyor. Kendisi bile söyleyemedi. Aşağı yukarı senin yaşında. Acaba şimdi nasıl oldu? Bu mektupta uzun uzun sordum bunları.</p>
	<p class="block">Pendleton, </p>
	<p class="block">–Sordun demek diye mırıldanarak elindeki mektubu biraz isteksiz bir şekilde cebine attı. İçinden onu fırlatıp atmak veya yırtmak geliyordu.</p>
	<p class="block">Jimmy, şimdi kıskandığını çok iyi anlıyordu. Aslında ismi hem kendisine benzeyen, hem de çok farklı olan bu çocuğu her vakit kıskanmıştı. Tabii ki gerçek sebep, Pollyanna ya aşık olması değildi. Böyle olmadığına kendisini ikna etti. Sadece bu garip isimli çocuğun Beldingsville ye gelip geçirdikleri hoş vakitleri bozmasından korkuyordu. Neredeyse bu düşünceleri Pollyanna ya açacaktı, fakat sonra vazgeçti ve mektubu alıp gitti.</p>
	<p class="block">Birkaç gün sonra Bayan Wetherby den gelen cevap, Jimmy nın mektubu fırlatıp atmadığını veya yırtmadığını kanıtlıyordu. Jimmy ilk gelişinde Pollyanna bu mektubu ona okudu. Daha doğrusu ilk kısımlarını şöyle özetledi: </p>
	<p class="block">–En başında gelecekleri için çok mutlu olduklarını falan yazıyor. Bu kısmı okumayacağım. Fakat sana onlardan o kadar çok bahsettim ki, sonunu okumam gerek. Aslında kısa süre sonra sen kendin de onları tanıyacaksın. Jimmy, bu tatili güzel geçirmeleri için senin yardımlarına çok güveniyorum.</p>
	<p class="block"> </p>
	<p class="block">–Sahi mi? Pollyanna büyük bir ciddiyetle: </p>
	<p class="block">–Lütfen çocuğun isminden hoşlanmadın diye, böyle iğneli konuşma. Eminim ki onu tanıyınca seveceksin. Sonra Bayan Carew den de hoşlanacağından eminim.</p>
	<p class="block"> </p>
	<p class="block">–Öyle mi dersin? Umarım ki gerçekten dediğin gibi olur.</p>
	<p class="block"> </p>
	<p class="block">–Tabii öyle olacak, şimdi dinle, sana okuyacağım mektup kız kardeşi Della dan geliyor.</p>
	<p class="block">Jimmy nezaketini bozmamak için büyük çaba göstererek: </p>
	<p class="block">–Pekala, oku bakalım, dedi.</p>
	<p class="block">Pollyanna da muzip bir gülümseme ile okumaya başladı: </p>
	<p class="block">–Hepsini uzun uzun anlatmamı istiyorsun. Bu oldukça zor bir görev. Fakat elimden geldiğince anlatmaya çalışacağım. İlk önce ablamı çok değişmiş bulacaksın. Hayatının son altı yılında bulduğu yeni uğraşılar, onun için fevkalade oldu. Şimdilik aşırı yorgunluktan biraz zayıf ve güçsüz, fakat iyi bir dinlenme ile bunu kolayca atlatacak. Sen de onun ne kadar gençleşmiş ve mutlu göründüğünü fark edeceksin. Lütfen mutlu sözcüğüne dikkat et. Bu sözcük belki senin için büyük bir anlam taşımıyor, çünkü sen onu Boston da tanıdığın yıl, onun ne derece mutsuz olduğunu anlayamayacak kadar küçüktün. O zaman hayatın hiçbir anlamı kalmamıştı ablam için. Şimdi ise neşe ve enerji dolu.</p>
	<p class="block">İlk önce hayatında Jamie var. Onları birlikte gördüğün zaman Jamie ye olan bağlılığını anlayacaksın. Aslında onun gerçek Jamie olup olmadığı konusunda, hiçbir yeni bilgi edinemedik. Fakat ablam onu kendi oğlu gibi seviyor ve evlat edindi.</p>
	<p class="block">Sonra şimdi bir sürü kızları var. Sadie Dean i hatırlıyor musun? Kız kardeşim onunla ilgilenip yardıma çalışırken, ilgi alanını yavaş yavaş genişletti; şimdi onun gibi bir sürü genç kıza yardım ediyor. Çalışan kimsesiz kızlar için yepyeni bir doğrultuda yurtlar açtı. Ona yardımcı birçok zengin ve nüfuzlu kimse olmasına rağmen, her şeyi idare eden ablam. Ayrıca her kızla ayrı ayrı yakından ilgileniyor. Bunun ne gibi bir baskı olacağını tahmin edebilirsin. Bu işlerde sağ kolu ve en yakın yardımcısı, sekreteri olan Sadie Dean. Onu da değişmiş bulacaksın. Yine de eski Sadie den çok farklı değil.</p>
	<p class="block">Jamie ye gelince, zavallı Jamie nin en büyük üzüntüsü, kesin olarak yürüyemeyeceğini bilmek. Bir süre için hepimiz ümitliydik. Bir yıl kadar sanatoryumda Doktor Ames tarafından tedavi edildi ve koltuk değnekleri ile yürüyebilecek duruma geldi. Fakat hayatı boyunca sakat kalacağı artık kesin. Yalnız bu sakatlık sadece bacakları ile ilgili. Jamie yi yakından tanıdıktan sonra, ona bir sakat gözü ile bakmanın imkanı yok. Kişiliği o ölçüde hür ve serbest ki, onu görünce ne demek istediğimi anlayacaksın. Çocukluğundaki neşesi ve hayatiyeti, yine benliğinin bir parçası. Bu hayat dolu insanı sanırım ki tek bir şey yıkabilir, o da bizim yeğenimiz Jamie Kent olmadığını öğrenmek. Bu konu üzerinde o kadar çok düşündü ve istek duydu ki, artık gerçek Jamie olduğuna inanıyor. Eğer değilse, umarım bunu hiçbir vakit öğrenmez. Pollyanna okumayı kesip mektubu katlarken, </p>
	<p class="block">–İşte onlar hakkındaki bölüm bu kadar, çok ilginç, değil mi? dedi.</p>
	<p class="block"> </p>
	<p class="block">–Gerçekten öyle, diye cevaplayan Jimmy nin sesi bu defa samimiydi. Jimmy şimdi bacaklarının ne kadar çok iş gördüğünü düşünüyordu. Hatta şu sırada, bu zavallı sakat gence Pollyanna nın bir miktar ilgisini vermesini bile hoş karşılayabilirdi. Tabii ki fazla ileri gitmemesi şartı ile.</p>
	<p class="block"> </p>
	<p class="block">–Yazık, gerçekten zor bir durum bu çocuk için.</p>
	<p class="block"> </p>
	<p class="block">–Zor mu? Sen bunun ne demek olduğunu bilemezsin Jimmy Bean! Ben bilirim, bir süre yürüyemediğim için çok iyi bilirim! </p>
	<p class="block">–.</p>
	<p class="block">Jimmy rahatsız bir şekilde kıpırdanarak: </p>
	<p class="block">–Evet, tabii, diye söylendi. Pollyanna nın acıma dolu yüzünü, hüzünlü gözlerini yakından izleyen Jimmy, bu Jamie nin gelmesinden yine de pek memnun olmayacağını hissetti. Eğer sadece onu uzaktan düşünmek, Pollyanna yı bu derece duygulandırıyorsa; gelince ne olacaktı acaba? PARALI MİSAFİRLER Polly Teyzenin deyimi ile </p>
	<p class="block">–korkunç insanlar gelmeden önceki iki üç gün, Pollyanna için gerçekten çok dolu günlerdi. Fakat Pollyanna asla kendini ümitsizliğe kaptırmadığı için, aynı zamanda da mutlu günlerdi.</p>
	<p class="block">Nancy yi ve kız kardeşi Betty yi yardıma çağıran Pollyanna, bütün evi elden geçirerek misafirlerinin her türlü rahatlarını sağlamak için hazırlıklarını tamamladı. Bayan Chilton fazla bir şey yapamamıştı. İlk başta sağlığı pek iyi değildi. Sonra içinde bulunduğu ruh hali buna elverişli değildi. Her an gururunun kırıldığına inanıyor ve </p>
	<p class="block">–Harrington Konağı bu duruma mı gelecekti? sözlerini ağzından düşürmüyordu.</p>
	<p class="block">Pollyanna gülerek onu yatıştırmaya çalışıyordu, </p>
	<p class="block">–Öyle değil şekerim, Harrington Konağı na gelenler Carew ler, diyordu.</p>
	<p class="block">Fakat Bayan Chilton kolay kolay fikirlerinden vazgeçecek gibi değildi ve bu sözlere kızgın bir bakışla karşılık veriyordu. Böylece Pollyanna onu kaderiyle baş başa bırakmak zorunda kaldı.</p>
	<p class="block">Beklenen günde Pollyanna, şimdi Harrington atlı arabasının sahibi olan Timothy ile istasyona gitti. O ana kadar Pollyanna nın kafasında, kendine güven ve neşeli bir bekleyiş hakimdi. Fakat beklenen trenin düdüğü ile birlikte bunların yerini; güvensizlik, utangaçlık ve şaşkınlık aldı. Birdenbire yalnız başına ve yardımsız, nelere kalkıştığını düşünüverdi. Bayan Carew ın servetini, durumunu ve gösteriş düşkünlüğünü hatırladı. Sonra bu gelen Jamie, onun tanıdığı çocuktan çok başka bir genç adam olacaktı.</p>
	<p class="block">Bir dakika kadar sadece kaçıp gitmeyi düşündü.</p>
	<p class="block"> </p>
	<p class="block">–Timothy, ben kendimi hiç iyi hissetmiyorum.. Ben, şey, sen onlara gelmemelerini söyle, diyerek inmeye hazırlandı.</p>
	<p class="block">Timothy, </p>
	<p class="block">–Fakat, efendim, diye şaşkınlıktan ne diyeceğini bilemedi. Onun yüzüne bir bakış, Pollyanna yı kendine getirmeye yetti. Gülerek kendisini topladı ve: </p>
	<p class="block">–Sen bana aldırma, tabii ki öyle demek istemedim. Çabuk, neredeyse geldiler, diyerek yaklaşan trene doğru ilerledi.</p>
	<p class="block">Onları hemen tanıdı. Kafasında bir şüphe olsa bile; uzun boylu, kahverengi gözlü genç adamın elindeki koltuk değnekleri, onun hedefine ulaşması için yeterliydi.</p>
	<p class="block">Birkaç dakika süren heyecanlı kucaklaşmalardan ve sevinçli haykırışlardan sonra, Pollyanna kendisini Bayan Carew, Jamie ve Sadie Dean ile arabada buluverdi. Ancak o vakit dostlarını inceleyip altı yılın getirdiği değişiklikleri görmek fırsatını elde etti.</p>
	<p class="block">Bayan Carew e baktığı zaman, ilk tepkisi şaşkınlık oldu. Onun bu kadar güzel olduğunu unutmuştu. Kirpiklerinin bu ölçüde uzun olduğunu ve gözlerinin de bu kadar çekici olduğunu hatırlamıyordu. Hatta bir ara kıskançlık duygusu ile Bayan Carew ın yüz hatlarının, güzellik testlerindeki ölçülere ne kadar uygun olacağını düşündü. Fakat her şeyden fazla, yüzündeki eski keder ve acı ifade eden çizgilerin silinmiş olduğuna sevindi.</p>
	<p class="block">Sonra Jamie ye döndü ve aynı ölçüde şaşırdı. Jamie de oldukça yakışıklı olmuştu. Koyu renk gözleri, solgun yüzü ve dalgalı saçları ile gerçekten çekici bir görünüşü vardı. Sonra yanındaki koltuk değneklerine gözü takılınca içi burkuldu.</p>
	<p class="block">Sadie Dean e döndüğü zaman aynı yüz hatlarıyla karşılaştı. Gerçekten de Sadie, Pollyanna nın onu ilk defa Boston Belediye Parkı nda gördüğü gibiydi. Fakat ilk bakışta giyinişinin, zevklerinin, konuşmasının ve kişiliğinin çok değiştiği anlaşılıyordu.</p>
	<p class="block">Jamie konuşmaya başladı: </p>
	<p class="block">–Bizim gelmemize olanak vermen ne kadar iyi oldu. Bunu ilk yazdığın zaman ne düşündüm biliyor musun? </p>
	<p class="block">–Tabii ki bilmiyorum. Ne düşündün? diye kekeleyen Pollyanna nın aklı hala koltuk değneklerindeydi ve acı ile boğazı kurumuştu.</p>
	<p class="block"> </p>
	<p class="block">–Parktaki sincaplara fıstık getiren küçük kızı düşündüm. Ve kendimi o sincapların yerinde gördüm. Çünkü sen elindeki bütün fıstıkları paylaşmadan rahat etmezdin.</p>
	<p class="block">Pollyanna, </p>
	<p class="block">–Evet, fıstıklar, diye güldü.</p>
	<p class="block"> </p>
	<p class="block">–Tabii bu defa fıstık yerine; temiz dağ havası, taze süt ve yumurta var. Fakat yine aynı sayılır. Seni uyarmak isterim. Parktaki sincapların ne kadar açgözlü olduklarını hatırlıyor musun? İşte ben de öyleyim, diye şakalaştı.</p>
	<p class="block"> </p>
	<p class="block">–Olsun, ben göze alıyorum, diye göz kırpan Pollyanna, içinden Polly Teyzenin orada olmadığına şükretti. Çünkü söylediklerinin bu kadar çabuk gerçekleştiğini görmesini istemiyordu.</p>
	<p class="block"> </p>
	<p class="block">–Zavallı sincaplar, acaba şimdi onları besleyen var mıdır? Bayan Carew neşeli bir şekilde söze karıştı: </p>
	<p class="block">–Eğer hala oradalarsa aç kalmıyorlar. Çünkü bu çılgın çocuk, hala en az haftada bir kere parka gidiyor ve cepleri fıstıklarla dolu oluyor. Her vakit düşürdüğü kabuklardan yolunu bulmak mümkün. Sonra ne zaman yemekte çerez istesem, </p>
	<p class="block">–Bay Jamie kuşlara verdi, cevabını alıyorum.</p>
	<p class="block"> </p>
	<p class="block">–Evet, fakat durun anlatayım, diye Jamie istekle söze başladı. Bir dakika sonra Pollyanna kendisini eski hayranlıkla, parktaki hayvanların macerasını dinlerken buldu. Böylece Della Wetherby nin mektupta ne demek istediğini çok iyi anladı. Eve geldiklerinde Jamie nin koltuk değneklerine dayanarak kalkmaya çalıştığını görmek, onun için adeta sürpriz oldu. On dakika içinde bile sakatlığını unutturmuştu ona.</p>
	<p class="block">Pollyanna, Polly Teyze ile Carew ler arasındaki kaçınılmaz tanışma merasiminin, korktuğu gibi olmadığını görünce çok rahatladı. Yeni gelenler Harrington Konağı ile o kadar yakından ilgilendiler ve hayran kaldılar ki, ev sahibi için soğuk ve gergin tutumunu devam ettirmek olanağı kalmadı. Ayrıca bir saat geçmemişti ki Jamie nin cazibesi, Polly Teyzenin sert kişiliğini bile yumuşatıp etkisi altına almıştı. Böylece Pollyanna dertlerinden birinin eksildiğini görerek memnun oldu, çünkü şimdiden Teyzesi nazik bir ev sahibesi gibi davranmaya başlamıştı.</p>
	<p class="block">Teyzesinin tutumundaki bu olumlu değişikliğe rağmen, Pollyanna az sonra her şeyin istediği gibi olmadığını düşündü. Yapılacak çok iş vardı. Betty iyi ve çalışkan bir kızdı, fakat Nancy gibi becerikli değildi. Pek çok şeyi öğrenmesi gerekiyordu, bu da zaman alıyordu. Pollyanna her şeyin kusursuz olmasını istiyordu. Tozlu bir iskemle ya da iyi kabarmamış bir kek onun için bir felaket oluyordu.</p>
	<p class="block">Zamanla Bayan Carew ın ve Jamie nin ısrarlı yalvarışları sonunda, Pollyanna her şeyi büyütmemeyi öğrendi. Dostlarının gözünde asıl felaketin; tozlu bir iskemle veya kabarmamış bir kek değil, yüzündeki endişeli ifade olduğunu anladı.</p>
	<p class="block">Jamie, </p>
	<p class="block">–Sanki bizi evine kabul etmen yetmiyormuş gibi bir de bizi doyurmak için kendini öldürüyorsun, diye adeta isyan etti.</p>
	<p class="block">Bayan Carew ise gülerek: </p>
	<p class="block">–Ayrıca bu kadar çok yememiz doğru değil, aksi halde midemiz bozulacak, diye şakayla karışık Pollyanna yı ikna etmeye çalıştı.</p>
	<p class="block">Yeni gelen bu üç kişinin ev hayatına ne kadar çabuk uyum gösterdiklerini görmek çok güzeldi. Yirmi dört saat geçmeden Bayan Carew, Polly Teyzenin çalışmaları ile ilgili sorularını cevaplıyor, Sadie ile Jamie ise bezelye ayıklamaya veya çiçek toplamaya yardım ediyordu.</p>
	<p class="block">Bir gece John Pendleton ile Jimmy geldiği zaman; Carew ler, Harrington Konağı na yerleşeli bir hafta olmuştu. Pollyanna onların gelmelerini bekliyordu. Carew ler gelmeden önce, Pendleton ları kısa zamanda beklediğini ısrarla belirtmişti, şimdi gururla dostlarını tanıştırdı.</p>
	<p class="block"> </p>
	<p class="block">–Hepiniz benim o kadar yakın dostlarımsınız, birbirinizi tanıyıp beraber olmanızı çok istiyorum.</p>
	<p class="block">Bay Pendleton ile Jimmy nin, Bayan Carew ın çekiciliğinin altında kalmaları Pollyanna yı hiç şaşırtmadı. Fakat Jimmy yi ilk gördüğü zaman, Bayan Carew ın yüzündeki ifade Pollyanna yı hayrete düşürdü. Sanki delikanlıyı tanıyormuş gibiydi.</p>
	<p class="block">Bayan Carew, </p>
	<p class="block">–A, ben sizi daha önce tanımamış mıydım Bay Pendleton? diye sordu.</p>
	<p class="block">Jimmy, Bayan Carew i hayranlıkla süzerek: </p>
	<p class="block">–Sanmıyorum, eğer sizinle tanışmış olsaydım, ben sizi muhakkak hatırlardım, dedi.</p>
	<p class="block">Sözlerinin anlamı o kadar açıktı ki, herkes gülmeye başladı. John Pendleton ise yavaşça: </p>
	<p class="block">–Çok güzel oğlum, senin yaşında bir genç için başarı bu. Ben bunun yarısını beceremezdim, diye mırıldandı.</p>
	<p class="block">Bayan Carew biraz kızararak güldü.</p>
	<p class="block"> </p>
	<p class="block">–Gerçekten, şaka bir yana, yüzündeki ifadeyi çok iyi tanıyor gibiyim. Eğer sizinle tanışmadıysam, sizi bir yerde gördüm herhalde.</p>
	<p class="block">Pollyanna, </p>
	<p class="block">–Belki de öyledir, diye söze karıştı. </p>
	<p class="block">–Jimmy kışın Boston Teknik Üniversitesi ne gidiyor. Büyüdüğü zaman köprüler ve barajlar yapacak, diye sözlerini tamamlayıp yanındaki kocaman genç adama muzip bir şekilde baktı.</p>
	<p class="block">Herkes yeniden kahkahalar attı. Yalnız Jamie hariç. Jamie nin acı ile gözlerini kapadığını, bir tek Sadie Dean fark etti. Bunun nedenini de sadece Sadie anladı. En kısa zamanda Sadie dikkatle konuyu değiştirdi. Köprüler ve barajlar gibi, Jamie nin hiçbir vakit yapamayacağı şeyler yerine; kitaplar çiçekler ve hayvanlardan söz açan Sadie Dean oldu. Fakat Jamie dahil hiç kimse, Sadie nin bunu yapmış olduğunu fark etmedi.</p>
	<p class="block">Pendleton lar gittikten sonra Bayan Carew, yine genç Pendleton ı bir yerde görmüş olduğunu tekrarladı. </p>
	<p class="block">–Tabii Boston da olabilir, fakat... diye düşünceli bir şekilde sustu. Sonra, </p>
	<p class="block">–Her neyse, çok hoş bir delikanlı ve onu çok beğendim, diye ekledi.</p>
	<p class="block">Pollyanna: </p>
	<p class="block">–Buna çok memnun oldum. Ben de Jimmy yi çok severim, diye sevinçle karşılık verdi.</p>
	<p class="block">Jamie biraz düşünceli bir ifade ile, </p>
	<p class="block">–O halde onu uzunca bir zamandır tanıyorsun, öyle mi? diye sordu.</p>
	<p class="block"> </p>
	<p class="block">–Oh, evet. Onu yıllar önce küçük bir çocukken tanıdım. O zaman adı Jimmy Bean idi.</p>
	<p class="block"> </p>
	<p class="block">–Bean mi? Pendleton ın oğlu değil mi? diye Bayan Carew hayretle sordu.</p>
	<p class="block"> </p>
	<p class="block">–Hayır, manevi oğlu.</p>
	<p class="block"> </p>
	<p class="block">–Manevi oğlu, öyle mi? O halde o da benim gibi, diyen Jamie nin sesi adeta sevinçliydi.</p>
	<p class="block"> </p>
	<p class="block">–Hayır, Bay Pendleton ın çocuğu yok, hiç evlenmemiş. Bir zamanlar düşünmüş fakat olmamış, diyen Pollyanna oldukça kızarmıştı ve güçlükle konuşuyordu. Annesinin John Pendleton ı reddderek, onun uzun yıllar yalnız bir bekar olmasına neden olduğunu Pollyanna hiç unutmamıştı.</p>
	<p class="block">Fakat bu gerçeği bilmeyen Bayan Carew ve Jamie, Pollyanna nın yüzünün kızarmasına başka bir anlam verdiler.</p>
	<p class="block">Her ikisi de: </p>
	<p class="block">–Acaba ikisi arasında bir aşk macerası mı geçmiş? sorusunu içlerinden geçirdiler.</p>
	<p class="block">Tabii ki bunu açıkça sormadıkları için, cevap alamadılar ve bu düşünce kafalarına yerleşti. YAZ GÜNLERİ Carew ler gelmeden önce; Pollyanna Jimmy ye, onlara iyi vakit geçirtmek konusunda kendisine güvendiğini söylemişti. Jimmy ise buna pek istekli görünmemişti. Fakat beklenen misafirler geldikten on, on beş gün sonra, bu konuda çok cömert olacağını gösterdi. Ziyaretlerinin sıklaşması ve Pendleton arabası ile atlarının sık sık emirlerinde olması bunu, kanıtlıyordu.</p>
	<p class="block">Bayan Carew ve Jimmy arasında oldukça samimi bir yakınlaşma doğdu. Birlikte yürüyüşlere çıkıp uzun uzun konuşuyorlar, hatta kış aylarında Jimmy nin Boston da olacağı günler için planlar yapıyorlardı. Jamie ile Sadie Dean de, Jimmy ile dost olmuşlardı. Bayan Carew ın açıkça herkese belli ettiği bir konu, Sadie Dean in aileden sayılması ve her eğlencede yerinin olmasıydı.</p>
	<p class="block">Bu görüşmelerde Jimmy her vakit yalnız olmuyordu. John Pendleton gittikçe daha sık olmak üzere bu toplantılara katılıyordu. At ve araba gezintileri yapıyorlar, pikniğe gidiyorlar ve konağın balkonunda oturup uzun sohbetlerde bulunuyorlardı.</p>
	<p class="block">Pollyanna bundan çok memnundu. Böylelikle misafirleri can sıkıntısından kurtuldukları gibi; aynı zamanda yeni dostları, eski dostları ile kaynaşıyordu. Bu düşüncelerle Pollyanna civcivlerini koruyan ana tavuk gibi, bu toplantılarda dostlarının başında olup havanın tatlı olması için elinden geleni yapıyordu.</p>
	<p class="block">Gerek Carew ler, gerekse Pendleton lar gezintilerine Pollyanna nın da katılmasını arzu ediyorlardı. Ona bütün işlerini bırakıp kendileri ile eğlenmesi için ısrar ediyorlar ve çoğu zaman da bunda başarılı oluyorlardı.</p>
	<p class="block">Bir gün Jamie, Pollyanna ya: </p>
	<p class="block">–Bu güzel havada, senin kendini sıcak mutfağa hapsetmene izin vereceğimizi sanıyorsan aldanıyorsun. Öğle yemeğinde piknik yapacağız ve sen de bizimle geleceksin, diye patladı.</p>
	<p class="block">Pollyanna, </p>
	<p class="block">–Fakat Jamie, gerçekten gelemem, diye karşı koydu.</p>
	<p class="block"> </p>
	<p class="block">–Niçin? Akşam yemeği hazırlamana gerek yok, çünkü burada olmayacağız.</p>
	<p class="block"> </p>
	<p class="block">–Fakat öğle yemeği var.</p>
	<p class="block"> </p>
	<p class="block">–Yanılıyorsun, öğle yemeğimizi yanımıza alıp gidiyoruz, onun için arkamızdan hazırlaman çok saçma olur. Şimdi söyle bakalım, gelmene engel olacak başka ne var? </p>
	<p class="block">–Olamaz Jamie, pastanın kremasını hazırlayacağım ve...</p>
	<p class="block"> </p>
	<p class="block">–Kremalı pasta istemiyoruz.</p>
	<p class="block"> </p>
	<p class="block">–Sonra toz almak gerek.</p>
	<p class="block"> </p>
	<p class="block">–Tozu alınmış odalar istemiyoruz.</p>
	<p class="block"> </p>
	<p class="block">–Yarınki alışveriş var.</p>
	<p class="block"> </p>
	<p class="block">–Bize sütle bisküvi verirsin. Sensiz olup mükemmel bir yemek yemektense, seninle birlikte olup süt ve bisküvi yemeyi tercih ederiz.</p>
	<p class="block"> </p>
	<p class="block">–Fakat bugün neler yapmam gerektiğini sana sıralamama olanak yok.</p>
	<p class="block"> </p>
	<p class="block">–Sıralamanı istemiyoruz. Aksine bu konuyu kapatıp hemen hazırlanmanı bekliyorum. Demin Betty yi gördüm. Piknik için yemek hazırlayacaktı. Haydi artık acele et.</p>
	<p class="block">Pollyanna gülerek, </p>
	<p class="block">–Ah Jamie, çılgın çocuk, sizinle bu pikniğe gelemem ben, diye zayıf bir şekilde karşı koymaya devam etti.</p>
	<p class="block">Bütün bunlara rağmen Pollyanna yine de pikniğe gitti. Sadece o gün için değil, ondan sonra da birçok kereler onlarla birlikte gezintiler yaptı. Herkesin ısrarı karşısında yapılacak başka bir şey kalmıyordu. Çünkü sadece Jamie değil, Jimmy, John Pendleton, Bayan Carew, Sadie ve hatta Polly Teyze onu yalnız bırakmak istemiyorlardı.</p>
	<p class="block">Pollyanna böylelikle yapması gereken birtakım gündelik ev işlerinden kurtulduğu zaman, </p>
	<p class="block">–Aslında sizinle gittiğime memnunum, fakat herhalde sizin gibi süt ve bisküvi isteyen yazlık pansiyonerler olmadığı kadar, benim gibi de durmadan gezen bir ev sahibi yoktur sanırım, diye söyleniyordu.</p>
	<p class="block">Nihayet bir gün, John Pendleton, Beldingsville nin kırk mil uzağında dağlar arasında, küçük bir göl kenarındaki iki haftalık kampa gitmelerini teklif etti. Bu fikir Polly Teyzeden başka herkes tarafından istekle kabul edildi. Polly Teyze sadece Pollyanna ya, John Pendleton ın böyle bir teklif ortaya atmış oluşuna hayret ettiğini, eski aksiliğini bırakmış oluşundan memnunluk duyduğunu, fakat yirmi yaşında bir delikanlı gibi davranmasının da komik olduğunu belirtti. Herkesin yanında ise bu kampa katılmayacağını, ıslak toprakta yatıp örümcek ve böceklerle birlikte olmayı, eğlence gibi kabul etmediğini ve kırkın üstünde her aklı başında kişinin de böyle düşüneceğini söyledi.</p>
	<p class="block">John Pendleton eğer bu sözlerden alındıysa hiç belli etmedi. Kamp konusunda gösterdiği ilgi de asla azalmadı. Böylece herkes Polly Teyze gitmese bile, kamp gezisini gerçekleştirmeyi kararlaştırdı.</p>
	<p class="block">Jimmy, </p>
	<p class="block">–Zaten Bayan Carew, bir büyük olarak bize yeter, diye fikrini açıkça ilan etti.</p>
	<p class="block">Bir hafta boyunca, çadırlardan, yiyecek torbalarından, fotoğraf makineleri ve oltalardan başka bir şey konuşulmadı. Herkes heyecanla kamp için hazırlandı.</p>
	<p class="block">Jimmy, </p>
	<p class="block">–Tam anlamı ile bir kamp hayatı yaşayalım, hatta böcek ve örümcek bile yiyelim, diye şakalaşıyordu.</p>
	<p class="block">Pollyanna, </p>
	<p class="block">–Evet, yüzmek, sandala binmek ve balık tutmak istiyoruz, diye ekledi. Sonra gözleri Jamie ye takılınca, </p>
	<p class="block">–Tabii her vakit bunları yapmamız gerekmez, yapılacak bir sürü başka iş de var, örneğin kitap okuyup konuşmak gibi, diye sözlerini tamamladı.</p>
	<p class="block">Jamie nin bakışları donuklaştı, yüzü beyazlaştı. Bir şey söylemek için ağzını açarken Sadie Dean atıldı, </p>
	<p class="block">–Fakat böyle açık hava gezmelerinde tabii ki yüzmek, balık tutmak falan isteriz. Geçen yaz Maine kasabasına gitmiştik. Jamie nin tuttuğu balığı görmeliydiniz. Sen anlat Jamie.</p>
	<p class="block">Jamie gülerek başını salladı, </p>
	<p class="block">–Hiç inanacaklarını sanmam.</p>
	<p class="block">Pollyanna, </p>
	<p class="block">–Haydi anlat Jamie, diye ısrar etti.</p>
	<p class="block">Şimdi Jamie nin yüzüne renk gelmiş ve gözlerindeki acı kaybolmuştu. Pollyanna, Sadie Dean e baktığı zaman hayretle, arkasına rahatlayarak yaslandığını gördü.</p>
	<p class="block">Nihayet beklenen gün geldi ve John Pendleton ın geniş arabası ile direksiyonda Jimmy olmak üzere yolculuk başladı. Sevinçli bağırışmalar arasında yola koyuldular.</p>
	<p class="block">Kırk millik otomobil yolculukları sona erdiği zaman saat dört olmuştu. Yarım saatten beri altı silindirli otomobiller için, hiç uygun olmayan dar bir toprak yolda ilerliyorlardı. Gerek araba için, gerekse kullanan için yolculuğun bu bölümü çok yorucu oldu. Fakat yoldaki çukurlar ve çamur birikintileri ile hiç de ilgisi olmayan yolcular için, ağaçlar arasında uzayıp giden bu yolculuk çok eğlenceli oldu.</p>
	<p class="block">Kamp yapılacak yeri John Pendleton yıllar önce görmüştü ve aynı yeri tanıdığı zaman oldukça rahatladı. Diğerleri de </p>
	<p class="block">–Aman ne güzel! diye burayı beğendiklerini belirttiler.</p>
	<p class="block">John Pendleton, </p>
	<p class="block">–Beğendiğinize memnun oldum. Kamp için uygun olacağını düşünmüştüm. Fakat yine de biraz endişeliydim, çünkü zamanla bu gibi yerler bazen büyük değişikliklere uğrar. Gerçi burada da bir hayli ot büyümüş, ama sanırım kısa zamanda temizleyebiliriz, dedi.</p>
	<p class="block">Sonra herkes çalışmaya koyuldu. Kısa sürede çevreyi temizleyip iki çadır kurdular, arabayı boşalttılar, ateşi hazırladılar ve mutfak yerine kullanılacak rafları düzenlediler. Bu işler bitmek üzereyken, Pollyanna nın dikkati Jaime üstünde toplandı ve endişelenmeye başladı. Birdenbire bu girintili çıkıntılı toprağın, halı kaplı odalara benzemeyeceğini ve koltuk değneği ile yürümenin güç olacağını fark etti. Ayrıca Jamie büyük bir çaba ile herkes gibi iş görmeye çalışıyordu. İki defa atılarak Jamie nın zorlukla taşıdığı kutuları elinden almıştı.</p>
	<p class="block"> </p>
	<p class="block">–Bırak bana lütfen Jamie, sen yeteri kadar iş yaptın. Ne olur biraz otur, çok yorgun görünüyorsun, diye yalvarmıştı.</p>
	<p class="block">Eğer yakından baksaydı, Jamie nın yüzünün gerilip kızardığını görecekti. Fakat bakmıyordu ve göremedi. Bundan bir dakika sonra ise, hayretle Sadie Dean in elinde bir sürü kutu ile Jamie nın yanına gittiğini gördü ve şöyle bağırdığını işitti: </p>
	<p class="block">–Oh, ne olur bana yardım etsene, kutular devriliyor.</p>
	<p class="block">Bunun üzerine Jamie yine elinde kutularla çadıra doğru güçlükle ilerlemeye başladı.</p>
	<p class="block">Pollyanna itiraz etmek üzere Sadie Dean e döndü, fakat henüz, ağzını açmadan Saide nin parmağını ağzına götürüp işaret ederek yanına geldiğini gördü. Sonra kulağına eğilip şöyle dediğini işitti: </p>
	<p class="block">–Düşünmeden yaptın biliyorum, fakat bu onu incitiyor. Başkalarının yaptığını o yapamayınca mutsuz oluyor, şimdi bak, nasıl memnun hayatından, gördün mü? Pollyanna baktı ve gördü. Jamie nin yine güçlükle kutuları çadıra götürürken yüzünün mutlulukla aydınlandığını fark etti.</p>
	<p class="block"> </p>
	<p class="block">–Evet, gerçekten haklısın, diyen Pollyanna, Sadie Dean e döndüğü zaman, onun gitmiş olduğunu gördü.</p>
	<p class="block">Pollyanna bu olaydan sonra sık sık Jamie yi izledi. Aslında gerek Jamie nin, gerekse başkalarının bunu görmemesi için dikkat ediyordu. Onu izledikçe içi sızlıyordu. İki kere yapmaya çalıştığı işi başaramazken yakaladı. Bir keresinde kaldıramayacağı kadar bir kutuyu oynatmaya çalışırken, bir keresinde de koltuk değnekleri ile yüklenemeyeceği bir portatif masayı taşımak için çırpınırken... Her seferinde de Jamie nin telaşla etrafına bakınıp onu gören olup olmadığını kontrol ettiğini fark etti. Pollyanna nın gördüğü bir başka gerçek de, bu çabaların Jamie yi gerçekten çok yorduğuydu. Yüzündeki sevinçli gülümseyişi kaybolmamasına rağmen, acının verdiği gerginliği görmek çok kolaydı. Pollyanna bunları gördükçe gözleri yaşlarla doluyor ve içinden </p>
	<p class="block">–Bunu önceden tahmin etmeliydik. Böyle bir yere gelmesine izin vermemeliydik. Bir çift koltuk değneği ile kamp yapmak ne demektir! Niçin yola çıkmadan bunu akıl edemedik? diye söyleniyordu.</p>
	<p class="block">Fakat akşam yemeğinden sonra kamp ateşi etrafında otururlarken, Pollyanna bu sorusunun cevabını kendi kendine buluyordu. Önünde parlayan ateş, etrafında esrarlı karanlık olunca; Jamie nin ağzından dökülen sihirli kelimelerin büyüsüne kapılmamak elde değildi. Böylece bir kere daha Jamie nin koltuk değnekleri unutuluyordu.</p>
	<p class="block"> DOSTLAR Çok neşeli ve iyi anlaşan bir gruptular. Her yeni günle beraber, heyecan verici yeni uğraşlar buluyorlardı. Bu yeni hayat tarzı, aralarındaki dostluğu çok ilerletmiş ve her birini birbirine çok daha başka şekilde yaklaştırmıştı.</p>
	<p class="block">Bir gece kamp ateşi etrafında otururlarken, Jamie bu gerçeği kendine özgü deyişiyle açıkladı: </p>
	<p class="block">–Görüyorsunuz ki, burada ormanlar arasında birbirimizi çok iyi tanımak olanağını bulduk. Öyle ki burada geçirdiğimiz bir hafta, şehirde geçireceğimiz bir yıldan daha çok yakınlaştırdı bizleri.</p>
	<p class="block">Bayan Carew gözleri dalgın ateşin kıpırdanışlarını seyrederken, </p>
	<p class="block">–Gerçekten öyle, acaba bunun nedeni ne? diye mırıldandı.</p>
	<p class="block">Bu sözlere Pollyanna mutluluk dolu bir iç çekişle cevap verdi: </p>
	<p class="block">–Galiba havada olan bir sihir bu. Burada gökyüzü, göl ve ağaçlar o kadar başka ki. Anlatması çok zor.</p>
	<p class="block"> </p>
	<p class="block">–Sanırım burada dünyadan uzaklaştığımızı söylemek istiyorsun, diyen Sadie Dean ın sesi garip bir kırgınlık aksettiriyordu.</p>
	<p class="block"> </p>
	<p class="block">–Burada her şey o kadar gerçek ki, biz de elimizde olmadan tam gerçek kişiliğimize bürünebiliyoruz. Dünyanın bizi gördüğü gibi zengin veya fakir, mağrur veya alçakgönüllü değil, aslında nasılsak öyle görünebiliyoruz.</p>
	<p class="block">Jimmy bu sözler üzerine dudak bükerek cevap verdi: </p>
	<p class="block">–Bütün bu sözler çok güzel ve romantik, fakat bence asıl mantıki sebep şu: Burada pencerelerinden, her kıpırdanışımızda bizi izleyen ve ne yaptığımızı merak eden bayanlar yok. İşte bunun için kendimizi hür ve rahat hissediyoruz.</p>
	<p class="block">Pollyanna gülmeye başladı. </p>
	<p class="block">–Oh, Jimmy nasıl da romantiklikten uzaksın.</p>
	<p class="block">Jimmy parlayarak cevap verdi: </p>
	<p class="block">–Fakat bu benim işim. Söyler misin, eğer şelalerin sadece romantik yönünü görürsem, nasıl köprüler ve barajlar yapabilirim? </p>
	<p class="block">–Tabii ki yapamazsın Pendleton ve en önemlisi de köprülerin senin için, diye araya giren Jamie nin sözleri, ateşin etrafındaki herkesin sessizleşmesine sebep oldu. Yalnız bu sessizlik bir dakika sonra, Sadie Dean in neşeli sözleri ile son buldu: </p>
	<p class="block">–Puf! Ben şahsen hiç köprüsüz bir şelaleyi tercih ederim.</p>
	<p class="block">Herkes gülmeye başladı ve gerginlik kayboldu. Sonra Bayan Carew ayağa kalktı.</p>
	<p class="block"> </p>
	<p class="block">–Haydi çocuklar, artık yatma zamanı geldi. Bunun üzerine herkes neşeli bir şekilde birbirine iyi geceler dileyip dağıldı.</p>
	<p class="block">Böylece günler geçti. Pollyanna için bugünler çok güzel günlerdi. Onu en çok mutlu eden, her biri ile arasındaki değişik, fakat sağlam arkadaşlıktı.</p>
	<p class="block">Sadie Dean ile kurulan kızlar evinden ve Bayan Carew ın yaptığı yararlı işlerden bahsederlerdi. Bazen de Sadie Dean in tezgahtarlık yaptığı eski günleri anarlardı. Sadie bir ara Pollyanna ya, memleketindeki ana babasının durumunu öğrenip çok mutlu olduklarını söylemişti. Bir gün Pollyanna ya: </p>
	<p class="block">–Biliyor musun, aslında bütün bunları başlatan sensin, dedi. Fakat Pollyanna ciddi ve kararlı bir şekilde başını sallayarak, </p>
	<p class="block">–Saçma, her şeyi yapan Bayan Carew dir, diye cevap verdi.</p>
	<p class="block">Bayan Carew ile de, bu kızlar evinden ve gelecekte yapılması düşünülen değişikliklerden bahsediyorlardı. Bir gün akşamın alacakaranlığında yürüyüş yaparlarken, Bayan Carew kendisinden ve değişen hayat görüşünden bahsetti. O da Sadie Dean gibi, </p>
	<p class="block">–Bütün bunları başlatan sensin, dedi. Fakat Pollyanna yine bunu kesinlikle kabul etmedi ve Jamie nin neleri değiştirdiğinden söz etmeye başladı.</p>
	<p class="block">Bayan Carew şefkat dolu bir sesle cevap verdi: </p>
	<p class="block">–Jamie benim için gerçek bir evlattır. Eğer gerçekten kardeşimin oğlu olsaydı bile, onu daha fazla sevemezdim.</p>
	<p class="block"> </p>
	<p class="block">–O halde gerçekten yeğeniniz olduğuna inanmıyorsunuz öyle mi? </p>
	<p class="block">–Bilemiyorum. Kesin bir bilgi elde edemedik. Bazen bundan emin oluyorum, bazen de şüphe ediyorum. Öyle sanıyorum ki, kendisi buna gerçekten inanmış. Her neyse, emin olduğum tek şey bu çocuğun asil bir kan taşıması. Jamie alelade bir sokak çocuğu değil. Üstün yetenekleri olan, seçkin bir kişi. Gördüğü eğitime karşılık ortaya koydukları bunu ispatlıyor.</p>
	<p class="block">Pollyanna başını sallayarak: </p>
	<p class="block">–Tabii, onu bu kadar çok sevdiğinize göre, gerçek Jamie olup olmaması artık önemli değil sanırım, öyle değil mi? diye sordu.</p>
	<p class="block">Bayan Carew durakladı, yüzü ıstırap ifadesiyle gerildi.</p>
	<p class="block"> </p>
	<p class="block">–Jamie için hiç önemi yok. Fakat bazen düşünüyorum, eğer bu Jamie Kent değilse, o nerede? Nasıl? Mutlu mu? Seveni var mı? Bu düşünceler kafamı doldurduğu zaman, çıldıracak gibi oluyorum. Bu çocuğun gerçek Jamie Kent olup olmadığını öğrenmek için her şeyimi vermeye hazırım.</p>
	<p class="block">Pollyanna Bayan Carew ile aralarında geçen bu konuşmaları sık sık hatırladı. Özellikle Jamie ile olan konuşmalarından sonra. Jamie kendinden o kadar emindi, bir gün Pollyanna ya şöyle dedi: </p>
	<p class="block">–Bunun böyle olduğundan eminim. Jamie Kent olduğuma inanıyorum. O kadar uzun bir süredir inanıyorum ki, korkarım eğer böyle olmadığı ortaya çıkarsa buna katlanamam. Bayan Carew benim için neler yaptı. Düşünebiliyor musun, eğer bunlar bir yabancı için yapıldıysa ne acı olur! </p>
	<p class="block">–Fakat o seni çok seviyor Jamie.</p>
	<p class="block"> </p>
	<p class="block">–Evet, biliyorum. İşte onun için çok daha acı olur. O benim gerçek Jamie olmamı istiyor. Bundan eminim. Ah, onun için bir şeyler yapabilseydim. Benimle gurur duymasını sağlayacak bir şeyler! Bir erkek gibi kendi hayatımı kazanmak isterdim. Fakat bu tahtalarla ne yapabilirim ki? Jamie nin bu acı sözleri karşısına, Pollyanna şaşkına döndü. Eski çocukluk günlerinden beri ilk defa Jamie nin sakatlığından bahsettiğini işitiyordu. Panik içinde kafasında ona söylenebilecek uygun sözler ararken, Jamie nin yüzünün tamamen değiştiğini ve eski neşesini bulduğunu gördü.</p>
	<p class="block"> </p>
	<p class="block">–Haydi, sen bu sözlerime bakma benim. Koltuk değneklerim olduğu için çok memnunum, çünkü bunlar tekerlekli iskemleden çok daha iyi.</p>
	<p class="block">Pollyanna biraz titrek bir sesle sordu: </p>
	<p class="block">–Hala neşe defteri tutuyor musun? </p>
	<p class="block">–Tabii. Şimdi bir kütüphane dolusu neşe defterim var benim. Hepsi de koyu kırmızı deriden. Sadece ilki Jerry nin verdiği eski defter.</p>
	<p class="block"> </p>
	<p class="block">–Jerry mi? Ne zamandır onu sormak istiyordum. Nerede olduğunu biliyor musun? </p>
	<p class="block">–Boston da. Konuşması yine aynı şekilde kendine özgü. Fakat bazen dikkatli davranıyor artık. Gene gazetecilikle uğraşıyor. Fakat artık gazete satışı ile değil, gazeteye haber satmak için çalışıyor. Bir gazeteci oldu. Ona ve analığa yardım edebildiğim için, o kadar mutluyum ki! Analık şimdi romatizma tedavisi için hastanede yatıyor.</p>
	<p class="block"> </p>
	<p class="block">–İyileşiyor mu? </p>
	<p class="block">–Çok daha iyi. Kısa süre sonra çıkıp Jerry nin yanına gidecek. Geçen yıllar içinde Jerry okulda kaybettiği yılları telafi etti. Ona yardım etmemi kabul etti, fakat bunu bir borç olarak kabul ettiğini de kesin olarak belirtti.</p>
	<p class="block">Pollyanna onaylayarak başını salladı, </p>
	<p class="block">–Tabii ki öyle kabul edecek. Biliyorsun ödenemeyecek borçlar insanı çok sıkıyor. Ben bunu çok iyi bilirim. İşte bunun için; Polly Teyzemin benim için yaptıklarından sonra, ona yardım etmeyi çok istiyorum.</p>
	<p class="block"> </p>
	<p class="block">–Fakat bu yaz ona yardım ediyorsun.</p>
	<p class="block">Pollyanna kaşlarını kaldırdı: </p>
	<p class="block">–Evet, yaz için pansiyon işletiyorum. Tam bir pansiyoncuya benziyorum değil mi? Sanırım hiçbir pansiyon işletenin işi, benimki kadar ağır olmamıştır. Asıl siz gelmeden önce Polly Teyzemin tahminlerini duyacaktın, diye kıs kıs gülmeye başladı.</p>
	<p class="block"> </p>
	<p class="block">–Ne diyordu? </p>
	<p class="block">–Asla söyleyemem, bu bir sırdır, diye şakalaşarak başını salladıktan sonra, yüzü yine düşünceli bir hal aldı. </p>
	<p class="block">–Fakat bu iş devam etmeyecek, biliyorsun. Yaz bitiyor, kış gelecek. Kışın da bir şeyler yapmam gerek. Düşünüyorum da, sanırım hikayeler yazacağım.</p>
	<p class="block">Jamie hayretle döndü, </p>
	<p class="block">–Ne yapacaksın? </p>
	<p class="block">–Para kazanmak için hikaye yazıp satacağım demek istiyorum. Niçin bu kadar şaşırdın? Birçok insan böyle yapıyor. Almanya da bu yolla para kazanan iki kız tanımıştım.</p>
	<p class="block">Jamie gene oldukça garip bir tonla, </p>
	<p class="block">–Hiç denedin mi? diye sordu.</p>
	<p class="block">Pollyanna, </p>
	<p class="block">–Hayır, henüz denemedim, diye itiraf etti. Sonra Jamie nin yüzündeki ifadeyi görerek, kendisini savunurcasına ekledi: </p>
	<p class="block">–Sana demedim mi bu yaz pansiyon işletiyorum. İki işi bir arada yapamam ki! </p>
	<p class="block">–Tabii yapamazsın.</p>
	<p class="block">Pollyanna, Jamie nin yüzünü inceleyerek sordu: </p>
	<p class="block">–Sen galiba yazabileceğime inanmıyorsun, değil mi? </p>
	<p class="block">–Öyle demedim.</p>
	<p class="block"> </p>
	<p class="block">–Hayır, ama yüzünden anlaşılıyor. Niçin yazamayacakmışım? Hikaye yazmak şarkı söylemeye benzemez, şarkı söylemek için güzel ses sahibi olmak gerek. Sonra bir müzik aleti çalmaya da benzemez. Yani aleti çalmayı öğrenmek gerekmez.</p>
	<p class="block">Jamie bakışlarını uzaktaki bir noktada toplamıştı. Hafif bir sesle cevap verdi: </p>
	<p class="block">–Bence biraz benzer Pollyanna.</p>
	<p class="block"> </p>
	<p class="block">–Nasıl benzer, ne demek istiyorsun? Sadece kağıt ve kalem yeter. Piyano veya keman çalmak gibi asla değil.</p>
	<p class="block">Bir dakikalık bir sessizlikten sonra Jamie aynı hafif sesle ve dalgın bakışla cevap verdi: </p>
	<p class="block">–Çalman gereken müzik aleti; dünyanın kalbi sayılır Pollyanna. Bence bu en kutsal alettir. Senin dokunuşlarına göre, eğer başarılıysan ağlayışlar veya gülümsemeler şeklinde etki yapan bir alet ...</p>
	<p class="block">Pollyanna duygulu bir şekilde içini çekti. Gözleri dolmuştu.</p>
	<p class="block"> </p>
	<p class="block">–Oh, Jamie, ne güzel benzetmeler yapıyorsun. Ben hiç böyle düşünmemiştim. Fakat gerçekten öyle sayılır, değil mi? Bunu yapabilmeyi ne kadar isterdim. Belki dediğin gibi başarılı olamam. Yine de dergilerde okuduğum birçok hikaye gibi bir şeyler yazabilirim sanıyorum. Hikaye anlatmaya bayılıyorum. Hep senin anlattığın hikayeleri tekrar ediyorum ve seni dinlerken nasıl ağlayıp gülüyorsam, aynı şekilde söylerken de gülüp ağlıyorum.</p>
	<p class="block">Jamie çabucak döndü, </p>
	<p class="block">–Gerçekten benim hikayelerim, seni ağlatıp güldürüyor mu Pollyanna? diyen sesi heyecanlıydı.</p>
	<p class="block"> </p>
	<p class="block">–Tabii ki öyle Jamie. Bunu sen de bilirsin. Eskiden Boston Parkı nda da seni aynı şekilde hayranlıkla dinlerdim hep. Kimse senin gibi hikaye anlatamaz. Asıl sen hikaye yazmalısın. Gerçekten, neden denemiyorsun? Eminim ki çok başarılı olursun.</p>
	<p class="block">Cevap yoktu. Jamie dalgın görünüyordu ve bu sözleri işitmemiş gibi davranıyordu. Belki de yakınlarda hışırtı yapan bir sincabı dinliyordu.</p>
	<p class="block">Pollyanna sadece Sadie Dean, Jamie ve Bayan Carew ile değil, Jimmy ve John Pendleton ile de uzun yürüyüşler ve tatlı konuşmalar yapıyordu.</p>
	<p class="block">Pollyanna şimdi John Pendleton ı gerçekten tanımadığına inanıyordu. Eski aksiliği ve huysuzluğu, kampa geleli beri tamamen kaybolmuştu. Bisiklete biniyor, yüzüyor, balık tutuyor ve bunları tıpkı Jimmy gibi istekle ve yorulmaksızın gerçekleştiriyordu. Akşamları kamp ateşi etrafında Jamie ye rakip olacak şekilde, güzel hikayelerle herkesi heyecanlandırıyor veya güldürüyordu. Genellikle gezilerine ait maceralarla herkesi eğlendiriyordu.</p>
	<p class="block">Pollyanna nın düşüncesine göre en hoş olan zamanlar ise; John Pendleton ın yalnız kendisine, annesinden bahsettiği anlardı. Bay Pendleton ın eskiden sevdiği ve tanıdığı bu insanı, uzun uzun Pollyanna ya anlatması onun çok hoşuna gidiyordu, fakat bunu biraz da hayretle karşılıyordu. Çünkü daha önceleri hiç böylesine uzun uzun annesinden bahsetmemişti. Herhalde John Pendleton da buna hayret etmiş olacak ki, bir gün düşünceli bir şekilde Pollyanna ya: </p>
	<p class="block">–Acaba neden sana bütün bunları anlatıyorum? dedi.</p>
	<p class="block"> </p>
	<p class="block">–Fakat bu benim çok hoşuma gidiyor.</p>
	<p class="block"> </p>
	<p class="block">–Evet biliyorum, fakat bunu yapabileceğimi sanmazdım. Herhalde senin annene çok benzemen buna sebep oldu.</p>
	<p class="block">Pollyanna hayretle haykırdı: </p>
	<p class="block">–Nasıl olur, ben annemin çok güzel olduğunu sanıyordum.</p>
	<p class="block">John Pendleton muzip bir şekilde gülümseyerek: </p>
	<p class="block">–Çok güzeldi, yavrum, diye cevapladı.</p>
	<p class="block"> </p>
	<p class="block">–O halde ben, nasıl olur da ona benzeyebilirim? Adam kahkahalarla gülmeye başladı. </p>
	<p class="block">–Pollyanna, Pollyanna, eğer bunu başka bir kız söylemiş olsaydı, ona derdim ki... Neyse, ne diyeceğime aldırma. Seni küçük cadı seni! Zavallı Pollyanna! Pollyanna dargın bir tavırla: </p>
	<p class="block">–Lütfen Bay Pendleton, öyle konuşup benimle bu konuda alay etmeyin. Güzel olmayı çok isterdim aslında. Komik geliyor kulağa, ama benim de bir aynam var.</p>
	<p class="block"> </p>
	<p class="block">–O halde, bir gün konuşurken aynaya bakmanı tavsiye ederim.</p>
	<p class="block">Pollyanna nın gözleri hayretle büyüdü: </p>
	<p class="block">–Aa! Jimmy de aynen böyle söylemişti.</p>
	<p class="block"> </p>
	<p class="block">–Öyle mi, çapkın kerata! John Pendleton bu sözlerden sonra birdenbire ciddileşti ve: </p>
	<p class="block">–Sende annenin gözleri ve gülümsemesi var Pollyanna. Bana göre sen çok güzelsin, diye sözlerini tamamladı. Böylece Pollyanna gözleri yaşlarla dolu, susmak zorunda kaldı.</p>
	<p class="block">Bütün bu konuşmalar ve yürüyüşler Pollyanna nın çok hoşuna gitmekle beraber, Jimmy ile olan arkadaşlığı hepsinden başkaydı. Pollyanna ile Jimmy mutlu olmak için konuşmak zorunda değildiler. Jimmy her zaman o kadar rahatlık ve huzur veren birisiydi ki, konuşup konuşmamaları hiç önemli değildi. Jimmy her zaman anlayışlıydı. Onunla beraberken içini sızlatan bir acıma duymazdı. Jimmy büyük, güçlü ve mutluydu. Jimmy kaybolan eski bir yeğen için acı çekmiyordu veya gençlik sevgilisinin hatıraları ile yaşamıyordu. Jimmy kendisini, görenin kalbini sızlatacak şekilde zorlukla, bir çift koltuk değneği üzerinde sürüklemiyordu. Jimmy ile insan tam anlamı ile mutlu ve özgür olabiliyordu. İnsan onun yanında dinlenebiliyordu. Çok başkaydı Jimmy! İKİ SOPAYA BAĞLI Olay, kampın son günü meydana geldi. Pollyanna bu duruma çok üzüldü, çünkü bu gezi boyunca onu mutsuz eden ve pişmanlık yaratan tek olay bu oldu. Sonradan her ne kadar, </p>
	<p class="block">–Keşke bir gün önce eve dönseydik, diye söylendiyse de, bir gün önce eve dönülmediği için olan olmuştu, olay şöyle cereyan etmişti: Son gün sabah erkenden, göle balık tutmaya inmişlerdi. Jimmy, </p>
	<p class="block">–Son yemeğimizde bol balık yiyelim, diye ortaya fikir atınca, herkes sevinçle ona katılmıştı.</p>
	<p class="block">Böylece öğle yemeği sepeti ve balık takımları ile erkenden yola çıktılar. Neşe ile Jimmy nin önderlik ettiği dar yolda yürüyerek göle doğru ilerlediler.</p>
	<p class="block">Önceleri Jimmy nin yanında yürüyen Pollyanna, sonradan en arkada kalan Jamie nin yanında gitmeye başladı. Pollyanna, Jamie nin yüzündeki gücünün üstünde bir çaba sarf ettiği zaman görülen ifadeyi tanımıştı. Biliyordu ki bu durumu anladığını gösterirse, Jamie çok üzülürdü. Fakat yine biliyordu ki, arada bir yolda rastladıkları bir kütüğü geçerken, herkesten çok ondan yardım görmeyi tercih ederdi. İşte bunun için ilk fırsatta adım adım geride kaldı ve sonunda Jamie nın yanında yürümeye başladı. Jamie nin yüzündeki parlak tebessüm, tahminlerinin doğru olduğunu gösteriyordu. Önlerine ilk çıkan kütüğü geçerken, Pollyanna ya yardım etmek istedi, fakat aslında kendisi Jamie ye destek oldu.</p>
	<p class="block">Ağaçların arasından çıktıktan sonra bir süre, alçak bir taş duvar boyunca yürüdüler. Duvarın her iki tarafında da, yeşil çimenlerle kaplı düzlükler uzanıyordu. Duvarın öteki tarafında renk renk kır çiçekleri Pollyanna nın dikkatini çekti.</p>
	<p class="block"> </p>
	<p class="block">–Jamie, bir dakika beni bekle, şuradan çiçek toplayacağım. Piknik masasını çok güzel süsleriz bunlarla, diyen Pollyanna bir sıçrayışta duvarı geçip kendisini bitişik düzlüğe bırakıverdi.</p>
	<p class="block">Çiçekler bitmek bilmiyordu. Hep önünde daha güzel bir çiçek görüyor ve duvardan gittikçe daha uzaklaşıyordu. Pollyanna giydiği kırmızı süveter içinde her zamankinden daha cazip bir görünüşle, neşeli haykırışlar arasında oradan oraya sıçrıyordu. İki eli çiçeklerle dolmuştu ki, karşıki bayırdan kendisine doğru koşmaya başlayan kızgın boğanın haykırışını ve hayvanın ayak seslerini işitti. Aynı anda Jamie de acı dolu bir şekilde bağırarak onu uyarmak istemişti.</p>
	<p class="block">Bundan sonra ne yaptığını hiçbir zaman kesinlikle hatırlayamadı. Tek düşünebildiği şey, elindeki buketi fırlatıp hayatında hiçbir zaman koşamayacağı kadar hızla duvara ve Jamie ye doğru koşmaktı. Arkasındaki hayvanın ayak seslerinin gittikçe yaklaştığını duyuyordu. Önünde hayal meyal Jamie nin ıstırap ve korku dolu yüzünü seçiyor ve haykırışlarını işitiyordu. Ve işte o sırada yepyeni bir ses kulağına geldi; Jimmy nin kendisine güç veren seslenişi.</p>
	<p class="block">Yine arkasındaki boğanın ayak seslerini duyarak çılgınca koşmaya devam ediyordu. Gittikçe başının dönmekte olduğunu ve gücünün tükendiğini hissederken, birdenbire çok yakınında Jimmy nin sesini işitti. Bunu izleyen dakikada ayaklarının yerden kesildiğini fark etti ve kulağının yanında gürültüyle atan bir kalbin sesini duydu. Sonra bir sürü gürültü, hayvanın ayak sesleri ve toz duman arasında tam kendisini boğanın ezdiğini düşünürken, Jimmy nin kollarında hızla yana yattığını fark etti. O sırada yanından geçen kızgın hayvanın sıcak nefesini hissetti. Birdenbire kendisini duvarın öteki tarafında, Jimmy nin kucağında yatarken buluverdi. Üzerine eğilen genç adam henüz ölmediğini söylemeye çalışıyordu.</p>
	<p class="block">Ağlamakla gülmek arası boğuk bir sesle kendisini onun kollarından kurtarıp ayağa kalktı.</p>
	<p class="block">Nefes nefese konuşmaya başladı: </p>
	<p class="block">–Evet, farkındayım ölmedim. Çok iyiyim. Senin sesini duyunca nasıl sevindim anlatamam. Nasıl yaptın bunu Jimmy? </p>
	<p class="block">–Şey, bir şey yaptım sayılmaz ki, sadece... diye söze başlayan Jimmy nın konuşması, boğulurcasına bir hıçkırıkla yarıda kesildi. Döndüğünde Jamie yi yüzükoyun toprağa kapanmış olarak buldu. Pollyanna telaşla ona doğru koşuyordu.</p>
	<p class="block"> </p>
	<p class="block">–Jamie, Jamie, ne oldu, düştün mü? Bir yerin mi acıdı? diye Pollyanna ona doğru uzandı.</p>
	<p class="block">Hiç cevap alamadı.</p>
	<p class="block">Jimmy de endişe ile sordu: </p>
	<p class="block">–Ne oldu arkadaş, bir yerini mi acıttın? Yine cevap yoktu. Sonra birdenbire Jamie yerinden doğrulup onlara döndü. O zaman ikisi de gördükleri yüzün ifadesi karşısında hayretle dondular.</p>
	<p class="block">İki elini yanlara açarak boğulur gibi bir sesle, </p>
	<p class="block">–Bir yerini mi acıttın? Öyle ha! Böyle bir sahne görüp de yardım edememek ne demektir? Bir çift sopaya bağlı olup kıpırdanamamak ne biçim bir acıdır, hiç haberiniz yok mu? Dünyada bundan beter acı olamaz! diye haykırdı.</p>
	<p class="block">Pollyanna atıldı: </p>
	<p class="block">–Fakat Jamie...</p>
	<p class="block"> </p>
	<p class="block">–Hayır Pollyanna, hiçbir şey söyleme, diye Jamie sert bir şekilde onu susturup ayağa kalktı. </p>
	<p class="block">–Aslında böyle bir sahne yaratmak istememiştim.</p>
	<p class="block">Bundan sonra dönüp ağır ağır kampa dönen yolda ilerlemeye başladı. Bunu gören Jimmy ile Pollyanna, ne yapacaklarını bilmeden bir süre oldukları yerde donup kaldılar.</p>
	<p class="block">Jimmy hafifçe titreyen bir sesle: </p>
	<p class="block">–Bu olay onu çok sarstı diye söylendi.</p>
	<p class="block">Pollyanna hıçkırıklar arasında: </p>
	<p class="block">–Ben de hiç düşünmeden onun yanında seni övdüm. Ellerini gördün mü? Çivilerin battığı yerler kan içindeydi, diyerek Jamie nin arkasından gitmeye yöneldi.</p>
	<p class="block"> </p>
	<p class="block">–Fakat Pollyanna nereye gidiyorsun? </p>
	<p class="block">–Tabii ki Jamie ye gidiyorum. Onu bu durumda bırakacağımı mı sandın? Haydi gel, onu geri dönmeye ikna edelim.</p>
	<p class="block">Jimmy, içini çekerek Pollyanna yı takip etmeye koyuldu.</p>
	<p class="block"> JIMMY UYANIYOR Dıştan görünüşe göre kamp gezisi büyük bir başarıyla sona erdi. Fakat içyüzü başkaydı.</p>
	<p class="block">Pollyanna zaman zaman aralarındaki bu anlatılması güç, garip gerginliği, diğerlerinin de hissedip etmediklerini merak ediyordu. Kendisi bu gerginliği açıkça duyuyordu ve diğerlerinin de aynı düşüncede olduğunu bazen fark ediyordu. Bunun nedenini hiç tereddüt etmeksizin kamptaki son gün, başına gelen olaya bağlıyordu.</p>
	<p class="block">O gün Jimmy ile Pollyanna, Jamie ye yetişip geri dönmeye ikna etmişlerdi. Fakat herkes elinden geldiği kadar hiçbir şey olmamış gibi davrandıysa da, bunda başarılı olamamışlardı. Pollyanna, Jimmy ve Jamie biraz abartılmış bir neşe ile davranmaya çalışırken, diğerleri ne olduğunu tam anlamadıkları halde bir değişiklik olduğunu fark etmişler, fakat sormaya çekinmişlerdi. Tabii bu durumda kimse rahat edememiş, hatta beklenen balık ziyafeti bile tatsız olmuştu. Nihayet öğleden sonra erkenden kampa dönülmüştü.</p>
	<p class="block">Eve döndükleri zaman, kızgın boğa olayının unutulacağını tahmin eden Pollyanna, kısa sürede yanıldığını anladı. Kendisi de bunu unutamadığı için, başkalarını suçlamak da elinden gelmiyordu tabii. Jamie ye her bakışında bu olayı hatırlıyordu. Yüzündeki acıyı, ellerindeki kan lekesini görür gibi oluyordu. Onun için içi sızlıyordu. Hatta bu acıma o derece üzücü oluyordu ki, Jamie nin varlığı ona devamlı ıstırap verir olmuştu. İstemeye istemeye, artık Jamie ile beraber olup konuşmayı arzu etmediğini kendisine itiraf etti. Fakat yine de beraberlikleri sona ermedi. Hatta daha sık baş başa kalmaya başladılar. Çünkü Pollyanna bu duygularından dolayı, aşırı bir vicdan azabı çekiyor ve Jamie nin bu düşüncelerini anlamaması için elinden geldiği kadar kendisini ona hasrediyordu. Jamie ise gittikçe onun arkadaşlığını daha fazla ister olmuştu.</p>
	<p class="block">Pollyanna ya göre bunun nedeni, yine başlarına gelen azgın boğa saldırısıydı. Aslında Jamie hiçbir zaman bu olaydan bahsetmemişti. Hatta her zamankinden daha neşeli gözüküyordu. Fakat Pollyanna sık sık önceden görmediği bir kırıklığı fark ediyordu. Ayrıca Jamie nin en çok Pollyanna ile baş başa kalmaktan huzur duyduğu da gözünden kaçmıyordu. Nihayet bir gün bunun sebebini açıkladı.</p>
	<p class="block"> </p>
	<p class="block">–Beni senin kadar anlayan kimse olamaz Pollyanna.</p>
	<p class="block">Pollyanna bir an için Jamie nin ne demek istediğini anlayamadı. Beş dakikadır tenis oyununu seyrediyorlar ve hiç konuşmuyorlardı.</p>
	<p class="block"> </p>
	<p class="block">–Anlamak mı? </p>
	<p class="block">–Evet, sen de bir zamanlar yürüyememiştin.</p>
	<p class="block"> </p>
	<p class="block">–Evet, biliyorum, diyen Pollyanna nın yüzü acı ile gerilmişti. Bunu gören Jamie çabucak gülerek konuyu değiştirdi.</p>
	<p class="block"> </p>
	<p class="block">–Haydi, sen bana boş ver canım. Oyuna bakalım, daha iyi. Seni üzdüğüm için ben bir serseriyim.</p>
	<p class="block">Pollyanna gülümseyerek, </p>
	<p class="block">–Hayır, öyle değil, dediyse de bu konuşmayı hiç unutmadı. Bundan sonra daha da çok Jamie ile beraber olup onu mutlu etmek için çırpınmaya başladı.</p>
	<p class="block">Grup içindeki garip gerginliği hisseden tek kişi Pollyanna değildi. Jimmy de bu yeni durumu fark ediyor, fakat açığa vurmuyordu.</p>
	<p class="block">Jimmy o günlerde hiç mutlu değildi. Hayallerinde köprüler ve barajlar yatan, tasasız bir genç olmaktan çıkmış, sevdiği kızı elinden alacağından korktuğu adamın düşüncesi ile mutsuz yaşayan bir kişi olmuştu.</p>
	<p class="block">Jimmy artık kesin olarak biliyordu ki, Pollyanna ya aşıktı. Hatta uzunca bir süredir böyle olduğunun farkına varmıştı. Bu yeni duygular onu çok etkilemiş ve sarsmıştı. Sevgili köprüleri bile, sevdiği kızın gülümsemesi ile karşılaştırılınca; bütün değerini yitiriyordu. Şimdi onun için en büyük mutluluk Pollyanna ile arasındaki şüphe ve korku engelini aşmasına yardım edecek bir mucizenin gerçekleşmesi olabilirdi. Pollyanna nın duygularından emin olamamak ve Jamie nin rekabetinden korkmak, onu acı içinde bırakıyordu.</p>
	<p class="block">Pollyanna yı tehlikede gördüğü güne kadar, onsuz dünyasının ne kadar boş olacağını düşünememişti. Onu kollarıyla sımsıkı kavrayıp saldırıdan kurtardığı ana kadar, onun kendisi için bu derece değerli olduğunun farkında değildi. Onu kolları arasında tutarken ve Pollyanna nın kolları da kendi boynuna sarılmışken, bir an içinde gerçekten ona bağlandığını hissetmişti. İşte o büyük tehlike anında bile, eşsiz bir haz duymuştu. Daha sonra Jamie nin yüzünü ve ellerini görmüştü. Bunun tek bir anlamı olabilirdi: Jamie de Pollyanna yı seviyordu. </p>
	<p class="block">–İki değneğe bağlı olup çaresiz seyrettim bu durumu, demişti. Eğer Jimmy de iki koltuk değneğine bağlı kalıp sevdiği kızı bir başkasının kurtardığını görseydi, Jamie gibi görünürdü.</p>
	<p class="block">Jimmy o gün kampa döndüğü zaman, düşünceleri karmakarışıktı. İçindeki isyan ve korku birbirine karışmıştı. Pollyanna nın Jamie ye karşı ne gibi duygular hissettiğini düşünüyor ve korkuyordu. Eğer Jamie ile ilgileniyorsa bile, aradan çekilip Jamie nin onu kendisine büsbütün bağlamasına seyirci mi olacaktı? İşte burada isyan duyguları ile böyle bir şey yapamayacağına inanıyordu. Aralarındaki mücadelenin eşit şartlar altında olması gerekirdi.</p>
	<p class="block">Sonra yüzü, saçının diplerine kadar kıpkırmızı oldu. Bu mücadelenin eşit şartlarda olmasına hiç olanak var mıydı? Onunla Jamie arasındaki herhangi bir mücadele, hiç eşit şartlarda olabilir miydi? Jimmy birdenbire; yıllar önce bir elma için dövüşe çağırdığı, küçük oğlanın kolunun sakat olduğunu fark ettiği zamanki duygularını hatırladı. Tabii ki o zaman bilerek dövüşü kaybetmiş ve sakat çocuğun kazanmasına göz yummuştu. Fakat şimdi durum bambaşkaydı. Kaybedeceği bir elma değil, hayatının mutluluğuydu. Hatta Pollyanna nın mutluluğu bile sayılabilirdi. Belki de Pollyanna Jamie yi sevmiyordu ve eski arkadaşı Jimmy yi sevebilirdi. Eğer ondan ilgi beklediğini gösterse, belki her şey bambaşka olacaktı. Evet öyle yapacaktı...</p>
	<p class="block">Jimmy bir kere daha kıpkırımızı kesildi. Kızgın bir şekilde suratını asarak; Pollyanna yı kurtardıktan sonra Jamie nin yüzündeki ifadeyi ve </p>
	<p class="block">–İki sopaya bağlı... diye haykırışını düşündü. Keşke bunu unutabilseydi! Fakat bunun ne yararı olacaktı? Bu eşit şartlar altında yapılacak bir mücadele olamazdı; bunu biliyordu. İşte o anda kesin kararını verdi: Bekleyecek ve olayların gidişini izleyecekti. Jamie ye fırsat verecekti. Eğer Pollyanna ona bağlı olduğunu gösterirse, onların hayatından sessizce uzaklaşacaktı. İkisi de hiçbir zaman ne kadar acı çektiğini bilmemeliydiler. Yine köprülerine dönecekti. Sanki Ay a kadar uzanan bir köprü bile, Pollyanna nın yerini alabilirmiş gibi! Ama bunu yapacaktı, yapmak zorundaydı.</p>
	<p class="block">Bu karar kendisine öyle kahramanca gözüktü ki, o gece uykuya dalarken içinde tatlı bir huzur duydu. Fakat ne yazık ki; bir karar vermekle, o kararı uygulamak ayrı şeylerdi. Kendi başına Jamie yi Pollyanna yla olan ilişkilerinde serbest bırakmayı düşünmek, bunu gerçekleştirmek yanında çok basit bir işti. Nitekim ikisini ne zaman beraber görse, yalnız bırakması gerekiyordu ve bu da çok zor oluyordu. Ayrıca Pollyanna nın bu sakat gence karşı gösterdiği ilgi onu çok üzüyordu. Jamie nin rahatı ile o ölçüde yakından ilgileniyor ve onunla beraber olmaktan öylesine memnun görünüyordu ki; neredeyse Pollyanna nın onu sevdiğine hükmedecekti. Sanki bu şüpheleri ve korkuları yetmezmiş gibi, bir gün Sadie Dean de bu konuda fikrini belirterek onu biraz daha umutsuzlaştırdı.</p>
	<p class="block">Hep beraber tenis sahasındaydılar. Jimmy, Saide Dean e yaklaştığı zaman, genç kız yalnız başına oturmaktaydı.</p>
	<p class="block">Jimmy, </p>
	<p class="block">–Gelecek oyunu Pollyanna ile oynayacaksın, değil mi? diye sordu.</p>
	<p class="block">Genç kız başını salladı, </p>
	<p class="block">–Hayır, Pollyanna bu sabah bir daha oynamayacağını söyledi.</p>
	<p class="block">Jimmy, kendisi de Pollyanna ile oynamayı arzuladığından hayal kırıklığı ile suratını astı. </p>
	<p class="block">–Oynamıyor mu? Niçin? Sadie Dean bir süre cevap vermedi. Sonra güçlükle konuştu: </p>
	<p class="block">–Pollyanna dün gece bana gerektiğinden çok tenis oynadığımızı ve bunun Jamie için pek doğru olmadığını söyledi.</p>
	<p class="block"> </p>
	<p class="block">–Biliyorum, fakat... diye söze başlayan Jimmy, Sadie Dean in kızgın bir şekilde yeniden konuşmaya başlaması üzerine sustu.</p>
	<p class="block"> </p>
	<p class="block">–Aslında Jamie bizim oynamamızı istiyor. Hiçbirimizin onu diğerlerinden ayırmamızı ve özel bir ilgi göstermemizi istemiyor. Onu asıl inciten bu. Fakat Pollyanna bunu anlamıyor. Ben bunu çok iyi biliyorum. Fakat ona anlatamıyorum.</p>
	<p class="block">Bu sözlerdeki gizli anlam, Jimmy nin içinde fırtınalar yarattı. Sadie nin yüzüne keskin bir bakış fırlatarak, dudaklarının ucuna kadar gelen soruyu güçlükle bastırdı. Sonra bu konudaki aşırı hassasiyetini belli etmemeye çalışan bir tavırla sordu: </p>
	<p class="block">–Ne demek istiyorsun Sadie, yani bu ikisi arasında özel bir yakınlık olduğu fikrini mi belirtmek istiyorsun? Genç kız, sert bir şekilde Jimmy yi süzdü.</p>
	<p class="block"> </p>
	<p class="block">–Gerçekleri görmüyor musun? Pollyanna ona adeta tapıyor, yani birbirlerine tapıyorlar demek istedim.</p>
	<p class="block">Jimmy ne olduğu anlaşılamayan boğuk bir konuşma ile çabucak arkasını döndü. Daha fazla kalırsa, gerçek duygularını açığa vurmaktan korkuyordu. Artık Sadie Dean ile konuşmak istemiyordu. Nitekim o kadar ani bir şekilde dönmüştü ki, Sadie Dean in de aynı hızla arkasına dönüp yerde bir şeyler arar gibi davrandığını fark edememişti. Sadie nin de artık bu konuda konuşmak istemediği belliydi.</p>
	<p class="block">Jimmy Pendleton, kendi kendisine bunun doğru olmadığını tekrarlıyordu. Sadie Dean in bu düşüncesinin gerçekle ilgisi yoktu. Yine de ne olursa olsun onun sözlerini unutamıyordu. Bundan sonra Jamie ile Pollyanna yı her görüşünde Sadie nin dediklerini yeniden işitir gibi oluyordu. Gizlice her ikisini de gözetleyip yüzlerindeki ifadeyi tespit etmeye çalışıyor, konuşmalarını dinliyordu. En sonunda gerçekten birbirlerine taptıklarına inanmaya başladı. Kalbi bir kurşun gibi ağırlaştı ve içini anlatması çok güç bir umutsuzluk kapladı. Yine de verdiği karara uygun olarak, sessizce aralarından çekildi. Kader belli olmuştu, Pollyanna onun olmayacaktı.</p>
	<p class="block">Jimmy için çok huzursuz bir devre başlamıştı. Harrington Konağı ndan tamamen uzaklaşması, diğerlerinde şüphe yaratabilirdi. Bunun yanı sıra şimdi Pollyanna ile beraber olmak, onun içini büyük bir işkence oluyordu. Hatta Sadie Dean ile bile birlikte olmak da onu sıkıyordu, çünkü gerçeği görmesini sağlayan Sadie nin konuşması olmuştu. Bu durumda, doğal olarak Jamie de ona teselli verebilecek insan değildi. Geriye Bayan Carew kalıyordu. Bayan Carew onu çok iyi anlayan ve rahatlık veren bir insandı. İster neşeli, ister ciddi olsun, her zaman yerinde konuşup içine huzur veriyordu. Ayrıca köprüler hakkında da hayret verecek ölçüde bilgiliydi. Sonra çok zeki bir kişiydi ve ruh halini çabucak kavrayıp ona göre davranıyordu. Hatta bir gün neredeyse ona </p>
	<p class="block">–Paket </p>
	<p class="block">–ten bahsedecekti. Fakat John Pendleton zamansız bir şekilde araya girince, bunu söyleyemedi. Bazen John Pendleton ın çok gereksiz aralarına girdiğine inanıyordu. Sonra da onun kendisi için neler yaptığını düşünerek utanıyordu.</p>
	<p class="block"> </p>
	<p class="block">–Paket </p>
	<p class="block">–, Jimmy nin çocukluk günlerinden kalma bir sırdı. Bunu sadece John Pendleton, Jimmy yi evlat edinirken öğrenmişti. </p>
	<p class="block">–Paket üstü kırmızı mühürlü, oldukça kalın ve zamanla eskimiş bir zarftan başka bir şey değildi. Jimmy ye babası tarafından verilmişti. Üstünde ise babasının el yazısı ile şunlar yazılıydı: </p>
	<p class="block">–Oğlum Jimmy ye. Ölümü dışında, otuz yaşına gelinceye kadar açılmamak şartıyla. Ölümü halinde derhal açılacak. Bazı zamanlar Jimmy bu zarfın içinde neler olduğunu uzun uzun düşünürdü. Bazen ise varlığını bile unuturdu. Babası öldükten sonra Öksüzler Yurdu nda kalırken en büyük kaygısı, bu zarfın bulunup elinden alınmasıydı. O günlerde zarfı paltosunun astarı içinde saklardı. Sonra, yakın bir tarihte John Pendleton ın fikri ile Pendleton kasasına kilitlenmişti.</p>
	<p class="block">John Pendleton, </p>
	<p class="block">–Bunun ne değeri olduğunu açıncaya kadar bilemeyiz. Mademki baban bunu sana bıraktı, o halde kaybetmek tehlikesini göze alamayız, diyerek onu kasaya kaldırmıştı.</p>
	<p class="block">Jimmy ise, </p>
	<p class="block">–Tabii ki kaybetmek istemem. Fakat içinde değerli bir şey olduğunu hiç sanmıyorum. Hatırladığıma göre, babamın sahip olduğu değerli hiçbir şey yoktu, diye cevap vermişti.</p>
	<p class="block">İşte, eğer John Pendleton araya girmeseydi Jimmy, bu </p>
	<p class="block">–Paket </p>
	<p class="block">–i Bayan Carew e anlatacaktı.</p>
	<p class="block">Fakat sonra eve dönerken, </p>
	<p class="block">–Belki de anlatmadığım daha iyi oldu. Babamın hayatında gizli ve doğru olmayan bazı şeyler olduğunu sanabilirdi. Kimsenin babam hakkında böyle düşünmesini istemem, diye düşündü. OYUN ve POLLYANNA Eylül ün ortalarında Carew ler ve Sadie Dean veda ederek Boston a döndüler. Pollyanna onları çok özleyeceğini bilmesine rağmen, tren Beldingsville istasyonundan uzaklaşırken adeta rahatlayarak içini çekti. Fakat bu duygusundan kimseye bahsetmedi. Hatta kendi kendisinden bile özür dilercesine şöyle düşündü: </p>
	<p class="block">–Bu onları sevmediğim anlamına gelmez. Aslında her birisini ayrı ayrı pek çok severim. Sadece Jamie için o derece üzülüyorum ki. Sonra biraz da yorgunum galiba. Bir süre için eski sessiz hayatıma dönüp Jimmy ile beraber olmak, beni çok mutlu edecek.</p>
	<p class="block">Fakat Pollyanna eskisi gibi Jimmy ile beraber olamadı. Carew lerin gidişini izleyen günler, sessiz fakat Jimmy olmaksızın geçti. Jimmy artık çok seyrek olarak onlara geliyordu ve geldiğinde de eski tanıdığı genç adamdan çok farklıydı. Ya huzursuz, sessiz ve tedirgin görünüyor, ya da sinirli bir şekilde konuşuyordu. Bu durum Pollyanna için çok şaşırtıcı ve üzücü olmaya başlamıştı. Çok geçmeden Jimmy de Boston a gitti ve Pollyanna onu hiç göremez oldu.</p>
	<p class="block">İşte o zamanlar Jimmy yi ne kadar özlediğini fark edip oldukça sarsıldı. Onun kasabada olduğunu bilmek ve gelmesi olasılığının verdiği ümitle beklemek, kesin olarak gelmeyeceğini bilmekten çok daha iyiydi. Hatta garip davranışları, tedirgin ve sinirli görünüşü bile, bu boşluktan çok daha iyi sayılırdı. Nihayet Pollyanna bir gün kıpkırmızı yanaklar ve sıkılgan bir ifade ile kendisini toparladı, kendi kendisini, </p>
	<p class="block">–Sen Jimmy Pendleton den başkasını düşünemez misin hiç? Birisi görse, seni ona aşık sanacak, diye payladı.</p>
	<p class="block">Bundan sonra neşeli görünüp enerjik olmak için büyük çaba sarf ederek, Jimmy yi aklından çıkarmak amacı ile elinden geleni yaptı. Polly Teyze de bilmeden ona yardımcı oluyordu.</p>
	<p class="block">Carew lerin gitmesi ile başlıca gelir kaynakları da kaybolmuştu. Polly Teyze gene eskisi gibi geçim konusundaki endişelerini göstermeye başladı.</p>
	<p class="block">Sık, sık, </p>
	<p class="block">–Durumumuz ne olacak Pollyanna? diye sızlanıyordu. </p>
	<p class="block">–Tabii ki bu yaz elde ettiğimiz gelirden bir miktar var ve az bir gelirimiz de devam ediyor. Fakat bu durumun daha ne kadar süreceğini hiç bilemiyorum. Ah, para getirebilecek bir şeyler yapabilseydik.</p>
	<p class="block">İşte bu konuşmaların birisinden sonra Pollyanna nın gözüne bir hikaye yarışması ilanı takıldı. Oldukça zengin bir yarışmaydı. Ödüller çok yüklü ve sayıları da kabarıktı. Koşulları bunu çok uygun bir biçimde ortaya koyuyordu. İlanı okuyan biri, kazanmanın çok kolay olduğu izlenimini ediniyordu. Hatta bir bölümü sadece Pollyanna ya hitap eder gibiydi.</p>
	<p class="block"> </p>
	<p class="block">–Bu sizin içindir, bu satırları okuyan için. Daha önce hiç hikaye yazmamış olabilirsiniz. Bu, yazamayacağınız anlamına gelmez. Deneyin, başaracaksınız. Üç bin dolar kazanmak istemez misiniz? Veya iki bin, bin, beş yüz, hatta yüz dolar? O halde bu işin peşini bırakmayın.</p>
	<p class="block">Pollyanna sevinçle ellerini çırparak, </p>
	<p class="block">–İşte tam aradığım şey! Gördüğüm ne iyi oldu! Hatta benim de yapabileceğimi yazıyor. Ben de öyle düşünüyorum ve deneyeceğim. Polly Teyzeme söyleyeyim de memnun olsun, diye söylendi.</p>
	<p class="block">Pollyanna ayağa kalkmış kapıya doğru yürürken, yeni bir düşünce ile durakladı.</p>
	<p class="block"> </p>
	<p class="block">–Galiba söylememem daha iyi olur. Ona sürpriz yapmam daha hoş olur. Bir de ilk ödülü kazanırsam...</p>
	<p class="block">O gece Pollyanna uykuya dalarken üç bin dolarla neler yapacağını planlıyordu.</p>
	<p class="block">Ertesi gün hikayesine başladı. Önce, çok ciddi bir şekilde, bir tomar kağıt ve bir düzine sivri uçlu kurşunkalem alıp Harrington Konağı nın oturma odasındaki görkemli yazı masasına kuruldu. Elindeki kalemin uçlarını sinirli bir şekilde ısırdıktan sonra, önündeki kağıda üç kelime yazdı. Sonra içini çekerek elindeki kalemi, daha sivri uçlu bir başka kalemle değiştirdi. Alnı düşünceli bir şekilde karışmıştı.</p>
	<p class="block">Sabırsız bir ifade ile mırıldandı, </p>
	<p class="block">–Of Allahım, acaba hikaye başlıklarını nasıl bulurlar? Galiba önce hikayeyi düşünsem daha doğru olacak. Sonra ona uygun bir başlık bulabilirim. Her neyse, bu işi tamamlayacağım.</p>
	<p class="block">Ne yazık ki başlangıç hemen yapılamadı. Yarım saat sonunda sayfada bir şeyler yazılıysa da, sonunda karalandı. Geriye kalan, orada burada göze çarpan üç dört kelime idi.</p>
	<p class="block">Tam bu noktada Polly Teyze geldi ve yorgun bakışlarla Pollyanna yı süzdü.</p>
	<p class="block"> </p>
	<p class="block">–Şimdi ne ile uğraşıyorsun Pollyanna? </p>
	<p class="block">–Önemli bir şey değil Teyzeciğim. Yani şimdilik fazla bir şey sayılmaz. Ayrıca bu bir sırdır ve henüz size ne olduğunu söyleyemem, diyen Pollyanna utangaç bir şekilde kızarmıştı.</p>
	<p class="block">Polly Teyze içini çekerek, </p>
	<p class="block">–Pekala, nasıl istersen. Yalnız şunu söyleyeyim ki Bay Holt un bıraktığı ipotek kağıtlarından yeni bir şey çıkarmak istiyorsan bundan vazgeç. Ben iki defa onları inceledim. diye cevap verdi.</p>
	<p class="block">Pollyanna kendinden emin bir şekilde, esrarengiz bir tavırla, </p>
	<p class="block">–Hayır şekerim, onlarla ilgisi yok. Hepsinden daha güzel bir şey olacak, diyerek önündeki kağıtlara döndü. Pollyanna nın gözleri üç bin doların hayaliyle parıl parıl parlıyordu.</p>
	<p class="block">Bir yarım saat daha Pollyanna yazdı, çizdi, karaladı ve kalemleri çiğnedi. Sonra biraz cesareti kırılmışçasına, kağıtlarını ve kalemlerini toplayıp odayı terk etti.</p>
	<p class="block">Merdivenleri tırmanırken, </p>
	<p class="block">–Galiba yukarıda yalnız başıma daha iyi yazabileceğim. Bir yazı masasının daha uygun olacağını sanmıştım, ama bu sabah yazı masası hiç de uğur getirmedi doğrusu. Bir de odamın penceresinin yanındaki koltuğu deneyeceğim, diye düşünüyordu.</p>
	<p class="block">Ne yazık ki odasındaki koltuk da, yazı masasından daha fazla ilham kaynağı olamadı. Yarım saat sonunda elinde bir yığın daha karalanmış kağıt birikti. Birdenbire Pollyanna yemek zamanının geldiğini fark etti.</p>
	<p class="block">Kendi kendisine: </p>
	<p class="block">–Yemek zamanı geldiğine doğrusu çok memnun oldum, diye söylendi. Aslında bu işin bu kadar zor olacağını tahmin etmemişti. Sadece bir hikaye yazmak böylesine uğraştırmamalıydı insanı. Ama yine de yapacaktı.</p>
	<p class="block">Bunu izleyen bir ay boyunca Pollyanna fedakarcasına çalıştı durdu. Fakat kısa bir süre içinde </p>
	<p class="block">–sadece bir hikaye yazmak diye düşündüğü şeyin, hiç de küçümsenemeyecek kadar uğraştırıcı bir iş olduğunu anladı: Fakat Pollyanna başladığı işi yarıda bırakmayacaktı. Sonra üç bin dolarlık ödül çok çekiciydi. Hatta birinci olmasa bile, birçok başka ödül de vardı. Yüz dolar kazanmak bile güzeldi. Böylece günler boyunca yazdı çizdi, sildi, karaladı. Nihayet hikaye tamamlandı, şimdi sıra hikayeyi daktilo etmeye gelmişti. Pollyanna biraz çekinerek yazılarını daktilo için Milly Snow a götürdü.</p>
	<p class="block">Snow ların evine giderken Pollyanna şüpheli bir ifadeyle düşünüyor ve kendi kendisine söyleniyordu: </p>
	<p class="block">–Pekala iyi oldu sayılır. Yani hiç de anlamsız değil. Çok cici bir kızı anlatan güzel bir hikaye oldu.</p>
	<p class="block">Yine de hikayenin bir tarafında, kesin olarak bulamadığı bir bozukluk olduğunu tahmin ediyor ve birinci ödülü kazanamaması olasılığının belirdiğine inanmaya başlıyordu. Böylece daha ufak ödüllerden birini aldığı zaman, hayal kırıklığına uğramayacaktı.</p>
	<p class="block">Pollyanna ne zaman Snow lara gitse Jimmy i düşünürdü. Onu yıllar önce kaldığı Öksüzler Yurdu nda kaçtığı zaman, bu sokağın kenarında bulmuştu. Bugün de onu düşündü ve derin derin içini çekti. Sonra, Jimmy i her özleyişinden sonra üzerine gelen o mağrur tavırla başını dikleştirdi ve Snow ların merdivenini tırmanarak zili çaldı.</p>
	<p class="block">Her zaman olduğu gibi Snow lar Pollyanna yı sevinçle karşıladılar. Yine her defasındaki gibi az bir süre sonra oyundan bahsetmeye başladılar. Mutluluk oyununu Beldingsville de en sadık bir şekilde oynayan insanlar Bayan Snow ile kızıydı.</p>
	<p class="block">Pollyanna daktilo ile ilgili konuşmalar bittiği zaman: </p>
	<p class="block">–Söyleyin bakalım, işler nasıl gidiyor? diye sordu.</p>
	<p class="block">Milly Snow neşe ile </p>
	<p class="block">–Harika diye cevap verdi. </p>
	<p class="block">–Bu haftaki üçüncü işim bu. Ah, bayan Pollyanna, beni daktilo yazmaya özendirdiğiniz için çok teşekkür ederim. Bunun en iyi yönü evde kalarak yapabileceğim bir iş olması, her şeyi size borçluyum.</p>
	<p class="block"> </p>
	<p class="block">–Hiç de öyle değil.</p>
	<p class="block"> </p>
	<p class="block">–Fakat öyle. İlk önce oyuna borçluyum, çünkü bu oyun sayesinde annem çok iyileşti ve benim de zamanım çoğaldı. Sonra siz bana daktiloyu hatırlattınız ve bir makina almama yardım ettiniz, şimdi söyler misiniz, bu her şeyi size borçlu olduğumu göstermiyor mu.</p>
	<p class="block">Pollyanna bir kez daha itiraz etti. Bu defa pencere kenarında tekerlekli iskemlede oturmakta olan Bayan Snow onun sözünü kesti. Öyle içten, sıcak ve kararlı bir şekilde konuştu ki, Pollyanna çok duygulandı.</p>
	<p class="block"> </p>
	<p class="block">–Dinle çocuğum, senin neler başardığını henüz pek anlamadığını görüyorum. Bunu kavramanı isterdim. Bugün gözlerinde pek hoşuma gitmeyen endişeli bir ifade var. Bir şeye canın sıkılıyor gibi, bunu görebiliyorum. Bunun nedenlerini de tahmin edebiliyorum. Eniştenin ölümü, teyzenin durumu ve her şey çok üzücü. Bu konularda daha fazla konuşmayacağım; fakat sana söylemek istediğim bir şey var, lütfen benim için ve bu kasabadaki birçok insan için neler yaptığını söylememe izin ver. Çünkü gözlerindeki bu endişeli gölgeyi görmeye tahammül edemeyeceğim.</p>
	<p class="block">Pollyanna içten bir itirazla, </p>
	<p class="block">–Lütfen, yapmayın Bayan Snow! diye yalvardı.</p>
	<p class="block">Fakat sakat kadın kararlı bir şekilde sözlerine devam etti: </p>
	<p class="block">–Hayır, ne söylediğimin farkındayım ben. İlk önce benim halime bak. Sen beni ilk tanıdığın zaman; devamlı her şeyden yakınan ve hiç mutlu olmasını bilmeyen, çekilmez bir yaratık değil miydim? Elimde olan hiçbir şeyden memnun olmaz, her zaman elde edemediğimi isterdim. İşte durum böyleyken, bir gün bana üç çeşit yemek getirip, o gün için istediğim her şeyi bulmam amacıyla böyle yaptığını söyleyerek gözlerimi açan sen değil misin? Pollyanna utancından kıpkırmızı oldu, </p>
	<p class="block">–Oh, Bayan Snow, gerçekten de böyle küstah mıydım ben? Fakat Bayan Snow şiddetle itiraz etti: </p>
	<p class="block">–Sen bunu küstahça yapmadın ki. Bütün sır da buradaydı zaten. Sonra hiç öğüt vermezdin. Eğer vermeye kalksaydın; ne bana, ne de başkalarına bu oyunu oynatamazdın zaten. Fakat sen bunu başardın ve ben oyun oynamaya başladım, şimdi bu oyunun beni ve Milly yi nasıl değiştirdiğini görmüyor musun? şimdi kendimi çok daha iyi hissediyorum ve tekerlekli iskemlede oturup bu kat içinde istediğim her yere gidebiliyorum. Bu benim için çok büyük bir şey. Çünkü kendi kendime daha çok iş yaparak, etrafımdakilere nefes alabilecekleri bir zaman bırakıyorum. Doktorum da bendeki bu iyileşmeyi oyuna bağlıyor. Sonra bu kasabada her gün sözünü işittiğim bir yığın insan var. Nellie Mahoney geçenlerde bileğini kırdı, fakat ayağını kırmadığına o kadar sevindi ki, bileğine hiç önem vermedi. İhtiyar Bayan Tibbits işitme duygusunu kaybetti. Gözleri gördüğü için o kadar mutlu ki, buna hiç üzülmedi, şaşı gözlü Joe yu hatırlıyor musun? Hiç bir şeyden memnun olmayan nemrut bir insandı. Duyduğuma göre birisi ona oyunu öğretmiş, şimdi tanınmayacak ölçüde değişmiş. Dinle yavrum, sadece bu kasabada değil, başka yerlerde bile yayılmaya başladı senin oyunun. Dün Massachusetts deki yeğenimden bir mektup aldım. Bana eskiden burada oturan Bayan Payson dan bahsediyor. Onları hatırlıyor musun? Pendleton Tepesi nde otururlardı.</p>
	<p class="block"> </p>
	<p class="block">–Evet, hatırlıyorum.</p>
	<p class="block"> </p>
	<p class="block">–Senin sanatoryumda kaldığın kış kasabayı terk etmişlerdi. Yeğenimin oturduğu yere gittiler. Yeğenim onları iyi tanıyor. Bana Bayan Payson un senden ve oyundan bahsettiğini ve bu oyunun onların yuvalarını bozmalarına engel olduğunu yazıyor, şimdi hepsi oyunu oynuyorlar ve çevrelerindekilere öğretiyorlar. Görüyor musun yavrum, senin bu oyunun nerelere kadar yayıldı? Senin bunları öğrenmeni istiyorum. Belki yararı olur diye düşündüm. Bazen insanın kendi oyununu bile oynaması güç olabilir, bunu anlıyorum yavrum.</p>
	<p class="block">Pollyanna ayağa kalktı. Veda ederken gözleri yaşlarla doluydu. Sesi titreyerek, </p>
	<p class="block">–Teşekkür ederim Bayan Snow, gerçekten bazen güç oluyor. Belki de kendi oyunumda, biraz yardıma gereksinim duyuyorum. Fakat şimdi ne vakit oyunu oynamakta güçlük çekersem, hiç olmazsa oynayan başkaları olduğu için mutlu olabilirim, dedi.</p>
	<p class="block">Pollyanna eve dönerken yüzü oldukça ciddi ve düşünceliydi. Bayan Snow un söyledikleri onu çok etkilemiş ve hüzünlendirmişti. Şimdi Polly Teyzesinin oyunu ne kadar seyrek oynadığını düşündü. Hatta kendisinin bile, gereği kadar oynamadığını fark etti. İçinden, </p>
	<p class="block">–Belki de ben her şeyin iyi yönünü bulmakta güçlük çektiğim için Teyzem oynamıyor. Belki ben daha iyi oynasam, o da çaba gösterir. Her neyse, gayret edeceğim. Eğer dikkat etmezsem, diğerleri benim oyunumu benden iyi oynamaya başlayacaklar, diye söylenerek yoluna devam etti.</p>
	<p class="block"> JOHN PENDLETON Noel bayramından bir hafta önce Pollyanna hikayesini güzelce daktilo edilmiş bir şekilde postaladı. Dergideki duyuruya göre ödül kazananlar Nisan ayına kadar ilan edilmeyecekti. Bu nedenle Pollyanna uzun ve sabırlı bir bekleyiş içine girdi. Kendi kendine, </p>
	<p class="block">–Nedenini bilmiyorum ama uzun bir bekleme devri olacağına çok memnunum. Böylelikle uzun bir kış boyu; küçük bir ödül değil, birinci ödülü kazanacağımı hayal edebilirim. Bu şekilde üç bin doları alacağımı düşünerek mutlu olabilirim. Kazanmasam bile, kış aylarını tatlı bir ümitle geçirmiş olurum. Sonunda küçük bir ödüle bile sevinmem gerek, diye düşünüyordu. Hiçbir ödül almama olasılığı, Pollyanna nın aklının köşesinden bile geçmiyordu. Milly Snow tarafından güzelce daktilo edilen hikaye, göze, basılmış gibi görünüyordu.</p>
	<p class="block">Pollyanna nın büyük çabalarına rağmen o yıl Noel, Harrington Konağı nda oldukça sıkıntılı geçiyordu. Polly Teyze kesinlikle her türlü kutlamayı reddetmiş ve bu kararını o ölçüde ısrarla belirtmişti ki, Pollyanna en küçük bir hediye bile almaya cesaret edememişti.</p>
	<p class="block">Noel gecesi John Pendleton ziyarete geldi. Polly Teyze bir mazeret bulup odasına çekildi. Pollyanna, Teyzesi ile geçirdiği uzun ve yorucu bir günden sonra, Pendleton ı sevinçle karşıladı. Ama ne yazık ki John Pendleton ın Jimmy den aldığı mektubu getirmesi, bu sevincini gölgeledi. Çünkü Jimmy nin mektubu baştan sona kadar, Bayan Carew ile </p>
	<p class="block">–Çalışan Kızlar Evi </p>
	<p class="block">–nde geçirecekleri Noel için yapılan şahane planlarla doluydu. Pollyanna ise bunu kendi kendisine itiraf etmeye utansa bile, hiç de Noel eğlencelerini dinleyecek bir durumda değildi; özellikle Jimmy nin nasıl eğlendiğini öğrenmek onu incitiyordu.</p>
	<p class="block">John Pendleton ise mektup bittikten sonra bile bu konuyu bırakmaya yanaşmıyordu.</p>
	<p class="block">Mektubu katlarken, </p>
	<p class="block">–Bunlar çok güzel şeyler, diye söylendi.</p>
	<p class="block">Pollyanna gerçek düşüncelerini belli etmemek için çaba göstererek, </p>
	<p class="block">–Evet, gerçekten öyle, diye mırıldandı.</p>
	<p class="block"> </p>
	<p class="block">–Bu gece, değil mi? şu sıralarda neler yaptıklarını görmek isterdim.</p>
	<p class="block">Pollyanna gene büyük bir dikkatle, </p>
	<p class="block">–Evet, diye onayladı.</p>
	<p class="block">John Pendleton, </p>
	<p class="block">–Sanırım Bayan Carew, Jimmy yi yardım etmesi için yanına alırken, ne olacağını tahmin ediyordu. Asıl merak ettiğim Jimmy nin yeni görevini nasıl karşıladığı. Acaba elli kadar kıza Noel Babalık yapmak hoşuna gidiyor mu? diye kıs kıs gülmeye başladı.</p>
	<p class="block">Pollyanna başını kaldırarak, </p>
	<p class="block">–Tabii ki bayılıyordur, diye cevap verdi.</p>
	<p class="block"> </p>
	<p class="block">–Belki de, fakat bu işin köprü yapmayı öğrenmeye benzemeyeceğini tahmin edersin herhalde.</p>
	<p class="block"> </p>
	<p class="block">–Oh, evet.</p>
	<p class="block"> </p>
	<p class="block">–Fakat bahse girerim ki; gerek Jimmy, gerekse kızlar bu gece hayatlarının en eğlenceli gecesini geçirecekler.</p>
	<p class="block"> </p>
	<p class="block">–E... Evet, tabii, diye kekeleyen Pollyanna, içindeki kıskançlık fırtınasını belli etmemek için çırpınıyordu. Aynı zamanda, kendisinin sadece John Pendleton ile geçirdiği bu korkunç geceyi Jimmy nin elli kadar genç kızla geçirdiği eğlenceli Noel le kıyaslamamak için son çabalarını harcıyordu.</p>
	<p class="block">Kısa bir sessizlik oldu. Bu süre içinde John Pendleton, dalgın bir şekilde şöminedeki ateşi seyrediyordu.</p>
	<p class="block">En sonunda, </p>
	<p class="block">–Bayan Carew gerçekten fevkalade bir insan, diye söylendi.</p>
	<p class="block"> </p>
	<p class="block">–Gerçekten öyle, diyen Pollyanna nın sesi bu defa içten bir duyguyu aksettiriyordu.</p>
	<p class="block">Pendleton yine şömineyi seyrederek dalgın bir şekilde sözlerine devam etti: </p>
	<p class="block">–Önceden de Jimmy, Bayan Carew ın bu kızlar için neler yaptığını yazıyordu. Bundan önceki mektupta ise, uzun uzun ondan ve yaptığı işlerden bahsediyor ve ona her zaman hayran olduğunu, fakat şimdi yakından gördükten sonra, bu hayranlığının daha da arttığını yazıyor.</p>
	<p class="block">Pollyanna, </p>
	<p class="block">–Gerçekten Bayan Carew eşsiz bir insandır. Ben de onu çok severim, diye onayladı.</p>
	<p class="block">John Pendleton rahatsız bir şekilde kıpırdandı ve gözlerinde garip bir bakışla Pollyanna ya döndü.</p>
	<p class="block"> </p>
	<p class="block">–Biliyorum yavrum. İşte bunun için onu seven başkaları da olabilir.</p>
	<p class="block">Pollyanna aniden irkildi. Birdenbire aklına gelen düşünce onu altüst etti. Jimmy! John Pendleton, Jimmy nın Bayan Carew e aşık mı olduğunu söylemek istiyordu? </p>
	<p class="block">–Yani ne demek? diye söze başlayıp sonra boğazı tıkanarak sustu.</p>
	<p class="block">John Pendleton sinirli bir şekilde ayağa fırlamıştı. Yavaşça ve yine o garip bakışlarla, </p>
	<p class="block">–Yani bu kızları kastettim. Bu elli kızın ona nasıl bağlı olacaklarını tahmin edebilirsin herhalde, diye cevap verdi.</p>
	<p class="block">Pollyanna ise, </p>
	<p class="block">–Evet, tabii, diye mırıldandı. Bundan sonraki söze ise, düşünceleri çok uzaklarda, kısa bir cevap verdi. Kafası karmakarışıktı. Gecenin geri kalan bölümünde bütün konuşmayı John Pendleton yaptı.</p>
	<p class="block">John Pendleton ise hiç de bunu yadırgamış gözükmüyordu. Odada acele acele bir iki kere dolaştıktan sonra, gelip eski yerine oturdu ve yine Bayan Carew den bahsetmeye başladı.</p>
	<p class="block"> </p>
	<p class="block">–Bu Jamie konusu oldukça garip, değil mi? Acaba gerçekten kaybolan yeğeni mi? Pollyanna dan hiç cevap alamayınca, kısa bir sessizlikten sonra sözlerine devam etti: </p>
	<p class="block">–Her neyse, Jamie iyi bir genç ve benim hoşuma gidiyor. Candan bir insan, Bayan Carew ona çok bağlı. Bunu görmemek olanaksız. Gerçek yeğeni olsa da, olmasa da önemi yok sanırım.</p>
	<p class="block">Yine bir sessizlik oldu. Sonra John Pendleton, değişen bir ses tonu ile, </p>
	<p class="block">–Düşününce ikinci defa evlenmeyişi garip gözüküyor. Aslında çok güzel bir kadın, değil mi Pollyanna? dedi.</p>
	<p class="block">Pollyanna telaşla, </p>
	<p class="block">–Evet, tabii, gerçekten çok güzel bir kadın, diye cevap verdi.</p>
	<p class="block">Bu konuşma sırasında Pollyanna nın gözü karşısındaki aynaya ilişmişti. Üzüntüyle kendisinin hiçbir zaman çok güzel birisi sayılamayacağını düşündü.</p>
	<p class="block">Böylece John Pendleton, şömineyi seyrederek, dalgın bir ifade ile konuştu durdu. Cevap alıp almaması onu rahatsız etmiyordu. Hatta sözlerinin dinlenip dinlenmediğinin dahi farkında değildi. Sadece konuşmak arzusunda olduğu anlaşılıyordu. En sonunda ayağa kalkıp veda etti.</p>
	<p class="block">Çok uzun süren bir yarım saat boyunca Pollyanna, yalnız kalabilmek için onun gitmesini çok arzulamıştı. Fakat gittikten sonra ise bundan pişman oldu. Birdenbire düşünceleri ile baş başa kalmayı arzulamadı.</p>
	<p class="block">Şimdi her şey onun için açıklık kazanmıştı. Hiç şüphesi kalmamıştı. Jimmy, Bayan Carew e aşıktı. O gittikten sonraki tedirgin ve sinirli hali de bunu kanıtlıyordu. İşte bu nedenle eski arkadaşı, Pollyanna yı çok seyrek ziyaret ediyordu.</p>
	<p class="block">Yaz boyunca geçen günleri birer birer düşündü ve bu inancını doğrulayan birçok şey hatırladı.</p>
	<p class="block">Onu sevmesi aslında çok doğaldı. Bayan Carew çok güzel ve cazip bir kadındı. Tabii Jimmy den yaşlıydı, fakat bu çok görülen bir durumdu. Eğer birbirlerini seviyorlarsa...</p>
	<p class="block">Pollyanna o gece uykuya dalıncaya kadar ağladı. Sabahleyin durumu cesur bir şekilde kabullenmeye gayret etti. Hatta yaşlı bir gülümsemeyle mutluluk oyununa başvurdu. Tam o sırada, aklına Nancy nin yıllar önce kendisine söylediği bir söz geldi: </p>
	<p class="block">–Senin bu mutluluk oyununu hiç oynayamayacak birileri varsa, o da kavgalı aşıklardır. Pollyanna yüzü kızararak, </p>
	<p class="block">–Ne kavgalı, hatta ne de aşık olduğumuz için değil. Aslında Jimmy ve Bayan Carew mutlu oldukları için ben de mutlu olabilirim. Sadece... diye mırıldandı. Düşüncelerini tamamlayamıyordu.</p>
	<p class="block">Şimdi, Jimmy ile Bayan Carew ın birbirlerini sevdiklerinden kesin olarak emin olunca, Pollyanna bu kanısını doğrulayacak her şeye karşı çok hassas olmuştu. Her yerde delil arıyordu. Tabii ilk olarak aklına Bayan Carew ın mektupları geliyordu. Bir mektubunda Bayan Carew şöyle diyordu: </p>
	<p class="block">–Senin genç arkadaşın Jimmy yi çok sık görüyorum. Ondan gittikçe daha çok hoşlanıyorum. Onu eskiden gördüğüm hissi hala devam ediyor. İsterdim ki, nereden bu duyguya kapıldığımı öğreneyim.</p>
	<p class="block">Bundan sonra sık sık, Jimmy den kısaca bahsediyordu. Pollyanna için bu kısa bahisler zehirli bir anlam taşıyordu. Çünkü artık Jimmy nın Bayan Carew ın hayatının bir bölümü olduğunu gösteriyordu.</p>
	<p class="block">Pollyanna şüphesini körükleyecek başka kaynaklar da buluyordu. John Pendleton gitgide daha sık bir şekilde geliyor ve Jimmy ile Bayan Carew hakkında son haberleri veriyordu. John Pendleton bu ikisini de ağzından düşürmez olmuştu. O kadar ki, zavallı Pollyanna, Bay Pendleton, Jimmy ile Bayan Carew den başka bir konu bulamaz mı, diye düşünüyordu.</p>
	<p class="block">Sadie Dean den gelen mektuplar da vardı. O da Jimmy nın Bayan Carew e çok yardımcı olduğunu yazıyordu.</p>
	<p class="block">Hatta Jamie bile seyrek yazdığı mektuplarında, Pollyanna yı şüphelendirmekten geri kalmıyordu. Bir mektubunda şöyle diyordu: </p>
	<p class="block">–Şimdi saat akşam on. Salonda yalnız başıma oturup Bayan Carew ın dönmesini bekliyorum. Jimmy ile beraber kızları ziyarete gittiler.</p>
	<p class="block">Jimmy ise çok seyrek yazıyordu. Pollyanna işte bunun için memnun olunacak bir sebep bulmuştu.</p>
	<p class="block"> </p>
	<p class="block">–Eğer Bayan Carew den ve onun kızlarından başka bahsedecek hiçbir şeyi yoksa, hiç yazmasın, daha iyi diyerek içini çekiyordu. POLLYANNA NIN OYUNU OYNAMADIĞI GÜN Böylece kış günleri birer birer geçti. Ocak ve şubat ayları çok karlı ve buzlu oldu. Arkasından gelen Mart ise, konağın her tarafını adeta yıkacakmış gibi sarsan ve gerilen sinirleri kopma noktasına getiren berbat fırtınalar ayı olarak geçti.</p>
	<p class="block">Pollyanna o günlerde oyun oynamayı çok güç buluyordu. Yine de büyük bir çaba ile oyununu sürdürüyordu. Polly Teyze ise oyunu hiç oynamıyor, bu nedenle Pollyanna nın işi daha da güçleşiyordu. Polly Teyzenin gerek morali, gerekse sağlığı iyi değildi. Kendisini tamamen kederine adamıştı.</p>
	<p class="block">Pollyanna hala hikaye yarışmasının sonuçlarını ümitle bekliyordu. Fakat artık birinci ödülü aklından çıkarıp, daha küçüklerinden birisine razı olmuştu. Bu aylar boyunca Pollyanna başka hikayeler de yazmıştı. Bu hikayelerin gönderildikleri dergilerden kısa bir süre sonra geri gelmeleri, Pollyanna da kendisinin yazarlık yeteneği hakkında şüpheler yaratıyordu.</p>
	<p class="block">Yine bir gün kendisine geri gönderilen hikayelerden birisini ilişikteki </p>
	<p class="block">–İlginize teşekkür ederiz notu ile birlikte çöpe atarken şöyle söylendi: </p>
	<p class="block">–Hiç olmazsa Polly Teyzenin bunlardan haberi olmadığı için memnun olabilirim. Bilmediği bir şey için üzülemez.</p>
	<p class="block">Pollyanna nın bütün hayatı Teyzesi etrafında dönmeye başlamıştı. Hatta Polly Teyze bile bu gerçeği fark edemiyor ve ne derece yorucu bir insan olduğunu göremiyordu. Gerçekten de yeğeni kendisini tam anlamıyla ona hasrediyordu.</p>
	<p class="block">Mart ayının kasvetli günlerinden birinde, bu durum son haddine ulaştı. Sabah kalktığı zaman Pollyanna içini çekerek bulutlu gökyüzüne baktı. Polly Teyze böyle havalarda büsbütün çekilmez olurdu. Yine de moralini bozmamak için, Pollyanna neşeli bir şarkı mırıldanarak mutfağa, kahvaltı hazırlamak için indi.</p>
	<p class="block">Pollyanna </p>
	<p class="block">–En iyisi Teyzemin sevdiği sandviçlerden hazırlamalı. Böylece belki diğer şeyler için üzülmez, diye düşünerek istekle hazırlıklara girişti.</p>
	<p class="block">Yarım saat sonra Teyzesinin kapısını çaldı.</p>
	<p class="block"> </p>
	<p class="block">–Demek kalktınız bile. Çok güzel. Saçınızı da çok güzel yapmışsınız Teyzeciğim.</p>
	<p class="block">Polly Teyze bitkin bir şekilde konuştu: </p>
	<p class="block">–Uyuyamadığım için kalkmak zorunda kaldım. Sonra sen burada olmadığından saçımı da yaptım tabii.</p>
	<p class="block">Pollyanna çabucak özür dilercesine, </p>
	<p class="block">–Fakat bu saatte beni beklediğinizi tahmin etmemiştim. Neyse, kahvaltı için neler hazırladığımı görünce, sanırım memnun olacaksınız, diye cevap verdi.</p>
	<p class="block">Polly Teyze, </p>
	<p class="block">–Hayır, bu sabah memnun olmayacağım. Böyle bir günde kimse memnun olamaz, şu yağmura bak. Bu haftaki üçüncü yağmurlu gün bu, diyerek yüzünü astı.</p>
	<p class="block"> </p>
	<p class="block">–Evet öyle, fakat biliyorsunuz böyle uzun bir yağmurlu devreden sonra, çıkan güneşin tadı bambaşka olur, diye gülümseyen Pollyanna, Teyzesinin boynuna bir kolye taktı.</p>
	<p class="block"> </p>
	<p class="block">–Şimdi aşağıya inelim de, kahvaltıda size ne hazırladığımı görün.</p>
	<p class="block">Ne yazık ki Polly Teyze bu sabah en sevdiği yiyeceklerle bile avutulacak durumda değildi. Onun için hiçbir şey doğru değil, hatta her şey tahammül edilemeyecek kadar kötüydü. Kahvaltı sonuna doğru Pollyanna nın sabrı taşmaya başladı. Sanki bu yetmezmiş gibi, bir de doğu tarafındaki çatının akmakta olduğunu keşfetti. Ayrıca postadan da kötü haber geldi. Pollyanna canı sıkılmasına rağmen, yine de gülerek akacak bir damları olduğu için memnun olması gerektiğini düşündü. Mektuba gelince, bu haberi zaten bir haftadır bekliyordu ve artık geldiği için daha fazla endişeli bir bekleyiş olmayacağına sevindi.</p>
	<p class="block">Bunlar ve daha birçok tedirgin edici olaylar, Pollyanna nın sabah işlerini öğleden sonraya erteledi. Tabii ki bu durum Polly Teyzenin hiç hoşuna gitmemişti. Kendisi hayatını adeta saatin dakikaları ile düzenleyen planlı bir insan olduğu için düzensizliğe hiç tahammülü yoktu.</p>
	<p class="block">En sonunda kendisini daha fazla tutamadı.</p>
	<p class="block"> </p>
	<p class="block">–Fakat saat üç buçuk oldu bile Pollyanna! Biliyor muydun? Sen hala yatakları bile yapmadın.</p>
	<p class="block"> </p>
	<p class="block">–Hayır şekerim, yapmadım. Ama üzülme, yapacağım.</p>
	<p class="block"> </p>
	<p class="block">–Fakat söylediğimi duydun mu? Saate bak. Üçü geçiyor.</p>
	<p class="block"> </p>
	<p class="block">–Evet öyle. Fakat aldırmayın Teyzeciğim. Dördü geçmediği için memnun olabiliriz.</p>
	<p class="block">Polly Teyze sinirli bir tavırla, </p>
	<p class="block">–Sen memnun olabilirsin tabii, diye söylendi.</p>
	<p class="block">Pollyanna gülerek devam etti: </p>
	<p class="block">–Bakın teyzeciğim, saatler insanın yaptığı işe göre değişebilen şeylerdir. Ben bunu uzun süre önce sanatoryumda kalırken öğrendim. Sevdiğim bir işle meşgul olurken zamanın geçmesini istemediğim için, saatin akrep koluna bakarım. Çok yavaş ilerlediği için, sanki zaman çok ağır geçiyor gibi gelir. Sonra canımı sıkan bir işi yaparken saniye koluna bakarım. Böylece zamanın çok çabuk geçerek bana yardımcı olduğunu düşünürüm. Bugün ise saatin akrebine bakıyorum. Çünkü zamanın çabuk geçmesini istemiyorum. Anlıyor musunuz? diyerek muzip bir şekilde göz kırptı ve Teyzesini süzdü. Yüzüne garip bir ifade geldi, dudakları muzip bir gülümseme ile kıvrıldı. Arkasını dönüp başka bir şeyle meşgul olan Bayan Chilton, Pollyanna nın yüzündeki bu ifadeyi görmemişti. Bunun üzerine bir dakika sonra Pollyanna dudaklarında aynı anlamlı gülümseme ile tekrar arka üstü uzandı.</p>
	<p class="block">Ertesi sabah Pollyanna kalktığında gene yağmur yağıyordu. Hızla esen rüzgar evin her tarafında gıcırtılar yaratıyordu.</p>
	<p class="block">Pollyanna yorgun bir iç çekişle, </p>
	<p class="block">–Memnun olabi... diye söze başlarken birden hatırlayarak ellerini ağzına kapattı. </p>
	<p class="block">–Aman Allahım, biliyorum unutacağım. Tabii böylece her şey bozulacak. Bugün hiçbir şey için memnun olmayacağım, bunu unutmamam gerek.</p>
	<p class="block">Pollyanna o sabah özenle kahvaltı hazırlamadı. Sadece çay yaparak Teyzesinin odasına çıktı.</p>
	<p class="block">Bayan Chilton henüz yataktaydı. Pollyanna yı: </p>
	<p class="block">–Yine her zamanki gibi yağmur yağıyor, diye karşıladı.</p>
	<p class="block">Pollyanna asık bir yüzle, </p>
	<p class="block">–Evet, ne berbat, değil mi? Bu hafta hemen hemen her gün yağmurlu geçti. Böyle havalardan nefret ederim, diye karşılık verdi.</p>
	<p class="block">Polly Teyze gözlerinde hayret ifadesi ile döndü. Fakat Pollyanna başka tarafa bakıyordu.</p>
	<p class="block">Yorgun bakışlarla Teyzesine dönen genç kız, </p>
	<p class="block">–Yataktan kalkıyor musunuz? diye sordu.</p>
	<p class="block">Polly Teyze aynı şaşkınlıkla: </p>
	<p class="block">–A, evet, tabii diye kekeledi.</p>
	<p class="block"> </p>
	<p class="block">–Ne oldu Pollyanna, çok yorgun görünüyorsun, bir şey mi var? </p>
	<p class="block">–Evet, bu sabah çok yorgunum. Gece hiç uyuyamadım. Uykusuzluktan nefret ederim. Geceleyin uyku tutmayınca her şey berbat gözüküyor.</p>
	<p class="block">Polly Teyze de şikayete başladı. </p>
	<p class="block">–Evet, çok iyi bilirim. Ben de saat ikiden sonra gözümü bile kırpmadım. Sonra bu damın durumu çok canımı sıkıyor. Eğer yağmurlar durmazsa nasıl damı tamir ettireceğiz, bilemiyorum. Sen yukarıya çıkıp kovaları boşalttın mı? </p>
	<p class="block">–Oh, evet birkaç tane daha kova çıkardım, şimdi yeni bir delik daha var.</p>
	<p class="block"> </p>
	<p class="block">–Yeni bir tane mi? Yakında bütün dam akmaya başlayacak.</p>
	<p class="block">Pollyanna tam ağzını açıp, </p>
	<p class="block">–Daha iyi ya, hepsini birden tamir ettirebiliriz böylece, demeye hazırlanırken, kararını hatırlayıp bezgin bir sesle şöyle cevap verdi: </p>
	<p class="block">–Herhalde öyle olacak Teyzeciğim. Gerçekten de öyle görünüyor. Doğrusu başımıza çok iş çıkardı bu dam. Kova taşımaktan bıktım.</p>
	<p class="block">Bunu söyledikten hemen sonra, çabucak odadan çıktı. Merdivenlerden inerken kendi kendine söyleniyordu: </p>
	<p class="block">–Gerçekten çok komik oluyor. Ne kadar güç bir iş, böyle olmak. Korkarım yüzüme gözüme bulaştırıyorum.</p>
	<p class="block">Polly Teyze yeğeninin arkasından hayretle bakakaldı.</p>
	<p class="block">Polly Teyze o akşam saat altıdan önce, birçok kereler Pollyanna yı hayretle incelemek fırsatını buldu. Pollyanna her şeyi mesele yapıyor ve şikayetçi oluyordu, şömine tutuşmuyordu, fırtına kepenkleri devirmişti, damda bir delik daha belirmişti. Postadan gelen bir mektup Pollyanna yı çok ağlatmıştı. Polly Teyze ne kadar ısrar ettiyse de, yeğeni bunun sebebini açıklamadı. Hatta yemek bile çok kötü geçti. Öğleden sonra ise sayısız küçük olaylar; Pollyanna dan feryatlar ve şikayetlerin yükselmesine sebep oldu.</p>
	<p class="block">Akşam olmak üzereydi ki, Polly Teyzenin gözlerinde bir şüphe izi belirmeye başladı. Pollyanna bunu fark ettiyse de hiç sesini çıkarmadı. Hoşnutsuzluğu ve şikayetçi hali hiç değişmedi. Fakat saat altıya doğru Polly Teyzenin bakışlarındaki şüphe, kesin bir kanaat haline dönüştü. Böylelikle şaşkınlığı tamamen geçti. Bu durum onu eğlendirmeye başladı. Artık yeğeninin garip davranışlarının nedenini bulduğuna inanıyordu.</p>
	<p class="block">En sonunda, Pollyanna yeni bir şikayet konusu bulup dert yanmaya başladığı sırada, Polly Teyze gülerek ellerini iki yana açtı ve şöyle dedi: </p>
	<p class="block">–Yeter kızım, yeter. Teslim oluyorum. Kendi oyunumla yenildiğimi kabul ediyorum. İstiyorsan bunun için memnun olabilirsin belki.</p>
	<p class="block">Pollyanna çaresizlik içinde, </p>
	<p class="block">–Evet Teyzeciğim, fakat siz demiştiniz ki... diye başladıysa da Teyzesi kararlı bir ifade ile sözünü kesti. </p>
	<p class="block">–Evet, biliyorum, fakat söz veriyorum, bir daha söylemeyeceğim. Aman Tanrım, ne biçim bir gün geçirdik. Böyle bir gün daha geçirmeyi asla istemem.</p>
	<p class="block">Sonra tereddüt ederek kızardı ve güçlükle sözlerine devam etti.</p>
	<p class="block"> </p>
	<p class="block">–Ayrıca şunu söylemek isterim ki, sanırım ben de son günlerde oyunu pek iyi oynamıyordum. Fakat bundan sonra, elimden geldiği kadar çaba göstereceğime... Benim mendilim nerede? Sözlerini bitirdiğinde telaşla ceplerinde mendilini aramaya koyuldu.</p>
	<p class="block">Pollyanna çabucak ayağa fırlayarak Teyzesinin yanına koştu.</p>
	<p class="block"> </p>
	<p class="block">–Fakat Teyzeciğim, ben sadece şaka yapıyordum. Size bir ders olsun diye böyle davranmış değilim. Sizin böyle anlam vereceğinizi hiç düşünmemiştim, diye özür dilemeye çalıştı.</p>
	<p class="block">Polly Teyze ise duygusallıktan nefret eden ve bu gibi dokunaklı sahnelerden çekinen, sert mizaçlı bir insanın bütün hırçınlığı ile kendi zayıflığını göstermemeye çalışarak cevap verdi: </p>
	<p class="block">–Tabii ki düşünmeden yaptın. Eğer bana ders vermeye çalıştığını düşünseydim, böyle der miydim? Pollyanna genç ve kuvvetli kolları ile Teyzesini sımsıkı kucaklamış ve daha fazla konuşmasına engel olmuştu. JIMMY ile JAMIE O kışı sıkıntı ile geçiren tek kişi Pollyanna değildi. Boston da Jimmy Pendleton da zamanını sevdiği insanın düşüncelerinden uzak geçirmek için büyük çaba göstermesine rağmen bunda başarılı olamıyordu. Hiçbir uğraşı, kafasındaki mavi gözlerin ve neşeli sesin unutulmasına yararlı olamıyordu.</p>
	<p class="block">Jimmy kendi kendisine, eğer Bayan Carew olmasa ve onun çalışan kızlar için kurduğu yurttaki uğraşları zamanını doldurmasa, hayatın yaşanmaya değmeyeceğini düşünüyordu. Hatta Carew lerin evinde bile tam mutlu olamıyordu, çünkü Jamie oradaydı ve her zaman Pollyanna yı hatırlatarak mutsuzluğunu artırıyordu.</p>
	<p class="block">Artık Jimmy, Jamie ile Pollyanna nın birbirlerini sevdiklerinden emindi. Ayrıca, kenara çekilip sakat Jamie ye rakip olmamak konusundaki kararının asil bir davranış olduğuna inanarak, bu tutumunu da devam ettiriyordu. Bu konuda daha fazla soruşturmak hiç aklına gelmiyordu. Pollyanna hakkında konuşmaktan veya onun haberlerini almaktan hiç hoşlanmıyordu. Gerek Jamie nın, gerekse Bayan Carew ın ondan haberler aldığını biliyordu ve bütün acısına rağmen ondan bahsettikleri zaman, sabırla kendilerini dinliyordu. Fakat ilk fırsatta bu konuyu kapatıyordu. Kendi gönderdiği mektupları ise çok kısa ve uzak bir ifade ile yazıyor ve bunları çok seyrek yolluyordu. Jimmy için kendisine ait olmayan bir Pollyanna, acı ve üzüntü kaynağından başka bir şey değildi. Boston daki çalışmalarına devam etmek üzere Beldingsville den ayrılma zamanı geldiğinde çok memnun olmuştu. Pollyanna ile aynı yerde yaşayıp ondan böylesine uzak olmak, dayanılmaz bir işkenceydi.</p>
	<p class="block">Boston a geldiği zaman huzursuz bir insanın kendi dertlerini unutmak için yapabileceği bir gayretle, kendisini Bayan Carew ın işlerine vermişti. Çalışan kızlar yurdunda ona yardımcı olabilmek için, kendi çalışmalarından kalan bütün zamanını Bayan Carew ile geçiriyordu. Bayan Carew ise bundan çok memnundu.</p>
	<p class="block">Böylece kış geçmiş ve bütün güzellikleri ile bahar gelmişti. Her taraf baygın kokular saçan tomurcuklarla ve taptaze bir yeşil örtüyle kaplanmıştı. Fakat bahar, Jimmy için neşe ve mutluluk kaynağı olmaktan çok uzaktı. Çünkü onun içinde hala kasvetli ve sıkıntılı bir kış hüküm sürmekteydi.</p>
	<p class="block">O günlerde Jimmy, </p>
	<p class="block">–Ah, bir nişanlandıklarını ilan etseler, ne olur sanki! Kesin olarak bilsem daha iyi olacak benim için, diye düşünüyordu. Bu bekleyiş gittikçe daha dayanılmaz olmaya başlamıştı.</p>
	<p class="block">Nihayet Nisan sonlarına doğru bir gün bu arzusu kısmen yerine geldi. Bazı şeyleri kesinlikle öğrendi.</p>
	<p class="block">Bir cumartesi sabahı saat onda kapıyı açan Mary, onu içeriye alıp Bayan Carew e haber vermek üzere yukarıya çıktı.</p>
	<p class="block">Müzik odasına giren Jimmy karşılaştığı manzara karşısında irkilerek durakladı. Jamie piyano tuşlarının üstüne başını koymuş, iki elini de yana uzatmış bir şekilde duruyordu.</p>
	<p class="block">Pendleton, tam yavaşça odadan çıkmaya hazırlanıyordu ki, piyanonun üstündeki genç adam başını kaldırdı. Jamie nin yüzü renklenmiş, gözleri alev alev yanıyordu.</p>
	<p class="block">Jimmy bir süre onu seyrettikten sonra, </p>
	<p class="block">–Ne oldu Carew, bir şey mi var? diye kekeledi.</p>
	<p class="block">Bunun üzerine Jamie elindeki mektupları göstererek heyecanla konuşmaya başladı: </p>
	<p class="block">–Bir şey mi oldu? Her şey oldu. Eğer sen bütün ömrün boyunca hapiste olduğunu hissederken, birdenbire kapıların açıldığını görsen böyle düşünmez miydin? Sonra sevdiğin kıza evlenme teklifi yapabilecek duruma geldiğini anlarsan nasıl heyecanlanmazsın? Dinle, belki de çıldırdığımı sanıyorsun, ama öyle değil. Bir bakıma sevinçten çılgına dönmüş gibiyim. Sana anlatmak istiyorum, dinler misin? Birisine söylemem gerek! Pendleton başını kaldırdı. Kendisini acı bir darbe yiyecekmiş gibi hazırlıyordu. Rengi uçmuş, yüzü gerginleşmişti. Fakat konuştuğu zaman sesi oldukça sakindi.</p>
	<p class="block"> </p>
	<p class="block">–Tabii anlat. Memnuniyetle dinlerim.</p>
	<p class="block">Jamie ise cevabı duymaksızın heyecanla ve tutarsız bir konuşmayla anlatmaya başlamıştı bile.</p>
	<p class="block"> </p>
	<p class="block">–Tabii bu senin için pek önemli sayılmaz. Senin sağlam bacakların var ve hürsün. Senin köprülerin ve geleceğe değin hayallerin var. Fakat benim durumum çok başka. Bu, benim için bir şey sayılır. Artık ben de bir erkek gibi yaşayıp çalışabileceğim belki. Köprüler ve barajlar yapmak demek olmasa bile hiç yoktan iyidir, şimdi ben de bir şey yapabileceğimi ispat ettim. Dinle, elimdeki bu mektupta, bir hikaye yarışmasında birinci ödülü kazandığım yazılı. Yani üç bin dolarlık bir ödül alacağım. İkinci mektup ise, büyük bir yayınevinden geliyor ve ilk kitabımı basmak istediklerini bildiriyor. Her ikisi de bu sabah postası ile geldi, şimdi neden çılgına döndüğümü anladın mı? </p>
	<p class="block">–Çok güzel, seni bütün kalbimle kutlarım Jamie! diyen Jimmy nin sesi içten bir sevinci aksettiriyordu.</p>
	<p class="block"> </p>
	<p class="block">–Teşekkür ederim. Gerçekten de kutlanmaya değer. Bunun benim için ne demek olduğunu anlıyor musun? Düşün yavaş yavaş ben de bağımsız bir insan olabileceğim. Bir gün Bayan Carew ın benimle övünerek sakat bir çocuğu yanına alıp büyüttüğü için mutlu olması, benim için ne güzel bir şey olur! Hepsinden güzeli, sevdiğim kıza duygularımı açıklayabileceğim artık! Jimmy gene bembeyaz olmuştu, sesinden belli etmemeye çalışarak: </p>
	<p class="block">–Tabii, tabii anlıyorum, diye söylendi.</p>
	<p class="block">Jamie nin yüzündeki neşe birdenbire düşünceli bir ifadeye dönüştü.</p>
	<p class="block"> </p>
	<p class="block">–Belki de en son dediğimi yapmasam daha iyi olur. Hala bu iki değneğe bağlıyım. Geçen yaz kamp yerinde olan olayı unutamıyorum, Pollyanna yı tehlikede gördüğüm zaman... Sevdiğim kızın tehlikede olduğunu görsem de, başkalarının onu kurtarmasına seyirci olmam gerekecek. Bu olasılığı her zaman için göze almalıyım.</p>
	<p class="block"> </p>
	<p class="block">–Fakat Jamie... diye söze başlayan Jimmy, ötekinin bir işareti ile susmak zorunda kaldı.</p>
	<p class="block"> </p>
	<p class="block">–Ne söyleyeceğini biliyorum, fakat lütfen söyleme. Anlamana imkan yok senin. Sen iki değneğe bağlı değilsin. Kurtaran sensin, ben değil. O zaman anladım ki Sadie ile de hep böyle olacak. Ben kenarda kalıp onu kurtaranlara seyirci olacağım.</p>
	<p class="block">Jimmy irkilerek haykırdı: </p>
	<p class="block">–Sadie mi? </p>
	<p class="block">–Evet, Sadie Dean. Şaşırmış görünüyorsun. Bilmiyor muydun? Sadie ye karşı olan histerimden hiç şüphe etmedin mi? Demek bu ölçüde iyi sakladım duygularımı. Doğrusu, buna çaba gösterdim ama, başarılı olup olmadığımı bilmiyordum.</p>
	<p class="block">Bu sözlere karşılık Jimmy neşe ile: </p>
	<p class="block">–Doğrusu benden saklamayı çok iyi başardın, diye haykırdı, şimdi yüzü renklenmiş, gözleri sevinçle parlamaya başlamıştı. </p>
	<p class="block">–Demek Sadie Dean, öyle mi? Çok güzel! Seni tekrar tekrar tebrik ederim kardeşim.</p>
	<p class="block">Jimmy şimdi sevinçten yerinde duramaz olmuştu. Jamie nin sevdiği kızın, Pollyanna olmayıp Sadie olduğunu öğrenmek hiç beklemediği bir sürprizdi. Buna karşı tepkisi, sonsuz bir heyecan ve mutluluk duygusu olmuştu. Onun böylesine sevinçli ve istekli olduğunu gören Jamie utanarak başını öne eğdi.</p>
	<p class="block"> </p>
	<p class="block">–Henüz bu konuda tebrik etme beni. Çünkü henüz onunla konuşmuş değilim. Fakat sanırım ki biliyor. Hatta herkesin bildiğini tahmin ediyordum. Peki sen, Sadie yi düşünmediğine göre, kimi sevdiğimi sanıyordun? Jimmy cevap vermeden önce kısa bir süre duraladı. Sonra kararsız bir şekilde mırıldandı, </p>
	<p class="block">–Şey, Pollyanna diye düşünmüştüm.</p>
	<p class="block">Jamie gülümseyerek karşılık verdi: </p>
	<p class="block">–Pollyanna çok cazip bir genç kızdır ve ben onu çok severim, fakat bu bir kardeş sevgisinden öteye gitmez. O da benim için aynı şekilde düşünür. Sonra bu konuda başka birisinin de söz sahibi olacağını sanırım, öyle değil mi? Bu sözler üzerine Jimmy, utangaç bir çocuk gibi kızararak önüne baktı.</p>
	<p class="block"> </p>
	<p class="block">–Ne demek istiyorsun? diye sorarken heyecanını belli etmemek için çaba gösteriyordu.</p>
	<p class="block"> </p>
	<p class="block">–Yani, John Pendleton demek istiyorum.</p>
	<p class="block">Jimmy gözleri büyüyerek çılgın gibi döndü, </p>
	<p class="block">–John Pendleton mı? Bu sırada kapıda beliren Bayan Carew gülümseyerek, </p>
	<p class="block">–John Pendleton a ne olmuş? diye sordu.</p>
	<p class="block">Son beş, on dakika içerisinde, ikinci kez dünya üzerine yıkılmışçasına sarsılan Jimmy, Bayan Carew i selamlamak için zorla kendisini toparladı. Fakat Jamie bu soruya karşılık, kendinden emin bir şekilde cevap verdi: </p>
	<p class="block">–Hiçbir şey olmadı. Sadece John Pendleton ın Pollyanna nın duygusal hayatı hakkında söz sahibi olacağını söylemiştim.</p>
	<p class="block">Bu sözleri işiten Bayan Carew, </p>
	<p class="block">–Pollyanna, John Pendleton, diye hayretle söylenerek kendisine en yakın koltuğa çöküverdi. Eğer iki genç adam kendi sorularını düşünerek bu derece dalgın olmasalar, Bayan Carew ın artık gülümsemediğini ve gözlerinin korku ifadesi ile dolduğunu görürlerdi.</p>
	<p class="block">Jamie düşüncesini savunmaya devam etti: </p>
	<p class="block">–Tabii, geçen yaz ikiniz de kör müydünüz? John Pendleton ın Pollyanna ile ne kadar çok beraber olduğunu görmediniz mi? Bayan Carew buna karşılık yavaşça mırıldandı: </p>
	<p class="block">–Niçin? Ben hepimizle beraber olduğunu düşünüyorum.</p>
	<p class="block">Jamie yine ısrar etti: </p>
	<p class="block">–Pollyanna ile olduğu kadar çok değil. Ayrıca bir gün Pollyanna ya, John Pendleton ın niçin evlenmediğini sorduğumuzda, onun nasıl kızarıp kekelediğini ve en sonunda bir zamanlar evlenmeyi düşündüğünü itiraf ettiğini unuttunuz mu? İşte o gün aralarında bir şey olup olmadığını düşünmüştüm ben. Hatırlamıyor musunuz? Bayan Carew, </p>
	<p class="block">–Evet, galiba hatırlıyorum. Unutmuştum, fakat şimdi sen söyleyince aklıma geldi, diye cevap verdi.</p>
	<p class="block">O sırada Jimmy kuruyan dudaklarını ıslatarak araya girdi. </p>
	<p class="block">–Bakın, ben bunu izah edebilirim. Gerçekten John Pendleton bir zamanlar bir kadını sevmiş ve evlenmek istemiş. Bu kadın Pollyanna nın annesiymiş.</p>
	<p class="block"> </p>
	<p class="block">–Pollyanna nın annesi mi? </p>
	<p class="block">–Evet, yıllar önce ona aşık olmuş. Fakat anladığıma göre hiç karşılık görmemiş. Sevdiği kadın başka bir erkeği severek evlenmiş. Yani bir rahip olan Pollyanna nın babası ile.</p>
	<p class="block">Bu sözler üzerine Bayan Carew rahat bir nefes alarak, </p>
	<p class="block">–Oh, şu halde bunun için evlenmemiş, diye söylendi.</p>
	<p class="block"> </p>
	<p class="block">–Evet. Görüyorsunuz ki John Pendleton ın Pollyanna ile olan ilgisi konusunda yanılıyorsunuz. Aslında onun annesini sevmiş.</p>
	<p class="block"> </p>
	<p class="block">–Hiç de öyle değil. Bence bu durum fikrimi destekliyor, şimdi dediklerim çok daha akla yakın geliyor. Dinleyin, bir zamanlar Pollyanna nın annesini sevdiği halde onunla evlenemiyor, şimdi ise onun kızına bağlanarak, kalbindeki boşluğu doldurmak istiyor. Böylece onu kazanmaya çalışıyor.</p>
	<p class="block">Bayan Carew sinirli bir kahkaha ile söze karıştı: </p>
	<p class="block">–Ah Jamie, hayalin ne kadar geniş. Hikaye uydurmaya bayılıyorsun. Bu beş liralık bir roman değil. Gerçek hayattan bahsediyoruz. Pollyanna onun için çok genç sayılır. John Pendleton bir genç kızla değil, orta yaşlı bir hanımla evlenmelidir. Sonra birden yüzü kızararak son sözünü değiştirdi, </p>
	<p class="block">–Yani eğer evlenmek istiyorsa tabii.</p>
	<p class="block">Jamie inatçı bir şekilde, </p>
	<p class="block">–Belki de, fakat eğer bir genç kıza aşık olmuşsa ne yapsın? Gerçekten, düşünün, Pollyanna dan aldığımız her mektupta Pendleton la beraberliğinden bahis geçmiyor mu? Sonra o da her mektubunda Pollyanna dan bahsetmiyor mu? Bayan Carew aniden ayağa fırlarken, </p>
	<p class="block">–Evet, biliyorum diye söylendi. Hoşa gitmeyen bir düşünceyi kafasından atmak ister gibi bir hali vardı. Sonra bir şey söyleyecekmiş gibi ağzını açmışken, vazgeçerek çabucak odayı terk etti.</p>
	<p class="block">Beş dakika sonra tekrar döndüğü zaman hayretle, Jimmy nin gitmiş olduğunu fark etti.</p>
	<p class="block"> </p>
	<p class="block">–Ne oldu, Jimmy bizimle beraber kızların pikniğine gidecek sanıyordum? Jamie asık bir yüzle cevap verdi: </p>
	<p class="block">–Ben de öyle sanıyordum, ama bir de baktım ani bir sebeple şehir dışına gitmesi gerektiğinden falan bahsederek özür diledi ve apar topar kaçar gibi ayrıldı.</p>
	<p class="block">Sonra elindeki iki mektubu Bayan Carew e uzatarak mutluluk dolu bir ifadeyle, </p>
	<p class="block">–Aslında Jimmy nin ne dediğine pek dikkat edemedim. Kafam bu mektuplardaki haberlerle dopdoluydu, diye devam etti.</p>
	<p class="block">Bayan Carew mektupları baştan sona okuduktan sonra sevinçle, </p>
	<p class="block">–Oh Jamie, seninle nasıl övünüyorum, bilemezsin! diye konuştu. Jamie nin yüzündeki mutluluğu görünce gözyaşlarını daha fazla tutamadı. JIMMY ve JOHN O Cumartesi akşamı geç vakit Beldingsville İstasyonu nda, kararlı ve hayat dolu bir genç adam indi. Aynı genç adam ertesi sabah erkenden pazar günü nedeniyle bomboş olan kasabanın sokaklarından geçerek Harrington Konağı nın bulunduğu tepeye tırmanmaya başladı. Tam o sırada çok iyi tanıdığı, sarışın bir baş ve çevik bir gövdenin bahçede dolaştığını fark ederek sokak kapısına gitmekten vazgeçti ve çimenlerden bahçeye doğru yürüdü. Nihayet sarışın başın sahibi ile karşılaştı.</p>
	<p class="block">Pollyanna hayretten büyüyen gözlerle, </p>
	<p class="block">–Jimmy, nasıl olur? Nereden çıktın? diye boğuk bir sesle sordu.</p>
	<p class="block"> </p>
	<p class="block">–Dün akşam Boston dan geldim. Seni görmem gerekiyordu Pollyanna.</p>
	<p class="block"> </p>
	<p class="block">–Beni görmek için mi? diye söyleyen Pollyanna, aslında kendisini toparlamak için zaman kazanmaya çalışıyordu. Jimmy yi ilk gördüğü anda genç adam kendisine o kadar büyük, güçlü ve hoş görünmüştü ki, gözlerindeki hayranlığın Jimmy tarafından anlaşılmasından korkuyordu.</p>
	<p class="block"> </p>
	<p class="block">–Evet Pollyanna, istiyordum ki, yani korkuyordum, demek istiyorum ki... Of, yapamayacağım. Böyle anlatamayacağım. Doğrudan doğruya söylemek en iyisi olacak, şunu söylemek istiyorum. Daha önce aradan çekilmiştim. Ama şimdi bunu yapamam. Bu artık doğru olmaz. O, Jamie gibi sakat değil. Onun da benim gibi sağlam bacakları ve bir kafası var. Eğer aramızda bir seçim olacaksa, bunun eşit şartlarda olması gerek. Benim de bazı haklarım var! Pollyanna şaşkın ve hiçbir şey anlamadığını ifade eden bakışlarla Jimmy yi süzüyordu.</p>
	<p class="block">Genç adam birden utanarak gülmeye başladı.</p>
	<p class="block">Pollyanna, </p>
	<p class="block">–Jimmy Bean Pendleton, neden bahsediyorsun, lütfen söyler misin? diye sordu.</p>
	<p class="block"> </p>
	<p class="block">–Tabii ki hiçbir şey anlamadın, değil mi? Saçmalıyorum galiba. Fakat dün Jamie den öğrendiğimden beri çılgına döndüm.</p>
	<p class="block"> </p>
	<p class="block">–Onun kazandığı ödül dolayısıyla bu konu açıldı ve...</p>
	<p class="block">Pollyanna sevinçle genç adamın sözünü kesti, </p>
	<p class="block">–Evet, biliyorum. Ne güzel değil mi? Birinci ödülü kazandı. Yani üç bin dolar alacak. Ona dün gece bir mektup yazdım. Onun ismini görüp bizim Jamie olduğunu anladığım zaman, o kadar heyecanlandım ki kendi ismimi aramayı bile unuttum. Sonra ismimi göremeyince hiç ödül kazanmadığımı anladım. Fakat Jamie için o kadar sevinmiştim ki her şeyi unuttum, diye sözünü tamamlarken yaptığı açıklamayı yeterli bulmayarak, endişe ile Jimmy ye baktı. Fakat Jimmy kendi düşüncelerine o derece dalmıştı ki, onun ne söylediğine dikkat bile etmemişti.</p>
	<p class="block"> </p>
	<p class="block">–Evet, evet. Tabii çok güzel ve kazandığına çok memnun oldum. Ama asıl ondan sonraki konuşmasından anladım ki... O zamana kadar sizin birbirinizi sevdiğinizi sanıyordum ben.</p>
	<p class="block">Bunun üzerine Pollyanna utangaç bir yüzle., </p>
	<p class="block">–Yani benimle Jamie arasında duygusal bir bağ mı olduğuna inanıyordun? Nasıl olur Jimmy? O Sadie Dean i seviyor. Hep onu sevdi. Bana saatlerce onu anlatırdı. Sanırım Sadie de onu seviyor, diye izah etti.</p>
	<p class="block"> </p>
	<p class="block">–Çok güzel, umarım öyledir. Fakat anlamıyor musun, ben bunu bilmiyordum? Jaime ile sen diye düşünüyordum. Ve Jamie sakat bir genç olduğu için, benim araya girmemin doğru olmayacağı sonucuna varmıştım. Eğer ben de etrafında dolaşıp seni kazanmaya çalışsam, bu haksızlık olur, diye düşünüyordum.</p>
	<p class="block">Pollyanna birdenbire yere eğilerek bir yaprak aldı ve doğruldu. Kalktığında yüzü başka tarafa dönüktü.</p>
	<p class="block"> </p>
	<p class="block">–İnsan, sakat birisi ile yarışa girmekten hoşlanmıyor. Başlangıçta böyle bir kusuru olan birisi ile eşit şartlarda mücadele etmek olanağı yok. İşte bunun için senden uzak durarak ona şans tanıdım. Fakat bunu yapmak kalbimi çok kırdı küçük kız. Çok zor oldu. Sonra dün sabah gerçeği öğrendim. Fakat başka bir şey daha duydum. Jamie başka birisinin varlığından bahsetti. Onun için senden vazgeçemem Pollyanna. Bana yaptığı bütün iyiliklere rağmen bunu yapamam. John Pendleton tam bir insan ve yarış edebileceği iki sağlam bacağı var. Şartlarımız eşit olmalı. Eğer sen ona bağlıysan, gerçekten onu seviyorsan...</p>
	<p class="block">O sırada Pollyanna vahşi gözlerle döndü: </p>
	<p class="block">–John Pendleton! Jimmy, ne demek istiyorsun? John Pendleton için neler söylüyorsun? Jimmy nin yüzü sevinçle aydınlandı. </p>
	<p class="block">–O halde sevmiyorsun, evet, gözlerinden belli oluyor duyguların.</p>
	<p class="block">Pollyanna sapsarı bir yüzle titreyerek geri çekildi: </p>
	<p class="block">–Jimmy, ne demek istiyorsun? Ne olur söyle! diye acınacak bir şekilde yalvardı.</p>
	<p class="block"> </p>
	<p class="block">–Demek istiyorum ki, yani sen John Amcaya karşı bir aşk duymuyorsun değil mi? Anlamıyor musun, Jamie böyle olduğuna inanıyor. Hatta onun seni sevdiğinden çok emin. Yavaş yavaş ben de böyle düşünmeye başlıyorum. Her zaman senden bahseder, sonra tabii annene olan duyguları da var.</p>
	<p class="block">Bu sırada Pollyanna inleyerek yüzünü elleri ile örttü.</p>
	<p class="block">Jimmy ona yaklaşarak kolları arasına almak istediyse de, genç kız çabucak uzaklaştı.</p>
	<p class="block"> </p>
	<p class="block">–Pollyanna, küçük kız, yapma ne olur. Kalbimi kırıyorsun. Senin için hiçbir şey ifade etmiyor muyum ben? Yoksa söylemeye mi çekiniyorsun? Pollyanna ellerini yüzünden çekip genç adama baktığı zaman, gözleri çaresizlik ve korku ile dopdoluydu.</p>
	<p class="block"> </p>
	<p class="block">–Jimmy, sen gerçekten John Pendleton ın beni o şekilde sevdiğine inanıyor musun? dediği zaman sesi bir fısıltı halinde güçlükle çıkıyordu.</p>
	<p class="block">Jimmy buna cevap verirken sabırsızca başını salladı. </p>
	<p class="block">–O önemli değil Pollyanna, tabii ki bilmiyorum, nasıl emin olabilirim ki? Fakat hayatım, önemli olan bu değil ki! Asıl önemlisi senin duyguların. Eğer sen ona karşı sevgi duymuyorsan ve bana kendimi sevdirmek için bir fırsat verirsen... Sözlerini daha fazla uzatmadan Pollyanna nın elinden tutup kendisine doğru çekti.</p>
	<p class="block">Fakat Pollyanna, </p>
	<p class="block">–Hayır, hayır Jimmy, yapmamalıyım, yapamam! diyerek avuçları ile delikanlıyı itti.</p>
	<p class="block">Jimmy bembeyaz bir yüzle, </p>
	<p class="block">–Pollyanna, ne demek istiyorsun? Yoksa gerçekten onu seviyor musun? diye güçlükle sordu.</p>
	<p class="block"> </p>
	<p class="block">–Hayır, hayır, asla, öyle bir sevgiyle değil. Fakat anlamıyor musun? Eğer o beni seviyorsa, ben de ne şekilde olursa olsun karşılık vermeyi öğrenmeliyim.</p>
	<p class="block"> </p>
	<p class="block">–Pollyanna! </p>
	<p class="block">–Hayır, Jimmy, lütfen bana öyle bakma. </p>
	<p class="block">–Yani onunla evlenir misin? </p>
	<p class="block">–Ah, hayır! Yani, şey, sanırım öyle yapmam gerekir?! </p>
	<p class="block">–Pollyanna, yapamazsın bunu! Pollyanna, kalbimi kırıyorsun! Pollyanna hıçkırarak ellerini yüzüne örttü. Bir süre ağladıktan sonra hazin bir ifade ile Jimmy nin gözlerinin içine bakarak, </p>
	<p class="block">–Biliyorum, kendi kalbimi de kırıyorum. Fakat yapmam gerek. Senin kalbini de kırarım, kendi kalbimi de! Fakat onun kalbini, bir ikinci kez kıramam Jimmy! Bu sözleri işiten Jimmy başını kaldırdı. Gözleri ani bir sevinçle parladı. Birden bütün sıkıntılarını geride bırakmış bir insan çevikliği ile Pollyanna yı kollarının arasına alıp göğsüne bastırdı. Sonra kulağına eğilerek fısıldadı, </p>
	<p class="block">–Şimdi senin de beni sevdiğini biliyorum. Kendi kalbini de kıracağını söyledin. Artık seni başka bir erkeğe bırakır mıyım sanıyorsun? Ah, sevgilim, eğer buna inanıyorsan, benim sevgimden hiç anlamıyorsun derim. Bütün dünya birleşse, seni elimden alamaz artık. Pollyanna, haydi beni sevdiğini söyle, kendi ağzından işitmek istiyorum bunu.</p>
	<p class="block">Uzun bir süre Pollyanna, kendisini sonsuz bir sevgi ile kucaklayan bu güçlü kolların arasında kaldı. Buna karşı koyacak gücü bulamamıştı. Sonra içini çekerek yarı memnun, yarı endişeli bir şekilde yavaşça kendisini kurtardı.</p>
	<p class="block"> </p>
	<p class="block">–Evet Jimmy, seni çok seviyorum.</p>
	<p class="block">Jimmy nin kolları tekrar onu sımsıkı kucakladı. Fakat Pollyanna çabucak kurtularak sözüne devam etti: </p>
	<p class="block">–Gerçekten seni büyük bir aşkla seviyorum. Fakat önce hür olup olmadığımı öğrenmem gerek. Emin olmazsam, bu şüphe ile seninle asla mutlu olamam.</p>
	<p class="block">Jimmy nin gözleri isyanla dolmuştu, </p>
	<p class="block">–Saçmalama Pollyanna, tabii ki hürsün, diye kızgın bir şekilde söylendi.</p>
	<p class="block">Pollyanna başını salladı, </p>
	<p class="block">–Hayır Jimmy, bu şüphe oldukça mutlu olamam. Anlamıyor musun, yıllar önce benim annem onun aşkını reddederek kalbini kırmış? Bunun sonucu olarak yıllarca yalnız, sevgisiz ve küskün bir hayat yaşamış. Eğer şimdi bana gelip annemin yıktığı hayatı yeniden canlandırmamı isterse, ona hayır diyemem. Asla bunu yapamam. Ne olur bunu anlamalısın, hayatım! Fakat Jimmy anlamıyordu, anlamak istemiyordu. Her ne kadar Pollyanna gözyaşları arasında ona yalvardıysa da, genç adamı ikna edemiyordu. Fakat Pollyanna dediğinden dönmedi. Yine de genç kız kadar tatlılıkla ve üzgün bir şekilde inat ediyordu ki, sonunda Jimmy de yumuşadı.</p>
	<p class="block">En sonunda Pollyanna, </p>
	<p class="block">–Jimmy, hayatım, beklememiz gerek. Bütün söyleyebileceğim bu şimdilik. Dua edelim ki, bana karşı duyguları tahmin ettiğim gibi değildir. Aslında ben buna pek ihtimal vermiyorum. Fakat önce kesin olarak bilmem gerek. Emin olmadan sana bir söz veremem. Lütfen Jimmy, bunu öğreninceye kadar beklemeye razı ol.</p>
	<p class="block">Jimmy de istemeye istemeye ve isyan duyguları ile bu sonuca razı olmak zorunda kaldı.</p>
	<p class="block"> </p>
	<p class="block">–Peki küçük kız, dediğin gibi olsun. Fakat sanırım daha önce hiç olmamıştı bu. Hiçbir genç adam; sevdiği kızın kendisini sevmesine rağmen, bir başkasının ona olan aşkı yüzünden beklemek zorunda kalmamıştır, diyerek kırgınlığını belirtti.</p>
	<p class="block">Buna karşılık Pollyanna düşünceli bir şekilde içini çekerek, </p>
	<p class="block">–Biliyorum, fakat bu durum çok değişik. O başka adam daha önce genç kızın annesini sevmişti. Bunu unutmaman gerek, diye söylendi.</p>
	<p class="block">Sonunda Jimmy, </p>
	<p class="block">–Peki, ben Boston a dönüyorum. Fakat senden vazgeçtiğimi sanma. Asla bırakmam seni. Beni sevdiğini bildiğim sürece vazgeçmem senden küçük sevgilim, diyerek Pollyanna ya yaklaştı. Fakat genç kız, kalbi heyecanla yerinden fırlayarak onun kollarının uzanamayacağı bir köşeye kaçtı. JOHN PENDLETON DÜĞÜMÜ ÇÖZÜYOR O gece Jimmy karmakarışık duygularla Boston a döndü. İçindeki mutluluk, umut, hüzün ve isyan duyguları onu şaşkına çevirmiş gibiydi. Arkada bıraktığı genç kız ise, buna benzer bir ruh hali içindeydi. Pollyanna, Jimmy nin ona olan aşkını öğrenmenin verdiği mutlu sarhoşluk içinde olmasına rağmen, John Pendleton ın da, kendisine aynı duyguları hissetmesi olasılığı düşüncesiyle çok korkuyordu. Bu iki zıt duygu içinde endişeli bir bekleyiş devri başladı.</p>
	<p class="block">Neyse ki bu kahredici bekleyiş pek uzun sürmedi. Jimmy nin ziyaretinden bir hafta sonraydı ki, bu düğümü çözebilecek tek kişi olan John Pendleton iki genci daha fazla şüphe içinde bekletmekten kurtardı.</p>
	<p class="block">Perşembe günü geç zaman, John Pendleton, Pollyanna yı görmeye geldi. O da Jimmy gibi genç kızın bahçede olduğunu görüp doğrudan doğruya yanına gitti.</p>
	<p class="block">Pollyanna, John Pendleton ile yüz yüze geldiği an kalbi duracak gibi oldu.</p>
	<p class="block"> </p>
	<p class="block">–İşte korktuğum an geldi, diye düşünüp titreyerek, kaçmak üzere arkasını dönüverdi.</p>
	<p class="block">Fakat hızla yanına gelen adam, </p>
	<p class="block">–Pollyanna, lütfen dursana, seninle konuşmak istiyorum, diye seslendi. Sonra bahçede geçen hafta Jimmy ile beraber oldukları çardak altını işaret ederek, </p>
	<p class="block">–Gel, şurada oturalım, sana söyleyeceğim şeyler var, diyerek Pollyanna yı kolundan tuttu.</p>
	<p class="block"> </p>
	<p class="block">–Aa, tabii, oturalım, diye kekeleyen genç kız, neşeli gözükmek için büyük çaba sarf etmekteydi. O sırada hiç arzu etmediği şekilde yüzünün kızardığını hissetti. John Pendleton ın konuşmak istediği yerin, Jimmy ile tatlı hatıralarının olduğu nokta olması ise, Pollyanna yı büsbütün tedirgin etmişti. İçinden öfke ile, </p>
	<p class="block">–Ah, Allahım, burada olmamalıydı, diye söylenirken, dışından zorlamalı bir tebessümle, </p>
	<p class="block">–Ne güzel bir akşamüstü, değil mi? diye konuştu.</p>
	<p class="block">Buna bir cevap vermeyen asık yüzlü adam, kendisini bitkin bir şekilde en yakın sıraya bırakıverdi. Bu tutum John Pendleton için çok garip sayılırdı. Korkarak onun yüzüne bakan Pollyanna, adamın tıpkı yıllar önce onu ilk tanıdığı zamanki gibi aksi ve üzüntülü göründüğünü fark etti ve hayretle irkildi.</p>
	<p class="block">John Pendleton bir süre daha kara kara düşünerek, etrafında ne olup bittiğini fark etmez bir dalgınlık içinde oturduktan sonra, yavaş yavaş yüzünü Pollyanna ya çevirip ciddi bakışlarla genç kızın gözlerinin içine baktı.</p>
	<p class="block"> </p>
	<p class="block">–Pollyanna.</p>
	<p class="block"> </p>
	<p class="block">–Evet, Bay Pendleton.</p>
	<p class="block"> </p>
	<p class="block">–Yıllar önce beni tanıdığın zaman, ne biçim bir insan olduğumu hatırlıyor musun? </p>
	<p class="block">–Şey, tabii, evet.</p>
	<p class="block"> </p>
	<p class="block">–Ne büyük bir insanlık ve fazilet örneği sayılırdım, değil mi? </p>
	<p class="block">–Ben sizi severdim.</p>
	<p class="block">Bu sözler ağzından çıkar çıkmaz, Pollyanna söylediğine pişman oldu. Yanlış anlaşılabileceği korkusuyla, </p>
	<p class="block">–Yani o zamanlar sizi severdim, diye değiştirmeyi düşündüyse de, sonra bunun büsbütün saçma olacağını fark ederek sustu ve korku ile John Pendleton ı dinlemeye başladı.</p>
	<p class="block"> </p>
	<p class="block">–Biliyorum, o halimde bile beni sevmiştin sen, sevgili yavrum. Zaten senin bana karşı gösterdiğin ilgi sayesinde, ben hayata küsmekten vazgeçip bir bitki gibi yaşamaktan kurtuldum. Pollyanna, acaba gerçekten senin çocukça güveninin ve sevginin benim için ne büyük bir güç kaynağı olduğunu anlayabildin mi? Pollyanna ne diyeceğini bilemeyerek tutarsız sözler kekeledi. Sonra gülümseyerek önüne baktı.</p>
	<p class="block"> </p>
	<p class="block">–Evet, evet, bendeki değişikliği yaratan sadece sen oldun. Acaba başka bir şeyi de hatırlıyor musun? diye duraklayan Pendleton genç kıza döndü. Fakat Pollyanna, kaçamak bakışlarla etrafına bakınıyor ve nereden, nasıl kaçabileceğini düşünüyordu.</p>
	<p class="block">Adam ona hiç aldırmadan sözlerine devam etti: </p>
	<p class="block">–Hatırlarsan sana o zamanlar bir yuvanın tam olabilmesi için, bir çocuğun ve kadının varlığı gerekli demiştim.</p>
	<p class="block">Bu sözler üzerine Pollyanna bütün kanının yüzüne hücum ettiğini hissetti ve </p>
	<p class="block">–Şey, galiba, evet, hatırlıyorum, diye güçlükle cevap verdi. Sonra telaşla, </p>
	<p class="block">–Fakat bu her zaman böyle olmayabilir. Yani, sanırım şimdi sizin yuvanız olduğu gibi çok mutludur, diye tamamladı.</p>
	<p class="block">Fakat John Pendleton sabırsız bir şekilde, </p>
	<p class="block">–Fakat çocuğum bahsettiğim şey, zaten benim yuvam, diye onun sözünü kesti. </p>
	<p class="block">–Bir zamanlar nasıl bir yuva hayal ettiğimi ve bu hayallerimin nasıl yıkıldığını biliyorsun. Yanlış anlama, anneni suçlamıyorum. O sadece kalbinin sesini dinledi. Ve sanırım akıllıca bir karar verdi. Çünkü ben bu hayal kırıklığından sonraki tutumumla, fazla bir şeye değmeyeceğimi ispatladım. Her neyse, sonradan aynı insanın kızı tarafından, bu kırık kalbin tamir edilmesi ne garip bir rastlantı, değil mi Pollyanna? Pollyanna heyecandan kuruyan dudaklarını ıslatarak, </p>
	<p class="block">–Fakat Bay Pendleton, ben... diye söze başlarken karşısındaki bir kere daha sözünü ağzından aldı.</p>
	<p class="block"> </p>
	<p class="block">–Evet, Pollyanna, benim yıkılan dünyamı yeniden yaşatan, uzun yıllar önce karşıma çıkan küçük kız ve onun mutluluk oyunudur.</p>
	<p class="block"> </p>
	<p class="block">–Ohh! diye içini çeken Pollyanna gözle görülür bir şekilde gevşedi ve yüzündeki korku kaybolmaya başladı.</p>
	<p class="block"> </p>
	<p class="block">–İşte bütün bu aradaki yıllar boyunca ben, yavaş yavaş değişip bambaşka bir adam oldum. Fakat hala aynı fikirde olduğum bir nokta var.</p>
	<p class="block">John Pendleton sözlerinin burasında sustu, yavaşça Pollyanna ya döndü ve bir süre yumuşak ve tatlı bakışlarla onu süzdükten sonra sözlerini tamamladı: </p>
	<p class="block">–Hala, bir yuvanın tamam olabilmesi için bir çocuğun ve bir kadının varlığının gerekli olduğuna inanıyorum.</p>
	<p class="block">Pollyanna nın gözleri yine korku ile büyümeye başlamıştı. Telaşla: </p>
	<p class="block">–Fakat sizin yuvanızda, bir çocuğun var olduğunu unutuyorsunuz. Jimmy var, dedi.</p>
	<p class="block">Bu söz üzerine adam içten bir kahkaha attı.</p>
	<p class="block"> </p>
	<p class="block">–Evet, öyle Pollyanna, fakat Jimmy yi artık bir çocuk diye düşünmek oldukça garip olur; öyle değil mi? </p>
	<p class="block">–Şey, evet, haklısınız.</p>
	<p class="block"> </p>
	<p class="block">–Sonra artık kesin kararımı verdim ben. Hayatımda bir kadının olmasını istiyorum. Bunun için harekete geçeceğim.</p>
	<p class="block">Bunu işiten Pollyanna her tarafı gerilerek oturduğu yerde dikleşti. Ellerini sinirli bir şekilde kenetledi ve: </p>
	<p class="block">–Demek öyle! diye söylendi. Fakat karşısındaki adam, onun durumuna dikkat bile etmemişti. Düşüneli bir şekilde ayağa kalkmış, ileri geri yürüyor ve susuyordu.</p>
	<p class="block">Nihayet tam genç kızın önünde durarak şöyle dedi: </p>
	<p class="block">–Pollyanna, eğer benim yerimde olsaydın, sevdiğin insana nasıl düşüncelerini açar ve yuvanı tamamlamasını isterdin? Pollyanna yerinden fırladı ve kaçmak arzusu ile etrafına bakınmaya başladı. Sonra kekeleyerek: </p>
	<p class="block">–Fakat, şey, ben sizin bu durumunuzla daha mutlu olacağınıza inanıyorum, diyebildi.</p>
	<p class="block">John Pendleton önce şaşkın bir şekilde genç kızı süzdü, sonra acı acı gülümsedi.</p>
	<p class="block"> </p>
	<p class="block">–Yani ne demek istiyorsun, Pollyanna? Durum bu kadar kötü mü sayılır? </p>
	<p class="block">–Kötü mü? </p>
	<p class="block">–Evet. Sanırım kibarca, bu hanımın beni kabul etmeyeceğini söylemek istiyorsun, öyle değil mi? </p>
	<p class="block">–Oh, hayır hayır, asla. Evet diyecektir. Evet demek zorundadır. Fakat düşünüyorum ki, yani bu kız sizi sevmiyorsa, onsuz hayatınıza devam etmek sizi daha da mutlu edebilir, ve...</p>
	<p class="block">–Pollyanna, karşısındaki adamın yüz ifadesini görünce susmak zorunda kaldı.</p>
	<p class="block"> </p>
	<p class="block">–Eğer beni sevmiyorsa, onu istemem Pollyanna! Pollyanna biraz rahatlayarak: </p>
	<p class="block">–Evet ben de öyle tahmin etmiştim, dedi.</p>
	<p class="block"> </p>
	<p class="block">–Ayrıca bahsettiğim insan genç kız değil, olgun bir kadın ve kendi kararını rahatlıkla verebilir, diyen John Pendleton un sesi çok ciddi ve kararlıydı.</p>
	<p class="block">Bu sözler üzerine Pollyanna nın korkulu ve endişeli ifadesi birden değişti ve sevinçle haykırdı: </p>
	<p class="block">–Ohh! O halde siz birisini seviyorsunuz. Dilinin ucuna kadar gelen </p>
	<p class="block">–bir başkasını sözcüğü yerine, son anda büyük bir çaba ile </p>
	<p class="block">–birisini diyebilmişti.</p>
	<p class="block"> </p>
	<p class="block">–Birisini sevmek mi, bir saatten beri sana neyi anlattığımı sanıyorsun? Daha kavrayamadın mı? Asıl bilmek istediğim şu, oda bana karşı aynı duyguları besleyebilir mi? İşte senin yardımına güvendiğim nokta bu. Çünkü bu hanım senin yakın dostun, Pollyanna.</p>
	<p class="block">Pollyanna neşe ile, </p>
	<p class="block">–Öyle mi? O halde muhakkak sizi sevmesi gerek. Yani biz sizi sevdiririz ona. Belki şimdiden seviyordur bile. Söylesenize, kim bu? diye cevap verdi.</p>
	<p class="block">John Pendleton bu soruya cevap vermeden önce, uzun süre duraksadı. Sonra yavaşça: </p>
	<p class="block">–Bunu sana söylemek istemiyordum, ama söyleyeceğim. Tahmin edemiyor musun? Bayan Carew, dedi.</p>
	<p class="block">Pollyanna sonsuz bir sevinçle ellerini çırptı.</p>
	<p class="block"> </p>
	<p class="block">–Ne güzel! Buna ne kadar memnun oldum, anlatamam.</p>
	<p class="block">Bir saat sonra Pollyanna, Jimmy ye bir mektup gönderdi. Yazdıkları oldukça tutarsız ve karışıktı. Cümleler yarım kalıyor ve mantıksız gözüküyordu. Fakat bu satırlar sevinç ve mutluluk doluydu. Jimmy her şeye rağmen, ne demek istediğini anladı. Aslında şu cümle yeterdi ona: </p>
	<p class="block">–Oh, Jimmy, o beni zerre kadar sevmiyor. Başka birisini seviyor. Sana kim olduğunu söyleyemem. Fakat adı Pollyanna değil.</p>
	<p class="block">Jimmy o akşamki yedi trenine güçlükle yetişti ve Beldingsville e hareket etti.</p>
	<p class="block"> UZUN YILLARDAN SONRA Pollyanna o gece Jimmy ye yazdığı mektubu gönderdikten sonra, o kadar mutluydu ki, bu duygularını içinde saklayamadı. Her gece yatmadan önce Teyzesinin odasına uğrar ve bir şeye ihtiyacı olup olmadığını sorardı. O gece de her zamanki sorusunu tekrarladıktan sonra, tam ışığı söndürecekti ki, daha fazla kendisini tutamadı. Teyzesinin yatağının kenarına gidip dizleri üstüne çöktü ve sevinçten nefes nefese konuşmaya başladı: </p>
	<p class="block">–Polly Teyze, mutluluktan çatlayacak gibiyim. Birisine anlatmam gerek. Size söyleyebilir miyim? </p>
	<p class="block">–Neden bahsediyorsun? Tabii ki bana söyleyebilirsin. Yani benimle ilgili bir haber mi var? </p>
	<p class="block">–Evet, öyle sayılır. Umarım sizi de mutlu eder. Yani benim mutluluğum, herhalde sizi de memnun eder. Tabii bir gün Jimmy, daha uygun bir şekilde açıklayacak her şeyi. Fakat ilk olarak size ben söylemeyi arzu ettim.</p>
	<p class="block"> </p>
	<p class="block">–Jimmy! </p>
	<p class="block">–Evet, yani beni sizden istemeye geldiği zaman... Oh, Polly Teyze o kadar mutluyum ki, size söylemeden duramadım, diyen Pollyanna utangaç bir şekilde kızarmıştı.</p>
	<p class="block">Bayan Chilton yatakta dimdik oturarak, </p>
	<p class="block">–Seni benden istemeye mi gelecek? Yani seninle Jimmy arasında ciddi bir şey mi olduğunu söylemek istiyorsun? diye parladı.</p>
	<p class="block">Pollyanna hayretle geriledi.</p>
	<p class="block"> </p>
	<p class="block">–Ne demek Teyzeciğim, ben sizin Jimmy yi sevdiğinizi sanıyordum.</p>
	<p class="block"> </p>
	<p class="block">–Evet severim, fakat yerine göre. O yer, yeğenimin kocasının yeri değildir hiçbir zaman! </p>
	<p class="block">–Polly Teyze! </p>
	<p class="block">–Haydi çocuğum, böyle şaşkın görünme. Bu çok saçma bir şey. Durumu zamanında öğrenip işler ilerlemeden durdurabileceğim için memnunum.</p>
	<p class="block"> </p>
	<p class="block">–Fakat Teyzeciğim, işler ilerledi bile. Yani şey, ben Jimmy ye çok bağlıyım.</p>
	<p class="block"> </p>
	<p class="block">–O halde uzaklaşmayı öğrenmen gerekecek, çünkü ben asla Jimmy Bean ile evlenmene izin vermeyeceğim.</p>
	<p class="block"> </p>
	<p class="block">–Fakat, niçin Teyze? </p>
	<p class="block">–Çünkü onun hakkında hiçbir şey bilmiyoruz.</p>
	<p class="block"> </p>
	<p class="block">–Nasıl olur Polly Teyze, onu uzun zamandır tanıyoruz. Küçüklüğümden beri beraberdik.</p>
	<p class="block"> </p>
	<p class="block">–Evet, o zamanlar neydi? Öksüzler Yurdu ndan kaçmış, ele avuca sığmaz bir yaramaz! Ailesi ve yakın akrabalarına ilişkin hiçbir bilgimiz yok.</p>
	<p class="block"> </p>
	<p class="block">–Fakat ben onun ailesi ve akrabaları ile evlenmiyorum ki! Polly Teyze sabırsız bir iç çekişle kendisini yastığın üzerine bıraktı.</p>
	<p class="block"> </p>
	<p class="block">–Pollyanna, beni hasta ediyorsun. Kalbim çılgın gibi atmaya başladı. Bu gece gözümü bile kırpmayacağım. Bu meseleyi, sabaha kadar kapatır mısın lütfen? Pollyanna çabucak ayağa fırladı.</p>
	<p class="block"> </p>
	<p class="block">–Tabii, Teyzeciğim. Öyle olsun. Eminim yarın daha başka şekilde düşüneceksiniz, diyerek ümitle ışığı söndürerek Teyzesinin odasını terk etti.</p>
	<p class="block">Ne yazık ki ertesi sabah da, Polly Teyzenin düşünceleri değişmedi. Hatta daha da kararlı bir şekilde bu evliliğe karşı çıktı. Pollyanna nın bütün yalvarıp yakarmaları boşuna oldu. Bütün gücü ile mutluluğunun buna bağlı olduğunu savunduysa da, Teyzesinin fikrini değiştiremedi. Polly Teyze çok inatçıydı ve hiçbir yalvarma veya gözyaşı onu ikna edemiyordu. Yeğenine, bilmediği bir aileden gelen gençle evlenmenin sakıncalarını ve çocuklarında yaşatacağı kanın önemini uzun uzun açıkladı. Hatta sonunda Pollyanna ya uzun yıllar boyunca sevgi ile baktığını, bunun karşılığında onun da ödevleri bulunduğunu hatırlattı ve gözyaşları içinde yıllar önce annesinin yaptığı gibi, kalbini kırmamasını rica etti.</p>
	<p class="block">Öğleye doğru sevinçli ve mutluluk dolu bir yüzle gelen Jimmy, ürkmüş ve ağlamaktan gözleri kıpkırmızı olmuş bir Pollyanna ile karşılaştı. Genç kız titreyen elleri ile onun kendisini kucaklamasına engel olmaya çalışıyordu. Genç adam bütün şaşkınlığına rağmen, yine onu kolları arasına almayı başardı ve bu durumu açıklamasını istedi: </p>
	<p class="block">–Pollyanna, sevgilim, bu durumun sebebi nedir? </p>
	<p class="block">–Ah, Jimmy! Niçin geldin, niçin? Ben sana yazıp durumu açıklayacaktım hemen.</p>
	<p class="block"> </p>
	<p class="block">–Fakat yazdın hayatım. Dün öğleden sonra mektubunu alır almaz trene koştum ve geldim.</p>
	<p class="block"> </p>
	<p class="block">–Hayır, hayır, o değil. Yani tekrar yazıp, yapamayacağımı söyleyecektim.</p>
	<p class="block">Genç adamın bakışları öfkelendi. </p>
	<p class="block">–Yapamayacak mısın? Yani beni bekletecek başka birisi daha mı var demek istiyorsun? </p>
	<p class="block">–Hayır Jimmy, onu demek istemedim. Ne olur bana öyle bakma, dayanamayacağım.</p>
	<p class="block"> </p>
	<p class="block">–O halde söyle, neyi yapamayacaksın? </p>
	<p class="block">–Seninle evlenemem.</p>
	<p class="block"> </p>
	<p class="block">–Pollyanna, beni seviyor musun? </p>
	<p class="block">–Ah, hem de pek çok! Jimmy tekrar zaferle onu kollarının arasına aldı.</p>
	<p class="block">Pollyanna çırpınarak yalvardı, </p>
	<p class="block">–Hayır Jimmy, anlamıyorsun. Bu defa Polly Teyzem...</p>
	<p class="block"> </p>
	<p class="block">–Polly Teyze mi? </p>
	<p class="block">–Evet, o evlenmeme izin vermiyor.</p>
	<p class="block">Jimmy gülerek, </p>
	<p class="block">–Ha, Polly Teyzeyi yola getiririz. Herhalde seni kaybedeceğinden korkuyor. Fakat ona böyle bir şey olmayacağını, kendisinin yeni bir yeğen kazanacağını anlatırız, diye kendinden emin bir şekilde sözlerini tamamladı.</p>
	<p class="block">Fakat Pollyanna gülmüyordu. Ümitsizlik içinde başını salladı.</p>
	<p class="block"> </p>
	<p class="block">–Hayır, hayır Jimmy. Anlamıyorsun. Nasıl söylesem, bilmiyorum. Teyzem özellikle seninle evlenmeme karşı.</p>
	<p class="block">Bu sözler üzerine Jimmy nin kolları gevşedi ve bakışları ciddileşti.</p>
	<p class="block"> </p>
	<p class="block">–Ne yapalım, böyle düşünebilir. Aslında pek övünülecek bir insan sayılmam tabii. Yine de, sevgilim, seni mutlu etmeye çalışacağım.</p>
	<p class="block">Pollyanna, genç adamın sevgi dolu bakışları karşısında hıçkırarak: </p>
	<p class="block">–Bundan eminim, hem de çok mutlu edebilirsin, diye güçlükle konuştu.</p>
	<p class="block"> </p>
	<p class="block">–O halde niçin bana bu fırsatı vermek istemiyorsun? Teyzen, başlangıçta karşı koysa da evlenelim. Eminim zamanla fikrini değiştirecektir.</p>
	<p class="block">Fakat Pollyanna bunu kabul etmedi.</p>
	<p class="block"> </p>
	<p class="block">–Hayır, yapamam bunu. Bana söylediklerinden sonra, onun rızasını almadan evlenemem. Ah, Jimmy, benim için bütün yaptıklarından sonra olmaz bu. Şimdi tek dayanağı benim onun. Sağlığı da çok bozuk. Bir çocuk gibi bana bağlı oldu. Son zamanlarda bütün dertlerine rağmen, sadece beni memnun etmek için büyük bir çaba ile mutluluk oyunu bile oynuyor. Sonra, bu sabah ağlayarak yalvardı bana. Yıllar önce annemin yaptığı gibi kalbini kırmamamı rica etti. Hayır, hayır Jimmy, bütün bunlardan sonra yapamam.</p>
	<p class="block">Bir dakikalık sessizlikten sonra, Pollyanna tekrar çekingen bir şekilde söze devam etti: </p>
	<p class="block">–Jimmy, teyzeme baban ve ailen hakkında bir şeyler söylesene...</p>
	<p class="block">Bunun üzerine Jimmy nin yüzü bembeyaz oldu. Kolları iki yana düşüverdi ve bir adım geriledi.</p>
	<p class="block"> </p>
	<p class="block">–Sebep bu mu? Pollyanna çekingen bir şekilde genç adama yaklaşarak koluna dokundu.</p>
	<p class="block"> </p>
	<p class="block">–Evet, fakat bu benim için değil. Benim için hiç önemi yok. Ayrıca senin babanın ve yakınlarının çok asil insanlar olduğundan eminim. Aksi halde sen bu kadar üstün bir insan olamazdın. Fakat Teyzem... Jimmy, ne olur öyle bakma bana! Fakat Jimmy anlaşılmayan bir şeyler mırıldanarak ondan uzaklaşmıştı bile. Bir dakika sonra, yine Pollyanna nın anlayamadığı bir şeylerden bahsedip çabucak evden ayrıldı.</p>
	<p class="block">Harrington Konağı ndan doğruca evine giden Jimmy telaşla John Pendleton ı aradı. Onu büyük, kırmızı duvarlı kütüphanede, kitaplar arasında buldu.</p>
	<p class="block"> </p>
	<p class="block">–John amca, babamın bana bıraktığı </p>
	<p class="block">–Paketi hatırlıyor musunuz? </p>
	<p class="block">–Evet, tabii. Ne oldu oğlum? John Pendleton genç adamın yüzündeki ifadeyi görünce irkilmişti.</p>
	<p class="block"> </p>
	<p class="block">–O paketin şimdi açılması gerekli.</p>
	<p class="block"> </p>
	<p class="block">–Fakat şartları unuttun mu? </p>
	<p class="block">–Olabilir. Onun muhakkak şimdi açılması gerek. Lütfen bunu yapar mısınız? John Pendleton çaresiz bir şekilde kabul etti.</p>
	<p class="block"> </p>
	<p class="block">–Şey, peki. Mademki ısrar ediyorsun. Fakat...</p>
	<p class="block"> </p>
	<p class="block">–John Amca, belki de anlamışsınızdır. Pollyanna yı seviyorum ve ona evlenme teklif ettim. O da kabul etti.</p>
	<p class="block">Bu sözleri işiten John Pendleton sevinçle yerinden fırladı. Fakat genç adam aynı asık yüzle konuşmasına devam etti: </p>
	<p class="block">–Şimdi, Bayan Chilton benimle evlenmesini istemediği için fikrini değiştirdi.</p>
	<p class="block"> </p>
	<p class="block">–Bayan Chilon seni mi kabul etmiyormuş? diye soran adamın gözleri kızgınlıkla parlıyordu.</p>
	<p class="block"> </p>
	<p class="block">–Evet. Nedenini, Pollyanna benden Teyzesine ailem hakkında bir şeyler anlatmamı istediği vakit kavradım.</p>
	<p class="block"> </p>
	<p class="block">–Polly Chilton ın daha akıllı davranacağını sanırdım. Yine de tam ona yakışan saçma bir davranış. Harrington lar her vakit gereksiz şekilde asalet ile gurur duyan insanlardır. Pekala, sen bilgi verebildin mi? </p>
	<p class="block">–Dilimin ucuna kadar gelen şeyleri söylememeyi tercih ettim. Benim babamdan daha iyi bir insan olamayacağımı söylemek üzereydim ki, aklıma </p>
	<p class="block">–Paket geldi ve korktum. O zarfın içinde ne olduğunu öğrenmeden, hiçbir şey söyleyemem babam hakkında. Babamın benden sakladığı ve otuz yaşında, güçlü bir insan oluncaya kadar öğrenmemi istemediği bir sırrı var. Ailemizde bilmediğim bir gerçek saklı. Anlıyor musunuz? İşte bunun için o pakette ne olduğunu, hemen şimdi öğrenmem gerek.</p>
	<p class="block"> </p>
	<p class="block">–Fakat, oğlum, böyle konuşma, belki de güzel bir sırdır bu. Belki seni sevindirecek bir gerçek vardır, o </p>
	<p class="block">–Paket </p>
	<p class="block">–in içinde.</p>
	<p class="block"> </p>
	<p class="block">–Belki de. Fakat eğer öyle olsaydı, bunu benden saklar mıydı? Otuz yaşına gelinceye kadar beklememi ister miydi? Hayır John Amca, bu sırrı ben olgun bir insan oluncaya kadar öğrenmemi istemedi babam. Çünkü ancak o zaman tahammül edebileceğimi umuyordu. Yanlış anlamayın, babamı suçluyor değilim. Bu gerçek her neyse, onun suçu değildir herhalde. Elinde olmayan sebeplerle olmuştur. Fakat öğrenmem gerek. Lütfen getirir misiniz? Biliyorsunuz, sizin kasanızda.</p>
	<p class="block">John Pendleton daha fazla vakit geçirmeden ayağa kalktı.</p>
	<p class="block"> </p>
	<p class="block">–Şimdi getiriyorum.</p>
	<p class="block">İki dakika sonra zarf, Jimmy nin elindeydi. Fakat Jimmy bunu hemen John Pendleton a uzattı.</p>
	<p class="block"> </p>
	<p class="block">–Lütfen önce siz okuyun. Sonra bana anlatırsınız.</p>
	<p class="block"> </p>
	<p class="block">–Fakat Jimmy, ben... Peki, öyle olsun.</p>
	<p class="block">John Pendleton dikkatle zarfı açıp içindekileri çıkardı. Bir tomar evrak birbirine bağlanmış bir şekilde duruyordu. Bunların yanında bir de mektup vardı. John Pendleton ilk önce bunu açıp okudu. O sırada Jimmy nefesini tutarak, heyecanla onu seyrediyordu. Mektubu okudukça John Pendleton ın yüzünde hayret ve sevinç karışımı bir ifade belirmeye başladı. </p>
	<p class="block">–Evet, John Amca, ne yazılı? Adam mektubu Jimmy ye uzatarak, </p>
	<p class="block">–Kendin oku bir kere, diye cevap verdi. Ve Jimmy hayretle şu satırları okudu: </p>
	<p class="block">–İlişikteki evraklar oğlum Jimmy nin asıl adının Jamie Kent olduğunu, babasının John Kent, annesinin ise William Wetherby nin kızı Doris Wetherby olduğunu kanıtlamaktadır. Bu evrakların yanı sıra, oğlumu niçin onu uzun yıllar boyunca ailesinden uzak tuttuğumu izah eden bir mektup yer almaktadır. Eğer bu paket, oğlum tarafından otuz yaşına geldiği zaman açılırsa, umarım ilk kez bu mektubu okuyarak yavrusunu tamamen kaybetmek korkusu ile bu üzüntülü yola başvuran babayı affeder. Eğer bu zarf, oğlumun ölümü halinde, yabancılar tarafından açılırsa, Boston daki annesinin yakınlarının hemen durumdan haberdar edilmesi ve ilişikteki evrakların onlara teslim edilmesi gerekir. John Kent.</p>
	<p class="block">Bu satırları okuyan Jimmy nin rengi uçmuş ve her tarafı titremeye başlamıştı. Bakışlarını John Pendleton a çevirip kekeleyerek, </p>
	<p class="block">–Yani şey, kaybolan Ja… Jamie ben miyim? dedi.</p>
	<p class="block"> </p>
	<p class="block">–Mektupta bunu ispatlayacak evrakların ilişikte olduğu yazıyor.</p>
	<p class="block"> </p>
	<p class="block">–Yani Bayan Carew ın yeğeni, öyle mi? </p>
	<p class="block">–Tabii.</p>
	<p class="block"> </p>
	<p class="block">–Fakat, niçin? Nasıl? Anlayamadım! Az sonra Jimmy nin yüzü yepyeni bir sevinçle aydınlandı.</p>
	<p class="block"> </p>
	<p class="block">–Şimdi kesin olarak kim olduğumu biliyorum ve Bayan Chilton a ailem hakkında bilgi verebilirim.</p>
	<p class="block"> </p>
	<p class="block">–Tabii öyle. Boston daki Wetherby ailesi çok tanınmış bir ailedir. Sanırım bu durum Bayan Chilton ı tatmin edecektir. Babana gelince, Bayan Carew ın dediğine göre, o da iyi bir aileden geliyormuş. Fakat oldukça değişik bir kişi olduğu için annenin ailesi tarafından pek sevilmemiş.</p>
	<p class="block"> </p>
	<p class="block">–Evet, zavallı babacağım! Yıllar boyunca benimle kaçıp durmuş. Ne biçim bir hayat bu? O zamanlar beni şaşırtan birçok şeyi şimdi anlayabiliyorum. Bir gün bir kadın bana, </p>
	<p class="block">–Jamie demişti. Bunu işiten babam müthiş öfkelendi. O gece yemeği bile beklemeden, beni oradan uzaklaştırdı, şimdi nedenini anlıyorum. Bundan az sonra da hastalandı. Ellerini ve ayaklarını oynatamaz oldu. Bir süre sonra konuşmasını da kaybetti. Hatırladığıma göre ölmek üzereyken bana bu paket hakkında bir şeyler söylemeye çalışıyordu. Sanırım onu açmamı ve annemin ailesinin yanına gitmemi istiyordu. Fakat ben o vakit anlayamamıştım. Bu paketi iyi saklamamı söylemek istiyor sandım ve ona söz verdim. Ama babam bu sözlerimle hiç rahatlamadı, hatta daha da endişelendi. Ne yazık ki ne demek istediğini anlayamadım. Zavallı babacığım! John Pendleton, </p>
	<p class="block">–İstersen şu evraklara bir göz atalım. Sonra babandan sana bir mektup da olması gerek, okumak istemez misin? diye sordu.</p>
	<p class="block"> </p>
	<p class="block">–Evet, tabii, diyen genç adam sonra utangaç bir şekilde kızararak devam etti: </p>
	<p class="block">–Şey, acaba hemen Pollyanna ya gidebilir miyim diye düşünüyordum? John Pendleton düşünceli bir yüzle Jimmy ye baktı. Bir süre tereddüt ettikten sonra, </p>
	<p class="block">–Biliyorum ilk önce Pollyanna yı görmek istiyorsun oğlum, tabii bunun için seni suçlayamam. Ama bu şartlar altında bence ilk yapılacak iş, evrakları alıp Bayan Carew e gitmek olmalı, dedi.</p>
	<p class="block">Jimmy bir süre düşündükten sonra isteksizce bu teklifi kabul etti.</p>
	<p class="block"> </p>
	<p class="block">–Peki efendim, dediğiniz gibi yapacağım.</p>
	<p class="block"> </p>
	<p class="block">–Eğer izin verirsen ben de seninle gelmek istiyorum. Benim de Bayan Carew ile, yani Teyzenle halledilecek bir meselem var. Bu öğleden sonra üç treni ile gidelim mi? </p>
	<p class="block">–Çok güzel! Gidelim efendim. Aman Tanrım! Ben Jamie yim demek. Acaba Ruth Teyze bunu nasıl karşılayacak dersiniz? John Pendleton ın bakışları ciddileşti.</p>
	<p class="block"> </p>
	<p class="block">–Tabii ki çok sevinecek. Fakat ben kendimi düşünüyorum, şimdi sen onun yeğeni olunca, benim durumum ne olacak? Bu sözlere karşılık olarak Jimmy çabucak, </p>
	<p class="block">–Siz mi? Sizin yerinizi başka birisinin alabileceğini mi sanıyorsunuz yoksa? Asla böyle bir endişeniz olmasın, diye karşılık verdi. </p>
	<p class="block">–Ayrıca Teyzemin Jamie si var. Ve... Hay Allah! John Amca, Jamie yi unutmuştum. Bu durum onu çok sarsacak.</p>
	<p class="block"> </p>
	<p class="block">–Evet, sanırım öyle. Fakat Bayan Carew onu kanunen evlat edinmiş bulunuyor, değil mi? </p>
	<p class="block">–Tabii orası öyle, ama yine de gerçek Jamie olmadığını öğrenmek, çok acı olacak onun için. Kötürüm bacakları ile... Bu durum onu kahreder. Onun bu konuda konuşmalarını duydum, biliyorum. Ayrıca gerek Pollyanna, gerekse Bayan Carew bana onun gerçek Jamie olduğundan ne kadar emin olduğunu ve bunun için çok mutluluk duyduğunu anlatmışlardı. Hayır, bu mutluluğu onun elinden alamam. Fakat ne yapabilirim ki? </p>
	<p class="block">–Bilmiyorum oğlum, hiçbir çare göremiyorum. Yapman gerekeni yapacaksın.</p>
	<p class="block">Uzunca bir sessizlik oldu. Jimmy sinirli bir şekilde odada dolaşıyordu. Sonra birdenbire yüzü aydınlanarak yerinde durdu.</p>
	<p class="block"> </p>
	<p class="block">–Bir çare var ve ben de öyle yapacağım. Bayan Carew ın de bunu kabul edeceğinden eminim. Kimseye söylemeyeceğiz. Bayan Carew, Pollyanna ve Teyzesinden başka kimseye söylemeyeceğiz. Bu üçüne anlatmak zorundayız.</p>
	<p class="block"> </p>
	<p class="block">–Tabii ki öyle. Diğerlerine gelince...</p>
	<p class="block"> </p>
	<p class="block">–Kimseyi ilgilendirmez bu.</p>
	<p class="block"> </p>
	<p class="block">–Fakat düşün; birçok bakımdan oldukça büyük bir fedakarlık olur bu. İyi düşünüp tartmanı istiyorum.</p>
	<p class="block"> </p>
	<p class="block">–Düşündüm efendim. Terazinin öbür tarafında Jamie oldukça, başka türlü tartmama olanak yok. Dediğim gibi yapacağım.</p>
	<p class="block">Bunun üzerine John Pendleton içten bir şekilde onu onayladı. </p>
	<p class="block">–Haklısın ve güzel bir karar verdin. Ayrıca Bayan Carew ın de bunu kabul edeceğini sanıyorum. Özellikle gerçek Jamie nin bulunması onu huzura kavuşturacaktır.</p>
	<p class="block">Jimmy artık rahatlamış bir şekilde gülüyordu. </p>
	<p class="block">–Biliyor musunuz, Ruth Teyze her zaman beni bir yerden hatırladığından bahsederdi? Trenin kalkmasına ne kadar var? Ben hazırım.</p>
	<p class="block">Fakat John Pendleton, </p>
	<p class="block">–Ne yazık ki ben hazır değilim. Zaten tren de bir iki saat sonra kalkacak, diyerek hazırlanmak üzere odayı terk etti. YENİ BİR ALAADDİN John Pendleton ın Boston seyahati için yaptığı hazırlık, oldukça çabuk tamamlandı. Bu arada Jimmy nin haberi olmadan gizlice iki mektup hazırladı. Birisi Pollyanna ya, diğeri de Bayan Chilton a hitaben yazılan bu iki mektup, sahiplerine nasıl ulaştırılacaklarına ilişkin kesin talimatla birlikte evin hizmetçisi Susan a teslim edildi. Her ikisi de, Pendleton lar şehri terk ettikleri zaman hedeflerine ulaşmış olacaklardı.</p>
	<p class="block">Boston a yaklaşmak üzereydiler ki John Pendleton, Jimmy ye dönerek şöyle dedi: </p>
	<p class="block">–Oğlum, senden bir ricam var. Daha doğrusu iki ricam var. Birincisi, yarın öğleden sonraya kadar Bayan Carew e hiçbir şeyden bahsetmemeni istiyorum. İkincisi, önce ben gidip senin adına elçilik yapsam ve sen öğleden sonra dört sıralarında oraya gelsen olur mu? Jimmy bu teklife sevinerek, </p>
	<p class="block">–Tabii ki olur. Bu benim çok daha hoşuma gider. Zaten deminden beri bu haberi nasıl vereceğim diye düşünüp duruyordum. Benim yerime başka birisinin bu görevi yerine getirmesini tercih ederim.</p>
	<p class="block"> </p>
	<p class="block">–Güzel, o halde yarın sabah Teyzene telefon edip görüşmek üzere randevu isterim.</p>
	<p class="block">Jimmy sözünü tutarak, ertesi gün öğleden sonra dörde kadar Carew lerin evine gitmedi. Hatta o zaman bile öylesine çekiniyordu ki, merdivenleri çıkıp zili çalacak cesareti bulmadan önce, bir süre evin önünde dolaştı. Fakat Bayan Carew ile karşılaştıkları zaman Teyzesi durumu öyle güzel idare etti ki, Jimmy de kısa sürede rahatladı ve eski benliğine kavuştu. Gerçi ilk karşılaşma sırasında birkaç gözyaşı akmış ve duygulu konuşmalar olmuştu. Hatta John Pendleton bile acele ile mendilini aramak zorunda kalmıştı. Fakat az sonra bu heyecan yatışmış ve normal bir sükunetle konuşma olanağı doğmuştu. Sadece Bayan Carew ın gözlerindeki parıltı ve Pendleton ların yüzündeki sevinç ifadesi, o günün olağanüstü bir anlamı olduğunu gösteriyordu.</p>
	<p class="block">Bayan Carew, </p>
	<p class="block">–Sonra düşünüyorum da, Jamie için düşündüğün şey çok güzel. Gerçekten haklısın Jimmy. Bilinen nedenlerden dolayı sana Jimmy demeye devam edeceğim. Bu ismi sana daha çok yakıştırıyorum. Bu, senin için de, benim için de bir fedakarlık aslında. Çünkü seni bütün dünyaya yeğenim olarak tanıtıp övünmeyi arzu ederdim, diye gözleri yaşlı bir şekilde konuştu.</p>
	<p class="block"> </p>
	<p class="block">–Gerçekten Ruth Teyze... diye söze başlayan Jimmy, John Pendleton ın uyarması ile sustu. O zaman Jamie ile Sadie Dean in kapıda durduklarını gördü. Jamie nin yüzü bembeyazdı.</p>
	<p class="block">Genç adam hepsinin yüzlerini ayrı ayrı inceleyerek, </p>
	<p class="block">–Ruth Teyze mi? Ne demek istiyorsunuz? diye haykırdı.</p>
	<p class="block">Jimmy ve Bayan Carew şaşkınlıktan ne yapacaklarını bilemeyerek susuyorlardı. Fakat John Pendleton, kendinden emin bir ifade ile bir adım ilerleyerek durumu şöyle izah etti: </p>
	<p class="block">–Evet Jamie, neden olmasın? Sana, yakın bir tarihte zaten söyleyecektik, şimdi anlatsam da olur.</p>
	<p class="block">Jimmy nefesi kesilerek durumu izah etmek için atılmak üzereydi ki, John Pendleton sert bir bakışla onu susturdu.</p>
	<p class="block"> </p>
	<p class="block">–Az önce Bayan Carew ona yaptığım bir teklifi kabul ederek, beni dünyanın en mutlu erkeği yaptı. Jimmy bana </p>
	<p class="block">–John Amca dediğine göre, niçin Bayan Carew e Ruth Teyze demesin? Bu sözler üzerinde Jamie sevinçle, </p>
	<p class="block">–Oh, çok güzel diye söylenirken Jimmy, John Pendleton ın sabit bakışları karşısında, kendi hayret ve sevincini belli etmemek için çok büyük çaba harcadı.</p>
	<p class="block">Tabii ki bundan sonra utangaç bir şekilde kızaran Bayan Carew, herkesin dikkatlerini üzerine topladı ve tehlikeli an geride bırakıldı. Sadece Jimmy, az sonra John Pendleton ın kulağına şöyle fısıldadığını duydu: </p>
	<p class="block">–Görüyor musun hınzır delikanlı, yine de seni kaybetmeyeceğim, şimdi her ikimiz de sana sahip olacağız.</p>
	<p class="block">Sevinçle tebrikleşmeler devam ederken, Jamie gözleri ışıl ışıl Sadie Dean e döndü.</p>
	<p class="block">Zaferle, </p>
	<p class="block">–Sadie, onlara şimdi söyleyelim, diye konuştu. Bunun üzerine Sadie nin yüzünde beliren mutluluk dolu ifade, henüz Jamie kelimelerle açıklamaya geçmeden herkese durumu anlatmaya yetti. Böylece yeniden tebrikleşme başladı. Herkes birbirinin elini sıkıyordu.</p>
	<p class="block">Bir süre sonra Jimmy kendisini yalnız hissedip dertlenmeye başladı ve, </p>
	<p class="block">–Bu durum hepimiz için çok güzel, siz birbirinizi bulmuşsunuz. Fakat ben ne olacağım? Yalnız şu kadarını söyleyeyim ki, eğer bildiğim bir genç hanım burada olsaydı, benim de sizlere anlatacak şeylerim olabilirdi, diye yakındı.</p>
	<p class="block">İşte o sırada John Pendleton delikanlıya döndü.</p>
	<p class="block"> </p>
	<p class="block">–Bir dakika Jimmy. Şimdi benim Alaaddin olduğumu farz edelim ve lambayı ovalım. Bayan Carew, lütfen Marry yi çağırabilir miyiz? Bunun üzerine odadaki herkes gibi Bayan Carew de şaşırarak, </p>
	<p class="block">–A, tabii, niçin? diye cevap verdi.</p>
	<p class="block">Az sonra Mary kapıdaydı.</p>
	<p class="block">John Pendleton ona dönüp: </p>
	<p class="block">–Sanırım, az önce Bayan Pollyanna geldi, öyle değil mi? diye sordu. </p>
	<p class="block">–Evet efendim, kendisi burada. </p>
	<p class="block">–Lütfen yanımıza gelmesini söyler misiniz? Herkes bir ağızdan: </p>
	<p class="block">–Pollyanna burada mı? diye haykırdı. Jimmy nin yüzü önce bembeyaz, sonra kıpkırmızı olmuştu. </p>
	<p class="block">–Evet. Dün yola çıkmadan önce hizmetçimle ona bir mektup göndermiştim. Kendisinden birkaç gün burada, sizin yanınızda kalması için ricada bulunmuştum. Ayrıca hizmetçime, Bayan Chilton ın yanında kalıp ona bakmasını da söylemiştim.</p>
	<p class="block">İkinci bir mektubu da Bayan Polly Chilton a yolladım. Öyle görünüyor ki, Teyzesi, yazdıklarımı okuduktan sonra Pollyanna nın gelmesi için izin vermekte bir sakınca görmemiş.</p>
	<p class="block">O sırada Pollyanna kapıda gözüktü. Ürkek, çekingen, ne olduğunu anlamaz bir ifade ile onlara bakıyordu.</p>
	<p class="block">Jimmy hiç tereddüt etmeden, </p>
	<p class="block">–Pollyanna, sevgilim! diye yerinden fırladı ve onun kollarının arasına alıp öptü.</p>
	<p class="block">Pollyanna ise, </p>
	<p class="block">–Oh Jimmy, herkesin önünde yapma! diye itiraz etti.</p>
	<p class="block">Fakat Jimmy neşe ile, </p>
	<p class="block">–Hiç önemi yok Pollyanna, şu anda Washington Caddesi nde bile olsak, aynı şeyi yapardım. Ayrıca herkese dönüp bir baksan iyi olur. Bak da, endişe etmeni gerektirecek bir neden var mı anlayacaksın? Pollyanna baktı ve gördü. Bir pencerenin önünde arkaları dönük olarak Jamie ve Sadie Dean, ötekinde ise Bayan Carew ve John Pendleton ayrı şekilde oturmaktaydılar.</p>
	<p class="block">Bunun üzerine Pollyanna, öyle tatlı bir şekilde tebessümle Jimmy e döndü ki, genç adam onu bir kere daha öptü.</p>
	<p class="block">Genç kız mutluluk dolu bir yüzle, </p>
	<p class="block">–Ah, Jimmy, ne güzel, ne fevkalade oldu, değil mi? Polly Teyzem şimdi her şeyi biliyor ve izin veriyor. Aslında böyle olmasaydı bile, izin verecekti sanırım. Benim için çok üzülmeye başlamıştı, şimdi öyle memnun ki. Ben de öyle mutluyum, mutluyum ve öyle mutluyum ki anlatamam Jimmy! Jimmy sevinçten nefesi kesilerek boğuk bir sesle: </p>
	<p class="block">–Tanrım! Dilerim hep böyle mutlu olasın küçük kız! diye cevap verdi. </p>
	<p class="block">–Bundan eminim, Jimmy.</p>
	<p class="block">Pollyanna nın gözleri güvenle parlıyordu.</p>
	<p class="block">SON </p>

</body></html>
