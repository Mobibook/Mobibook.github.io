<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block">–Aman Jimmy! Dinledin mi? Jimmy: </p>
	<p class="block">–Yani öyle sinsice dinlemek istemedim. Söylediklerini duydum. dedi. </p>
	<p class="block">–Hem bunları duyduğum için de çok memnunum! Size de söylediğim zaman memnun olacaksınız! Çünkü, bu Pollyanna nın yeniden yürüyebilmesini sağlayabilir! Bayan Polly, heyecanla öne doğru eğilmiş, dinliyordu: </p>
	<p class="block">–Jimmy, ne demek istiyorsun? diye sordu.</p>
	<p class="block">Jimmy, gayet rahat bir tavırla, </p>
	<p class="block">–İşte ben de bunu size söyledim ya! dedi. </p>
	<p class="block">–Doktor Chilton, Pollyanna yı tedavi edebilecek, yani onun yeniden yürümesini gerçekleştirebilecek bir doktor tanıyor. Ama önce Pollyanna yı görüp muayene etmesi lazımmış. Hem onu görmeyi de çok istiyor. Fakat Bay Pendleton a, buna sizin izin vermeyeceğinizi söyledi.</p>
	<p class="block">Bayan Polly nin yüzü kıpkırmızı kesildi: </p>
	<p class="block">–Ama Jimmy, bunu yapamam! Bunu kesinlikle yapamam! Bayan Polly büyük bir çaresizlik içinde ellerini oğuşturuyordu.</p>
	<p class="block">Jimmy, </p>
	<p class="block">–İşte ben de bütün bunları öğrenesiniz diye geldim. diyerek sözlerine devam etti: </p>
	<p class="block">–Ne dediklerini pek anlayamadım ama, sizin bir nedenle Dr. Chilton ın eve gelmesine izin vermediğinizi ve bunu da kendisine söylediğinizi konuşuyorlardı. Hatta Doktor Warren e de öyle söylemişsiniz. Doktor Chilton da meslek gururu yüzünden, siz çağırmadıkça buraya gelemem falan diyordu. Birisinin durumu size izah etmesi gerektiğini konuşuyorlardı. Ben bunları pencerenin dibinde duydum, kendi kendime: Oğlum, bu işi ben yapabilirim, deyip buraya geldim. Bilmem anlatabildim mi? Bayan Polly, </p>
	<p class="block">–Evet, Jimmy anladım. dedi. Sonra heyecanla: </p>
	<p class="block">–Peki, kimmiş o doktor? Daha önce kimi tedavi etmiş? Pollyanna nın da yürümesini sağlayabileceğinden eminler mi? diye sordu.</p>
	<p class="block"> </p>
	<p class="block">–Kim olduğunu bilmiyorum. Bunu söylemediler. Ama Doktor Chilton onu tanıyor. Tıpkı Pollyanna nın durumunda olan birisini tedavi etmiş. Hem aslında o doktor değil, asıl siz onları endişelendiriyorsunuz. Çünkü, Doktor Chilton ın Pollyanna yı görmesine izin vermeyeceğinizi sanıyorlar. Ama onu çağıracaksınız değil mi?., şimdi meseleyi anladınız değil mi? Bayan Polly, başını iki tarafa salladı. Hızlı hızlı ve düzensiz bir biçimde nefes alıyordu. Jimmy, onun ağlayacağını sandı. Fakat kadın ağlamadı. Bir dakika sonra bitkin bir tavırla şunları söyledi: </p>
	<p class="block">–Evet, Dr. Chilton ın Pollyanna yı görmesine izin vereceğim, şimdi, hemen git Jimmy! Durma koş! Dr. Warren le konuşmam gerekiyor. Kendisi şu anda yukarıda. Biraz önce arabasıyla geldiğini gördüm.</p>
	<p class="block">Biraz sonra, Doktor Warren, holde Bayan Polly yi görünce şaşırdı. Kadın son derece telaşlıydı. Yüzü de kıpkırmızıydı. Kadın nefes nefese konuşmaya başlayınca daha da şaşırdı.</p>
	<p class="block"> </p>
	<p class="block">–Doktor Warren, bana konsültasyon için Doktor Chilton ı çağırmamı söylemiştiniz. Ben de bunu reddetmiştim. Ama sonra yeniden düşündüm, şimdi Doktor Chilton ın çağırılmasını çok istiyorum. Ona bir an önce bunu bildirebilir misiniz? Teşekkür ederim. YENİ BİR ENİŞTE Doktor Warren, Pollyanna nın odasına bu kez girişte küçük kız sırtüstü yatmış, tavanda oynaşan renkli ışıkları seyrediyordu. Doktor Warren in hemen arkasında geniş omuzlu uzun boylu birisi daha vardı.</p>
	<p class="block">Pollyanna heyecanla, </p>
	<p class="block">–Doktor Chilton! Doktor Chilton! Sizi gördüğüme ne kadar sevindim bir bilseniz! diye bağırdı. Çocuğun sesindeki neşeyi fark edenlerin gözleri birden yaşardı. </p>
	<p class="block">–Fakat ya Polly Teyze sizi istemezse?.. O zaman...</p>
	<p class="block">Bayan Polly telaşla ileriye atılıp: </p>
	<p class="block">–Yok, yavrum. Telaşlanma. diye küçük kızı yatıştırdı. </p>
	<p class="block">–Doktor Chilton la bu sabah ben konuştum. Kendisinden Dr. Warren le birlikte seni muayene etmesini istedim.</p>
	<p class="block">Pollyanna, sevinçle: </p>
	<p class="block">–Yani... Yani... Onu siz çağırdınız öyle mi? diye mırıldandı.</p>
	<p class="block"> </p>
	<p class="block">–Evet yavrum. Ben rica ettim... Yani... Fakat çok geç kalmıştı. Doktor Chilton ın gözlerinde görünür bir şekilde hayranlık ve mutluluk okunuyordu. Bayan Polly de bunu fark etmişti. Yüzü kıpkırmızı kesildi, telaşla dönüp odadan çıktı.</p>
	<p class="block">Pencerenin dibinde, hemşire ile Doktor Warren konuşuyorlardı. Doktor Chilton ellerini Pollyanna ya uzattı.</p>
	<p class="block">Duygulu bir sesle: </p>
	<p class="block">–Küçük kız! dedi. Sesi titriyordu. </p>
	<p class="block">–Belki de hayatının en mutlu şeyini bugün gerçekleştirmiş olacaksın.</p>
	<p class="block">Güneş batarken, Pollyanna nın yatağının başucuna Bayan Polly geldi. Çok değişmiş, çok çekingen bir görünüme bürünmüştü. Hemşire akşam yemeğini yemek için odadan ayrılmıştı. Odada yalnız ikisi baş başa bulunuyorlardı.</p>
	<p class="block"> </p>
	<p class="block">–Pollyanna. Herkesten önce sana söyleyeceğim yavrum... Bugün Doktor Chilton ın enişten olmasını uygun gördüm. Bu da senin sayende oldu. Ah, Pollyanna, o kadar mutluyum ki! Çok mutluyum sevgili yavrum! Pollyanna sevinçle ellerini çırpmaya başladı. Fakat küçük avuçlarını birbirine çırparken birden durakladı.</p>
	<p class="block"> </p>
	<p class="block">–Polly Teyze, Polly Teyze. Onun yıllardır istediği kadının eliyle, kalbi yoksa sizinki mi? Evet, biliyorum, sizdiniz o! şimdi neden </p>
	<p class="block">–Hayatının en mutlu olayını bugün göreceksin dediğini anlıyorum... Oh, Polly Teyze... O kadar mutluyum ki, şimdi bacaklarımın durumuna bile aldırmıyorum! Polly Teyze ağlamamak için kendisini zor tuttu: </p>
	<p class="block">–Belki bir gün yavrum... Polly Teyze sözlerini tamamlayamadı. Doktor Chilton ın ona verdiği ümidi hemen söylemeye cesaret edemiyordu. Ama bunun yerine küçük kızı mutlu etmeye yetecek şu sözleri söyledi: </p>
	<p class="block">–Pollyanna, bir dahaki hafta bir yolculuğa çıkacaksın. Yatağında rahatça yatarken seni arabayla bir büyük doktora taşıyacağız. Bu doktor senin durumunda olan hastalara bakıyor. Evi kilometrelerce uzakta. Doktor Chilton ın çok sevdiği bir arkadaşı. Bakalım seni iyileştirmek için o neler yapacak?.. POLLYANNA DAN GELEN MEKTUP </p>
	<p class="block">–Sevgili Polly Teyze ve Tom Enişte, Ah, artık... Artık yürüyebiliyorum! Bugün yatağımdan pencereye kadar yürüdüm! Tam altı adım attım. İnsanın yeniden ayaklarının üzerinde durabilmesi ne kadar güzel bir şeymiş Doktorlann hepsi yanımda durup gülümsediler. Hemşireler de ağlaştılar. Yandaki koğuşta kalan ve geçen hafta yürümeye başlayan bir kadın da gelip kapıdan baktı. Gelecek ay yürümeyi ümit eden bir başka kadın da, bu yürüme partisine davet edilmişti. Hemşire yatağının üzerinde yatarken ellerini sevinçle çırptı. Yerleri silen Zenci Tilly bile, pencereden bana bakıp, Tatlı yavrum diye seslendi. Biryandan da ağlıyordu. Onların niçin ağladıklarını anlamadım. Bağırıp haykırmak, şarkı söylemek istiyordum. Ah, ah, ah! Düşünün bir kere, artık yürüyebiliyorum. Yürüyorum! Yürüyorum... On aydır burada olduğuma artık aldırdığım yok. Hem sizin düğününüzü de kaçırmadım. Polly Teyze, ben de görebileyim diye, buraya gelip yatağımın başında evlenmeniz de, düşünceli bir kişi olduğunuzu göstermiyor mu? Siz her zaman insanı mutlu edecek şeyleri düşünürsünüz.</p>
	<p class="block">Yakında eve dönebileceğini söylüyorlar bana. Oraya kadar bütün yolu yürüyerek gelmeyi isterdim doğrusu.</p>
	<p class="block">Gerçekten, artık hiçbir yere arabayla gitmek isteyebileceğimi sanmıyorum. Yürümek o kadar güzel gelecek ki. Oh, çok mutluyum. Her şeyden mutluluk duyuyorum! Bir süre için bacaklarımı kaybettiğim için de seviniyorum. Çünkü insan bacaklarının değerini ancak yürüyemeyince anlıyor! Gerçekten de öyle. Yarın sekiz adım yürüyeceğim.</p>
	<p class="block">Herkese kucak dolusu sevgilerle...</p>
	<p class="block">POLLYANNA II. KİTAP GENÇLİĞİ DELLA DÜŞÜNCELERİNİ AÇIKLIYOR Della Wetherby, kız kardeşinin Commonvvealth Caddesi ndeki evinin heybetli merdivenlerini sekerek tırmandı ve enerji dolu bir şekilde elektrikli zilin düğmesine bastı. Başındaki tüylü şapkasının tepesinden, ayağındaki alçak ökçeli pabucun ucuna kadar sıhhat, yetenek ve uyanık bir kararlılık yansıtıyordu. Hatta, kendisine kapıyı açan hizmetçiyi selamlarken sesi bile yaşamak heyecanı ile titriyordu.</p>
	<p class="block"> </p>
	<p class="block">–Günaydın Mary. Kardeşim evde mi? </p>
	<p class="block">–Evet efendim, Bayan Carew evde, diye tereddütle konuştu genç kız. </p>
	<p class="block">–Fakat hiç kimseyi görmek istemediğini söyledi.</p>
	<p class="block"> </p>
	<p class="block">–Öyle mi? Ben hiç kimse sayılmam, diye gülümsedi Bayan Wetherby. </p>
	<p class="block">–Onun için beni görecek. Kızın gözlerindeki korkulu serzenişi fark ederek başını salladı ve </p>
	<p class="block">–Endişe etme ben suçu üzerime alırım, diye devam etti.</p>
	<p class="block"> </p>
	<p class="block">–Kendisi nerede? Oturma odasında mı? </p>
	<p class="block">–Evet bayan, fakat kendisi dedi ki...</p>
	<p class="block">Ne yazık ki. Bayan Wetherby geniş merdivenleri yarı yarıya tırmanmıştı bile. Bunu gören hizmetçi kız arkasına ümitsiz bir bakış fırlatarak geriye döndü.</p>
	<p class="block">Yukarıdaki holde, Della Wetherby kararlı bir şekilde, yarı açık bir kapıya doğru yürüyüp kapıya vurdu. </p>
	<p class="block">–Evet Mary, şimdi ne var? demek isteyen bir ses cevap verdi: </p>
	<p class="block">–Sana dememiş miydim? Ses, aniden sevgi ve hayretle yumuşadı.</p>
	<p class="block"> </p>
	<p class="block">–Oh, Della! Sevgili yavrum, nereden çıktın sen? </p>
	<p class="block">–Evet, benim diye neşe ile gülümseyen Della, odanın yarısına varmıştı bile.</p>
	<p class="block"> </p>
	<p class="block">–İki hemşire arkadaşla kumsalda yaptığımız bir pazar eğlencesinden sanatoryuma dönüyorum. Yani şimdi buradayım ama fazla kalamayacağım. Della, </p>
	<p class="block">–Bunun için uğradım, diye sözünü tamamladı ve kendisini karşılayan bezgin sesin sahibine içten bir öpücük yolladı.</p>
	<p class="block">Bayan Carew yüzünü astı ve soğuk bir şekilde geri çekildi. Yüzüne aksetmekte olan neşe ve canlılık işareti süratle kayboldu ve yerini, o yüzde hiç de yadırganmayan şevk kırıcı bir aksilik ifadesi aldı.</p>
	<p class="block"> </p>
	<p class="block">–Oh, tabii ki bilmeliydim, dedi. </p>
	<p class="block">–Sen hiçbir zaman burada kalmazsın ki! Della Wetherby, </p>
	<p class="block">–Burada mı? diye ellerini açarak neşe ile güldü. Sonra birdenbire sesi ve tavrı değişti. Ciddi ve şefkat dolu gözlerle kardeşini süzdü. </p>
	<p class="block">–Sevgili Ruth, bu evde asla, asla yaşayamam ben. Sen de bilirsin ki kalamam, diye sözünü bitirdi.</p>
	<p class="block">Bayan Carew rahatsız bir şekilde kıpırdadı. </p>
	<p class="block">–Bunun nedenini emin ol anlayamıyorum diye kardeşini korudu.</p>
	<p class="block"> </p>
	<p class="block">–Evet, biliyorsun şekerim. Biliyorsun ki, benim kasvete gayesizlik ve eleme, acı üzerindeki ısrarlılığa hiç müsamaham yok.</p>
	<p class="block"> </p>
	<p class="block">–Fakat ben acı ve elem içindeyim.</p>
	<p class="block"> </p>
	<p class="block">–Olmamalısın.</p>
	<p class="block"> </p>
	<p class="block">–Nasıl olmayacağım? Bu durumda başka yapacak neyim var? Della Wetherby, sabırsız bir işaret yaptı. </p>
	<p class="block">–Ruth, buraya bak! diyerek adeta meydan okudu. </p>
	<p class="block">–Otuz üç yaşındasın. Sağlığın yerinde veya kendine iyi baksan yerinde olacak. Bol zamanın, sınırsız paran var. Böyle güzel bir günde, hizmetçiye Hiç kimseyi görmeyeceğim, emrini verip, bu mezar gibi eve kapanmak yerine başka şeyler yapabilirsin.</p>
	<p class="block"> </p>
	<p class="block">–Fakat ben kimseyi görmek istemiyorum.</p>
	<p class="block"> </p>
	<p class="block">–Öyleyse görmek istemeyi öğrenmelisin.</p>
	<p class="block">Bayan Carew bitkin bir şekilde içini çekti ve başını çevirdi.</p>
	<p class="block"> </p>
	<p class="block">–Oh, Della, niçin hiç anlamıyorsun? Ben senin gibi değilim. Ben unutamıyorum.</p>
	<p class="block">Karşısındakinin yüzünde acı dolu bir ifade belirdi.</p>
	<p class="block"> </p>
	<p class="block">–Sanırım ki Jamie yi kastediyorsun. Ben de unutamadım şekerim; unutamadım. Fakat üzüntü onu bulmamıza yardımcı olmuyor.</p>
	<p class="block"> </p>
	<p class="block">–Sanki sekiz yıl boyunca üzüntüden başka yollarla bulmaya çalışmamışım gibi, diye hiddetle parladı Bayan Carew.</p>
	<p class="block">Della: </p>
	<p class="block">–Tabii ki çalıştın hayatım! diye yatıştırmaya çalıştı. </p>
	<p class="block">–İkimiz de onu buluncaya kadar aramaya devam edeceğiz. Fakat bu gibi şeyler yardımcı olmuyor ki! Ruth Carew sıkıntılı bir şekilde mırıldandı: </p>
	<p class="block">–Ama ben bundan başka bir şey yapmak istemiyorum.</p>
	<p class="block">Bir an süren bir sessizlik oldu. Daha genç olan Della, ablasını endişeli ve doğrulamayan bakışlarla süzdü. </p>
	<p class="block">–Ruth diye söze başladı. </p>
	<p class="block">–Beni affet, fakat sen her zaman böyle mi olacaksın? İtiraf edeyim ki bir dulsun. Ama evlilik hayatın sadece bir yıl sürdü. Kocan senden çok daha yaşlıydı. O zaman bir çocuk sayılırdın. Bu bir yıl şimdi ancak kısa bir rüya gibi görünebilir. Bu, elbette senin bütün hayatını zehirlememeli.</p>
	<p class="block"> </p>
	<p class="block">–Hayır, tabii ki hayır! diye mırıldandı Bayan Carew.</p>
	<p class="block"> </p>
	<p class="block">–Öyleyse, hep böyle mi olacaksın? </p>
	<p class="block">–Şey, Jamie yi bulabilseydim...</p>
	<p class="block"> </p>
	<p class="block">–Evet, evet, biliyorum. Fakat Ruth, seni mutlu edebilecek Jamie den başka bir şey yok mu? Bayan Carew, </p>
	<p class="block">–Düşünebildiğim hiçbir şey yok, diye ilgisiz bir tavırla içini çekti.</p>
	<p class="block"> </p>
	<p class="block">–Ruth! diye kızgınlıkla parladı kız kardeşi. Sonra birdenbire güldü. </p>
	<p class="block">–Oh, Ruth. Sana bir doz Pollyanna vermek isterdim. Ona senden daha fazla ihtiyacı olan birini tanımıyorum! Bayan Carew irkildi. </p>
	<p class="block">–Pollyanna nın ne olduğunu bilmiyorum. Fakat ne olursa olsun istemiyorum, diye sert bir şekilde karşılık verdi. </p>
	<p class="block">–Burası senin sevgili sanatoryumun değil. Ben de ilaç verip hükmettiğin hastalardan birisi değilim, lütfen bunu unutma.</p>
	<p class="block">Della Wetherby nin gözleri neşe ile parladı, fakat dudakları gülümsedi. </p>
	<p class="block">–Pollyanna bir ilaç değildir, hayatım diye ciddi bir ifade ile belirtti. </p>
	<p class="block">–Bazılarının ona kuvvet ilacı adını takmasına rağmen Pollyanna küçük bir kızdır.</p>
	<p class="block">Bayan Carew, incitmemek istercesine: </p>
	<p class="block">–Bir çocuk mu? Nasıl bilebilirdim ki? diye karşılık verdi. </p>
	<p class="block">–Senin meşhur ilaçlarını biliyorum. O halde Pollyanna niçin olmasın? Ayrıca, sen her zaman bir ilaç tavsiye edersin. Hem, açıkça doz tabirini kullandın ki, bu da genellikle ilaç için kullanılır.</p>
	<p class="block"> </p>
	<p class="block">–Şey, Pollyanna bir çeşit ilaçtır, diyerek gülümsedi Della.</p>
	<p class="block"> </p>
	<p class="block">–Her neyse, sanatoryumdaki doktorlar, onun, verdikleri ilaçlardan daha etkili olduğunu söylüyorlar. O, küçük bir kızdır Ruth. On üç, on dört yaşında. Geçen yaz ve kış aylarının çoğunluğunu sanatoryumda geçirdi. Ben oraya gittikten az sonra taburcu edildiği için, onu ancak birkaç ay görebildim. Fakat onunla, kendisini anlayıp etkisi altına girecek kadar zaman geçirdim. Hem, sanatoryumda herkes Pollyanna dan bahsediyor ve onun öğrettiği oyunu oynuyor.</p>
	<p class="block"> </p>
	<p class="block">–Oyun mu? Della: </p>
	<p class="block">–Evet diye başını salladı ve garip bir ifadeyle gülümsedi. </p>
	<p class="block">–Pollyanna nın Mutluluk Oyunu . Bu oyunu bana ilk öğrettikleri zamanı unutamam. Ona uygulanan tedavinin bir bölümü pek de kabul edilebilir değildi. Hatta acı veren bir özellik taşıyordu. Tedavi her salı sabahı yapılırdı. Bunu yapmak da bana düşüyordu. Ben bu tedaviden çekiniyordum.</p>
	<p class="block">Çünkü diğer çocuklar başka hiçbir şey yapmasalar bile ağlıyorlar, huysuzluk gösteriyorlardı. Tedavinin acı vermesine rağmen o, beni güler yüzle karşılıyor, hatırımı soruyordu. Bunu büyük bir hayretle karşılamıştım. Galiba onun bu davranışını yadırgadığımı belli eden bir şey söylemiş olmalıyım ki, bana büyük bir açık yüreklilikle davranarak: Ben de önceleri korkuyordum ama, daha sonra salı günlerini, Nancy nin çamaşır yıkama günü gibi kabul etmeye başladım. Bir kerede her şey olup bitiyor ve artık bir hafta süreyle yapılacak bir şey kalmıyor. demişti.</p>
	<p class="block">Bayan Carew söylenenleri pek anlamamıştı. Kaşlarını çatarak, </p>
	<p class="block">–Aman ne kadar da harika dedi. </p>
	<p class="block">–Fakat bunun oyunla ilgili bir yanını göremiyorum.</p>
	<p class="block"> </p>
	<p class="block">–Evet, ben de sonra öğrendim. Bana her şeyi anlattı. Batıda rahiplik yapan fakir bir babanın kızıymış. Annesi de yokmuş. Kadınlar Yardım Derneği tarafından ve misyoner sandıklarından çıkanlarla büyütülmüş. Küçük bir kızken, bir gün, sandıktan bir bebek çıkmasını istemiş. Fakat sandıktan bebek yerine çıka çıka bir çift koltuk değneği çıkmış. Tabii bu durum karşısında çocukcağız ağlamaya başlamış. İşte o zaman babası ona mutluluk oyununu öğretmiş. Her şeyin mutlu olunabilecek bir yanı olduğunu ona anlatmış. Koltuk değneğine muhtaç olmadığı için sevinmesi gerektiğini söylemiş. Böylece, bu bir başlangıç olmuş. Pollyanna bunun çok güzel bir oyun olduğunu, o zamandan beri de hep oynadığını söyledi. Bir şeyin mutlu olunacak yönünü bulmak güçleştikçe, oyun daha da güzel oluyormuş. Ama, bazen, onun da başından geçtiği gibi, oyun çok, ama çok zorlaşıyormuş.</p>
	<p class="block">Bayan Carew, </p>
	<p class="block">–Ne kadar da harika, diye mırıldandı. Meseleyi hala tam anlamış değildi.</p>
	<p class="block">Della, başını sallayarak: </p>
	<p class="block">–Oyunun etkisini sanatoryumda sen de görseydin hak verirdin, dedi. </p>
	<p class="block">–Doktor Ames, onun geldiği kasabadaki insanları da aynı şekilde değiştirdiğini söyledi. Doktor Chilton ı, yani Pollyanna nın teyzesiyle evlenen adamı çok iyi tanıyor. Bu evliliğin de onun yardımı sayesinde gerçekleştiğini sanıyor. Onların aralarına girip eski aşıkları barıştırmış. İki yıl veya daha önce Pollyanna nın babası ölmüş. Küçük kızı Doğuya, teyzesinin yanına göndermişler. Kasım ayında bir araba kazası geçirmiş. Ona artık hiç yürüyemeyeceğini söylemişler. Nisan ayında doktor onu sanatoryuma gönderdi. Mart ayına kadar yani yaklaşık olarak bir yıl hastanede kaldı. Eve çıktığı zaman tamamen iyileşmişti. O çocuğu görmeliydin! Mutluluğuna gölge düşüren bir tek şey vardı; o da eve kadar yürüyemeyişiydi. Öğrendiğime göre, bütün kasaba onu karşılamaya gelmiş. Bandolar çalınmış, bayraklar dalgalandırılmış. Fakat Pollyanna yı anlatabilmek çok güç. Onu mutlaka yakından tanımak gerekir. İşte bu nedenle senin de onu tanımanı isterdim. Sana çok iyi etkileri olurdu.</p>
	<p class="block">Bayan Carew hafifçe başını kaldırdı. Soğuk bir tavırla, </p>
	<p class="block">–Gerçekten seninle aynı fikirde değilim, diye karşılık verdi. </p>
	<p class="block">–Ben değiştirilmek istemiyorum. Tedavi edilecek aşk yaralarım da yok. Dayanamayacak bir şey varsa, o da uzun suratlı bir küçüğün bana öğütler verip mutlu olunacak bir şeyin bulunduğunu hatırlatmasıdır. Buna asla tahammül edemem...</p>
	<p class="block">Çınlayan bir kahkaha sözünü yarıda kesti. </p>
	<p class="block">–Oh, Ruth, Ruth! diye neşeyle haykırdı kız kardeşi. </p>
	<p class="block">–Pollyanna yı bir görebilseydi. Fakat bilmen gerekir ki Pollyanna yı sözle anlatmak olanaksız. Tabii görmeyi de arzu etmeyeceksin. Sözlerinin burasında yeniden gülmeye başladı. Fakat kısa sürede ciddileşti ve önceki endişeli bakışlarla kız kardeşini süzdü.</p>
	<p class="block"> </p>
	<p class="block">–Şaka bir yana, yapılabilecek hiçbir şey yok mu senin için? diye adeta yalvardı. Biraz daha gayret gösterip yeni insanlar tanımaya çalışmayacak mısın? </p>
	<p class="block">–Eğer istemiyorsam niçin gayret göstereyim? İnsanlardan bıktım. Bilirsin, toplum içinde olmak benim canımı sıkar hep.</p>
	<p class="block"> </p>
	<p class="block">–O zaman niçin bir işte çalışmayı ya da hayır işleriyle uğraşmayı düşünmüyorsun? Bayan Carew, sabırsızlığını gösteren bir tavırla, </p>
	<p class="block">–Della, şekerim, bunu defalarca tartıştık seninle. Ben pek çok para yardımı yapıyorum, bu da yeterlidir. Aslında lüzumundan fazlasını bile verdiğimi sanıyorum. İnsanları sadakaya muhtaç kılmanın doğru olmadığına inanırım, dedi.</p>
	<p class="block"> </p>
	<p class="block">–Fakat biraz da kendinden bir şeyler verebilsen diye cesaretle cevap verdi Della. </p>
	<p class="block">–Eğer kendi hayatın dışında bazı şeylerle ilgilenirsen, her şey çok başka olurdu, ve...</p>
	<p class="block"> </p>
	<p class="block">–Rica ederim Della? diye sözünü kesti ablası. </p>
	<p class="block">–Seni çok severim ve geldiğine çok memnun oldum. Fakat bana öğüt verilmesine hiç tahammülüm yok. Senin, bir melek gibi insanların yardımına koşup, onlara su vermen ve kırılan kafalarını sarman belki güzel bir şey. Böylece Jamie yi unutabiliyorsun galiba. Fakat ben bunu yapamam. Böyle bir iş, bana Jamie yi büsbütün hatırlatıp onun da yaralarını saran insanların olup olmadığını düşündürür. Ayrıca, her türlü insanla karşılaşıp kaynaşmak benim hiç de hoşuma gitmez.</p>
	<p class="block"> </p>
	<p class="block">–Hiç denedin mi ki? </p>
	<p class="block">–Tabii ki hayır! diyen Bayan Carew ın sesi oldukça hiddetliydi.</p>
	<p class="block"> </p>
	<p class="block">–O halde nasıl bilebilirsin? diye soran genç hemşire yorgun bir şekilde ayağa kalktı. </p>
	<p class="block">–Artık gitmem gerekiyor, hayatım. İstasyonda arkadaşlarla buluşacağız. Trenimiz on iki otuzda hareket edecek. Eğer seni kızdırdımsa beni affet diyerek ablasını öptü.</p>
	<p class="block">Bayan Carew, </p>
	<p class="block">–Sana kızmış değilim, diye içini çekti. </p>
	<p class="block">–Fakat eğer anlayabilseydin!.</p>
	<p class="block">Bir dakika sonra Della Wetherby sessiz ve kasvetli koridorlardan geçip sokağa çıktı. Yüz hatları, adım atışı ve tutumu yarım saat öncesine göre çok farklıydı. Bütün uyanıklığı, kıvraklığı ve yaşama zevki kaybolmuştu. Bir süre bitkin bir şekilde ayaklarını sürüyerek yürüdü. Sonra birden başını arkaya atıp derin bir nefes aldı ve: </p>
	<p class="block">–Bu evde bir hafta kalsam ölürüm, diye düşündü. </p>
	<p class="block">–Pollyanna bile bu kasveti dağıtamaz korkarım ki. Ve memnun olacağı tek şey bu evde devamlı kalmayacağı olur.</p>
	<p class="block">Fakat, Pollyanna nın yetenekleri konusundaki bu şüphe, Della nın gerçek fikri değildi. Nitekim sanatoryuma döner dönmez öğrendiği bir haber, onun ertesi gün uçarcasına tekrar elli millik Boston yolculuğuna çıkmasına sebep oldu.</p>
	<p class="block">Ablasının evindeki durum tıpatıp aynıydı. Bayan Carew, ona terk ettiği andan beri kıpırdamamış gibi geldi.</p>
	<p class="block">Kız kardeşinin onu şaşkınlıkla selamlamasına karşılık, </p>
	<p class="block">–Ruth diye heyecanla söze başladı. </p>
	<p class="block">–Gelmem gerekiyordu. Bu defa bana boyun eğip istediğim gibi yapmalısın. Dinle bak. Eğer istersen o küçük Pollyanna yı buraya getirtebilirsin.</p>
	<p class="block">Bayan Carew, </p>
	<p class="block">–Hayır, getirtmeyeceğim! dedi.</p>
	<p class="block">Della Wetherby hiç duymamışçasına devam etti: </p>
	<p class="block">–Dün sanatoryuma döndüğümde Doktor Ames in, Pollyanna nın eniştesi Doktor Chilton dan bir mektup aldığını öğrendim. Mektupta, doktor, bir kurs için kış aylarında Almanya ya gideceğini ve eğer Pollyanna yı bir yatılı okula verebilirlerse karısını da yanına almak istediğini yazıyormuş. Fakat teyzesi, Pollyanna yı yalnız başına okulda bırakmak istemiyormuş. İşte tam bize göre bir fırsat Ruth. Ben senin Pollyanna yı bu kış yanına alıp burada bir okula göndermeni istiyorum.</p>
	<p class="block"> </p>
	<p class="block">–Aman ne saçma bir fikir, Della. Sanki burada uğraşılacak bir çocuk istiyormuşum gibi konuşuyorsun.</p>
	<p class="block"> </p>
	<p class="block">–O seni hiç uğraştırmaz, şimdi on üç yaşlarında olmalı. Görebileceğin en yetenekli çocuktur Pollyanna.</p>
	<p class="block"> </p>
	<p class="block">–Ben yetenekli çocukları sevmem. diye aksi bir şekilde cevap veren Bayan Carew birdenbire gülüverdi. Bundan cesaret alan kız kardeşi bir kere daha onu ikna etmeye çalıştı.</p>
	<p class="block">Ya bu teklifin ani ve değişik oluşu nedeniyle, ya da Pollyanna nın hikayesi Bayan Carew e bir parça dokunaklı gözüktüğü için, yarım saat sonra evi terk eden Della, ablasından Pollyanna yı alıkoyacağına ilişkin söz almıştı.</p>
	<p class="block">Ayrılırken Bayan Carew, kız kardeşine şöyle diyordu: </p>
	<p class="block">–Fakat unutma, o çocuk bana öğüt verip şükran borçlarımı saymaya başlarsa, hemen sana göndereceğim.</p>
	<p class="block">Della ise, </p>
	<p class="block">–Unutmam, hiç merak etme. derken, bir yandan da kendi kendine düşünüyordu: </p>
	<p class="block">–İşim yarı yarıya halloldu sayılır, şimdi Pollyanna nın buraya gelmesini sağlamak kalıyor. Öyle bir mektup yazacağım ki, hayır demek ellerinden gelmeyecek! BAZI ESKİ ARKADAŞLAR Beldingsville de o Ağustos günü, Bayan Chilton sabah postası ile gelen mektubu kocasına göstermek için Pollyanna nın yatmasını bekledi. Bir doktorun hayatında olağan olan uzun çalışma saatleri ve iki ev ziyareti yüzünden zaten geç saatlere kadar kocasını beklemesi gerekmişti.</p>
	<p class="block">O gece saat dokuz buçuk sıralarında doktor, karısının yanına, oturma odasına girdi. Karısını görür görmez yorgun yüzü gevşedi, fakat aynı anda zihninde bir soru belirdi.</p>
	<p class="block"> </p>
	<p class="block">–Ne oldu Polly, bir şey mi var? diye ilgi ile sordu. Karısı mahcup bir şekilde güldü.</p>
	<p class="block"> </p>
	<p class="block">–Şey, bir mektuptan bahsetmek istiyordum, fakat sadece yüzüme bakarak öğrenmeni istememiştim.</p>
	<p class="block"> </p>
	<p class="block">–O halde böyle gözükmemelisin, nedir bahsetmek istediğin? Bayan Chilton, tereddütle dudaklarını büzdü sonra yanındaki mektubu aldı: </p>
	<p class="block">–Sana okuyacağım, dedi. </p>
	<p class="block">–Doktor Ames in sanatoryumundaki Bayan Della Wetherby den geliyor.</p>
	<p class="block"> </p>
	<p class="block">–Pekala, başla bakalım diyen doktor karısının yanındaki divana uzandı. Fakat karısı hemen okumaya başlamadı. Önce kocasının boylu boyunca uzanmış gövdesini gri yün bir şalla örttü. Bayan Chilton evleneli sadece bir yıl olmuştu ve şimdi kırk iki yaşındaydı. Aşksız ve yalnız geçen yirmi yıl boyunca biriken şefkat ve sevgisini bu bir yıllık evlilik hayatına sığdırmak istiyordu çoğu zaman. Evlendiği zaman kırk beş yaşında olan ve geçmişinde yalnızlık ve sevgisizlikten başka bir şey hatırlamayan doktor da, bu ilgiye asla hayır demiyor, hatta çok memnun gözüküyordu. Buna rağmen memnuniyetini açıkça göstermiyordu. Bayan Polly, yalnızlık yıllarından kalma bir alışkanlıkla, gösterdiği ilgi aşırı bir memnuniyet yaratırsa şaşkınlıkla geri çekiliyordu. Bunu fark eden doktor, karısının kendini örten ellerini hafifçe okşayarak okuduğu mektubu dinlemeye koyuldu.</p>
	<p class="block">Della Wetherby şöyle yazmıştı: </p>
	<p class="block">–Sevgili Bayan Chilton Tam altı defa bu mektuba başlangıç yapmaya çalıştım, fakat her seferinde yazdıklarımı uygun bulmayıp yırttım. Ve sonunda hiç başlangıç yapmaksızın doğrudan doğruya sizden istediğimi yazmaya karar verdim. Ben Pollyanna yı istiyorum. Onu almama izin verir misiniz? Sizi ve kocanızı geçen Mart ayında Pollyanna yı almaya geldiğiniz zaman tanımıştım. Fakat sizin beni hatırlayacağınızı pek sanmıyorum. Küçük yeğeninizi bize emanet etmekten çekinmemeniz için, beni çok iyi tanıyan Doktor Ames ten kocanıza mektup yazmasını rica ettim.</p>
	<p class="block">Anladığıma göre, kocanızla Almanya ya gitmeyi arzu etmekle beraber, Polyanna yı yalnız bırakmak da istemiyorsunuz. Ben de bu fırsatı değerlendirip Pollyanna yı alıkoymak için izin vermenizi rica ediyorum. Hatta, onu bize göndermeniz için yalvarıyorum, şimdi size bunun nedenlerini yazayım: Kız kardeşim Bayan Carew, yalnız, kırık kalpli, hayatından memnun olmayan, mutsuz bir kadındır. Hiçbir ümit ışığının nüfuz edemediği bir kasvet içinde yaşamaktadır, şuna inanıyorum ki ona hayat verebilecek tek varlık yeğeniniz Pollyanna dır. Ne olur bunu bir kere denemesine izin verin. İsterdim ki Pollyanna nın sanatoryumda neler yaptığını size anlatabileyim. Fakat bunu sözle anlatmak olanaksız. Pollyanna yı sözle anlatmanın asla mümkün olmadığını çok önce anlamıştım. Buna çaba gösterdiğiniz anda, Pollyanna herkese öğüt veren, çekilmez, münasebetsiz bir küçük gibi gözüküyor. Halbuki siz ve ben onun asla böyle olmadığını biliyoruz. Yapılacak tek şey Pollyanna yı olayların içine sokup kendi kendisini anlatmasına olanak vermek. Ben de onu ablamın yanına bırakıp kendi kendisini tanıtmasını arzu ediyorum. Tabii ki okula da devam edecek. Fakat bu arada eminim ki kız kardeşimin kalbindeki yaraları sağlığa kavuşturacak.</p>
	<p class="block">Bu mektuba nasıl son vereceğimi bilemiyorum. Aslında bu, başlangıç yapmaktan daha zor. Korkarım ki hiç son vermek istemiyorum. Eğer son verirsem, size hayır demek olanağı sağlarım korkusu ile durmadan yazmak, yazmak istiyorum. O halde lütfen, eğer o korktuğum sözcük dudaklarınıza geliyorsa, benim hala yazmaya devam ettiğimi ve size Pollyanna yı ne kadar arzu ile istediğimi söylediğimi düşünün.</p>
	<p class="block">Umutla bekleyen Della Wetherby </p>
	<p class="block">–İşte böyle diye tamamladı Bayan Chilton. </p>
	<p class="block">–Bundan daha olağanüstü ve anlamsız bir mektup duydun mu hiç? Böyle saçma bir istekle karşılaştın mı? </p>
	<p class="block">–Şey, ben o kadar emin değilim, diye gülümsedi Doktor Chilton. </p>
	<p class="block">–Pollyanna yı istemenin saçma olduğu kanısında değilim.</p>
	<p class="block"> </p>
	<p class="block">–Fakat, bunu anlatış tarzı garip. Örneğin, Kalbindeki yarayı sağlığa kavuşturmak ne demek? Bunu okuyan Pollyanna yı bir çeşit ilaç sanabilir.</p>
	<p class="block">Doktor içten bir şekilde gülüp kaşlarını kaldırdı: </p>
	<p class="block">–Aslında onun ilaç olabileceğini ben de düşünmüyor değilim. Her zaman söylerim, hastalarıma bir kutu ilaç gibi Pollyanna yı reçete ile verebilsem diye. Doktor Ames in dediğine göre sanatoryumda kaldığı bir yıl boyunca, hastaneye gelen her yeni hastaya ilk iş olarak bir doz Pollyanna veriyorlarmış.</p>
	<p class="block">Bayan Chilton yüzünü asıp, </p>
	<p class="block">–Doz mu? diye sordu.</p>
	<p class="block"> </p>
	<p class="block">–O halde, onu göndermeyi düşünmüyor musun? </p>
	<p class="block">–Göndermek mi? Tabii ki hayır! O çocuğu tam anlamıyla yabancı olan kişilerin yanına gönderir miyim sanıyorsun? Herhalde ben Almanya dan dönünceye kadar bu hemşire; Pollyanna yı şişelere koyup, nasıl kullanılacağına ilişkin etiketini de üstlerine yapıştırır.</p>
	<p class="block">Doktor başını tekrar arkaya atıp uzun uzun güldü. Fakat bir dakika sonra ciddileşti ve cebinden başka bir mektup çıkardı.</p>
	<p class="block"> </p>
	<p class="block">–Ben de bu sabah Doktor Ames ten bir mektup aldım. İstersen sana okuyayım, deyip devam etti. Mektup şöyleydi: </p>
	<p class="block">–Sevgili Tom, Bayan Della Wetherby bana kendisini ve ablasını sizlere anlatmam için rica etti. Ben de onlara bebekliklerinden beri tanıdığım için bunu memnuniyetle kabul ettim. İkisi de soylu bir aileden gelen kibar hanımlardır. Bu konuda hiçbir endişeniz olmasın.</p>
	<p class="block">Aslında üç kardeştiler: Doris, Ruth ve Della. Doris ailenin karşı koymasına rağmen John Kent adında biri ile evlendi. Kent iyi bir aileden olmasına rağmen kendisi işe yaramaz bir kişiydi. Çok değişik, anlaşılması güç bir insandı. Wetherby lerin kendisine karşı tutumları onu çok kızdırmıştı. Bebekleri dünyaya gelinceye kadar iki aile arasındaki ilişkiler kesilmişti. Wetherby ler Jamie adındaki küçük oğlana adeta taparcasına bağlandılar. Doris çocuk dört yaşındayken ölünce Wetherby ler Jamie yi tamamen kendilerine vermesi için babayı ikna etmeye çalıştılar. Fakat Kent, bu sırada çocuğu alarak ortadan kayboldu. Bundan sonra bütün aramalara rağmen izi bulunamadı.</p>
	<p class="block">Bu kayıp, iki yaşlı Wetherby yi kısa sürede ölüme götürdü. Ruth daha önce evlenmiş ve dul kalmıştı. Kocası, Carew adında yaşlı bir zengindi. Evlendiklerinden bir yıl sonra öldü ve bıraktığı oğlu da onu izleyen yıl içinde öldü. Jamie nin kaybolduğu günden beri Ruth ve Della sadece onu bulmak amacı ile yaşadılar. Su gibi para harcayıp dünyanın altını üstüne getirdiler. Fakat bir sonuç alamadılar. Zamanla Della hemşirelik yolunu seçti. Yeğenini hiç unutmayıp her ipucunu izlemesine rağmen; çok başarılı, neşeli ve aklı başında bir hemşire oldu.</p>
	<p class="block">Fakat Bayan Carew oldukça değişikti. Kendi çocuğunu kaybettikten sonra bütün sevgisini kardeşinin oğluna vermişti. Tahmin edebileceğiniz gibi Jamie nin kaybolması onu çılgına çevirdi. Bu sekiz yıl önceydi. Böylece Ruth, sekiz yıl boyunca elem, kasvet ve acı içinde yaşadı. Della artık buna bir son vermek zamanının geldiğini söylüyor ve Ruth un yeni bir varlık kazanmasına neden olacak kudretin, ancak neşe saçan küçük yeğeniniz Pollyanna da olduğuna inanıyor. Durum böyle olunca, umarım siz de anlayış gösterip onun ricasını kırmazsınız. Bu arada, Ruth ve kardeşinin, karımla benim en eski aile dostlarımız olmaları nedeniyle, ben de göstereceğiniz anlayışı şükranla karşılayacağım.</p>
	<p class="block">Sevgilerle Charlie Ames Mektup bittiğinde uzun bir sessizlik oldu. Bu sessizlik o kadar uzadı ki doktor, yavaşça </p>
	<p class="block">–Evet, Polly, diye mırıldandı.</p>
	<p class="block">Doktor karısının yüzüne yakından bakınca, onun dudaklarının ve çenesinin titrediğini fark etti. Bunun üzerine karısı konuşuncaya kadar sessizce bekledi. En sonunda Bayan Chilton, </p>
	<p class="block">–Acaba Pollyanna yı ne zaman bekliyorlar? diye sordu.</p>
	<p class="block">Bunun üzerine doktor Chilton irkildi ve </p>
	<p class="block">–Yani onu göndereceğini mi söylüyorsun? diye haykırdı. Karısı isyankar bir tavırla, </p>
	<p class="block">–Ne demek istiyorsun Tom Chilton? Böyle bir mektuptan sonra göndermeyip ne yapabilirim ki? Ayrıca, Doktor Ames bunu şahsen istemiyor mu? Onun Pollyanna için yaptıklarından sonra, istediği hiçbir şeyi reddedemem ben.</p>
	<p class="block">Bir yıllık damat, </p>
	<p class="block">–Aman sevgilim, umarım ki doktor, bundan sonra seni de istemeyi düşünmüyordur, diyerek muzip bir ifade ile güldü. Kocasına hak ettiği kızgın bakışı yönelten Bayan Chilton, şöyle devam etti: </p>
	<p class="block">–Doktor Ames e Pollyanna yı göndereceğimizi yazabilirsin. Ayrıca kendisi de Bayan Wetherby ye, bize gereken talimatı vermesini söylesin. Bu işi önümüzdeki ayın onundan önce yapması gerekir. Çünkü sen o tarihte yola çıkacaksın. Tabii ki, benim de ayrılmadan önce Pollyanna nın gereken şekilde yerleşmesini sağlamam gerekir.</p>
	<p class="block"> </p>
	<p class="block">–Pollyanna ya ne zaman söyleyeceksin? </p>
	<p class="block">–Herhalde yarın.</p>
	<p class="block"> </p>
	<p class="block">–Ona ne şekilde anlatacaksın? </p>
	<p class="block">–Tam olarak bilemiyorum. Fakat ne olursa olsun Pollyanna yı şımartmak istemem. Hiçbir çocuğun da şımarması önlenemez, eğer bir çeşit şey...</p>
	<p class="block">Doktor, gülümseyerek: </p>
	<p class="block">–Üzerinde nasıl kullanılması gerektiğini yazan bir ilaç şişesi mi demek istiyorsun? diyerek sözünü tamamladı.</p>
	<p class="block"> </p>
	<p class="block">–Evet. diye içini çekti Bayan Chilton. </p>
	<p class="block">–Her şeyin berbat olmasını önleyen tek etmen, Pollyanna nın yeteneklerinin bilincine varmamış oluşudur. Bunu sen de biliyorsun.</p>
	<p class="block"> </p>
	<p class="block">–Evet, biliyorum, diye başını salladı doktor.</p>
	<p class="block"> </p>
	<p class="block">–Tabii ki kasabanın yarıdan çoğunun mutluluk oyununu oynayıp çok daha güzel birer yaşantıya sahip olduklarını biliyor. Fakat eğer Pollyanna bunun bilincine varıp şen ve neşe saçan varlığını kaybederse, tam anlamı ile o hemşirenin dediği gibi çekilmez olur. Bu nedenle, ne dersem diyeyim herhalde Pollyanna nın Bayan Carew i neşelendirmek için gittiğini söylemeyeceğim, diyen Bayan Chilton, kararlı bir şekilde doğruldu. Kocası: </p>
	<p class="block">–Ben de bunun akıllıca bir hareket olduğunu kabul ediyorum, diye onu onayladı. Ertesi günü konu Pollyanna ya şöyle açıldı: O sabah Pollyanna ile teyzesi salonda yalnız otururken Bayan Chilton, </p>
	<p class="block">–Sevgili yavrum, diye söze başladı. </p>
	<p class="block">–Önümüzdeki kışı Boston da geçirmek fikrine ne dersin? </p>
	<p class="block">–Sizinle mi? </p>
	<p class="block">–Hayır. Ben eniştenle birlikte Almanya ya gitmeye karar verdim. Fakat Doktor Ames in yakın bir arkadaşı olan Bayan Carew, senin kışı Boston da onunla birlikte geçirmeni arzu ediyor. Ben de seni göndermeyi düşünüyorum.</p>
	<p class="block">Pollyanna nın yüzü asıldı.</p>
	<p class="block"> </p>
	<p class="block">–Fakat teyzeciğim, orada ne Jimmy, ne Bay Pendleton, ne Bayan Snow, ne de diğer bildiklerim var benim.</p>
	<p class="block"> </p>
	<p class="block">–Hayır şekerim, fakat buraya ilk geldiğin zaman onları buluncaya kadar gene yalnızdın.</p>
	<p class="block">Pollyanna hemen gülümsedi: </p>
	<p class="block">–A, tabii Polly Teyze. Yani demek istiyorsunuz ki, Boston da da yeni Jimmy ler, Pendleton lar beni bekliyorlar olabilir.</p>
	<p class="block"> </p>
	<p class="block">–Evet, hayatım.</p>
	<p class="block"> </p>
	<p class="block">–O halde ben de bunun için memnun olabilirim. Polly Teyze, bazen bu oyunu benden iyi oynadığınıza inanıyorum. Ben Boston da bazı kişilerin, benim onları bulmak için bekleyebileceğini düşünmemiştim. Halbuki ne kadar çok insan olmalı. Bazılarını iki yıl önce Bayan Gray ile Boston dan geçerken tanımıştım. Ben buraya gelirken yolda iki saatliğine Boston a uğramıştık da. İstasyonda bir adam vardı. Bana nereden su içilebileceğini gösteren çok iyi bir insandı. Acaba hala orada mıdır? Onu tanımak isterdim. Bir de küçük bir kızla beraber tatlı bir hanım vardı. Bana Boston da yaşadıklarını söylemişlerdi. Küçük kızın adı Suzy Smith ti. Belki onları da bulabilirim. Bir de bir oğlan çocuğu ile bebekli bir kadın vardı. Yalnız, onlar Honolulu da kalıyorlardı. Herhalde şimdi orada değillerdir. Fakat ne de olsa, Bayan Carew var. Teyzeciğim, kim bu kadın? Bizim akrabamız mı? Bayan Chilton, </p>
	<p class="block">–Aman Pollyanna! diye yarı gülerek, yarı ümitsizlik içinde söylendi. </p>
	<p class="block">–İki saniye içinde Honolulu ya kadar uzanan süratli düşüncelerini izlemek ne kadar güç! Hayır yavrum, Bayan Carew akrabamız değil. Sadece Della Wetherby nin kız kardeşi. Sanatoryumdaki Della yı hatırlıyor musun? Pollyanna ellerini çırptı.</p>
	<p class="block"> </p>
	<p class="block">–Bayan Wetherby nin kız kardeşi ha! O halde o da fevkalade bir insandır. Ben onu çok severdim. Gözlerinin ve ağzının kenarında, gülümsemekten küçük kırışıklıklar vardı. En güzel hikayeleri bilirdi. Sanatoryuma yeni geldiği için bana sadece iki ay bakmıştı. Fakat ben buna çok memnun olmuştum. Çünkü eğer oraya gittiğimden beri o bakmış olsaydı, oradan çok daha güç ayrılacaktım, şimdi onu yeniden bulmuş gibi olacağım, çünkü kız kardeşini göreceğim.</p>
	<p class="block">Bayan Chilton, nefesini tutup dudaklarını ısırdı. </p>
	<p class="block">–Fakat Pollyanna cığım, onların birbirlerine benzeyeceklerini beklememen gerekir, dedi.</p>
	<p class="block">Pollyanna: </p>
	<p class="block">–Niçin teyze, onlar kardeş? diye gözlerini açarak karşı koydu. </p>
	<p class="block">–Ben kız kardeşlerin hep birbirine benzediklerine inanırım. Kadınlar Birliği nde böyle iki kız kardeş vardı. Yalnız onlar ikizdiler. Birbirlerine o kadar benzerlerdi ki, Bayan Jones in burnunda bir siğil çıkıncaya kadar, hangisinin Bayan Peck, hangisinin Bayan Jones olduğunu anlamak olanaksızdı. Ben de ona bir gün, kendisi ile kardeşini karıştırdıklarından yakınırken bunu söyledim. Yani, benim gibi ilk önce siğile baksalar, ikinizi karıştırmazlar dedim. Fakat korkarım ki bu sözlerim onu hiç memnun etmedi ve canını sıktı. Halbuki ben iki kardeşi ayırt edecek bir şey bulmanın onu memnun edeceğini sanmıştım. Özellikle kendisi Kadınlar Birliği Başkanı olduğu için, onu kardeşi ile karıştırmalarından hiç hoşlanmazdı. Her neyse, sonra duydum ki, burnundaki siğilden kurtulmak için her şeyi denemiş. Hatta bir kuşun kuyruğuna tuz bile koymuş. Fakat ben bunun ne işe yarayacağını anlamadım. Polly Teyze, kuşun kuyruğuna tuz koymak, insanların burunlarındaki siğilleri geçirir mi? </p>
	<p class="block">–Tabii ki hayır yavrum. Fakat ne çok konuşuyorsun Pollyanna, özellikle şu Kadınlar Birliği sözü açılınca.</p>
	<p class="block"> </p>
	<p class="block">–Sahi mi Polly Teyze? diye pişmanlıkla sordu küçük kız. </p>
	<p class="block">–Bu sizin canınızı sıkıyor mu? Aslında canınızı sıkmayı hiç istemem. Fakat şu Kadınlar Birliği nden bahsettiğim zamanlar, aslında artık onların yanında olmayıp kendi teyzemin yanında bulunduğum için memnunluk duyduğumu düşünün. O zaman canınız sıkılmaz, siz de mutlu olursunuz, değil mi teyzeciğim? </p>
	<p class="block">–Tabii, tabii yavrum, diye gülerek ayağa kalktı Bayan Chilton. Birdenbire Pollyanna nın sürekli mutluluğundan rahatsız olduğu eski günleri hatırlayarak azap duydu.</p>
	<p class="block">Bunu izleyen günler içinde, Boston gezisi ile ilgili mektuplar gidip gelirken, Pollyanna da kasabadaki arkadaşlarına veda gezmeleri yaparak yolculuğa hazırlanıyordu.</p>
	<p class="block">Vermont kasabasındaki hemen herkes Pollyanna yı tanıyor ve mutluluk oyununu oynuyordu, şimdi Pollyanna bir evden çıkıp öbürüne giriyor ve kışı Boston da geçireceği haberini veriyordu. Polly Teyzenin mutfağındaki Nancy den, tepedeki heybetli evde oturan Bay Pendleton a kadar herkesten sitem ve üzüntü haykırışları yükseliyordu.</p>
	<p class="block">Nancy, hanımından başka herkese, bu Boston gezisinin çok saçma olduğunu, kendisinin seve seve Pollyanna yı alıkoyacağını söylemekte tereddüt göstermiyordu.</p>
	<p class="block">Tepede oturan John Pendleton da aynı şeyleri söylüyordu. Yalnız o, bunları Bayan Chilton a da açmaktan çekinmiyordu. Bay Pendleton ın Pollyanna nın arzusu ile evine alıp sonradan kendi isteği ile evlat edindiği Jimmy e gelince, on iki yaşındaki bu oğlan da çok kızgındı ve bunu belli ediyordu. Bir gün duygularını saklamak istediğini açığa vuran bir ses tonu ile Pollyanna ya yaklaştı, </p>
	<p class="block">–Fakat daha henüz geldin, dedi.</p>
	<p class="block"> </p>
	<p class="block">–Neden Jimnmy, geçen mart ayından beri buradayım. Ayrıca devamlı kalacak değilim. Sadece kışı geçireceğim.</p>
	<p class="block"> </p>
	<p class="block">–Bana ne? Tam bir yıl burada yoktun. Eğer hemen gideceğini bilseydim seni bando ve bayraklarla karşılamaya yanaşmazdım.</p>
	<p class="block"> </p>
	<p class="block">–Niçin Jimmy Bean? diye hoşnutsuzluk ifade eden bir tavırla cevap verdi Pollyanna. Sonra kırılan gururunun yarattığı bir üstünlük edası ile devam etti, </p>
	<p class="block">–Ben sizden beni bando ve bayraklarla karşılamanızı istememiştim. Ayrıca konuşurken yanlış yapmamaya dikkat edersen daha iyi olur; sana sözcüğünü yanlış kullandın.</p>
	<p class="block"> </p>
	<p class="block">–Yanlış söyledimse ne olmuş? Pollyanna nın gözleri hayretle büyüdü. </p>
	<p class="block">–Sen geçen yaz Bay Pendleton konuşmanı düzeltmeye çalışırken, bana da yanlışlarını söylememi tembih etmiştin.</p>
	<p class="block"> </p>
	<p class="block">–Eğer sen de yapacak hiçbir işi olmayan ve seninle ilgilenen bir sürü yaşlı kadın arasında büyüyeceğin yerde, benim gibi kötü bir öksüzler yurdunda yetişseydin çok daha büyük yanlışlar yapardın.</p>
	<p class="block"> </p>
	<p class="block">–Niçin Jimmy Bean? diye parladı Pollyanna. </p>
	<p class="block">–Kadınlar Birliği ndeki bayanlar hiç de yaşlı değildi. Yani çoğu yaşlı değildi. Ve...</p>
	<p class="block"> </p>
	<p class="block">–Öyleyse ben de Jimmy Bean değilim, diye sözünü kesti küçük oğlan.</p>
	<p class="block"> </p>
	<p class="block">–Değil misin, ne demek istiyorsun? diye sordu Pollyanna.</p>
	<p class="block"> </p>
	<p class="block">–Bay Pendleton beni kanunen evlat edindi. Ta başından beri istemiş bunu, ama sırası ancak gelmiş, şimdi her iş bittiği için benim de adım Jimmy Pendleton oldu. Ona da </p>
	<p class="block">–John Amca demek gerekiyor. Fakat hala tam alışamadım buna.</p>
	<p class="block">Oğlan hala küskün konuşuyordu, fakat Pollyanna nın kızgınlığı tamamen geçmişti. Ellerini çırparak konuştu: </p>
	<p class="block">–Ne kadar güzel, şimdi senin de sana önem veren akrabaların var. Ayrıca isminiz aynı olduğu için, bu akrabalığın doğuştan olmadığını kimseye izah etmene gerek yok. Çok, ama çok mutluyum bunun için.</p>
	<p class="block">Oğlan aniden oturdukları duvardan fırlayıp yürümeye başladı. Yanakları kıpkırmızı olmuş, gözleri de yaşlarla parlamaya başlamıştı. Hayatındaki her şeyi Pollyanna ya borçluydu. Buna rağmen ona neler demişti az önce.</p>
	<p class="block">Küçük bir taşa hırsla tekme attı. Gözlerindeki yaşların yuvarlanması korkusuyla bir daha, bir daha vurdu. Daha sonra başka bir taş alıp bütün gücü ile fırlattı. Bir dakika sonra hala duvarda oturan Pollyanna nın yanına döndü.</p>
	<p class="block"> </p>
	<p class="block">–Bahse girerim ki şu aşağıdaki çam ağacına ben senden önce varırım, diye onu kışkırttı.</p>
	<p class="block">Pollyanna, </p>
	<p class="block">–Ben de yapamayacağına bahse girerim, diye haykırarak kalktı.</p>
	<p class="block">Her şeye rağmen yarış yapılmadı. Çünkü Pollyanna, hızlı koşmasının ona hala yasak olduğunu tam zamanında hatırladı. Fakat artık Jimmy buna aldırmıyordu. Yanakları kırmızılığını kaybetmiş, gözlerindeki yaşlar da kurumuştu. Jimmy eski benliğini bulmuştu. BİR DOZ POLLYANNA Eylülün 8 i, yani Pollyanna nın geleceği gün yaklaştıkça Bayan Carew gittikçe daha huzursuz ve sinirli oluyordu. Çocuğu kabul etme kararından hemen sonra pişman olmuştu. Yirmi dört saat geçmeden kardeşine yazıp bu ziyareti önlemek istemişti. Fakat Della bunun için çok geç kaldığını, kendisinin ve Dr. Ames in Chilton lara mektup gönderdiklerini bildirmişti.</p>
	<p class="block">Bundan az sonra Della, Bayan Chilton un izin verdiğini ve birkaç güne kadar Boston a gelip Pollyanna nın okula kayıt ve bu gibi işleriyle uğraşacağını duyurdu. Tabii ki artık olayları akışına bırakmaktan başka yol kalmamıştı. Bayan Carew böylece isteksiz bir şekilde her şeye boyun eğdi. Bayan Chilton ve Della geldiği zaman oldukça medeni davrandı. Fakat bu ziyaretin çok kısa oluşu ve sadece iş konuları ile ilgili kalışı onu rahatlattı.</p>
	<p class="block">Pollyanna nın gelişinin, ayın sekizinden sonraya kalmayışı bir bakıma iyi oldu. Çünkü geçen her gün Bayan Carew, Niçin Della ya uydum? fikri ile gitgide daha huysuz ve sabırsız oluyordu.</p>
	<p class="block">Della ablasının bu ruh halini fark etmişti. Dıştan cesur görünmesine rağmen içinden korkuyordu. Tek ümidi Pollyanna daydı. İşte bu nedenle küçük kızın bu mücadeleyi yalnız başına, yardımsız yapması için Pollyanna geldikten az sonra bir iş bahane ederek oradan ayrıldı ve istasyonda Bayan Carew ile onu yalnız bırakıverdi. Böylece Bayan Carew daha fazla düşünmeye fırsat bulmaksızın kendisini küçük kızla baş başa buluverdi.</p>
	<p class="block"> </p>
	<p class="block">–Fakat Della, gidemezsin, ben yapamam... diye Bayan Carew kız kardeşinin arkasından şaşkın bir şekilde bağırdı. Della duyduysa bile duymazlıktan geldi. Bunun üzerine Bayan Carew kızgın ve canı sıkılmış bir şekilde yanındaki çocuğa döndü.</p>
	<p class="block">Pollyanna, </p>
	<p class="block">–Ne yazık, duymadı galiba, dedi. </p>
	<p class="block">–Ben de onun gitmesini hiç istemiyorum. Fakat şimdi siz varsınız, bunun için memnun olabilirim.</p>
	<p class="block">Bayan Carew, hiç de cana yakın olmayan bir tarzda cevap verdi: </p>
	<p class="block">–Evet, ben varım, sen de varsın. Gel bu taraftan gideceğiz.</p>
	<p class="block">Pollyanna yumuşak başlılıkla döndü ve Bayan Carew ın yanında yürümeye başladı. Geniş istasyonda ilerlerken, bir, iki kere endişeli bir şekilde yanındaki hanımın gülmeyen yüzüne baktı. Sonunda tereddütle konuştu: </p>
	<p class="block">–Herhalde benim güzel olmamı bekliyordunuz? </p>
	<p class="block">–Güzel mi? diye hayretle tekrarladı Bayan Carew.</p>
	<p class="block"> </p>
	<p class="block">–Evet, yani bukleli falan. Tabii siz de benim nasıl olacağımı merak etmişsinizdir. Ben kardeşinizi tanıdığım için, sizin iyi ve güzel olacağınızı biliyordum. Fakat siz, örnek olacak kimse göremediğiniz için, benim nasıl olduğumu bilemezdiniz. Tabii ki şu çillerle hiç de güzel sayılmam. Güzel bir kız beklerken benimle karşılaşmak hiç hoş bir şey değil, ve...</p>
	<p class="block">Bayan Carew, </p>
	<p class="block">–Saçma diye çocuğun sözünü kesti. </p>
	<p class="block">–Haydi gel, şimdi eşyanı alacağız, daha sonra eve gideceğiz. Kardeşimin de bizimle geleceğini umuyordum, fakat bir gecelik olsa kalmayı uygun görmemiş olsa gerek.</p>
	<p class="block">Pollyanna gülerek başını salladı: </p>
	<p class="block">–Haklısınız. Fakat belki de elinde değildir? Herhalde birisi istemiştir onu. Sanatoryumda her an onu isteyen birisi olurdu. İnsanlar hep sizi isterse bu can sıkıcı olur herhalde. Çünkü hiç kendi başınıza kalamazsınız. Gene de buna memnun olabilir, çünkü başkaları tarafından istenmek güzel bir Cevap çıkmadı. Bayan Carew belki de hayatında ilk defa olarak Dünyanın herhangi bir tarafında kendisini gerçekten isteyen birisi var mı? diye düşünmekteydi. Tabii ki o, kimse tarafından istenmeyi arzu etmezdi. Bu son düşünceyle çarçabuk kendini topladı ve asık bir yüzle çocuğa baktı. Pollyanna bu bakışı fark etmedi. O, yanından telaşla geçen kalabalığa bakıyordu.</p>
	<p class="block"> </p>
	<p class="block">–Aman Allahım, ne çok insan var! Hatta geçen sefer burada gördüğümden daha fazla diyebilirim. Fakat her tarafa bakmama rağmen, geçen defa gördüğüm hiç kimseyi göremedim henüz. Tabi bebekli hanım Honolulu da oturuyordu onun için şimdi burada değildir. Ama Susie Smith, Boston da kalıyordu. Belki de onu tanıyorsunuzdur. Susie Smith i biliyor musunuz acaba? Bayan Carew, </p>
	<p class="block">–Hayır, tanımıyorum, diye cevaplandırdı.</p>
	<p class="block"> </p>
	<p class="block">–Öyle mi? Çok iyi ve güzel bir kızdır. Siyah bukleleri falan vardı. Benim cennete gidince sahip olacağım saçlar gibi. Her neyse, belki onu bulup size tanıştırabilirim. Aman Allahım, ne kadar güzel bir otomobil! diye hayranlıkla sözünü tamamladı Pollyanna. Kapısını üniformalı bir şoförün açtığı şahane bir arabanın önünde durmaktaydılar.</p>
	<p class="block">Şoför gülümsemesini saklamak istediyse de pek başarılı olamadı. Bayan Carew, otomobillerin insanı bir sıkıcı yerden diğer sıkıcı bir yere götürmekten başka işe yaramadıklarına inanan bir insanın bezginliğiyle konuştu: </p>
	<p class="block">–Evet ona bineceğiz. Sonra şoföre dönüp, </p>
	<p class="block">–Eve gidiyoruz Perkins diye ekledi.</p>
	<p class="block">Bir mal sahibinin sesindeki havayı fark eden Pollyanna hayretle, </p>
	<p class="block">–Aman Allahım, bu araba sizin mi? diye sordu. </p>
	<p class="block">–Ne şahane! O halde siz fena halde... Şey, yani çok zengin olmalısınız. Herhalde Kadınlar Birliği ndeki White lar gibi evleri baştan aşağı halı döşeli olup, pazar günleri dondurma yiyenlerden çok daha zengin. Eskiden ben zenginliğin bu olduğunu sanırdım. Halbuki şimdi, gerçekten zengin olanın, elmaslara, kürklere ipek ve kadife elbiselere, hizmetçilere ve bir otomobile sahip olduğunu biliyorum. Siz bunlara sahip misiniz? Bayan Carew, belli belirsiz bir gülümseme ile itiraf etti, </p>
	<p class="block">–E... Evet, sanırım ki sahibim.</p>
	<p class="block">Pollyanna bilgiç bir şekilde başını sallayarak, </p>
	<p class="block">–O halde tabii ki zenginsiniz, dedi. </p>
	<p class="block">–Polly Teyzem de zengindir. Yalnız onun otomobil yerine bir atlı arabası var. Aman Allahım, ben böyle şeylere binmeye bayılıyorum! diye sevinçle zıpladı ve devam etti: </p>
	<p class="block">–Ben daha önce hiç otomobile binmedim. Sadece bana çarpan araba, beni hemen sonra alıp götürmüştü. Fakat o zaman tabii ki bundan pek hoşlanmamıştım. Ondan sonra hiç binmedim. Polly Teyzem otomobilleri hiç sevmiyor. Fakat eniştem çok seviyor ve bir tane almak istiyor. Onun mesleğinde arabanın çok gerekli olduğunu söylüyor. Biliyorsunuz eniştem doktordur. Kasabadaki bütün diğer doktorlar araba sahibi oldular. Teyzem bu fikri hiç beğenmiyor. Eniştemin arzu ettiğini yapmasını istemekle beraber, teyzem kendi dediğinin olmasını istiyor. Anladınız mı? Bayan Carew birdenbire güldü ve: </p>
	<p class="block">–Evet yavrum, galiba anladım, diye gözleri parlayarak cevap verdi.</p>
	<p class="block">Pollyanna memnun bir şekilde içini çekti. </p>
	<p class="block">–Çok güzel, anlayacağınızı biliyordum, fakat yine de kulağıma oldukça karışık geldi söylediklerim. Teyzem kendisine çarpacak başka araba olmazsa ve tek araba onun olursa alacakmış. Fakat... Aman Allahım, ne çok ev var! diye gözleri büyüyerek etrafına baktı. </p>
	<p class="block">–Bunların hiç sonu gelmez mi? Ama istasyondaki ve sokaklardaki bir sürü insanın oturması için birçok da ev gerekli. Ve tabii insanların çok olduğu yerde, öğrenilecek de pek çok yeni şey vardır. Ben insanları çok severim. Siz de sever misiniz? </p>
	<p class="block">–İnsanları sevmek mi? </p>
	<p class="block">–Evet, sadece herkesi, herhangi birisini demek istedim.</p>
	<p class="block"> </p>
	<p class="block">–Hayır, Pollyanna, sevdiğimi söyleyemem, diye kaşlarını çatarak cevap verdi Bayan Carew. Gözlerindeki parlaklık gitmişti. Kuşku ile bakışlarını Pollyanna ya çevirdi. İçinden </p>
	<p class="block">–Şimdi öğüt vermeye başlar herhalde. Kardeşim Della gibi, insanların arasına karışmanın yararlarından bahsedecek, diye düşündü.</p>
	<p class="block">Pollyanna içini çekerek, </p>
	<p class="block">–Öyle mi, ben çok severim, dedi. </p>
	<p class="block">–Hepsi çok iyi ve değişiktir. Burada iyi ve değişik olan pek çok insan olmalı. Buraya geldiğim için ne kadar memnunum bilemezsiniz. Bayan Della nın kardeşi olduğunuzu öğrenir öğrenmez, buraya geleceğime memnun olmuştum. Bayan Della yı çok severim. Onun için sizi de seveceğimden eminim. Kız kardeşler hep birbirine benzer, hatta Bayan Jones ve Bayan Peck gibi ikiz olmasalar bile. Fakat onlar burunlarındaki siğil bakımından pek birbirlerine benzemiyorlardı. Sanırım neden bahsettiğimi bilmiyorsunuz. Durun anlatayım.</p>
	<p class="block">Böylece ahlaki konularda uzun bir nutuk ve bir yığın öğüt bekleyen Bayan Carew, hayretle Kadınlar Birliği ndeki Bayan Peck in siğillerinin öyküsünü dinlemeye koyuldu.</p>
	<p class="block">Öykü bittiği zaman otomobil Commonvvealth Caddesi ne dönmüştü. Pollyanna, ortasında boylu boyunca bir çim kuşağı olan bu geniş caddeye hayranlıkla bakıp, diğer dar sokaklardan sonra burasının ne kadar güzel olduğunu söylüyordu.</p>
	<p class="block">Sevinçle konuştu: </p>
	<p class="block">–Herhalde herkes burada oturmak ister.</p>
	<p class="block"> </p>
	<p class="block">–Olabilir fakat pek mümkün olmaz, diye cevaplandırdı Bayan Carew.</p>
	<p class="block">Pollyanna kadının yüzündeki ifadeye yanlış bir anlam vererek onun bu caddede oturmadığından dolayı üzgün olduğunu sandı ve sözlerini değiştirdi.</p>
	<p class="block"> </p>
	<p class="block">–Yani dar sokaklar çirkin demek istememiştim. Ayrıca karşı komşudan bir şey ödünç istemek üzere gittiğiniz zaman, uzun bir yol katetmeyeceğiniz için memnun olabilirsiniz.</p>
	<p class="block">Aynı anda arabanın heybetli bir kapının önünde durduğunu gören Pollyanna Bayan Carew e döndü: </p>
	<p class="block">–Siz burada mı oturuyorsunuz? Bayan Carew sinirli bir şekilde karşılık verdi: </p>
	<p class="block">–Tabii ki burada oturuyorum.</p>
	<p class="block"> </p>
	<p class="block">–Oh, böyle güzel bir evde oturduğunuz için kim bilir ne kadar mutlusunuzdur değil mi? diyen küçük kız neşe ile kaldırıma fırladı. Bayan Carew cevap vermedi. Asık bir yüzle arabadan çıktı.</p>
	<p class="block">Beş dakika içinde Pollyanna ikinci defa olarak sözlerini düzeltti, </p>
	<p class="block">–Yani gururdan doğan bir mutluluk demek istedim, diye endişeyle Bayan Carew ın yüzüne baktı. </p>
	<p class="block">–Siz de Polly Teyzemin bazen düşündüğü gibi anlamış olabilirsiniz. Yani ben başkalarının sahip olmadığı şeylere sahip olmanın yarattığı bir mutluluk demek istemiştim. Sadece pek doğru olmasa da insana, bağırıp haykırmak ve kapıları çarpmak arzusu veren bir mutluluğu kastetmiştim, diye ayaklarının ucunda dans ederek sözlerini tamamladı.</p>
	<p class="block">Şoför arkasını dönüp araba ile ilgilenirken, Bayan Carew aynı asık yüzle merdivenleri çıkmaya başladı. </p>
	<p class="block">–Gel Pollyanna, diyerek soğuk bir sesle söylendi.</p>
	<p class="block">Beş gün sonra Della Wetherby, kardeşinden gelen mektubu heyecanla açtı. Pollyanna nın Boston a varışından beri gelen ilk mektuptu bu. Bayan Carew şöyle yazmıştı: </p>
	<p class="block">–Sevgili Kardeşim, Allah aşkına Della, yanıma almam için ısrar ettiğin bu çocuk hakkında neden bana bilgi vermedin? şaşkına döndüm. Onu geri göndermem mümkün değil. Üç kere bunu denedim, fakat her defasında, ben daha söze başlarken burada ne kadar iyi vakit geçirdiğini, ne kadar mutlu olduğunu ve benim teyzesi Almanya dayken onu yanıma almakla ne büyük iyilik gösterdiğimi söyleyerek buna engel oldu. Şimdi, Allah rızası için söyle, bütün bunlardan sonra ben nasıl olur da dönüp Lütfen evine gider misin? Seni istemiyorum diyebilirim? İşin garibi, sanmıyorum ki onu burada istemediğimi idrak etmiş olsun. Ben de bunu ona anlatamıyorum.</p>
	<p class="block">Tabii ki öğüt vermeye başlayıp şükretmem gereken şeyleri sayıp dökerse onu geri göndereceğim. Buna asla izin vermeyeceğimi sana en başında söylemiştim. İki üç defa öğüt vermeye başlayacak sandım, fakat her seferinde kendisini büyüten Kadınlar Birliği hakkında saçma bir hikaye ile sözlerini tamamladı. Böylece nutuk ertelenmiş oldu. Tabii bu onun kalmasını sağladı.</p>
	<p class="block">Gerçekten Della, bu çocuk çekilmez bir varlık. İlk önce eve hayran oldu. Buraya geldiği ilk gün, bana kendisine her odayı göstermem için yalvardı. Ayrıca bütün fevkalade şeyleri görebilmek için her bir panjur açılana kadar içi rahat etmedi. Bütün bunlar, dediğine göre, Bay Pendleton, her kimse, onunkilerden daha da güzelmiş. Galiba Beldingsville de oturan birisi. Her neyse, şu kadarını öğrendim ki, Kadınlar Birliği üyelerinden birisi değil.</p>
	<p class="block">Kiralık rehberler gibi bir odadan öbürüne koşmam yetmiyormuş gibi, bana daha ne yapsa beğenirsin? Yıllardan beri giymediğim beyaz atlas bir gece elbisemi bulup, bunu mutlaka üzerime giymem için yalvarmaya başladı. Ben de giydim. Bunu niçin yaptığımı bilemiyorum, fakat kendimi onun ellerinde çaresiz buldum.</p>
	<p class="block">Fakat bu sadece bir başlangıç oldu. Daha sonra neyim var neyim yoksa hepsini görmek için yalvardı. Misyoner sandıklarından çıkan elbiselerin ne kadar bol geldiğini falan anlatırken öyle komikti ki, kendimi gülmekten alıkoyamadım. Aslında bu zavallı çocuğun giymek zorunda kaldığı berbat şeyleri düşündükçe için sızladı.</p>
	<p class="block">Tabii ki elbiselerden sonra sıra mücevherlere geldi. İki elmas yüzüğümü görünce o kadar gürültü etti ki, sırf hayretten gözlerinin dışarıya uğradığını görmek için mücevher kutumu açıverdim. Della, çocuk çıldırdı zannettim. Ne kadar bileziğim, yüzüğüm, küpem, kolyem, iğnelerim varsa bana taktı, takıştırdı. Nihayet kendimi; incili, elmaslı, zümrütlü, yakutlu bir Hint ilahesi gibi orada oturur buldum. Hele o cüretkar çocuğun etrafımda dönerek, Oh ne fevkalade, ne şahane, sizi bir ipe bağlayıp cama asmak isterdim, diye şarkı söylediğini işitince şaşkına döndüm.</p>
	<p class="block">Tam ne demek istediğini soracaktım ki, kendini yere atıp ağlamaya başladı. Neden ağladığını tahmin edebilir misin? Gören gözleri olduğu için, mutluluğundan ağlamış. Buna ne dersin? Tabii ki hepsi bununla bitmiyor. Bu sadece bir başlangıç. Pollyanna buraya geleli sadece dört gün oldu. Fakat bu günlerin dakikasını bile ziyan etmedi. Arkadaşları arasında evimdeki hizmetçiler ve uşaklardan başka çöpçüyü, gazeteciyi ve polisi sayıyor. Bunların hepsi Pollyanna nın büyüsüne kapılmışlar. Rica ederim beni de aynı büyünün etkisine girmiş sanma. Söz verdiğimden dolayı kendimi mecbur hissetmesem, bu çocuğu derhal sana göndereceğim.</p>
	<p class="block">Onun bana Jamie yi unutturmasına gelince, buna olanak yok. Çünkü onun varlığı Jamie yi daha çok hatırlatıyor. Fakat dediğim gibi öğüt vermeye başlayana kadar, onu burada alıkoyacağım. Buna başladığı an sana göndereceğim. Fakat şu ana kadar öğüt vermiş değil.</p>
	<p class="block">Seni seven ablan, Ruth Della Wetherby ablasının mektubunu katlarken gülmekten kırılıyordu. </p>
	<p class="block">–Daha öğüt vermeye başlamadı öyle mi? Oh, Ruth, gene de itiraf ediyorsun ki her odayı ve her panjuru açıp, saten elbiselerini giyip, mücevherlerini takmışsın. Hem de Pollyanna geleli daha bir hafta olmadı. Yine de öğüt vermemiş, tabii ki öyle! OYUN VE BAYAN CAREW Boston u tanımak Pollyanna için yepyeni bir tecrübeydi. Fakat bunun yanı sıra Pollyanna yı tanımak da, Boston lular için büyük değişiklik sayılırdı.</p>
	<p class="block">Pollyanna Boston u çok sevdiğini söylüyor fakat arkasından da </p>
	<p class="block">–Bu kadar büyük olmasa daha iyi olurdu diye ekliyordu.</p>
	<p class="block">Düşüncelerini geldiğinin ertesi günü Bayan Carew e şöyle açıklamıştı: </p>
	<p class="block">–Her tarafı görüp öğrenmek istiyorum. Fakat Boston tıpkı Polly Teyzenin yemek ziyafetlerine benziyor. Yenecek o kadar çok şey, yani görülecek o kadar çok şey oluyor ki, nereden başlayacağıma karar veremiyorum.</p>
	<p class="block"> </p>
	<p class="block">–Tabii birçok şeyin, yani güzel şeylerin bir arada olması hoş bir şey. Fakat Polly Teyzemin ziyafetlerindeki pasta ve tatlı bolluğunun, bazen diğer günlerde de olmasını isterdim. Boston için de aynı şeyi düşünüyorum. İsterdim ki, Boston un bir kısmını alıp Beldingsville e götürebileyim. Böylece gelecek yaz keşfedilecek bir yığın yeni şey bulabilirim. Fakat tabii ki bu olamaz, şehirler pastalara benzemezler. Her neyse, pasta bile saklanırsa bozuluyor. Bunu bir kere denemiştim, ama pastanın kreması kurumuştu. Öyle sanıyorum ki pastaların ve yeniliklerin tadını çıkarmak, ancak belirli bir süre içinde mümkün oluyor. İşte bu nedenle, burada olduğum süre içinde görebileceğim her yerini tanımaya çalışacağım Boston un.</p>
	<p class="block">Pollyanna, dünyayı tanımanın uzak ülkelerden başladığına inanan birçok insanın aksine, Boston u tanımak işine en yakın çevresinden başladı. Yani şimdiki evinin bulunduğu Commonvvealth Caddesi ni dolaşmakla işe başladı. Bu geziler ve okul ödevleri onu uzunca bir zaman meşgul etti.</p>
	<p class="block">Görülecek ve öğrenilecek o kadar çok şey vardı ki. Duvarlardaki küçük elektrik düğmelerinden, aynalar ve resimlerle dolu geniş ve sessiz balo salonuna kadar her şey çok güzel ve görkemliydi. Ayrıca tanıyabileceği pek çok değişik insan da vardı. Bayan Carew den başka, temizlik işlerini yapıp, her gün Pollyanna yı okula götürüp getiren Mary, mutfaktan dışarı çıkmayıp yemek pişiren Brigitte, sofrada servis yapan Jamie, arabayı kullanan Perkins, hep değişik ve fevkalade insanlardı.</p>
	<p class="block">Pollyanna bir pazartesi günü gelmişti. Onu izleyen ilk pazar günü sabahı neşe ile merdivenleri indi.</p>
	<p class="block"> </p>
	<p class="block">–Ben pazar günlerine bayılırım, diye heyecanla belirtti.</p>
	<p class="block"> </p>
	<p class="block">–Öyle mi? diye cevap veren Bayan Carew ın sesi, hiçbir günü sevmeyen bir insanın bezginliğini taşıyordu.</p>
	<p class="block"> </p>
	<p class="block">–Evet, kiliseye ve pazar merasimine bayılırım. Siz de sever misiniz? </p>
	<p class="block">–şey; yani diye kekeledi Bayan Carew. Kiliseye ve Pazar törenine hiç gitmezdi. Pollyanna ciddi bir sesle devam etti: </p>
	<p class="block">–Ben kiliseyi çok severim. Çünkü babam bir rahipti, şimdi annemle beraber cennette olmasına rağmen, ben çoğu zaman onun burada olduğunu hayal ederim. Bunu düşünmek en çok kilisede rahip konuşurken kolay oluyor. Gözlerimi kapayıp babamın konuştuğunu düşünüyorum. Hayal edebilmek ne güzel şey değil mi? </p>
	<p class="block">–Ben pek emin değilim bu konuda.</p>
	<p class="block"> </p>
	<p class="block">–Fakat, düşünün hayal ettikleriniz, gerçeklerden ne kadar daha güzeldir. Tabii sizin hayatınızda olan her şey çok güzel olduğu için hayal etmeseniz de olur.</p>
	<p class="block">Bayan Carew kızgın bir şekilde konuşmaya başlarken Pollyanna hızla devam etti: </p>
	<p class="block">–Tabii, benim hayatımdaki her şey de şimdi çok daha güzel. Fakat bacaklarımın sakatlandığı aylar boyunca, bütün gücümle hayal etmem gerekiyordu, şimdi de hayal ettiğim bazı şeyler var. Örneğin babam. Bugün de rahibin yerinde babamın konuştuğunu düşüneceğim. Kiliseye ne zaman gidiyoruz? </p>
	<p class="block">–Gitmek mi, fakat ben... Bayan Carew boğazını temizleyip kiliseye gitmeyeceklerini söyleyecekken, Pollyanna nın kendinden emin küçük yüzünü ve mutluluk dolu gözlerini görünce bunu yapamadı. Onun yerine adeta kırgın bir ifadeyle: </p>
	<p class="block">–Şey, eğer yürüyeceksek onu çeyrek geçe çıkmamız gerekir. Kilise oldukça yakındır, diye sözünü tamamladı.</p>
	<p class="block">Böylece Bayan Carew, bu güzel Eylül sabahı, paraca devamlı yardım ettiği halde, aylardan beri yakınından geçmediği görkemli kilisedeki yerini aldı.</p>
	<p class="block">Pollyanna için o pazarki kilise töreni çok mutluluk verici oldu. İlahilerin yumuşak müziği, renkli camlardan süzülen ışıklar, rahibin güçlü sesi, dinleyen kalabalığın saygılı sessizliği onu çok duygulandırdı.</p>
	<p class="block"> </p>
	<p class="block">–Ah, Bayan Carew, her günü teker teker yaşamaya mecbur olmak ne güzel şey! Bayan Carew, yüzünü asıp sert bir bakış fırlattı. Kilisede dinlemeye mecbur kaldığı öğütler onu oldukça bıktırmıştı zaten, şimdi de bu çocuğun nutuklarını mı dinleyecekti? Ayrıca, </p>
	<p class="block">–Her günü teker teker yaşamak fikri de kardeşi Della nın prensiplerinden birini hatırlatıyordu ona. Della, sık sık: </p>
	<p class="block">–Her dakikayı teker teker yaşa Ruth, insan dakika dakika yaşarsa olaylara tahammülü kolaylaşır, demez miydi? Bayan Carew, ters bir şekilde, </p>
	<p class="block">–Sonra? diye sordu.</p>
	<p class="block">Pollyanna, </p>
	<p class="block">–Evet diye düşüncelerini anlatmaya koyuldu.</p>
	<p class="block"> </p>
	<p class="block">–Bir düşünün, eğer dünü, bugünü ve yarını bir arada yaşasaydım ne olurdu? Bu kadar güzel şey bir arada. Fakat çok şükür ki dünü yaşadım, bugünü şimdi yaşıyorum ve yarın henüz başlamadı. Gerçekten Bayan Carew, eğer günlerden pazar olmasaydı ve sabah bu kadar sessiz geçmeseydi şimdi haykırarak dans ederdim. Fakat kendimi tutmam gerek. Eve gidince en neşeli ilahiyi bulup söyleyeceğim. Siz neşeli bir ilahi biliyor musunuz? </p>
	<p class="block">–Hayır, bildiğimi sanmıyorum, diyen Bayan Carew, hayal kırıklığına uğramıştı. Mutsuzluklara tahammül için günleri teker teker yaşaması gerektiği öğüdünü beklerken, iyi ve güzel şeylerin çokluğuna karşı, günleri teker teker yaşamak fikri onu şaşkına çevirmişti.</p>
	<p class="block">Ertesi sabah Pollyanna, okula ilk defa yalnız gitti. Artık yolu iyice öğrenmişti, okul eve yakındı. Okulunu çok seviyordu. Sadece kızlar için öğretim yapan özel bir okuldu bu ve Pollyanna için yepyeni bir tecrübe sayılırdı. Pollyanna yeni tecrübelere bayılırdı.</p>
	<p class="block">Fakat Bayan Carew, yeniliklerden hiç hoşlanmazdı. Son günlerde art arda yeni olaylarla karşılaşıyordu. Bu onu çok rahatsız etmeye başlamıştı. Hatta rahatsız olmanın ötesinde çileden çıkıyordu. Fakat itiraf ediyordu ki, bunun nedenini sorsalar </p>
	<p class="block">–Pollyanna nın devamlı mutluluğu demesi gerekecekti. Oysa Bayan Carew, böyle bir cevap vermek istemezdi. Gene de Della ya yazdığı mektuplarda </p>
	<p class="block">–mutluluk kelimesinin sinirlerini bozduğundan ve bu sözcüğü bir daha duymak istemediğinden bahsediyordu. Bunun yanı sıra Pollyanna nın hala öğüt vermeye başlamadığını ve oyunu oynamasını bir kere bile teklif etmediğini yazıyordu. Yalnız kendisini, devamlı mutsuzluğunu fark etmeyip her şeyden memnun bir insan olarak kabul etmesi onu çok rahatsız ediyordu.</p>
	<p class="block">Pollyanna nın gelişinden iki hafta geçmişti ki, Bayan Carew ın bu rahatsızlığı şiddetli bir patlama ile kendini gösterdi. Nedeni, Pollyanna nın Kadınlar Birliği hakkında anlattığı hikayelerden birinin sonu oldu.</p>
	<p class="block"> </p>
	<p class="block">–Oyunu oynuyordu o da, Bayan Carew. Fakat herhalde siz oyunun ne olduğunu bilmiyorsunuz. Çok güzel bir oyundur. Durun size anlatayım.</p>
	<p class="block">Fakat Bayan Carew ellerini kaldırarak, </p>
	<p class="block">–İhtiyaç yok Pollyanna, oyunun ne olduğunu biliyorum. Kardeşim anlatmıştı. Ben bunun üzerinde durmak istemiyorum.</p>
	<p class="block">Tabii Bayan Carew, sizin için demek istemedim. Siz oynayamazsınız zaten.</p>
	<p class="block"> </p>
	<p class="block">–Oynayamaz mıyım? diye isyan etti Bayan Carew. Ona göre saçma olan bu oyuna hevesli olmamakla beraber, yapamayacağını duymak onu çileden çıkarmıştı.</p>
	<p class="block"> </p>
	<p class="block">–Tabii, anlamıyor musunuz, oyuna göre her şeyden memnun olunacak bir taraf bulmak gerekir? Fakat sizin hayatınızda zaten her şey memnun edici. Yani oynanacak bir oyun kalmıyor. Öyle değil mi? Bayan Carew kızardı. Galiba öfke ile gerekenden fazlasını söylemişti.</p>
	<p class="block"> </p>
	<p class="block">–Bak Pollyanna, oynayamam, çünkü hiçbir şeyde memnun olunacak bir taraf göremiyorum.</p>
	<p class="block">Pollyanna hayretle donakaldı. Sonra şaşkın bir şekilde, </p>
	<p class="block">–Nasıl olur Bayan Carew? dedi.</p>
	<p class="block">Bayan Carew, karşısındaki küçüğün öğüt vermesine asla izin vermeyeceği konudaki kararını unutarak onu buna zorladı.</p>
	<p class="block"> </p>
	<p class="block">–Söyle, mutlu olunacak neyim var benim? Pollyanna, bu sözlere inanamamanın verdiği şaşkınlıkla mırıldandı: </p>
	<p class="block">–Nasıl olur, mutlu olmak için her şeyiniz var. İlk önce bu güzel ev var.</p>
	<p class="block"> </p>
	<p class="block">–Burası sadece yiyip içip, uyunacak bir yer. Bense ne yiyip içmek, ne de uyumak istiyorum.</p>
	<p class="block">Pollyanna, </p>
	<p class="block">–Fakat bütün bu fevkalade şeyler var diye kekeledi.</p>
	<p class="block"> </p>
	<p class="block">–Ben hepsinden bıktım artık.</p>
	<p class="block"> </p>
	<p class="block">–Sizi her yere götürebilecek otomobiliniz var. </p>
	<p class="block">–Ben hiçbir yere gitmek istemiyorum.</p>
	<p class="block">Pollyanna, nefes nefese devam etti, </p>
	<p class="block">–Fakat görebileceğiniz insanları ve güzel şeyleri düşünün bir kere.</p>
	<p class="block"> </p>
	<p class="block">–Onlar beni ilgilendirmiyor Pollyanna.</p>
	<p class="block">Pollyanna tekrar hayretle bakakaldı, yüzündeki endişeli ifade daha belirginleşti.</p>
	<p class="block"> </p>
	<p class="block">–Fakat Bayan Carew, anlamıyorum, diye söylendi. </p>
	<p class="block">–Daha önce insanların hayatındaki üzücü durumlarda oyun oynamak gerekiyordu; ve bunlar ne kadar güç durumlar olursa, oyunu oynamak da o kadar zevkli oluyordu. Fakat kötü hiçbir şey olmayan yerde, ben bile bu oyunu nasıl oynayacağımı bilemiyorum.</p>
	<p class="block">Bayan Carew uzunca bir süre cevap vermedi ve pencereden dışarısını seyretti. Yavaş yavaş yüzündeki hiddet ve isyan ifadesinin yerini ümitsiz bir keder aldı. Ağır ağır konuşmaya başladı: </p>
	<p class="block">–Pollyanna, bunu sana anlatmak istemiyordum. Fakat artık kararımı değiştirdim. Sana niçin sahip olduğum güzel şeylerin beni mutlu edemediklerini söyleyeyim.</p>
	<p class="block">Böylece sekiz yıl önce hiçbir iz bırakmadan kaybolan dört yaşındaki yeğeni Jamie nin hikayesini anlattı. Hikaye bittiği zaman Pollyanna yaşlı gözlerle konuştu: </p>
	<p class="block">–Ondan sonra kendisinden hiçbir haber alamadınız mı? </p>
	<p class="block">–Hiçbir şekilde.</p>
	<p class="block"> </p>
	<p class="block">–Fakat onu bulacağız Bayan Carew. Eminim ki bulacağız. Bayan Carew kederle başını salladı.</p>
	<p class="block"> </p>
	<p class="block">–Fakat bulamıyorum yavrum. Hatta yabancı ülkelerde bile araştırma yaptım.</p>
	<p class="block"> </p>
	<p class="block">–Ama bir yerde olması gerek.</p>
	<p class="block"> </p>
	<p class="block">–Ölmüş olabilir Pollyanna.</p>
	<p class="block">Pollyanna isyanla haykırdı: </p>
	<p class="block">–Hayır Bayan Carew. Lütfen böyle söylemeyin. Onun yaşadığını düşünelim, eminim bu çok daha yardımcı olur. Onun yaşadığını düşünürsek, bulacağımızı düşünmek de mümkün olur. Bu bize çok daha fazla güç verir.</p>
	<p class="block">Bayan Carew, </p>
	<p class="block">–Korkarım ki öldü Pollyanna, diyerek ağlamaya başladı.</p>
	<p class="block">Pollyanna endişe ile sordu: </p>
	<p class="block">–Bunu kesin olarak bilmiyorsunuz değil mi? </p>
	<p class="block">–Hayır.</p>
	<p class="block"> </p>
	<p class="block">–O halde, sadece hayal ediyorsunuz,. diye Pollyanna güvenle devam etti. </p>
	<p class="block">–Onun ölmüş olduğunu hayal edebildiğinize göre, yaşadığını da hayal etmeniz mümkün. Ve bunu düşünmek çok daha hoş. Eminim, bir gün onu bulacaksınız. Aa, Bayan Carew, siz de oyunu oynayabilirsiniz artık. Her geçen gün, sizi Jamie yi bulacağınız güne yaklaştırıyor, diye memnun olabilirsiniz. Anlıyor musunuz? Fakat Bayan Carew anlamıyordu. Yorgun bir şekilde ayağa kalktı.</p>
	<p class="block"> </p>
	<p class="block">–Hayır yavrum, hayır, sen anlamıyorsun, şimdi lütfen kitap oku ya da başka bir şey yap. Yalnız kalmak istiyorum.</p>
	<p class="block">Başım çok ağrıyor.</p>
	<p class="block">Pollyanna, endişeli ve ciddi bir yüzle yavaşça odadan dışarı çıktı. POLLYANNA YÜRÜYÜŞE ÇIKIYOR Pollyanna geldiğinin ikinci cumartesi unutulmayan gezintisini yaptı. O güne kadar okula gidip gelmek dışında hiç yalnız yürüyüşe çıkmamıştı. Bayan Carew, Pollyanna nın yalnız başına Boston u keşfe çıkabileceğini tahmin etmediğinden, bunu yasak etmemişti. Halbuki Pollyanna nın Beldingsville de keşfettiği en büyük eğlence, kasabanın eski sokaklarını dolaşıp yeni arkadaşlar ve maceralar aramaktı.</p>
	<p class="block">O cumartesi günü de bayan Carew, sık sık olduğu gibi, </p>
	<p class="block">–Lütfen yavrum, git ve istediğini yap, sadece bana daha fazla soru sorma, demişti.</p>
	<p class="block">O güne kadar Pollyanna kendi başına kaldığı zamanlar, evin içinde onu oyalayacak pek çok şey bulmuştu. Vaktini geçirecek bir şey bulamadığı zamanlar Mary, Jennie, Brigitte ve Perkins ile zaman geçiriyordu. Fakat o gün Mary nin başı ağrıyor, Jennie dikiş dikiyor, Brigitte yemek pişiriyor, Perkins ise ortalarda gözükmüyordu. Ayrıca, bu güzel öğleden sonra, ev içinde hiçbir şey; ona dışardaki parlak güneş ve temiz hava kadar çekici gözükmemişti. Böylece Pollyanna kendisini dışarıya atmıştı.</p>
	<p class="block">Yürüyüş yapmak için çok güzel bir gündü ve bugüne kadar gerçek bir yürüyüş yapmış sayılmazdı. Okula gidiş geliş, yürüyüş yerini tutmuyordu, şimdi tam bir yürüyüşe çıkmaya karar verdi. Herhalde Bayan Carew bir şey demezdi. Soru sormamak şartıyla ne yaparsan yap, dememiş miydi? Önünde koskoca bir öğleden sonra vardı. Düşünün, bir öğleden sonra boyunca neler yapılmazdı ki? Neşe ile sıçrayarak döndü ve caddeden aşağıya yürümeye başladı.</p>
	<p class="block">Rastladığı insanlara tatlı tatlı gülümsüyordu. Gülümsemesine karşılık gelmemesi, onu hayrete düşürmüyor, fakat hayal kırıklığına uğratıyordu. Boston da buna alışmıştı artık. Fakat yine de birisi ona karşılık verir umuduyla gülümsemesine devam ediyordu.</p>
	<p class="block">Bayan Carew ın evi, caddenin bitimine yakındı. Bu nedenle Pollyanna az sonra kendini bir dört yol ağzında buldu. Caddenin karşısında, Pollyanna nın o güne kadar gördüğü en güzel bahçe parıldıyordu; Boston Belediye Parkı.</p>
	<p class="block">Pollyanna tereddütle önündeki güzelliği seyretti. Burasının zengin bir bay ve bayanın özel malları olduğuna dair en küçük bir şüphesi yoktu. Sanatoryumda kalırken Dr. Ames ile beraber evine gittikleri bir hanımın da buna benzer bir bahçesi vardı.</p>
	<p class="block">Şimdi bu bahçede gezmeyi çok arzu ediyor, fakat buna hakkı olmadığını düşünüyordu. Gerçi orada gezen birçok insan vardı, fakat bunlar davetli misafirler olabilirdi. Buna rağmen önünde yürüyen bir grup insanın duraklamadan parka girdiklerini görünce, kendisi de aynı şeyi yapmaya karar verdi. Böylece caddeyi geçip bu enfes bahçeye girdi.</p>
	<p class="block">Yakından manzara daha da büyüleyiciydi. Ağaçların tepesindeki dallarda kuşlar ötüyor, yanından sincaplar geçiyordu.</p>
	<p class="block">Orada burada, kanepelerde insanlar oturuyorlardı. Ağaçlar arasından suda parlayan güneş görünüyor ve kulağına müzik ile gülen çocuk sesleri geliyordu.</p>
	<p class="block">Pollyanna gene kısa bir tereddüt geçirdikten sonra, karşıdan gelen iyi giyimli bayana yaklaştı ve sordu: </p>
	<p class="block">–Lütfen söyler misiniz, bu bir parti mi acaba? Genç kadın hayretle baktı, </p>
	<p class="block">–Parti mi? </p>
	<p class="block">–Evet, yani acaba benim burada olmam uygun mu? Genç kadın: </p>
	<p class="block">–Senin mi? Ne demek, tabii, herkes için burası diye cevap verdi.</p>
	<p class="block"> </p>
	<p class="block">–Oh, o halde geldiğime çok memnunum.</p>
	<p class="block">Genç kadın cevap vermedi, fakat giderken hiçbir şey anlayamamışçasına arkaya dönüp Pollyanna ya baktı...</p>
	<p class="block">Pollyanna, bu güzel bahçenin sahibinin çok cömert bir insan olduğunu düşünerek yoluna devam etti. Yolun dönemecinde küçük bir kızla, bebek arabasına rastladı. Sevinçle durdu. Fakat ancak iki üç kelime söylemişti ki, hızlı adımlarla onlara yaklaşan bir hanım belirdi. Küçük kızın elini tutup sert bir sesle, </p>
	<p class="block">–Hadi Gladys, benimle gel. Annen sana yabancı çocuklarla konuşma demedi mi? Pollyanna, </p>
	<p class="block">–Fakat ben yabancı çocuk değilim, diye kendisini korudu. </p>
	<p class="block">–Ben de Boston da oturuyorum şimdi, ve... Fakat çocukla genç kadın çok uzaklaşmışlardı. Bunu gören Pollyanna, içini çekerek geri döndü. Bir dakika kadar sessizce durdu. Hayal kırıklığına uğramıştı. Fakat az sonra, </p>
	<p class="block">–Ne yapabilirim, buna da memnun olabilirim, çünkü şimdi ondan daha tatlı birisini bulabilirim. Örneğin, Susie Smith veya Bayan Carew ın Jamie si. Her neyse, onları bulacağımı hayal edebilirim. Eğer bulamazsam bile başka birisini bulurum herhalde, diye söylenerek etrafına bakındı.</p>
	<p class="block">Şüphesiz, Pollyanna yalnızlık duygusu içindeydi. Küçük bir kasabada büyüdüğü için her evi kendi evi farz etmiş, her insana da arkadaş gözüyle bakmıştı. On bir yaşındayken teyzesinin yanına geldiğinde de durum değişmemiş, sadece insanlar ve evler değişmişti. Böylece Beldingsville de en sevdiği şey sokak sokak dolaşıp yeni arkadaşlar edinmekti. Bunların sonucu olarak, tabii Boston da da aynı şeyleri bulacağını ummuştu.</p>
	<p class="block">Oysa, bugüne kadar Pollyanna, itiraf etmek zorundaydı ki, hayal kırıklığına uğramıştı. Geleli iki hafta olmasına rağmen henüz bitişikteki komşuları bile tanımamıştı. Hatta, Bayan Carew bile komşularının çoğunu tanımıyordu. Bu Pollyanna yı çok hayrete düşürmüştü. Bayan Carew, </p>
	<p class="block">–Onlar beni ilgilendirmiyorlar Pollyanna, diyordu. Halbuki onlarla çok ilgilenen Pollyanna yı bu cevap hiç tatmin etmiyordu.</p>
	<p class="block">Bugünkü yürüyüşüne büyük ümitlerle başlamıştı. Fakat şu ana kadar hayal kırıklığına uğramıştı. Etrafı birçok sevimli insanla doluydu, fakat kimseyi yakından tanımıyordu. Hatta, daha beteri, onlar kendisini tanımayı arzu etmedikleri için, hiçbirisini de tanıyamayacaktı bu gidişle.</p>
	<p class="block"> </p>
	<p class="block">–Ben de onlara yabancı çocuk olmadığımı göstereceğim diye düşünerek kendisini topladı ve güvenle yola devam etti.</p>
	<p class="block">Bu fikirle ilk rastladığı kimseye gülerek: </p>
	<p class="block">–Ne güzel bir gün, değil mi? dedi.</p>
	<p class="block">Pollyanna nın hitap ettiği hanım, </p>
	<p class="block">–Şey, evet çok güzel, diye mırıldanarak hızla yoluna devam etti. Bu denemeyi iki defa daha tekrarlayan Pollyanna aynı sonucu aldı. Az sonra ağaçlar arasından parıldayan küçük gölün kenarına geldi. Suda birkaç sandal bulunuyordu ve içlerinde neşe ile gülen çocuklar vardı. Onları gördükçe Pollyanna kendisini daha yalnız hissetmeye başladı. O sırada yalnız başına oturan bir adam gözüne ilişti. Yavaşça yaklaşıp sıranın öteki ucuna oturdu. Daha önce olsaydı, Pollyanna tereddütsüz sıçrayarak adama yaklaşır, kendini tanıtırdı. Oysa, son tecrübelerden sonra hayli çekingen olmuştu. Gizlice adamı süzdü.</p>
	<p class="block">Adamın görünüşü pek iç açıcı değildi. Elbiseleri yeni olmakla beraber bakımsız ve tozluydu. Bu elbiseleri devlet, hapisten yeni çıkanlara hediye ederdi. Tabii Pollyanna bunu bilmiyordu. Yüzü sapsarıydı ve sakalları günlerdir tıraş edilmemişti, şapkasını gözlerine kadar indirmiş, elleri ceplerinde, avare bir şekilde göle bakıyordu.</p>
	<p class="block">Uzunca bir süre Pollyanna konuşmadı; sonra umutla söze başladı, </p>
	<p class="block">–Güzel bir gün değil mi? Adam, irkilerek döndü, </p>
	<p class="block">–Ih, ne dediniz? diye sordu. Yüzünde korkulu bir ifade ile çevresine bakındı. Bu sözün kendisine söylenip söylenmediğinden emin olmak için etrafını süzdü.</p>
	<p class="block">Pollyanna samimi bir şekilde devam etti: </p>
	<p class="block">–Güzel bir gün değil mi? diye sordu. </p>
	<p class="block">–Fakat aslında buna aldırdığım yok. Tabii ki havanın güzel olmasından memnunum, fakat bunu bir başlangıç yapmak için söyledim. Yani sizinle başka şeyler konuşmak için böyle söyledim.</p>
	<p class="block">Adam, alçak bir sesle güldü. Bu gülüş Pollyanna ya bile garip geldi. Aslında adam aylardır gülmeyi unutmuştu.</p>
	<p class="block"> </p>
	<p class="block">–Yani benimle konuşmayı istedin, öyle mi? diye kederli bir şekilde sordu. </p>
	<p class="block">–O halde konuşalım. Fakat senin gibi bir hanım kızın, benim gibi yaşlı bir serseriyle konuşmaktan başka yapacak pek çok şeyi olmalı.</p>
	<p class="block"> </p>
	<p class="block">–Oh, fakat ben yaşlı serserileri çok severim. Yani yaşlıları severim, serserinin ne olduğunu bilmiyorum. Onun için sevmiyorum diyemem. Ayrıca, eğer siz bir serseriyseniz, sanırım ki ben serserileri de seveceğim. Her neyse, ben sizden hoşlandım.</p>
	<p class="block"> </p>
	<p class="block">–Hımm, iltifatına teşekkür ederim, diye gülümsedi adam. Yüzü ve sözleri şüphe aksettirmekle beraber, şimdi kanepede çok daha dik bir şekilde oturuyordu. </p>
	<p class="block">–Peki, o halde ne konuşalım? Pollyanna gülümseyerek söze başladı: </p>
	<p class="block">–Benim için önemi yok. Yani ne olursa olsun demek istedim. Polly Teyzem ben ne dersem böyle cevap verir. Hoş, ben de hep Kadınlar Birliği nden bahsederim ya. Sanırım onlar beni büyüttükleri için böyle oluyor. Her neyse, bugünkü parti hakkında konuşabiliriz, şimdi birisini tanıdığım için, bu partinin fevkalade olduğunu söyleyebilirim.</p>
	<p class="block"> </p>
	<p class="block">–Parti mi? </p>
	<p class="block">–Evet. Bugün burada, bu kadar insana verilen parti demek istiyorum. Öyle değil mi? Bir hanım bana </p>
	<p class="block">–herkes için demişti. Onun için ben de kaldım. Hoş, henüz partiyi veren evi görmüş değilim.</p>
	<p class="block">Adam, dudakları titreyerek gülümsedi, </p>
	<p class="block">–Evet küçükhanım, belki de biraz parti sayılır. Fakat partiyi veren ev Boston Belediyesi. Burası herkese açık olan bir belediye parkıdır.</p>
	<p class="block"> </p>
	<p class="block">–Öyle mi, her zaman açık mı? Yani ben buraya ne zaman istesem gelebilirim, öyle mi? Ne fevkalade! Bu umduğumdan da güzel. Ben de bir daha gelemeyeceğim diye korkuyordum. En başında bunu anlamadığım daha iyi oldu. Çünkü şimdi daha fazla memnun oldum. Güzel şeyler, kaybedilmek korkusuyla daha da güzelleşiyorlar, değil mi? Adam, durgun bir ifade ile karşılık verdi: </p>
	<p class="block">–Belki öyledir. Fakat tabii gerçekten güzel olmadıkları ortaya çıkmazsa.</p>
	<p class="block"> </p>
	<p class="block">–Evet, tabii öyle, diye Pollyanna başını salladı ve şöyle devam etti: </p>
	<p class="block">–Fakat burası çok güzel bir yer değil mi? Acaba Bayan Carew burasını biliyor mu, yani herkese açık olduğunu demek istedim? Herhalde herkes her zaman buraya gelip etrafa bakınmak ister.</p>
	<p class="block">Adamın yüz hatları kasıldı. </p>
	<p class="block">–Dünyada buraya gelip etrafa bakınmaktan başka işleri olan insanlar da var. Fakat ben onlardan değilim.</p>
	<p class="block"> </p>
	<p class="block">–Öyle mi? O halde bunun için memnun olabilirsiniz.</p>
	<p class="block">Adamın dudakları isyankar bir ifadeyle ayrıldı, fakat söze başlamasına fırsat kalmadan Pollyanna konuşmaya devam etti: </p>
	<p class="block">–Keşke benim de buraya gelmekten başka yapılacak işim olmasaydı. Fakat okula gitmem gerekiyor. Okulu severim, ama ondan daha fazla sevdiğim bir yığın şey var yapacak. Yine de okula gidebildiğim için memnunum. Özellikle geçen kışı hatırladıkça daha da memnun oluyorum. Geçen yıl bir süre için yürüyememiştim ben biliyor musunuz, bir şeyi kaybedinceye kadar ne kadar kullandığımızı düşündünüz mü? Ben, geçen yıl sanatoryuma gidinceye kadar düşünmemiştim. Orada bir yıl önce kör olan bir bayan vardı. Ben, onun oyunu, yani her şeyde mutluluk arama oyununu oynaması için çalışıyordum. Fakat o, oynayamayacağını söyledi. Ve niçin oynayamadığımı merak ediyorsan, gözlerini sadece bir saat için bağla, dedi. Ben de öyle yaptım. Gerçekten korkunç bir şey. Siz hiç denediniz mi? </p>
	<p class="block">–Niçin, hayır? diye kekeleyen adamın yüzünü yarı şaşkın, yarı sinirli bir ifade kaplamaya başladı.</p>
	<p class="block"> </p>
	<p class="block">–Öyleyse hiç denemeyin. Çünkü çok fena oluyor. Yapmak istediğiniz hiç bir şeyi yapamıyorsunuz. Buna rağmen bütün bir saat boyunca öyle kaldım. O günden beri burası gibi güzel bir yer görünce, hep ağlamak gelir içimden. Tabii görebildiğim için demek istiyorum, şimdi duyduğuma göre o kör hanım da oyunu oynuyormuş.</p>
	<p class="block"> </p>
	<p class="block">–Oyun mu? </p>
	<p class="block">–Evet, mutluluk oyunu. Size anlatmadım mı? Her şeyde mutlu olunacak bir taraf bulma oyunu, şimdi o hanım da kör oluşundan mutlu olunacak bir şey bulmuş. Bu hanımın kocası kanun yapan kişilerden biriymiş. O da kocasına körlere yardım için bir kanun çıkarılması için rica etmiş. Kendisi de kör olmanın ne demek olduğunu, kanun yapan diğer beylere anlatmış. Ve onlar da bu kanunu çıkarmışlar. Herkes Eğer o hanımın konuşması olmasaydı, bu kanun çıkmazdı, diyormuş. Böylece şimdi kör olduğu için memnun olduğunu söylüyormuş. Çünkü bu kanun sayesinde birçok köre yardım edilmiş. Küçük bebeklerin ileride kör olmalarını önleyecek tedbirler alınmış. Fakat size oyunun nasıl başladığını anlatayım, diyen Pollyanna gözleri parlayarak çok zaman önce taşbebek beklerken, sandıktan çıkan koltuk değneklerinin hikayesini anlatmaya başladı.</p>
	<p class="block">Hikaye bittiği zaman uzun bir sessizlik oldu. Sonra adam aniden ayağa kalktı.</p>
	<p class="block">Pollyanna, hayal kırıklığı ile: </p>
	<p class="block">–Şimdi gidecek misiniz? diye sordu.</p>
	<p class="block">Adam: </p>
	<p class="block">–Evet, gidiyorum, diye garip bir şekilde gülümsedi. </p>
	<p class="block">–Fakat yine dönecek misiniz? Öteki, yine gülümseyerek başını salladı: </p>
	<p class="block">–Umarım ki hayır, küçükhanım. Bugün büyük bir keşifte bulundum. Benim için her şey bitti diye düşünüyordum. Bana uygun hiçbir yer bulamayacağıma inanıyordum. Fakat şimdi keşfettim ki, sağlam iki gözüm, iki kolum ve iki bacağım var. Onları kullanacağım artık. Ve insanları onları kullanmayı bildiğime ikna edeceğim! Bunu söyler söylemez ortadan kayboldu.</p>
	<p class="block"> </p>
	<p class="block">–Ne garip bir insan, diye düşündü Pollyanna. </p>
	<p class="block">–Yine de hoştu ve değişikti, diye söylenerek ayağa kalkıp yürümesine devam etti.</p>
	<p class="block">Pollyanna şimdi eski neşeli benliğini bulmuştu. Kendinden emin adımlarla yürüyordu. Adam, buranın herkese ait bir park olduğunu söylememiş miydi? Göle doğru yürüyüp sandalların kalktığı yere uzanan küçük köprüden geçti. Bir süre neşe ile çocukları seyretti ve Susie Smith in siyah buklelerini aradı. Kendisi de bir sandal gezintisi yapmak isterdi, fakat yanında hiç para yoktu. Rastladığı hanımlara neşe ile gülümsedi, fakat kimseden olumlu bir karşılık alamadı.</p>
	<p class="block">Bir süre sonra yolunu değiştirdi. Tekerlekli iskemlede oturan beyaz yüzlü bir çocuğa rastladı.. Onunla konuşmayı arzu etmesine rağmen, çocuğun dikkatle kitap okuduğunu görünce bu fikrinden vazgeçti. Az ötede güzel fakat üzgün görünen yalnız bir kız gözüne ilişti. Pollyanna memnun bir şekilde yaklaştı.</p>
	<p class="block"> </p>
	<p class="block">–Nasılsınız? Sizi bulduğuma çok memnunum. Uzun zamandır arıyordum, diyerek kendisini kızın oturduğu sıranın öbür ucuna atıverdi.</p>
	<p class="block">Güzel kız, gözlerinde istekli bir bekleyişle döndü.</p>
	<p class="block"> </p>
	<p class="block">–Oh! diye hayal kırıklığı ile geri çekildi. Sonra, </p>
	<p class="block">–Sandım ki... Fakat ne demek istiyorsunuz? Daha önce sizi hiç görmedim ben, diyerek tedirginliğini belirtti.</p>
	<p class="block">Pollyanna: </p>
	<p class="block">–Ben de sizi daha önce görmedim. Fakat yine de sizi arıyordum. Tabii sizin, siz olacağınızı bilemezdim. Sadece yalnız görünen ve kimsesi olmayan birini arıyordum. Yani benim gibi demek istiyorum. Buradakilerin çoğu arkadaşları ile gelmişler bugün.</p>
	<p class="block">Genç kız, </p>
	<p class="block">–Evet anlıyorum, diye başını salladı. </p>
	<p class="block">–Fakat zavallı küçük, bunu çok erken keşfetmişsin sen.</p>
	<p class="block"> </p>
	<p class="block">–Neyi keşfetmişim? </p>
	<p class="block">–Dünyadaki en gerçek yalnızlığın, büyük bir şehrin kalabalığı içinde olduğunu.</p>
	<p class="block">Pollyanna düşünceli bir şekilde yüzünü astı.</p>
	<p class="block"> </p>
	<p class="block">–Öyle mi, nasıl olur anlayamadım? Etraf insan doluyken yalnız olmak mümkün mü? Fakat bu öğleden sonra etrafım insan dolu olduğu halde, ben de kendimi yalnız hissettim. Yanımdan geçenler sanki beni fark etmiyorlardı.</p>
	<p class="block">Genç kız acı bir şekilde gülümsedi: </p>
	<p class="block">–İşte, mesele de bu zaten, hiç görmezler ve düşünmezler. Kalabalık hep aynıdır.</p>
	<p class="block">Pollyanna: </p>
	<p class="block">–Fakat bazıları fark ederler, diye ümit vermeye çalıştı.</p>
	<p class="block">Öteki: </p>
	<p class="block">–Evet, bazıları gereğinden fazlasını fark eder, diye cevap vererek korkuyla Pollyanna nın arkasındaki yola baktı.</p>
	<p class="block"> </p>
	<p class="block">–Yani beni mi kastediyorsunuz? Sizi fark etmemden hoşlanmadınız galiba? diye kekeledi Pollyanna.</p>
	<p class="block"> </p>
	<p class="block">–Hayır, küçük, senden çok başka birisini kastettim. Fark etmemesi gereken birisini. Seninle konuştuğuma memnunum. Sadece, başında seni evimden birisi sanmıştım da.</p>
	<p class="block"> </p>
	<p class="block">–O halde, siz de benim gibi devamlı burada oturmuyorsunuz? Genç kız: </p>
	<p class="block">–Evet şimdi burada yaşıyorum. Tabii eğer benim yaptığıma yaşamak denirse, diye içini çekti.</p>
	<p class="block">Pollyanna ilgi ile sordu: </p>
	<p class="block">–Ne yapıyorsunuz? </p>
	<p class="block">–Ne mi yaparım? Dur sana anlatayım, diye cevap verdi genç kız. </p>
	<p class="block">–Sabahtan akşama kadar gülüp eğlenen ve birbirleriyle arkadaşlık yapan bir sürü kıza parlak kurdeleler ve yumuşacık danteller satarım. Sonra akşam olunca evim dediğim, sadece çarpık bir yatak, bir leğen ve tas, bir de dökülen iskemleyi zar zor içine alan küçük odama giderim. Yazın hamam gibi, kışın ise buzdolabı gibidir. Yine de çalışmadığım zamanlar orada kalmak zorundayım, çünkü başka yerim yok. Fakat bugün ne o odada kalacağım, ne de okumak için eski bir kütüphaneye gideceğim. Bugün yılın son tatil günü ve ben de bol bol eğleneceğim. Ben de gencim ve bütün gün kurdele, dantel sattığım kızlar kadar neşelenmek, gülmek istiyorum. Bugün iyi vakit geçireceğim.</p>
	<p class="block">Pollyanna gülümseyerek onayladı.</p>
	<p class="block"> </p>
	<p class="block">–Böyle düşündüğünüze memnun oldum. Ben de aynı fikirdeyim. Mutlu olmak çok daha zevkli oluyor değil mi? Ayrıca Kutsal Kitap da aynı şeyi yazıyor; neşelen ve gül. Bunu tam sekiz yüz defa yazan bölümünü belki de bilirsiniz.</p>
	<p class="block">Güzel kız başını salladı. Yüzüne garip bir anlam gelmişti.</p>
	<p class="block"> </p>
	<p class="block">–Hayır bilmiyorum. Kutsal Kitabı düşünerek konuştuğumu söyleyemem.</p>
	<p class="block"> </p>
	<p class="block">–Düşünmüyor muydunuz? Olabilir, fakat benim babam bir rahip olduğu için...</p>
	<p class="block"> </p>
	<p class="block">–Rahip mi? </p>
	<p class="block">–Evet, sizinki de öyle mi? </p>
	<p class="block">–E... Evet diyen kızın hafifçe yüzü kızardı.</p>
	<p class="block"> </p>
	<p class="block">–Sizin babanız da benimki gibi cennete, Allah ın yanına mı gitti? </p>
	<p class="block">–Hayır, evimizin olduğu kasabada yaşıyor.</p>
	<p class="block">Pollyanna gıpta ederek cevap verdi: </p>
	<p class="block">–Kim bilir bu sizi ne çok mutlu ediyordur? Bazen babamı sadece bir kere görebilmeyi o kadar arzu ediyorum ki. Siz babanızla görüşüyorsunuz herhalde değil mi? </p>
	<p class="block">–Pek sık değil. Ben ondan oldukça uzak bir yerdeyim.</p>
	<p class="block"> </p>
	<p class="block">–Fakat siz isteseniz görebilirsiniz. Halbuki ben bunu yapamam. O annemin yanına, cennete gitti. Sizin anneniz yaşıyor mu? </p>
	<p class="block">–E... Evet diye cevap veren genç kız, rahatsız bir şekilde kıpırdandı.</p>
	<p class="block">Pollyanna derin bir özlem duygusuyla konuştu: </p>
	<p class="block">–Oh, o halde siz ikisini de görebilirsiniz. Kim bilir ne memnunsunuzdur? Çünkü hiç kimse anne, babalar kadar yakından ilgilenmez insanla. Ben çok iyi bilirim. On bir yaşıma kadar babam vardı. Bu arada annem yerine Kadınlar Birliği bana baktı. Kadınlar Birliği çok iyidir, ama annemin yerini tutamaz. Hatta Polly Teyzenin yerini bile alamaz. Ve...</p>
	<p class="block">Pollyanna uzun uzun konuştu. O, konuşmayı çok severdi ve şimdi tam kıvamındaydı. Boston Parkı ndaki bir yabancıya, geçmişini ve düşüncelerini bu kadar açık bir şekilde anlatmanın garip ve akılsızca bir iş olduğu, hatta sakıncalı olabileceği, bir defa olsun aklının kenarından geçmiyordu. Pollyanna için her kadın, her erkek, her çocuk bir arkadaştı. İster tanısın, ister tanımasın herkesi böyle kabul ederdi, şimdiye kadar tanımadıklarından da aynı derecede hoşlanmıştı. Çünkü, tanımadıklarını tanırken büyük bir heyecan duyardı.</p>
	<p class="block">Böylece Pollyanna yanındaki bu genç kıza hiç çekinmeksizin babasını, Polly Teyzesini, ilk evini ve teyzesinin yanına gelişini anlattı. Eski ve yeni bütün arkadaşlarından bahsetti. Tabii, bu arada oyunu da izah etti. Her rastladığı insana er geç oyunu anlatması çok doğaldı. Çünkü bu oyun onun benliğinin önemli bir parçasıydı.</p>
	<p class="block">Kıza gelince, o çok az konuşuyordu. Fakat artık eskisi gibi yerinde duramayan, tedirgin hali kalmamıştı. Bütün benliği ile bir değişim içindeydi. Kızaran yanakları, çatılan kaşları, düşünceli bakışları ve asabi bir şekilde oynayan parmakları bir iç çatışmayı gösteriyordu. Zaman zaman Pollyanna nın arkasındaki yola bakıyordu. Yine böyle bir bakıştan sonra Pollyanna nın koluna yapıştı.</p>
	<p class="block"> </p>
	<p class="block">–Bana bak küçük, bir süre için beni sakın yalnız bırakma. Duyuyor musun? Olduğun yerde kal ve kıpırdama. Bildiğim bir adam geliyor. Ne derse desin aldırma ve sakın gitme. Ben seninle kalacağım, anladın mı? Pollyanna ne olduğunu anlamak fırsatını bulamadan, kendisini yakışıklı bir genç adamla karşı karşıya buldu.</p>
	<p class="block">Adam yanındaki kıza: </p>
	<p class="block">–Oh, buradasınız, diye gülümsedi ve şapkasını çıkardı. </p>
	<p class="block">–Korkarım söze, geç kaldığım için özür dilemekle başlayacağım.</p>
	<p class="block">Genç kız acele acele söze başladı: </p>
	<p class="block">–Bunun önemi yok efendim, çünkü gitmemeye karar verdim.</p>
	<p class="block">Adam hafifçe güldü. </p>
	<p class="block">–Haydi şekerim, biraz geciktiğim için böyle sert davranma.</p>
	<p class="block">Kız yüzü kızararak kendisini savundu: </p>
	<p class="block">–Onun için değil. Demek istiyorum ki gitmeyeceğim.</p>
	<p class="block">Adam artık gülümsemiyordu. Sert bir tonla şöyle dedi: </p>
	<p class="block">–Saçma, daha dün gideceğini söylemiştin.</p>
	<p class="block"> </p>
	<p class="block">–Biliyorum, fakat fikrimi değiştirdim. Yanımdaki küçük arkadaşa onunla kalacağımı söyledim.</p>
	<p class="block"> </p>
	<p class="block">–Oh, fakat bu bayla gitmek istiyorsanız... diye söze başlayan Pollyanna, kızın sert bakışı karşısında sustu.</p>
	<p class="block"> </p>
	<p class="block">–Sana gitmeyeceğimi söyledim.</p>
	<p class="block"> </p>
	<p class="block">–Peki bu ani değişme neden? diyen adamın yüzündeki ifade Pollyanna nın hiç hoşuna gitmedi.</p>
	<p class="block"> </p>
	<p class="block">–Daha dün gideceğini söylemiştin.</p>
	<p class="block">Kız sinirli bir şekilde adamın sözünü kesti.</p>
	<p class="block"> </p>
	<p class="block">–Biliyorum söyledim, fakat o zaman da yaptığım işin doğru olmadığını biliyordum, şimdi ise bunun doğru olmadığına daha kesin bir şekilde inanıyorum. Hepsi bu kadar.</p>
	<p class="block">Hepsi bu kadar değil. Adam iki kez daha konuştu. Gözlerindeki nefret ifadesiyle ikna etmeye çalıştı. Sonunda çok kızgın bir şekilde hafifçe Pollyanna nın anlamadığı bir şeyler söyledi ve çekip gitti.</p>
	<p class="block">Genç kız, adam gözden kayboluncaya kadar gergin bir şekilde onu izledi. Sonra gevşeyerek Pollyanna nın elini tuttu.</p>
	<p class="block"> </p>
	<p class="block">–Teşekkürler küçük, sanırım ki sana pek çok şey borçluyum. Hoşça kal.</p>
	<p class="block">Pollyanna hayretle konuştu: </p>
	<p class="block">–Fakat şimdi gidecek misiniz? </p>
	<p class="block">–Gitmem gerek. Yine geri gelebilir. Ben aynı şeyi yapamayabilirim, diyen kız ayağa kalktı. Bir dakikalık bir duraklamadan sonra acı bir şekilde devam etti: </p>
	<p class="block">–İşte bu, fark etmesi gerektiğinden fazlasını görenlerden birisiydi. Bunları söyledikten sonra çabucak uzaklaştı.</p>
	<p class="block">Pollyanna: </p>
	<p class="block">–Ne garip bir hanım, diye mırıldanarak kaybolan genç kızın arkasından bakakaldı. Sonra, </p>
	<p class="block">–Tatlıydı ve oldukça değişikti, diyerek ayağa kalktı ve yoluna devam etti. POLLYANNA YOLUNU KAYBEDİYOR Az sonra Pollyanna parkın son bulduğu bir yol kavşağına geldi. Bu kavşakta Pollyanna ya çok cazip gelen bir sürü otomobil, insan ve çocuk arabası geçiyordu. Bir eczane vitrinindeki kocaman şişe gözüne takıldı ve köşe başından gelen müzik sesi kulağını doldurdu. Bir dakikalık duraklamadan sonra köşeyi dönüp müzik sesine doğru yürümeye başladı.</p>
	<p class="block">Pollyanna şimdi pek çok ilginç şey bulmuştu. Vitrinlerde birçok güzel şey vardı. Müzik kutusuna ulaştığı zaman, sevinçle bir sürü çocuğun aletin çevresinde dans etmekte olduğunu gördü. Böylece nereye gittiğini fark etmeden yürüyen Pollyanna, az sonra mavi elbiseli ve kemerli bir adamın caddeden insanların geçmesine yardım ettiği, geniş bir yol ağzına ulaştı. Bir süre sessizce bu adamı seyretti, sonra çekingen bir şekilde yürüyüp kendisi de caddeden geçmeye karar verdi.</p>
	<p class="block">Bu, çok hoş bir tecrübeydi. Mavi elbiseli, iri adam onu hemen görüp arabaları durdurdu. Hatta kendisi onu alıp karşıya geçirdi. Böylece Pollyanna bekleyen bir sürü otomobil ve atlı araba arasından geçip karşı kaldırıma ulaştı. Bu ona çok büyük bir heyecan verdi. O kadar hoşlandı ki bir dakika sonra, tekrar karşı kaldırıma geçti. Böylece kısa aralıklarla iki defa daha, o kocaman adamın sihirli eliyle açılan yoldan yürüyüp caddeyi geçti. Fakat en sonunda adam ona şaşkın bir şekilde bakarak: </p>
	<p class="block">–Baksana küçük, sen bir dakika önce geçmemiş miydin? diye sordu.</p>
	<p class="block"> </p>
	<p class="block">–Evet efendim, tam dört defa geçtim, diye cevap verdi Pollyanna. </p>
	<p class="block">–Her defasında daha da hoşuma gitti.</p>
	<p class="block">Adam: </p>
	<p class="block">–Öyle mi, ben burada seni karşıdan karşıya geçirmek için mi duruyorum sandın? diye hiddetle sordu.</p>
	<p class="block">Pollyanna heyecanla atıldı: </p>
	<p class="block">–Oh, hayır efendim, tabii sadece benim için durmuyorsunuz burada. Daha bir sürü insan olduğunu biliyorum. Siz bir polissiniz. Bayan Carew ın oturduğu sokakta da bir tane var. Yalnız o sadece kaldırımda gidip gelen cinsinden. Önce parlak düğmelerinize ve mavi şapkanıza bakarak sizi asker sanmıştım. Ama şimdi doğrusunu biliyorum. Yine de bir çeşit asker sayılırsınız. Çünkü bu kadar çok otomobil ve kalabalık arasında durup karşıdan karşıya geçenlere yol göstermek büyük bir cesaret ister.</p>
	<p class="block">Adam bir okul çocuğu gibi kızarıp başını arkaya atarak kahkaha ile güldü. Sonra elini kaldırıp trafiği durdurdu. Korkmuş görünen bir yaşlı bayanı karşıdan karşıya geçirdi. Kendisini seyreden küçük kızın bakışları altında göğsünü kabartarak, gururla hareket ediyordu. Az sonra arabaların geçmesine izin veren bir işaret yapıp kaldırıma, Pollyanna nın yanına döndü.</p>
	<p class="block">Pollyanna onu sevinçle karşıladı: </p>
	<p class="block">–Yaptığınız çok güzeldi. Seyretmek bile çok hoş. Sanki Kızıl Deniz i durdurup dalgaların arasından Yahudi çocukları geçirmek gibi. Bunu yaparken kim bilir ne kadar mutlu olmalısınız? Daha önce doktor olmanın insanı en mutlu edecek meslek olduğunu sanıyordum. Fakat polis olup korku içindeki insanlara yardım edebilmek belki daha da hoş. Ve... Birden Pollyanna adamın yeni bir düdük sesi ve işaretiyle cadde ortasına gitmiş olduğunu fark etti.</p>
	<p class="block">Bir süre daha </p>
	<p class="block">–Kızıl Deniz in ayrılmasını hayranlıkla seyreden Pollyanna istemeye istemeye döndü ve: </p>
	<p class="block">–Artık eve gitmem gerekiyor sanırım. Herhalde akşam yemeği zamanı yaklaşıyordur, dedi. Sonra hızlı hızlı geldiği yöne doğru yürümeye başladı.</p>
	<p class="block">Birkaç dönemeçte duraklayıp iki yanlış dönüş yaptıktan sonra, Pollyanna eve dönmenin sandığı kadar kolay olmayacağını idrak etti. Nihayet hiç tanımadığı bir binanın önüne gelince kaybolduğuna kesin olarak inandı.</p>
	<p class="block">Şimdi dar ve pis görünüşlü bir sokaktaydı. Eski görünüşlü evler ve külüstür dükkanlar, sokağın iki tarafı boyunca uzanıyordu. Etrafındaki insanlar çabuk çabuk ve anlaşılmaz bir şekilde konuşup kendisini garip bir varlıkmış gibi süzüyorlardı.</p>
	<p class="block">Birkaç defa yolunu sormak istemiş, fakat bir sonuç alamamıştı. Kimse Bayan Carew ın nerede oturduğunu bilmiyordu. Ayrıca son iki defa sormasına karşılık duyduğu sözler ve gördüğü hareketler o kadar anlamsızdı ki; bunların yabancı olduklarına kanaat getirdi.</p>
	<p class="block">Pollyanna böylece sokak sokak dolaşıp durdu, şimdi kesin olarak çok korkuyordu. Karnı acıkmıştı ve bir hayli yorgundu. Ayakları sızlıyor, gözlerinden yaşlar boşanıyordu. En kötüsü hava kararmaya başlamıştı.</p>
	<p class="block">Hıçkırıklar arasında şöyle düşündü: </p>
	<p class="block">–Neyse, kaybolduğuma memnunum, çünkü beni buldukları zaman çok sevineceğim. Bunun için mutlu olabilirim.</p>
	<p class="block">Pollyanna az sonra geldiği gürültülü bir yol kavşağında şaşkın bir şekilde durdu. Artık gözlerinden boşanan yaşlar yerlere dökülüyordu. Elleri ile gözlerini silmeye çalışırken neşeli bir ses duydu.</p>
	<p class="block"> </p>
	<p class="block">–Merhaba küçük, niye ağlıyorsun? Pollyanna sevinçle haykırarak sesin geldiği tarafa döndüğünde, koltuğunun altında bir yığın gazete taşıyan küçük bir oğlanla karşılaştı.</p>
	<p class="block"> </p>
	<p class="block">–Oh, sizi gördüğüme ne kadar memnunum. Yabancı dil konuşmayan birisi ile karşılaşmayı çok istiyordum.</p>
	<p class="block"> </p>
	<p class="block">–Yabancı dil mi? Hadi canım sen de.</p>
	<p class="block">Pollyanna kaşlarını çattı: </p>
	<p class="block">–Her neyse. İngilizce konuşmuyorlardı ve benim sorularımı cevaplandıramadılar. Belki sen cevaplayabilirsin. Bayan Carew nerede oturuyor biliyor musun? </p>
	<p class="block">–Benim haberim yok.</p>
	<p class="block"> </p>
	<p class="block">–Nasıl? </p>
	<p class="block">–Yani tanımıyorum demek istedim.</p>
	<p class="block">Pollyanna telaşla devam etti: </p>
	<p class="block">–Fakat tanıyan hiç kimse yok mu? Bakın ben yürüyüşe çıkmıştım. Sonra kayboldum. Çok dolaştım fakat evi bulamadım. Yemek zamanı geldi ve hava kararıyor. Eve dönmek istiyorum. Mutlaka dönmeliyim, Oğlan hak verdiğini göstermek için: </p>
	<p class="block">–Uf be, Çok fena! dedi.</p>
	<p class="block">Pollyanna: </p>
	<p class="block">–Ayrıca, Bayan Carew de merak edecek, diye tamamladı.</p>
	<p class="block"> </p>
	<p class="block">–Peki, sokağın adını bilmiyor musun? </p>
	<p class="block">–Hayır, sadece büyük bir cadde olduğunu biliyorum.</p>
	<p class="block"> </p>
	<p class="block">–O, ho, cadde ha, amma kıyak. Peki evin numarasını biliyor musun? Biraz kafanı kaşı.</p>
	<p class="block">Pollyanna hayretle: </p>
	<p class="block">–Kafamı mı kaşıyayım? diyerek elini kafasına götürdü.</p>
	<p class="block">Oğlan küçümseyen bir bakışla: </p>
	<p class="block">–Hadi ordan sersem. Amma da enayiymişsin. Evin numarasını bilmiyor musun? Düşün demek istedim. dedi.</p>
	<p class="block"> </p>
	<p class="block">–Hayır, sadece içinde bir yedi sayısı vardı.</p>
	<p class="block"> </p>
	<p class="block">–Hey ahali, dinleyin. Numarada yedi varmış ve benim bu evi bulmamı istiyor! Pollyanna isyanla atıldı: </p>
	<p class="block">–Evi görsem tanırım. Hatta caddenin ortasındaki çimenliği görsem, caddeyi de bulabilirim.</p>
	<p class="block">Bu kez oğlan hayretle bakarak sordu: </p>
	<p class="block">–Caddenin ortasında çimen mi? </p>
	<p class="block">–Evet ortada çimenler, ağaçlar ve oturacak banklar falan var, ve...</p>
	<p class="block">Fakat oğlan sevinçle sözünü kesti. </p>
	<p class="block">–Buldum, Commonvvealth Caddesi, şehrin en lüks yeri. Haydi yürü, şimdi gideriz.</p>
	<p class="block">Pollyanna inanamayarak sordu: </p>
	<p class="block">–Gerçekten biliyor musun? Galiba onu demek istedim.</p>
	<p class="block"> </p>
	<p class="block">–Kes be, biliyoruz dedik ya. James i her gün oraya götürüp getiriyoruz, şu gazeteleri satıncaya kadar sen burada dur. Sonra yola çıkarız.</p>
	<p class="block">Pollyanna hala anlayamadığını gösteren bir ifade ile: </p>
	<p class="block">–Yani beni eve mi götüreceksin? diye sordu. Fakat oğlan yine küçümseyen bir bakışla döndü ve kalabalığın arasına karıştı. Bir dakika sonra Pollyanna, onun: </p>
	<p class="block">–Gazete var, gazete ister misiniz? diyen sesini duydu.</p>
	<p class="block">Pollyanna içi rahatlayarak bir kapı kenarına oturup beklemeye başladı. Yorgun olmasına rağmen mutluydu. Ne dediğini tam anlamamasına rağmen, bu çocuğa güvenmişti ve onun kendisini eve kadar götüreceğine inanmıştı. Kendi kendine şöyle söylendi: </p>
	<p class="block">–İyi bir çocuk, hoşuma gitti. Fakat biraz garip konuşuyor. Sözleri İngilizce fakat bazıları anlam ifade etmiyor. Yine de onu bulduğuma sevindim.</p>
	<p class="block">Az sonra çocuk geri döndüğünde elleri boşalmıştı.</p>
	<p class="block"> </p>
	<p class="block">–Haydi bakalım, yaylan. Yola çıkıyoruz, diye neşeyle bağırdı. Sonra ekledi: </p>
	<p class="block">–Seni masallardaki araba ile götürmek isterdim, ama meteliğe kurşun attığım için taban tepeceğiz Yürüyüş çoğunlukla sessiz geçti. Pollyanna hayatında ilk defa Kadınlar Birliği nden bile bahsedemeyecek kadar yorgundu. Oğlan ise kestirme yolu bulmak için dikkat kesilmişti. Belediye Parkı nı gördüğü zaman Pollyanna sevinçle haykırdı: </p>
	<p class="block">–Galiba geliyoruz. Ben burasını biliyorum. Bu öğleden sonra burada çok hoş vakit geçirdim. Evim buradan az ileride.</p>
	<p class="block"> </p>
	<p class="block">–Çok iyi. Bak ne diyeceğim. Caddeye geldikten sonra evi bulmak sana kalıyor.</p>
	<p class="block">Pollyanna çevresini tanıyan bir insanın kendinden emin tavrı ile: </p>
	<p class="block">–Tabii, evi bulabilirim, dedi.</p>
	<p class="block">Bayan Carew in evinin geniş merdivenlerini tırmanırken hava tamamen kararmıştı. Oğlanın çaldığı zil çok kısa sürede cevaplandırıldı ve Pollyanna kendisini Bayan Carew, Mary, Brigitte ve Jennie ile karşı karşıya buluverdi. Dört kadın da endişeli ve renksiz görünüyorlardı.</p>
	<p class="block">Bayan Carew, atılarak: </p>
	<p class="block">–Çocuğum, çocuğum, neredeydin? diye bağırdı.</p>
	<p class="block">Pollyanna, </p>
	<p class="block">–Sadece şey, yürüyüşe çıkmıştım. Sonra kayboldum ve bu çocuk beni... diye açıklamaya çalışırken Bayan Carew otoriter bir şekilde küçük oğlana döndü: </p>
	<p class="block">–Onu nerede buldun? Fakat oğlan aynı anda önünde pırıl pırıl parlayan koridorun güzelliklerine dalmış, hayran hayran bakmıyordu.</p>
	<p class="block">Bayan Carew sert bir şekilde sorusunu tekrarladı: </p>
	<p class="block">–Onu nerede buldun, küçük? </p>
	<p class="block">–Bowdon Meydanı yakınlarında buldum. Fakat sanırım ki kuzey tarafını dolaşmış ve eski İspanyol mahallelerine dalmış. Kimse ne dediğini anlamadığı için yardım etmemiş.</p>
	<p class="block">Bayan Carew titreyerek: </p>
	<p class="block">–Kuzey tarafı mı, bu çocuk, yalnız başına, aman Allahım! dedi.</p>
	<p class="block">Pollyanna, </p>
	<p class="block">–Yalnız değildim Bayan Carew. Etrafım insan doluydu, diye atıldı. Sonra, onaylaması için oğlana döndüğünde onun kaybolmuş olduğunu gördü.</p>
	<p class="block">Bunu izleyen yarım saat içinde Pollyanna pek çok şey öğrendi. Hanım kızlar yalnız başına bilmedikleri bir şehirde uzun yürüyüşlere çıkmazlar ve parkta yabancılarla konuşmazlardı. Ayrıca bir mucize eseri eve dönebildiğini ve birçok kötü durumdan kurtulmuş olduğunu öğrendi. Boston un Beldingsville ile aynı olduğunu düşünmemesi gerekirdi.</p>
	<p class="block">Sonunda sabırsız bir şekilde haykırdı: </p>
	<p class="block">–Fakat Bayan Carew, işte döndüm ve kaybolmadım. Sanırım ki olabilecek bütün kötü şeyleri düşünüp üzülmek yerine memnun olmam gerekir.</p>
	<p class="block">Bayan Carew, </p>
	<p class="block">–Evet, evet, aslında öyle, diye içini çekti. </p>
	<p class="block">–Fakat beni çok korkuttun ve bunu bir daha asla yapmayacağından emin olmak istiyorum. Haydi gel yavrum, herhalde çok acıkmışsındır.</p>
	<p class="block">O gece Pollyanna uykuya dalmadan önce kendi kendine şöyle mırıldandı: </p>
	<p class="block">–En üzüldüğüm şey, o çocuğa adını ve nerede oturduğunu sormayı unutmuş olmam, şimdi ona asla teşekkür edemeyeceğim. YENİ BİR TANIŞMA Pollyanna nın serüven dolu gezmesinden sonra bütün hareketleri dikkatle izleniyordu. Okula gidip gelmek dışında, hiçbir yere Mary veya Bayan Carew olmaksızın gidemiyordu. Oysa bu durum Pollyanna nın hiç canını sıkmıyordu, çünkü gerek Mary gerekse Bayan Carew ile birlikte olmak hoşuna gidiyordu. Bir süre için her ikisi de zamanlarının büyük bir kısmını ona harcadılar. Hatta Bayan Carew bile, Son gezmesi sırasında Pollyanna ya neler olabilirdi, korkusu ile zamanının çoğunu çocuğu gezdirmeye ayırdı.</p>
	<p class="block">Böylece Pollyanna Bayan Carew ile konserlere, sinemalara, kütüphaneye ve müzeye gitti. Mary ile de Boston u tanımak için uzun gezmelere çıkıp Hükümet Konağı nı ve kiliseleri dolaştı.</p>
	<p class="block">Pollyanna otomobilden çok hoşlanmasına rağmen, tramvayları daha da çok seviyordu. Bayan Carew bu gerçeği bir gün şöyle keşfetti: Pollyanna hevesle sordu: </p>
	<p class="block">–Tramvaya biniyor muyuz? Bayan Carew önce, </p>
	<p class="block">–Hayır, Perkins bizi götürecek, dediyse de Pollyanna nın yüzündeki bariz hayal kırıklığını görünce sordu: </p>
	<p class="block">–Niçin çocuğum, ben senin otomobili sevdiğini sanıyordum? Pollyanna, </p>
	<p class="block">–Tabii seviyorum, diye cevap verdi. </p>
	<p class="block">–Ayrıca daha ucuz olduğu için tercih ederseniz, ben karışmak istemem.</p>
	<p class="block">Bayan Carew: </p>
	<p class="block">–Tramvaydan daha mı ucuz? diye hayretle çocuğun sözünü kesti.</p>
	<p class="block">Pollyanna gözlerini açarak açıklamaya çalıştı: </p>
	<p class="block">–Tabii, tramvay adam başına beş sent olmasına karşın, araba sizin olduğu için hiç ücreti yok. Ayrıca arabaya da bayılırım ben. Sadece tramvayda bir sürü insan oluyor ve onlara bakmak beni çok eğlendiriyor. Siz de öyle düşünmüyor musunuz? Bayan Carew, soğuk bir tavırla: </p>
	<p class="block">–Hayır Pollyanna, aynı kanıda değilim, diye cevap verdi.</p>
	<p class="block">İki gün sonra Bayan Carew bu defa Mary den Pollyanna ve tramvaylar hakkında şunları dinledi: Mary hanımının sorduğu bir soru üzerine konuşmaya başladı: </p>
	<p class="block">–Çok garip efendim, fakat Pollyanna herkesle nasıl anlaşıyor anlayamıyorum. Ayrıca hiçbir şey yapmadan ve anlaşmaya çaba sarf etmeden oluyor bu. Galiba sadece memnun görünüyor, o kadar. Pollyanna bir sürü asık yüzlü insanla dolu bir tramvaya bindikten beş dakika sonra o insanları tanıyamazsınız. Yüzü asık insanlar gülüyor, ağlayan çocuklar susuyor. Bazen Pollyanna nın bana söylediği bir söz buna neden oluyor. Bazen yerini vermek isteyenlere teşekkür edişi, bazen de çocuklara ya da köpeklere gülümseyişi onları değiştiriyor. Bir yerde sıkışıp kalsak, bunu bir şaka olarak kabul ediyor. Ve yanlış arabaya binsek, bunu dünyanın en komik durumu olarak görüyor. Böylece hiçbir şeyi problem etmiyor. Bu nedenle kimse onun yanında aksi olamıyor. Bir tramvay dolusu yabancı bile olsa.</p>
	<p class="block">Bayan Carew, </p>
	<p class="block">–Hımm, herhalde öyledir, diye mırıldanıp döndü.</p>
	<p class="block">O yıl Ekim ayı çok ılık ve güneşli geçiyordu. Böyle güzel günlerde Pollyanna ya ayak uydurmanın ne kadar güç olduğu ve ne derece zaman ve sabır istediği yavaş yavaş anlaşıldı. Her ne kadar Bayan Carew ın zamanı çok ise de sabrı aynı ölçüde değildi. Ayrıca Mary nin de bütün işleri bırakıp Pollyanna ya uyması tasvip edilmedi. Tabii bu güzel havalarda çocuğu evde tutmak da düşünülemezdi. Böylece Pollyanna bir kere daha kendisini yalnız başına Boston Belediye Parkı nda buluverdi. Görünüşte aynı şekilde serbest olduğu düşünülürse de, aslında bir sürü kurallarla bağlanmıştı. Yabancı erkek veya kadınlarla konuşmayacak, tanımadığı çocuklarla oynamayacak ve hiçbir şart altında eve dönmek dışında parktan dışarıya adım atmayacaktı. Onu parka kadar götürüp bırakan Mary dönüş yolunu iyice öğretmişti. Ve kilisenin saati dört buçuğu ilan ettiği anda eve dönecekti.</p>
	<p class="block">Pollyanna bundan sonra sık sık parka gitti. Bazen okul arkadaşları ile gidiyor, çoğu zaman ise yalnız gitmeyi tercih ediyordu. Bütün bu katı kurallara rağmen yine de eğleniyordu. İnsanlarla konuşmasa da onları seyretmekte serbestti. Sonra her gittiği zaman yiyecek götürdüğü bir sürü sincap, penguen ve güvercinle istediği gibi konuşuyordu.</p>
	<p class="block">Pollyanna çoğu zaman parka ilk geldiğinde tanıdığı arkadaşlarını aradı. Yani, elleri, ayakları ve gözleri olduğu için memnun olan adamla, yakışıklı delikanlı ile gitmeye yanaşmayan güzel kızı bulmak için epeyce dolaştı. Fakat onları bir daha görmedi. Tekerlekli iskemlede oturan çocuğa sık sık rastladı ve onunla tanışmayı çok arzuladı. Çocuk da onun gibi parktaki hayvanları besliyordu. Hepsi ona öyle alışmış görünüyorlardı ki, ceplerinden yiyecek aşıracak kadar samimi davranıyorlardı. Pollyanna nın dikkatini çeken garip bir durum vardı.. Çocuk her ne kadar onlara yiyecek vermekten hoşlanıyorsa da, nedense çok az şey getiriyordu ve yiyecekler hayvanlar henüz doymadan bitiveriyordu. Buna rağmen ertesi gün muhakkak onları yine besleyerek gönüllerini almaya çalışıyordu.</p>
	<p class="block">Çocuk, kuşlarla ve sincaplarla oynamadığı zamanlar hep kitap okuyordu. İskemlesinde iki üç eskimiş kitapla, bir iki de dergi bulunduruyordu. Hemen her vakit aynı yerde olması Pollyanna yı şaşırtıyor ve o noktaya nasıl geldiğini düşündürüyordu. Nihayet bir gün bunu keşfetti. O gün okul tatildi ve Pollyanna parka öğleden önce gelmişti. Az sonra sarışın küçük bir oğlan çocuğun, tekerlekli iskemleyi yürüterek aynı yere getirmekte olduğunu gördü. Pollyanna bu sarışın çocuğa dikkatle baktı ve sevinçle haykırarak onlara doğru koştu.</p>
	<p class="block"> </p>
	<p class="block">–Oh, ben sizi tanıyorum. İsminizi bilmesem de yine tanıdım. Siz beni kaybolduğum zaman bulup eve getiren çocuksunuz. Hatırladınız mı? Sizi gördüğüme o kadar memnun oldum ki, hep size teşekkür etmek istiyordum.</p>
	<p class="block">Çocuk gülerek cevap verdi: </p>
	<p class="block">–Hay Allah, sen şu kaybolan zengin kız değil misin? Ne o, yine mi şaşırdın? Pollyanna sevinçten parmakları üzerinde zıplayarak konuştu: </p>
	<p class="block">–Oh, hayır. Artık kaybolmama imkan yok. Yabancılarla konuşmam yasak olsa da, sizi tanıdığım için konuşabilirim. Ayrıca, arkadaşınızla da tanıştıktan sonra konuşmamda hiçbir sakınca olmaz tabii.</p>
	<p class="block">Sarı saçlı çocuk kıs kıs gülerek iskemledeki çocuğun omuzuna vurdu: </p>
	<p class="block">–Bak şimdi dinle. Ne şahane değil mi? şimdi seni tanıtayım. Küçükhanım, bu bey benim arkadaşım Lord James ve...</p>
	<p class="block">İskemledeki çocuk sözünü kesti: </p>
	<p class="block">–Jerry lütfen saçmalama artık. Sonra Pollyanna ya dönüp gülümseyerek devam etti: </p>
	<p class="block">–Sizi burada birçok kereler gördüm. Kuşları ve sincapları beslemenizi seyrettim. Her zaman o kadar çok yem getiriyorsunuz ki! Galiba en çok Bay Lancelot u seviyorsunuz. Sonra Bayan Rowena yı, fakat geçen gün Guinevere e çok kaba davrandılar değil mi? Pollyanna gözlerini kırpıp yüzünü kırıştırdı, şüphe ile oğlanların yüzlerine bakıyordu. Jerry tekrar kıs kıs gülerek arkadaşının tekerlekli iskemlesini yerine yerleştirdi. Gitmeye hazırlanırken Pollyanna ya seslendi: </p>
	<p class="block">–Bak küçük, bu arkadaş ne deli, ne de içkili. Bu isimler buradaki hayvanlara taktığı adlar onun. Hatta bu isimler insan ismi bile değil. Kitaplarda geçen kahraman adları. Manzarayı çaktın mı? Kendisi aç kalıp bu hayvanları beslemeye bayılır. Sonra iskemledeki çocuğa elini sallayarak, </p>
	<p class="block">–Haydi eyvallah Bay James, görüşürüz, dedi.</p>
	<p class="block">Sakat çocuk gülümseyerek Pollyanna ya döndüğünde, küçük kız hala şaşkın şaşkın bakmıyordu.</p>
	<p class="block"> </p>
	<p class="block">–Jerry ye pek aldırma. Onun konuşma stili böyledir. Jerry benim için kolunu kesecek kadar çok sever beni. Yine de kızdırmaya bayılır. Onu nerede tanıdın? Bana ismini söylemedi.</p>
	<p class="block">Pollyanna: </p>
	<p class="block">–Adım Pollyanna Whittier. Bir gün yolumu kaybetmiştim. Beni bulup evime kadar götürdü, dedi.</p>
	<p class="block">Oğlan başını sallayarak cevap verdi: </p>
	<p class="block">–Evet tam ona göre bir iş. Beni de her gün buraya o getirir.</p>
	<p class="block">Pollyanna nın gözleri şefkatle doldu. </p>
	<p class="block">–Siz hiç yürüyemiyor musunuz Bay James? Oğlan neşe ile güldü. </p>
	<p class="block">–Bay James mi? O da Jerry nin saçmalarından. Bana bay demen gerekmez.</p>
	<p class="block">Pollyanna hayal kırıklığı ile sordu: </p>
	<p class="block">–O halde, dediği gibi lord da değilsiniz herhalde.</p>
	<p class="block"> </p>
	<p class="block">–Tabii ki değilim.</p>
	<p class="block"> </p>
	<p class="block">–Oh, ben de küçük Lord Fauntleroy gibi bir lord sanmıştım sizi, ve...</p>
	<p class="block">Oğlan heyecanla sözünü kesti: </p>
	<p class="block">–Sen Lord Fauntleroy u biliyor musun? Sonra Bay Launcelot u, Kral Arthur u ve şövalyelerini, Bayan Rowena yı ve diğerlerini tanıyor musun? Pollyanna çekingen bir şekilde başını salladı, </p>
	<p class="block">–Şey, hepsini tanıdığımı söyleyemem, fakat sanırım hepsi de kitaplarda geçiyor, değil mi? Çocuk başını salladı: </p>
	<p class="block">–Evet, onların çoğu yanımda. Hepsini tekrar tekrar okumaya bayılırım. Her seferinde yeni bir şey bulunuyor. Ayrıca okunacak başka kitabım da yok. Bunlar babamındı. O sırada kucağına sıçrayıp ceplerini karıştırmaya çalışan bir sincaba dönerek: </p>
	<p class="block">–Haydi yeter, maskara. Galiba önce onları beslemezsek bize saldıracaklar. İşte bu, Bay Lancelot. Hep önce o başlar.</p>
	<p class="block">Çocuk bir yerlerden küçük bir kutu çıkarıp heyecanla kendisini izleyen küçük gözler önünde dikkatle kapağını açtı. Şimdi her taraftan kuş cıvıltıları, hışırtılar, kanat çırpmaları ve gaga sesleri geliyordu. Bay Lancelot çocuğun koluna kurulmuş, heyecanla bakmıyordu. Başka bir sincap az ötede oturmuş sırasının gelmesini bekliyordu.</p>
	<p class="block">Çocuk kutudan birkaç fıstık, bir küçük kek ve bir börek çıkardı. En sonuncusuna tereddütle ve istekle bakarak: </p>
	<p class="block">–Sen bir şeyler getirdin mi? diye sordu.</p>
	<p class="block">Pollyanna yanındaki kesekağıdını göstererek: </p>
	<p class="block">–Burada dolu yiyecek var, dedi. Bunun üzerine çocuk rahat bir nefes alıp elindeki böreği tekrar kutuya koydu ve: </p>
	<p class="block">–O halde bunu ben yerim bugün, diye söylendi.</p>
	<p class="block">Bu hareketin anlamını tam olarak kavrayamayan Pollyanna, elini torbasına sokup yemleri çıkarmaya başladı. Böylece ziyafet başladı.</p>
	<p class="block">Çok güzel bir saat geçirdiler. Özellikle Pollyanna kendisinden daha hızlı ve daha uzun konuşan birisini bulduğu için çok mutluydu. Bu hayret verici çocuk o kadar çok şövalye hikayeleri biliyordu ki. Ayrıca o kadar canlı ve güzel tasvirlerle anlatıyordu ki, Pollyanna hikaye kahramanlarını gözleri önünde canlandırabiliyordu. Bir sürü sincap ve kuşa bakarken, zırhlı şövalyeler ve tuvaletli prensesler görür gibi oluyordu. Kadınlar Birliği unutulmuştu. Pollyanna kızarmış yanaklar ve parlayan gözlerle bu romantik çocuğun parlak hikayelerine dalıp, günlerin yalnızlığını ve sessizliğini arkada bırakıp bu arkadaşlığın tadını çıkarıyordu.</p>
	<p class="block">Nihayet öğle çanlarını duyan Pollyanna, telaşla evin yolunu tuttuğu zaman, oğlanın ismini sormayı unutmuş olduğunu hatırladı.</p>
	<p class="block">Kendi kendine şöyle söylendi: </p>
	<p class="block">–Sadece Bay James olmadığını biliyorum. Fakat yarın sorabilirim kendisine.</p>
	<p class="block"> JAMIE Pollyanna ertesi gün çocuğu göremedi. Çok yağmur yağdığı için parka gidemedi. Daha ertesi gün de aynı şekilde yağmurlu geçti. Hatta onu izleyen günde bile güneş açmasına rağmen ve Pollyanna erkenden parka gidip uzunca bir süre beklemesine rağmen çocuk gelmedi. Nihayet dördüncü gün oğlanı her zamanki yerinde gören Pollyanna sevinçle yanına yaklaştı.</p>
	<p class="block"> </p>
	<p class="block">–Oh, seni gördüğüme çok memnun oldum. Fakat dün gelmedim. Nerelerdeydin? Yüzü çok uçuk görünen çocuk açıkladı: </p>
	<p class="block">–Gelemedim. Dün çok ağrılarım vardı.</p>
	<p class="block">Pollyanna şefkatle: </p>
	<p class="block">–Ağrı mı? Senin ağrıların oluyor mu? diye sordu.</p>
	<p class="block"> </p>
	<p class="block">–Evet, her zaman oluyor, diye gülümsemeye çalıştı çocuk. </p>
	<p class="block">–Genellikle dayanabiliyorum ve buraya gelecek gücü buluyorum. Fakat bazen dünkü gibi şiddetli olunca gelemiyorum.</p>
	<p class="block">Pollyanna boğazı tıkanarak sordu: </p>
	<p class="block">–Fakat her zaman buna nasıl dayanıyorsun? Oğlan gözlerini açarak cevap verdi: </p>
	<p class="block">–Niçin, dayanmak zorundayım. Bazı şeylerin değişmesine olanak yok. Öyle olunca üzülüp nasıl olması gerektiğini düşünmenin anlamı yok, değil mi? Ayrıca bir gün şiddetli olup ertesi gün hafiflemesi çok daha iyi oluyor.</p>
	<p class="block"> </p>
	<p class="block">–Anlıyorum, bu benim oyunuma... diye söze başlayan Pollyanna nın lafı ağzında kaldı.</p>
	<p class="block"> </p>
	<p class="block">–Bugün de bol bol yem getirdin mi? İnşallah getirmişsindir. Çünkü bugün ben hiçbir şey getiremedim. Jerry bugün fıstıklar için hiç para ayıramamış. Benim kutuda da hemen hiçbir şey kalmamıştı.</p>
	<p class="block">Pollyanna hayretle durakladı. </p>
	<p class="block">–Yani sen kendin de yiyecek bulamadığını mı demek istiyorsun? Çocuk gülümsedi. </p>
	<p class="block">–Tabii, fakat endişelenme. Bu ilk defa olmuyor. Ayrıca son defa da değil. Ben artık buna alıştım. Hey merhaba! Bak, Bay Lancelot geliyor.</p>
	<p class="block">Fakat Pollyanna sincapları düşünmüyordu.</p>
	<p class="block"> </p>
	<p class="block">–Evde yiyecek kalmamış mıydı? Çocuk yine gülerek cevap verdi: </p>
	<p class="block">–Hayır, evde hiçbir zaman yeterli yiyecek olmaz. Annem temizlik işlerinde çalışır ve gittiği yerlerde yemek yer. Jerry de sabah ve akşamları hariç, dışarıda ne bulursa onunla idare eder.</p>
	<p class="block">Pollyanna inanamayan bir ifade ile: </p>
	<p class="block">–Fakat yiyecek bulamadığınız zaman ne yaparsınız? diye sordu.</p>
	<p class="block"> </p>
	<p class="block">–Tabii ki aç kalırız.</p>
	<p class="block"> </p>
	<p class="block">–Fakat ben ömrümde hiç yiyecek bulamayan birini görmedim. Gerçi babamla ben fakirdik ve canımız hindi istediği halde fasulye, pilav yerdik. Ama hiç olmazsa aç kalmazdık. Niçin herkese söylemiyorsun durumunu? </p>
	<p class="block">–Bunun ne yararı olabilir ki? </p>
	<p class="block">–Niçin, tabii ki sana yiyecek bir şeyler verirler.</p>
	<p class="block">Çocuğun gülüşü bu defa alaylı bir şekle döndü. </p>
	<p class="block">–Bana bak küçük, bildiğim hiç kimse aç olanlara dağıtmak için rostolar ve pastalar yapmıyor. Ayrıca arada bir aç kalmazsan, bisküvi ile sütün ne enfes olduğunu keşfedemezsin ve neşe defterine yazacak bir şey bulamazsın.</p>
	<p class="block"> </p>
	<p class="block">–Neşe defteri mi? Çocuk aniden utançla kızardı. </p>
	<p class="block">–Boş ver. Bir an için senin annem veya Jerry olmadığını unuttum.</p>
	<p class="block">Pollyanna ısrarla sordu: </p>
	<p class="block">–Fakat neşe defteri nedir? Ne olur söyle? Onun içinde de şövalyeler, lordlar ve prensesler mi var? Oğlan başını salladı. Dudaklarındaki gülümseme kaybolmuş, gözlerine karanlık ve ümitsiz bir ifade gelmişti.</p>
	<p class="block"> </p>
	<p class="block">–Hayır, keşke olsaydı, diye içini çekti. </p>
	<p class="block">–Fakat yürümene olanak kalmamışsa, kazanılacak savaşlar ve ödüller de yoksa, sana bakacak prensesler bulunmazsa, sen de hiçbir şey yapamazsın benim gibi.</p>
	<p class="block">Bir dakikalık bir sessizlikten sonra çocuk sözüne devam etti: </p>
	<p class="block">–Sadece oturup düşünürsün. İşte böyle zamanlarda düşünceler çok kötüleşir. Benim hep öyle olur. Okula gidip anamın öğrettiklerinden fazla bir şeyler öğrenmek isterdim. Bu aklıma gelir. Diğer çocuklarla koşup oynamak isterdim, bunu düşünürüm. Jerry ile birlikte gazete satabilmek isterdim. Bütün hayatımca bakılmak istemiyorum. İşte hep bu düşünceler kafama doluşuyor.</p>
	<p class="block">Pollyanna gözleri yaşararak: </p>
	<p class="block">–Evet çok iyi anlıyorum. Ben de bir süre için yürüyememiştim, dedi.</p>
	<p class="block"> </p>
	<p class="block">–Öyle mi? O halde bir parça anlarsın. Fakat sen şimdi yürüyebiliyorsun Bense hala yürüyemiyorum, diyen çocuğun gözleri hüzünle doluydu.</p>
	<p class="block">Bir dakika sonra Pollyanna atıldı: </p>
	<p class="block">–Fakat hala bana Neşe Defteri nin ne olduğunu anlatmadın.</p>
	<p class="block">Çocuk utanarak güldü: </p>
	<p class="block">–Şey, önemli bir şey sayılmaz. Başkası için pek anlam ifade edeceğini sanmıyorum. Buna bir yıl önce başladım. O gün kendimi çok kötü hissediyordum. Her şey aksi gidiyordu. Kara kara düşünüp tasalanırken, babamın eski kitaplarından birini alıp okumaya başladım. İlk gözüme çarpan şey, sonradan ezberlediğim şu satırlardı: </p>
	<p class="block">–En kötü gözüken şeylerde birçok mutluluk gizlidir; Yere düşen her yaprak arasında, Sessiz veya sesli bir umut bulmak mümkündür.</p>
	<p class="block">Bunu okuduğum zaman çok hiddetlendim. Bu satırları yazan adamın, benim yerimde olsa ne gibi bir mutluluk bulabileceğini düşündüm. O kadar kızgındım ki, benim yapraklarım arasında hiçbir umut olmadığını göstermek için, elime geçen eski bir deftere beni neşelendirip mutlu eden şeyleri yazmaya karar verdim. Sözde ne kadar az umudum olduğunu kanıtlayacaktım.</p>
	<p class="block">Çocuk nefes almak için durakladığı zaman Pollyanna: </p>
	<p class="block">–Evet, sonra? diye haykırdı.</p>
	<p class="block"> </p>
	<p class="block">–Tabii, çok az şey bulacağımı sanıyordum. Fakat aksine bana sevinç ve neşe veren birçok küçük şey buldum. Her şeyde az da olsa sevdiğim bir yön bulmak olanağı vardı ve bunları hep deftere yazıyordum. Bunlardan ilki bu deftere sahip oluşumdu. Sonra birisi bana çiçek vermişti. Daha sonra Jerry tünelde bir kitap bulup bana getirmişti. Deftere ilk yazdıklarım bunlar oldu. Bundan sonra deftere yazılacak güzel şeyleri aramak bana zevk vermeye başladı. Sonra bir gün Jerry defteri buldu ve ona bir isim taktı: Neşe Defteri . İşte hepsi bu kadar.</p>
	<p class="block">Pollyanna sevinç ve hayranlık dolu bir sesle: </p>
	<p class="block">–Hepsi bu kadar mı dedin? Fakat sen, bilmeden benim mutluluk oyunumu oynuyorsun. Hatta sen benden çok daha güzel oynuyorsun diyebilirim. Korkarım ki ben senin yerinde olsam, yani karnım aç olsa ve yürüyemesem bu oyunu hiç oynayamazdım, dedi.</p>
	<p class="block">Sözünü tamamladığı zaman gözleri dolu dolu olmuş, sesi titriyordu.</p>
	<p class="block">Çocuk şaşkın bir şekilde sordu: </p>
	<p class="block">–Oyun mu? Ne oyunu? Benim hiçbir oyundan haberim yok.</p>
	<p class="block">Pollyanna ellerini çırparak: </p>
	<p class="block">–Bilmediğini anladım. İşte en güzel tarafı da bu ya! Dinle, sana oyunun ne olduğunu anlatayım, diye söze başladı.</p>
	<p class="block">Ve uzun uzun anlattı.</p>
	<p class="block">Sonunda oğlan: </p>
	<p class="block">–Hay Allah, şimdi buna ne dersin? diye hayretle konuştu.</p>
	<p class="block">Pollyanna devam etti: </p>
	<p class="block">–Sen benim oyunumu şimdiye kadar tanıdığım herkesten daha iyi oynuyorsun. Ben ise hala senin ismini bile bilmiyorum. Lütfen her şeyini anlat bana. Öğrenmek istiyorum.</p>
	<p class="block">Çocuk: </p>
	<p class="block">–Öğrenecek hiçbir şeyim yok benim, diye omuzunu silkti. </p>
	<p class="block">–Ayrıca işte Bay Lancelot ve diğerleri sabırsız bir şekilde yiyecek bekliyorlar.</p>
	<p class="block"> </p>
	<p class="block">–Hay Allah, gerçekten de öyle, diye içini çeken Pollyanna çevrelerinde kanat çırpıp kuyruk sallayan bir yığın yaratığı sabırsız bir bakışla süzdü. Sonra elindeki yem torbasını ters çevirip içindeki bütün yiyecekleri hayvanların önüne döküverdi.</p>
	<p class="block"> </p>
	<p class="block">–İşte bitti. Artık konuşabiliriz. Öğrenmek istediğim o kadar çok şey var ki! İlk önce adını söyle. Sadece, Bay James olmadığını biliyorum.</p>
	<p class="block">Çocuk gizlenerek cevap verdi: </p>
	<p class="block">–Hayır değil, fakat Jerry bana çoğu zaman Bay James der. Anam ve diğerleri beni Jamie diye çağırırlar.</p>
	<p class="block">Pollyanna nefesi kesilerek: </p>
	<p class="block">–Jamie mi? dedi. Gözleri ümitle parlıyordu. Sonra korku ile sordu: </p>
	<p class="block">–Anam dediğin senin annen mi? </p>
	<p class="block">–Tabii.</p>
	<p class="block">Pollyanna nın ümitleri sönüverdi. Eğer bu Jamie nin bir annesi varsa, tabii ki Bayan Carew ın yeğeni olamazdı. Onun annesi yıllar önce ölmüştü. Yine de bu çocuğu çok ilgi çekici buluyordu.</p>
	<p class="block"> </p>
	<p class="block">–Fakat nerede oturuyorsun? Ailende annen ve Jerry den başkaları yok mu? Her gün buraya gelir misin? Neşe defterin nerede? Onu görebilir miyim? Doktorlar bir daha yürüyebileceğini söylüyorlar mı? Bu tekerlekli iskemleyi nereden aldın? Çocuk kıs kıs gülerek: </p>
	<p class="block">–Hey, bu kadar soruya birden nasıl cevap vereyim? Her neyse, en sonuncusundan başlayarak cevap vermeye çalışayım. Tabii aradakileri unutmazsam. Bu iskemle bir yıl önce benim oldu. Jerry gazeteye yazı yazan adamlardan birini tanıyordu: Bu adam gazetede benim yürüyemediğimi, neşe defterini falan anlatan bir yazı yazmış.</p>
	<p class="block">Sonra bir yığın kadın erkek gelip bu iskemleyi benim için aldıklarını söylediler.</p>
	<p class="block"> </p>
	<p class="block">–Kim bilir ne sevinmişsindir? </p>
	<p class="block">–Evet çok sevindim. Neşe defterinin tam bir sayfasını bu iskemleye ayırdım.</p>
	<p class="block"> </p>
	<p class="block">–Fakat acaba hiç yürüyemeyecek misin? diyen Pollyanna nın gözleri yaşlarla doluydu.</p>
	<p class="block"> </p>
	<p class="block">–Öyle görünüyor. Yürüyemeyeceğimi söylediler.</p>
	<p class="block"> </p>
	<p class="block">–Oh, fakat benim için de aynı şeyi söylemişlerdi. Sonra Dr. Ames bir yıllık bir tedavi ile beni yürüttü. Belki seni de yürütebilir.</p>
	<p class="block">Oğlan başını salladı: </p>
	<p class="block">–Yapamaz. Zaten ona gitmek olanağım yok, çünkü bu çok para ister. Kısaca yürüyemeyeceğim diye kesip atmak gerekiyor. Fakat boş ver. Ben artık bunu düşünmemeye çalışıyorum. Çünkü bir defa düşünmeye başlarsam sonu gelmiyor.</p>
	<p class="block">Pollyanna pişman olarak yakındı: </p>
	<p class="block">–Evet, evet, ben de gelmiş sana durmadan bunu hatırlatıyorum. Dedim ya, sen oyunu benden daha iyi oynuyorsun. Haydi devam edelim. Daha bana nerede oturduğunu ve aileni, kardeşlerini falan anlatmadın.</p>
	<p class="block">Çocuğun ifadesi yumuşadı, gözleri parlamaya başladı.</p>
	<p class="block"> </p>
	<p class="block">–Jerry tek kardeşim benim. Aslında o da, anam da öz annemle kardeşim değil. Fakat bana çok iyilik ettiler.</p>
	<p class="block">Pollyanna irkilerek sordu: </p>
	<p class="block">–Ne dedin, yani ana dediğin senin kendi annen değil mi? </p>
	<p class="block">–Hayır değil, işte onun için...</p>
	<p class="block">Fakat Pollyanna gittikçe büyüyen bir ilgiyle sözünü kesti: </p>
	<p class="block">–Senin asıl annen yok mu? </p>
	<p class="block">–Hayır. Annemi hiç hatırlamıyorum. Babam da altı yıl önce öldü.</p>
	<p class="block"> </p>
	<p class="block">–Kaç yaşındaydın? </p>
	<p class="block">–Bilmiyorum, küçüktüm. Anam altı yaşlarında olduğumu söylüyor. Beni o vakit yanlarına almışlar.</p>
	<p class="block"> </p>
	<p class="block">–Ve adın Jamie değil mi? </p>
	<p class="block">–Evet, daha önce söylemiştim.</p>
	<p class="block">Pollyanna korka korka en son sorusunu sordu: </p>
	<p class="block">–Peki soyadın ne? </p>
	<p class="block">–Bilmiyorum.</p>
	<p class="block"> </p>
	<p class="block">–Bilmiyor musun? </p>
	<p class="block">–Hatırlamıyorum, çok küçüktüm herhalde. Hatta bizimkiler bile bilmiyor. Beni sadece Jamie olarak tanıyorlar.</p>
	<p class="block">Önce hayal kırıklığı ile duraklayan Pollyanna sonradan bu fikrini değiştirdi.</p>
	<p class="block"> </p>
	<p class="block">–Her neyse, eğer soyadını bilmiyorsan, bu soyadının Kent olmadığını göstermez.</p>
	<p class="block">Çocuk şaşkın bir şekilde: </p>
	<p class="block">–Kent mi? dedi.</p>
	<p class="block">Pollyanna gözleri parlayarak söze başladı: </p>
	<p class="block">–Evet, Jamie Kent adında bir çocuk var ki... Fakat sözlerinin sonunu getirmeden hemen sustu. Birdenbire çocuğa kaybolan Jamie den bahsedip ümitlendirmemesi gerektiğini düşündü. Önce onun gerçekten Bayan Carew ın kaybolan yeğeni olup olmadığından emin olmalıydı. Aksi halde çocuğa mutluluk yerine acı verebilirdi. Jimmy Bean e Kadınlar Birliği tarafından kabul edilmediğini söylemek zorunda kaldığı zaman, çocuğun gösterdiği tepkiyi hala unutmamıştı, şimdi aynı hatayı işlememek kararındaydı. Böylece ilgisiz bir tavırla konuyu şöyle kapattı: </p>
	<p class="block">–Boş ver, şimdi Jamie Kent ten önemli olan, senin hakkında öğrenmek istediğim şeyler.</p>
	<p class="block"> </p>
	<p class="block">–Söylenecek fazla bir şey yok. Hatırladıklarım hiç de iç açıcı şeyler değil. Babamın oldukça garip bir adam olduğunu ve çok az konuştuğunu söylerler. Herkes ona profesör dermiş. Anamın dediğine göre babamla ben o vakit, onların da oturduğu büyük bir binanın çatı katı odasında kalıyormuşuz. Onlar o zaman da fakir olmakla beraber bugünkü kadar kötü durumda değillermiş. Jerry nin babası henüz hayattaymış ve çalışıyormuş.</p>
	<p class="block">Pollyanna: </p>
	<p class="block">–Evet, sonra? diye söze karıştı.</p>
	<p class="block"> </p>
	<p class="block">–Anamın dediğine göre babam sık sık hastalanmaya başlamış ve gittikçe daha garip olmuş. Böylece Murphy ler yani Jerry ler beni sık sık kendi evlerine almaya başlamışlar. O zamanlar yürümeme rağmen bacaklarım pek sağlam değilmiş. Ben Jerry ile ve ölen kız kardeşi ile oynardım. Sonra babam öldüğünde beni yanına alacak hiçbir yakınım yoktu ve beni bir çocuk yurduna vermek istediler. Fakat anamla Jerry buna izin vermediler ve beni yanlarına aldılar. O sırada küçük kızları yeni ölmüştü. Beni onun yerini tutarım diye alıkoydular. Böylece hep onların yanında büyüdüm. Sonradan düştüm ve hiç yürüyemez oldum. Jerry nin babası öldükten sonra çok fakir oldular. Yine de bana bakmaya devam ettiler. Bana çok büyük iyilik yaptılar.</p>
	<p class="block">Pollyanna: </p>
	<p class="block">–Evet, evet, fakat bunun karşılığını muhakkak görecekler. diye sevinçle titreyen bir sesle haykırdı. Artık bütün şüpheleri kaybolmuştu ve kaybolan Jamie yi bulduğundan emindi. Fakat bundan bahsetmemeli ve Bayan Carew ın Jamie yi görmesini sağlamalıydı. Sonra onların sevinçle kavuşmaları sahnesi gözünde canlanıyordu.</p>
	<p class="block">Pollyanna yanına gelip ceplerini karıştırmaya çalışan Bay Lancelot a hiç aldırmadan sıçrayarak ayağa kalktı.</p>
	<p class="block"> </p>
	<p class="block">–Artık gitmem gerek. Fakat yarın yine geleceğim. Belki de yanımda başka bir hanımla gelirim. Yarın burada olacaksın, değil mi? diye endişeli bir şekilde sordu.</p>
	<p class="block"> </p>
	<p class="block">–Tabii, eğer hava güzelse Jerry beni her sabah buraya getirir. İşlerini öyle ayarlıyor. Ben de yemeğimi getirip saat dörde kadar burada kalıyorum. Jerry bana çok iyi davranıyor.</p>
	<p class="block">Pollyanna: </p>
	<p class="block">–Biliyorum, belki de sana iyi davranacak başka birini daha bulacaksın, diye başını salladı. Bu imalı sözden sonra yüzünde parlak bir tebessümle çocuğun yanından ayrıldı. GİZLİ PLANLAR Eve dönerken Pollyanna sevinçle planlar hazırlıyordu. Ertesi gün Bayan Carew şu veya bu şekilde parkta yürüyüşe çıkmak için ikna edilmeliydi. Pollyanna bunu nasıl gerçekleştireceğini henüz bilmiyordu. Fakat muhakkak olmalıydı bu.</p>
	<p class="block">Bayan Carew e açıkça Jamie yi bulduğunu ve onun da görmesi gerektiğini söyleyemezdi. Ne de olsa az bir olasılıkla bu çocuğun gerçek Jamie olmaması da mümkündü. Bu nedenle Bayan Carew i boş yere ümitlendirmek çok acı sonuçlar yaratabilirdi. Pollyanna nın Mary den duyduğuna göre Bayan Carew iki kere yanlış ipuçlarını izleyerek kendi yeğeninden başka çocuklarla karşılaşmış ve bunun sonunda yatağa düşecek kadar hastalanmıştı. Kısaca, Pollyanna Bayan Carew e niçin parka gitmesi gerektiğini söyleyemezdi. Fakat bir neden bulacaktı mutlaka.</p>
	<p class="block">Ne yazık ki kader bir kere daha şiddetli bir yağmur ve fırtına ile bütün bu planları bozuverdi. Ertesi sabah Pollyanna nın camdan dışarıya bakması, o gün parkta yürüyüş yapılamayacağını anlaması için yeterli oldu. Daha da beteri, bunu izleyen iki gün boyunca bulutlar dağılmadı ve Pollyanna bütün zamanını pencereden pencereye koşup endişeli bakışlarla gökyüzünü seyrederek geçirdi. Sık sık herkese: </p>
	<p class="block">–Galiba hava biraz açıyor, değil mi? diye soruyordu.</p>
	<p class="block">Pollyanna için bu davranış o kadar olağanüstü ve aralıksız sorduğu soru o kadar rahatsız ediciydi ki, en sonunda Bayan Carew ın sabrı taştı.</p>
	<p class="block"> </p>
	<p class="block">–Allah aşkına, çocuk, derdin ne? diye haykırdı. </p>
	<p class="block">–Daha önce hava bozukluğunu bu derece mesele yaptığını hiç görmedim. Senin şu ünlü mutluluk oyununa ne oldu bugün? Pollyanna şaşkın ve yüzü kızararak: </p>
	<p class="block">–Hay Allah, galiba bu defa oyunu gerçekten unuttum, diye itiraf etti. </p>
	<p class="block">–Tabii eğer düşünürsem bunda da memnun olunacak bir yön bulabilirim. Örneğin bu yağmurun eninde sonunda duracağını düşünüp sevinebilirim. Çünkü Allah ikinci bir tufan vermeyeceğini söylüyor. Yine de bugün havanın güzel olmasını o kadar arzuluyorum ki! </p>
	<p class="block">–Niçin? </p>
	<p class="block">–Oh, sadece parkta yürüyüşe çıkmak için, derken Pollyanna fazla önemsemez görünmek amacıyla büyük çaba gösteriyordu. </p>
	<p class="block">–Belki siz de benimle gelirsiniz diye düşünmüştüm.</p>
	<p class="block">Bayan Carew kaşlarını kaldırarak hayretle: </p>
	<p class="block">–Ben mi parkta yürüyüşe gelecekmişim? Teşekkür ederim, korkarım ki hayır, dedi.</p>
	<p class="block">Pollyanna korku ile yalvardı: </p>
	<p class="block">–Fakat ne olur reddetmeyin. </p>
	<p class="block">–Reddettim bile. </p>
	<p class="block">–Fakat Bayan Carew lütfen öyle demeyin. Hava düzelince ne olur benimle gelin. Sadece bu defa için, önemli bir şey nedeniyle benimle gelmenizi istiyorum.</p>
	<p class="block">Bayan Carew kaşlarını çattı ve </p>
	<p class="block">–hayır demek üzere ağzını açarken, Pollyanna nın gözlerindeki yalvarışı görerek fikrini değiştirdi. İsteksiz bir şekilde şöyle dedi: </p>
	<p class="block">–Peki çocuğum peki, fakat eğer söz verirsem, sen de artık pencerenin yanından çekilip herkese havanın düzelip düzelmeyeceğini sormaktan vazgeçeceksin.</p>
	<p class="block"> </p>
	<p class="block">–Evet, evet, tabii yaparım. Yani sormam demek istiyorum, diyen Pollyanna az sonra hafif bir güneş ışığı gördüğü zaman heyecanla: </p>
	<p class="block">–Galiba hava açtı... diye söze başladı, fakat sonra ağzını eliyle kapatarak odadan kaçtı.</p>
	<p class="block">Ertesi sabah hava tamamen açıldı. Fakat güneş olmasına rağmen hava oldukça serindi ve öğleden sonra Pollyanna okuldan geldiği zaman soğuk bir rüzgar esmeye başlamıştı. Yine de bütün itirazlara rağmen Pollyanna havanın çok güzel olduğunu ve eğer Bayan Carew ile parka gitmezlerse çok üzüleceğini iddia etti. Böylece Bayan Carew istemeye istemeye Pollyanna ile parkta yürüyüşe çıktı.</p>
	<p class="block">Tahmin edileceği gibi bu tamamen sonuçsuz bir gezinti oldu.</p>
	<p class="block">Sabırsız hanımla, endişe ile etrafa bakınan küçük kız soğuktan titreyerek parkta hızlı adımlarla aşağı yukarı dolaşıp durdular. Pollyanna çocuğu her zamanki yerinde bulamayınca son bir ümitle parkın her köşesini gözden geçiriyordu. O, ne yapıp yapıp Bayan Carew i bu gezintiye ikna etmiş ve gerçek durumu saklamıştı. Fakat Jamie orada yoktu. En sonunda soğuktan titremeye başlayan Bayan Carew eve dönmelerinde ısrar etti ve Pollyanna çaresiz onunla evin yolunu tuttu.</p>
	<p class="block">Bunu izleyen günler Pollyanna için çok üzücü geçti. Kendisinin ikinci bir tufan olarak gördüğü, fakat Bayan Carew e göre sadece olağan sonbahar yağmurları, bundan sonraki günlerin devamlı ıslak, sisli, soğuk ve rüzgarlı geçmesine sebep oldu. Arada kısa süreler için hava açtığı zaman Pollyanna koşarak parka gidiyordu. Fakat her defasında hayal kırıklığı ile geri dönüyordu. Jamie artık gelmiyordu. Kasım ayının ortalarına gelmişlerdi ve parkın tadı kaybolmuş, ziyaretçileri çok azalmıştı. Ağaçların yaprakları dökülmüş, sıralar boşalmış ve havuzdaki kayıklar yok olmuştu. Gerçi sincaplar, penguenler ve güvercinler yine oradaydı ve her zamanki gibi bekleyiş içindeydiler. Fakat onları beslemek Pollyanna ya devamlı Jamie yi hatırlattığı için daha çok acı veriyordu.</p>
	<p class="block">Günler geçtikçe Pollyanna: </p>
	<p class="block">–Nasıl olur da çocuğun nerede oturduğunu öğrenmedim? diye sızlanıp duruyordu. Onun kaybolan Jamie olduğundan emindi, şimdi tekrar havaların ısınmasına, yani baharın gelmesine kadar beklemesi gerekiyordu. O zaman da Pollyanna burada olmayacaktı.</p>
	<p class="block">Nihayet berbat bir günün öğleden sonrasında beklenmeyen bir şey oldu. Pollyanna yukarıdaki holden geçerken Mary ile bir başkasının konuşmaları kulağına geldi. Kapıdaki yabancı şöyle diyordu: </p>
	<p class="block">–Ne olur bayan, beni yalvartmayın, Pollyanna adındaki çocuğu görmem gerek. Ona Bay James ten mesaj getirdim, şimdi lütfen onu bulur musunuz? Pollyanna sevinçle haykırarak kendisini merdivenlerden aşağıya atarcasına koştu.</p>
	<p class="block"> </p>
	<p class="block">–Oh, ben buradayım, buradayım, ne oldu, seni Jamie mi yolladı? diyen Pollyanna heyecandan soluk soluğa kalmıştı.</p>
	<p class="block">Telaşla kollarını açarak çocuğa sarılmak üzere iken Mary araya girdi.</p>
	<p class="block"> </p>
	<p class="block">–Bayan Pollyanna, lütfen, siz bu dilenci çocuğu tanıyor musunuz ki? Çocuğun yüzü kızgınlıktan kıpkırmızı oldu. Fakat konuşmasına fırsat kalmadan Pollyanna ciddi bir tavırla Mary ye döndü: </p>
	<p class="block">–O dilenci değil, benim en iyi arkadaşlarımdan biridir. Ayrıca, beni kaybolduğum zaman bulup eve getiren de odur.</p>
	<p class="block">Sonra sabırsızca oğlana dönüp hızlı hızlı sordu: </p>
	<p class="block">–Ne oldu, Jamie mi seni yolladı? </p>
	<p class="block">–Tabii, Jamie yolladı. Bir ay kadar önce yatağa düştü. Hala toparlanamadı.</p>
	<p class="block"> </p>
	<p class="block">–Ne oldu? </p>
	<p class="block">–Jamie hasta ve seni görmek istiyor. Gelecek misin? </p>
	<p class="block">–Hasta mı? Çok üzüldüm. Tabii ki geleceğim. Hemen şapkamla paltomu alayım, gidelim.</p>
	<p class="block">Mary, </p>
	<p class="block">–Fakat Bayan Pollyanna, sanki Bayan Carew sizi böyle bir çocukla gönderir mi sanıyorsunuz? diye karşı koydu.</p>
	<p class="block">Pollyanna, </p>
	<p class="block">–Fakat o bir yabancı değil. Çok uzun süredir tanıyorum ben onu ve muhakkak gitmem gerek, dedi.</p>
	<p class="block">O sırada Bayan Carew soğuk bir tavırla oturma odası kapısında göründü ve Pollyanna ya dönüp sordu: </p>
	<p class="block">–Bu çocuk kim, burada ne arıyor? Pollyanna yalvaran bakışlarla döndü: </p>
	<p class="block">–Ah, Bayan Carew, beni göndereceksiniz değil mi? </p>
	<p class="block">–Nereye göndereceğim? Oğlan çabucak araya girip nazik olmak için büyük bir çaba göstererek açıkladı: </p>
	<p class="block">–Kardeşimi görmesi gerek bayan. Kendisi çok hasta ve Pollyanna yı bulup ona götürmezsem bana rahat yüzü göstermez. Onu mutlaka görmek istiyor.</p>
	<p class="block">Pollyanna: </p>
	<p class="block">–Ne olur gideyim, diye tekrar yalvardı.</p>
	<p class="block">Bayan Carew yüzünü asarak: </p>
	<p class="block">–Bu çocukla gitmek mi, tabii ki hayır Pollyanna. Bunu nasıl düşünebilirsin? dedi.</p>
	<p class="block"> </p>
	<p class="block">–Fakat sizin de benimle gelmenizi istiyorum.</p>
	<p class="block"> </p>
	<p class="block">–Ben mi, saçmalama. Bu olanaksız. İstersen bu çocuğa biraz para verebilirsin, fakat...</p>
	<p class="block">Çocuk gözleri parlayarak cevap verdi: </p>
	<p class="block">–Teşekkür ederim efendim, ben para için gelmedim. Pollyanna yı götürmek için geldim.</p>
	<p class="block"> </p>
	<p class="block">–Evet Bayan Carew, bu Jerry, Jerry Murphy. Kaybolduğum zaman beni bulup eve getiren çocuk, şimdi bana izin verecek misiniz? Bayan Carew başını sallayarak: </p>
	<p class="block">–Hayır Pollyanna, artık bunu tartışmak istemiyorum, dedi.</p>
	<p class="block"> </p>
	<p class="block">–Fakat dediğine göre ja..., yani diğer çocuk hastaymış ve beni istiyormuş.</p>
	<p class="block"> </p>
	<p class="block">–Elimden bir şey gelmez.</p>
	<p class="block"> </p>
	<p class="block">–Ben onu iyi tanıyorum Bayan Carew. Gerçekten öyle. Kitapları çok seviyor ve bir sürü hikayeler biliyor. Sonra sincapları, kuşları besleyip onlara isimler takıyor. Yürüyemiyor ve çoğu zaman yiyecek bile bulamıyor. Benim mutluluk oyunumu hiç bilmemesine rağmen bir yıldır oynuyor ve benden daha başarılı oluyor. Ben günlerdir onu arıyordum, fakat bulamamıştım. Gerçekten Bayan Carew, onu görmem gerek, onu tekrar kaybetmek istemiyorum, diye Pollyanna nefes nefes sözlerini tamamladı.</p>
	<p class="block">Bayan Carew ın yüzü kızgınlıktan pençe pençe olmuştu.</p>
	<p class="block"> </p>
	<p class="block">–Pollyanna bu çok saçma bir şey. Beni çok şaşırtıyorsun. Kesin olarak reddettiğim bir konu üstünde nasıl bu kadar ısrar ediyorsun anlayamıyorum. Bu çocukla gitmene asla izin veremem. Artık bu konuda hiçbir söz işitmek istemiyorum.</p>
	<p class="block">Pollyanna nın yüzüne yeni bir anlam geldi. Yarı korku dolu, yarı yorgun bir şekilde Bayan Carew ın yüzüne bakarak kararlı bir şekilde konuşmaya başladı.</p>
	<p class="block"> </p>
	<p class="block">–O halde artık size söylemem gerek. Emin oluncaya kadar bundan bahsetmek istemiyordum. Önce bu çocuğu sizin görmenizi arzu ediyordum. Fakat artık söylemem daha doğru olur. Çünkü onu bir kere daha kaybedemem. Öyle sanıyorum ki Bayan Carew bu çocuk Jamie.</p>
	<p class="block">Bayan Carew ın yüzü bembeyaz oldu. </p>
	<p class="block">–Jamie, benim Jamie m mi? </p>
	<p class="block">–Evet.</p>
	<p class="block"> </p>
	<p class="block">–İmkân yok.</p>
	<p class="block"> </p>
	<p class="block">–Evet, lütfen dinleyin. Adı Jamie ve soyadını bilmiyor. Babası altı yaşlarındayken ölmüş, annesini ise hiç hatırlamıyor. On iki yaşlarında olduğunu sanıyor. Jerry ve annesi, onu babası öldükten sonra yanlarına almışlar. Babası garip bir adammış ve kimseye adını söylememiş, ve...</p>
	<p class="block">Bayan Carew bir işaretle Pollyanna yı susturdu, şimdi yüzü daha da beyazlaşmıştı, fakat gözleri alev alevdi.</p>
	<p class="block"> </p>
	<p class="block">–Hemen gideceğiz. Mary, Perkins e hemen arabayı hazır etmesini söyle. Pollyanna, paltonla şapkanı al. Küçük, sen burada bekle, biz hemen hazır olacağız, diyerek çabucak merdivenleri tırmandı.</p>
	<p class="block">Holde bekleyen oğlan ıslık çalarak söylendi: </p>
	<p class="block">–Of, be! şimdi arabayla gideceğiz ha! Amma iş yahu, bakalım Bay James bu işe ne diyecek? MURPHY LERİN MAHALLESİ Bayan Carew ın gösterişli arabası keskin bir korna sesiyle Commonvvealth Caddesi ni geçip Murphy lerin evine doğru yola çıktı. Arabanın içinde gergin bir bayanla, sevinçli bir küçük kız oturuyorlardı, şoförün yanında ise Jerry Murphy yer alıyor ve gururla yolu tarif ediyordu.</p>
	<p class="block">Otomobil, dar ve pis bir sokakta, dökülen bir kapı önünde durunca, oğlan sıçrayarak indi ve her vakit alayla seyrettiği kibar zenginler gibi arka kapıyı açarak bayanların inmesini bekledi.</p>
	<p class="block">Pollyanna hemen indi. Etrafına baktığı zaman şaşkınlık ve üzüntü ile gözleri irileşti. Arkasından inen Bayan Carew gözüne çarpan pislik, sefalet ve yıkıntı karşısında gözle görülür şekilde titremeye başladı. Sokaktaki kırık dökük evlerden, üstü başı kirli ve eski çocuklar bağrışarak fırladılar.</p>
	<p class="block">Jerry kızgın bir şekilde kollarını salladı: </p>
	<p class="block">–Bana bakın, burada maymun oynamıyor. Dağılın bakalım, Jamie nin misafirleri var.</p>
	<p class="block">Bayan Carew hala titreyen elini Jerry nin omuzuna koyarak: </p>
	<p class="block">–Burada mı? diye mırıldandı.</p>
	<p class="block">Fakat oğlan bunu duymadı. Kolları ve elleri ile kalabalık arasından yol açmaya uğraşıyordu. Bayan Carew nasıl olduğunu pek anlamadan, kendini Pollyanna ve Jerry ile birlikte karanlık ve pis kokulu bir yerde, dökülen merdivenler başında buldu.</p>
	<p class="block">Bayan Carew: </p>
	<p class="block">–Bir dakika, unutmayın, diye uyardı. </p>
	<p class="block">–İkiniz de bu çocuğun benim aradığım Jamie olması olasılığından hiç bahsetmeyeceksiniz. Önce kendim görüp sorular sormam gerekiyor.</p>
	<p class="block">Pollyanna: </p>
	<p class="block">–Tabii, haklısınız, diye onayladı.</p>
	<p class="block">Jerry ise: </p>
	<p class="block">–Ben de anladım, diye başını salladı. </p>
	<p class="block">–Benim zaten gitmem gerek, yani sizi daha fazla rahatsız edecek değilim, şimdi merdivenleri yavaş yavaş çıkın. Her taraf delik dolu ve bazen merdivende uyuyan çocuklar olur. En yukarıya çıkacağız. Sonra gülerek ekledi: </p>
	<p class="block">–Asansör bugün çalışmıyor.</p>
	<p class="block">Bayan Carew ayağı altında gıcırdayan çürük tahtalara korka korka basarak çıkmaya başladı. Merdivenler üstünde iki yaşlarında bir çocuk, ucuna ip bağlı bir konserve kutusunu yukarı atıp, aşağı çekerek eğleniyordu. Her taraftan merakla kapılar açılıyor ve pis, bakımsız yüzler kendisine çevriliyordu. Bir yerlerden tiz bir bebek ağlaması geliyor, öte yandan küfreden bir adamın sesi işitiliyordu. Her köşeden içki ve lahana kokuları duyuluyordu.</p>
	<p class="block">Üçüncü katı tırmandıktan sonra oğlan kapalı bir kapının önünde durdu.</p>
	<p class="block"> </p>
	<p class="block">–Acaba getirdiğim hediye paketini görünce Jamie ne yapacak? Annemin ne yapacağını biliyorum. Hemen ağlamaya başlar herhalde, diye mırıldanarak kapıyı açıverdi.</p>
	<p class="block"> </p>
	<p class="block">–Hey, biz geldik, hem de otomobille, buna ne buyrulur Bay James? Burası çok küçük, soğuk, eşyasız ve hüzün veren bir odaydı. Fakat hayret verecek derecede düzenli ve temizdi. Burada pis kokular ve sefalet göze çarpmıyordu. İki karyola, üç kırık iskemle, bir masa ve bir ocak; görünen eşyalardı. Karyolalardan birinde yanakları kızarmış ve gözleri parlayan bir oğlan yatıyordu. Onun yanında zayıf ve romatizmadan iki büklüm olmuş bir kadın vardı.</p>
	<p class="block">Bayan Carew odaya girdikten sonra kendini toparlamak için, bir dakika kadar duvara dayanıp durdu. Jerry çabucak veda edip kapıyı kaparken Pollyanna Jamie nin yanına koştu.</p>
	<p class="block"> </p>
	<p class="block">–Oh, Jamie, seni bulduğuma o kadar memnunum ki! diye haykırdı. </p>
	<p class="block">–Her gün seni aradım ve hasta olmana üzüldüm.</p>
	<p class="block">Jamie gülümseyerek zayıf ve beyaz elini uzattı.</p>
	<p class="block"> </p>
	<p class="block">–Ben de çok memnunum. Çünkü bu senin buraya gelmene neden oldu. Ayrıca şimdi çok daha iyiyim. Ana, işte bu küçük kız sana bahsettiğim Pollyanna. Şimdi anam da mutluluk oyununu oynuyor. Önce sanırım ağrısından çalışamadığı için ağlıyordu. Fakat sonra ben hastalanınca, evde olup bana bakabildiği için memnun oldu.</p>
	<p class="block">Tam o sırada Bayan Carew ilerledi ve korku, hasret dolu bakışlarla yataktaki sakat çocuğu süzdü.</p>
	<p class="block">Pollyanna çekingen bir sesle: </p>
	<p class="block">–Bu Bayan Carew, seni görmeye geldi Jamie, diye yanındaki hanımı tanıttı.</p>
	<p class="block">Yatağın kenarındaki kadın zorlukla ayağa kalkıp iskemlesini gösterdi. Bayan Carew bir kere olsun kadına bakmaksızın iskemleye oturuverdi; bakışları hala Jamie nin üzerindeydi.</p>
	<p class="block">Belirgin bir güçlükle: </p>
	<p class="block">–Adın Jamie, değil mi? diye sordu.</p>
	<p class="block">Çocuk onun gözlerinin içine bakarak cevap verdi: </p>
	<p class="block">–Evet efendim.</p>
	<p class="block"> </p>
	<p class="block">–Soyadını biliyor musun? </p>
	<p class="block">–Hayır, bilmiyorum.</p>
	<p class="block">İlk defa olarak Bayan Carew yanında duran beli bükük kadına döndü: </p>
	<p class="block">–Bu sizin oğlunuz değil, öyle mi? </p>
	<p class="block">–Hayır efendim.</p>
	<p class="block"> </p>
	<p class="block">–Siz de soyadını bilmiyor musunuz? </p>
	<p class="block">–Hayır, hiç öğrenemedim.</p>
	<p class="block">Bayan Carew çaresizlik içinde oğlana döndü: </p>
	<p class="block">–Fakat düşünmeye çalış, Jamie den başka bir isim hatırlamıyor musun hiç? Çocuk başını salladı. Sorular karşısında biraz şaşırmış bir hali vardı.</p>
	<p class="block"> </p>
	<p class="block">–Hayır efendim, hiç hatırlamıyorum.</p>
	<p class="block"> </p>
	<p class="block">–Babanın eşyaları arasında ismine rastladığın bir şey olmadı mı? Bayan Murphy söze karışarak: </p>
	<p class="block">–Sadece kitapları vardı, şu karşıdakiler hep onundu. İsterseniz bir bakın, dedi ve duvardaki eski bir raf üzerindeki kitapları işaret etti. Sonra merakla sordu: </p>
	<p class="block">–Bu çocuğu tanıyor musunuz bayan? Bayan Carew ayağa kalkıp kitapların yanına giderken, </p>
	<p class="block">–Bilemiyorum diye söylendi.</p>
	<p class="block">Aşağı yukarı on, on iki kitap vardı. Hepsi de bir hayli eskimişti. Bayan Carew her sayfayı dikkatle gözden geçirmesine rağmen hiçbir yerde yazılı bir isim bulamadı. Böylece çaresiz tekrar oğlanla kadına dönüp şöyle dedi: </p>
	<p class="block">–İkiniz de bana ne biliyorsanız anlatır mısınız? Onlar da anlattılar. Söylenilenler Jamie nin Pollyanna ya parkta anlattıklarının aynısıydı. Bayan Carew ın dikkatle sorularına rağmen kesin bir ipucu bulunamadı. Sonunda Jamie Bayan Carew e döndü ve: </p>
	<p class="block">–Babamı tanıdığınızı mı sanıyorsunuz? dedi.</p>
	<p class="block">Bayan Carew gözlerini kapayıp elini alnında dolaştırdı. </p>
	<p class="block">–Bilmiyorum, fakat galiba tanımıyorum.</p>
	<p class="block">Pollyanna hayal kırıklığı ile haykırdı, fakat Bayan Carew ın sert bakışı karşısında susarak hızla odada aşağı yukarı dolaşmaya başladı.</p>
	<p class="block">Jamie birdenbire ev sahibi görevlerini hatırlayarak Pollyanna ya döndü: </p>
	<p class="block">–Gelmeniz beni çok mutlu etti. Bay Lancelot nasıl? Hala ona yiyecek götürüyor musun? Pollyanna nın hemen cevap vermemesi üzerine, bakışlarını pencere kenarındaki kırık bir saksıya çevirdi.</p>
	<p class="block"> </p>
	<p class="block">–Benim çiçeğimi gördünüz mü? Onu Jerry buldu. Birisi düşürmüş. Güzel değil mi? Kokusu da var.</p>
	<p class="block">Fakat Pollyanna onu duymamıştı bile. Bakışları odada dolaşıyor ve elleri ile sinirli hareketler yapıyordu.</p>
	<p class="block"> </p>
	<p class="block">–Fakat Jamie, sen burada oyunu nasıl oynayabiliyorsun anlayamıyorum? diye patladı. </p>
	<p class="block">–Bundan daha kötü bir yer görmedim hayatımda.</p>
	<p class="block">Jamie gülerek: </p>
	<p class="block">–Oho! Aşağıda oturanların odasını bir görmelisin. Orası buradan çok daha kötü. Bu odanın birçok iyi tarafları var. Örneğin güneşli günlerde iki saat kadar güneş gelir buraya. Sonra pencere kenarından gökyüzü görünür. Fakat korkarım ki bu odayı da kaybedeceğiz. Yakında buradan çıkmamız gerekecek, dedi.</p>
	<p class="block"> </p>
	<p class="block">–Çıkmak mı? </p>
	<p class="block">–Evet, anamın çalışmaması nedeni ile kirayı ödeyemedik, diyen Jamie nin sesi titremeye başladı. </p>
	<p class="block">–Aşağıda oturan bayan bu hafta bize yardım ediyor. Fakat bunu her zaman yapamayacağına göre, yakında çıkmamız gerekecek. Tabii Jerry bir servet falan bulursa işler değişir.</p>
	<p class="block">Pollyanna, </p>
	<p class="block">–Oh, fakat biz... diye söze başladı, ama Bayan Carew çabucak ayağa kalkıp, </p>
	<p class="block">–Pollyanna, haydi artık gitmemiz gerek. diye sözünü kesti. Sonra çocuğun yanındaki kadına dönerek devam etti: </p>
	<p class="block">–Evden çıkmanız gerekmeyecek. Size para ve yiyecek göndermek için hemen harekete geçeceğim. Sonra bağışta bulunduğum hayır derneklerinden birine durumunuzu anlatacağım ve yardım sağlayacağım.</p>
	<p class="block">Fakat beli bükük kadın birdenbire dikleşti, gözleri gururla parlayarak: </p>
	<p class="block">–Teşekkür ederim, ama buna gerek yok Bayan Carew. Biz fakir olabiliriz, fakat sadaka kabul etmeyiz, dedi.</p>
	<p class="block">Bayan Carew: </p>
	<p class="block">–Saçma, bu çocuğun dediğine göre, aşağıdaki hanımın yardımını kabul ediyorsunuz.</p>
	<p class="block"> </p>
	<p class="block">–Evet, fakat bu sadaka sayılmaz. Bayan Dolan benim arkadaşım. Benim bu yardımın altında kalmayacağımı bilir.</p>
	<p class="block">Geçmişte bazı zamanlar ben de ona aynı şekilde destek olmuşumdur. Arkadaşlardan yardım kabul etmek sadaka almaya benzemez, çünkü onlar gerçek ilgi duyarlar ki, bu da çok farklı bir durumdur. Biz her zaman böyle değildik. İşte bunun için yardım kabul etmek daha da güç oluyor. Teşekkür ederim, fakat sizin paranızı kabul edemeyiz.</p>
	<p class="block">Bayan Carew asabi bir şekilde yüzünü astı. Burada geçirdiği bir saat, onun için son derece yorucu ve üzücü olmuştu. Zaten hiçbir zaman sabırlı bir insan olmadığı için şu anda çok bitkindi.</p>
	<p class="block"> </p>
	<p class="block">–Peki, nasıl isterseniz, dedi. </p>
	<p class="block">–Hiç olmazsa ev sahibine gidip burada kaldığınız süre içinde rahatınızı sağlamasını isteseniz. Herhalde şu kırık camları tamir ettirmek ona düşer. Ayrıca tırmandığım merdivenler çok tehlikeli bir durumdaydı.</p>
	<p class="block">Bayan Murphy ümitsizce içini çekti. Vücudu gene iki büklüm olmuştu.</p>
	<p class="block"> </p>
	<p class="block">–Bu konuda çok uğraştık ama kimseye dinletemedik. Ev sahibinin kendisini göremiyoruz. Onun işlerine bakan görevli ise kiraların çok düşük olması nedeni ile ev sahibinin buraya fazla masraf yapamayacağını söyledi.</p>
	<p class="block">Bayan Carew nihayet içini boşaltabileceği bir konu bulmanın verdiği cesaretle asabi bir şekilde konuşmaya başladı: </p>
	<p class="block">–Çok saçma ve utandırıcı bir durum. Ayrıca bu merdivenler açıkça yasalara aykırı. Ben bu işle uğraşacağım. Bu evin sahibi kim ve işlerine bakan kişinin adı nedir? </p>
	<p class="block">–Ev sahibinin kim olduğunu bilmiyorum, fakat bizimle konuşan adamın ismi Dodge.</p>
	<p class="block">Bayan Carew hayretle irkildi. </p>
	<p class="block">–Dodge mu, acaba Henry Dodge mu? </p>
	<p class="block">–Evet, bayan, sanırım ilk adı Henry.</p>
	<p class="block">Bayan Carew ın yüzü önce kızardı, sonra bembeyaz oldu.</p>
	<p class="block"> </p>
	<p class="block">–Pekala, ben bu işi halledeceğim, diye söylenerek Pollyanna ya döndü: </p>
	<p class="block">–Haydi, artık gitmemiz gerek.</p>
	<p class="block">Yatağın kenarında Pollyanna gözyaşları arasında Jamie ile vedalaşıyordu.</p>
	<p class="block">Sonra, gıcırdayan merdiven yıkıntılarından inip, kalabalığı yarıp arabaya bininceye kadar Pollyanna konuşmadı. Nihayet asık yüzlü Perkins otomobil kapısını kapar kapamaz, Pollyanna yalvaran bir sesle konuştu: </p>
	<p class="block">–Ne olur Bayan Carew onun Jamie olduğunu söyleyin, lütfen. Onun için ne güzel olacak Jamie olmak! </p>
	<p class="block">–Fakat Jamie değil o.</p>
	<p class="block"> </p>
	<p class="block">–Aman Allahım, emin misiniz? </p>
	<p class="block">–Hayır, emin değilim. İşin en acı yönü de bu işte. Onun Jamie olduğunu hiç sanmıyorum. Hatta hemen hemen bundan eminim. Fakat, tabii olması olasılığı da var. İşte bunu düşündükçe çıldıracak gibi oluyorum.</p>
	<p class="block">Pollyanna bunun üzerine tekrar yalvardı, </p>
	<p class="block">–O halde onu Jamie diye kabul edip evinize alamaz mısınız? </p>
	<p class="block">–Bu çocuğu Jamie olmadığını bile bile evime almak mı? Asla Pollyanna, bunu yapamam.</p>
	<p class="block">Pollyanna çekinerek ısrar etti: </p>
	<p class="block">–Fakat eğer kendi Jamie niz için elinizden bir şey gelmiyorsa, onun gibi başka birisine yardım edebildiğiniz için mutlu olmaz mısınız? Ya sizin yeğeniniz de böyle hasta ve fakirse, onu başka birisinin yanına alıp bakmasını istemez misiniz? Ve...</p>
	<p class="block">Bayan Carew acı ile başını sallayarak haykırdı: </p>
	<p class="block">–Ne olur öyle söyleme Pollyanna. Zaten Jamie nin bu çocuk gibi ıstırap ve sefalet içinde olabileceği korkusu beni öldürüyor. Sözlerinin sonunda hıçkırmaya başladı.</p>
	<p class="block">Pollyanna bu fırsattan yararlanarak atıldı: </p>
	<p class="block">–İşte ben de bunu söylemek istiyorum. Anlamıyor musunuz? Eğer bu sizin Jamie ise tabii onu istersiniz. Eğer değilse bu çocuğu yanınıza almakla hiçbir şey kaybetmiş olmayacaksınız. Ayrıca bu çocuğu son derece mutlu ederek çok iyilik yapmış olacaksınız. Sonra gerçek Jamie yi bulsanız bile, hiçbir şey kaybetmemiş, aksine bir yerine iki çocuğu mutlu etmiş olacaksınız.</p>
	<p class="block">Bayan Carew acı ile sözünü kesti: </p>
	<p class="block">–Yeter Pollyanna, lütfen, düşünmek istiyorum. Düşünmem gerek.</p>
	<p class="block">Pollyanna gözleri dolu dolu sustu. Bir süre büyük çaba göstererek konuşmadı, sonra daha fazla kendini tutamayarak yeniden atıldı: </p>
	<p class="block">–Allahım, ne berbat bir yerdi orası! İsterdim ki ev sahibi kendisi orada otursun. Acaba memnun olunacak tek bir şey bulabilir miydi? Bayan Carew aniden irkildi. Sanki özür ilermiş gibi ellerini Pollyanna ya uzatarak: </p>
	<p class="block">–Belki de o hanım bilmiyordu. Eminim ki evin durumu hakkında hiç bilgisi yoktu. Fakat hemen gereken yapılacak, en kısa sürede, dedi.</p>
	<p class="block"> </p>
	<p class="block">–Hanım mı, ev sahibini ve işleri ile uğraşan kişiyi siz tanıyor musunuz? Bayan Carew dudaklarını ısırdı. </p>
	<p class="block">–Evet, her ikisini de tanıyorum.</p>
	<p class="block"> </p>
	<p class="block">–O, buna çok sevindim; o halde her şey düzelecek.</p>
	<p class="block">Araba evlerinin önünde durduğu zaman Bayan Carew: </p>
	<p class="block">–Evet, hemen gereken şeyler yapılacak, diye söz verdi.</p>
	<p class="block">Bayan Carew ne dediğini çok iyi biliyordu. Pollyanna ya söylediklerinden çok daha fazlası kafasından geçiyordu. O gece yatmadan önce Henry Dodge a gönderdiği bir mektupla sahip olduğu bütün binalarda çok acele olmak üzere gereken bütün tamiratın yapılmasını emrediyordu. Ayrıca bazı kırık camlar ve yıkık merdivenlerin şimdiye kadar ihmal edilmiş olmasını kınıyordu. Henry Dodge bu mektubu alınca oldukça korkmuş, aynı zamanda biraz da kızmıştı. Fakat hemen harekete geçti. BAYAN CAREW İÇİN BİR SÜRPRİZ Gereken tamirler en iyi şekilde yapıldıktan sonra Bayan Carew, kendi kendine ödevini yapmış olduğunu ve konunun burada kapanacağını söylüyordu. Her şeyi unutacaktı. Çocuk, aradığı Jamie değildi. Bu cahil, hasta ve sakat çocuk onun kardeşinin oğlu olamazdı. Her şeyi kafasından atacaktı.</p>
	<p class="block">Fakat iş, her şeyi unutmaya gelince Bayan Carew aşılamayacak bir engelle karşılaşıyordu. Her şeyi kafasından atmaya gücü yetmiyordu. Her vakit gözlerinin önünde o küçük ve çıplak oda ile dalgın bakışlı çocuk canlanıyordu. Kulaklarında ise şu kalp kıran soru yankılar yapıyordu: </p>
	<p class="block">–Ya bu çocuk gerçek Jamie ise? Sonra Pollyanna dan kaçmak olanak dışıydı. Her ne kadar küçük kızı susturmuşsa da, gözlerindeki yalvarış ve bekleyişten kaçmak olanaksızdı.</p>
	<p class="block">Bayan Carew çaresizlik içinde iki defa daha bu çocuğu görmeye gitti. Her seferinde bu oğlanın aradığı Jamie olmadığına kendisini inandırmak istiyordu. Fakat çocuğun yanında ikna olmasına rağmen, oradan uzaklaşır uzaklaşmaz aynı soru kafasını kurcalıyordu. Sonunda büyük bir çaresizlik içinde kız kardeşine yazıp her şeyi anlattı. Hikayenin ayrıntılarını belirttikten sonra şöyle devam etti: </p>
	<p class="block">–Sana bu durumu anlatıp ümitlendirmek istemiyordum. Onun Jamie olmadığından çok eminim, ama bu satırları yazarken bile gene tereddüt içindeydim. İşte bunun için mutlaka gelmeni ve bu çocuğu görmeni istiyorum.</p>
	<p class="block">Ne söyleyeceğini çok merak ediyorum. Yeğenimizi dört yaşından beri görmedik, şimdi on iki yaşında olması gerekir. Bu çocuk da on iki yaşlarında. Kesin yaşını bilmiyor. Saçları ve gözleri Jamie yi andırıyor. Sakat olmasına rağmen bu durumu doğuştan değil. Altı yıl önce bir düşme sonucu olmuş. Babası hakkında kesin bir bilgi edinmeye olanak bulamadım. Fakat öğrendiğim kadarıyla kardeşimizin kocası olabilir de, olmayabilir de. Kendisi oldukça garip bir kişiymiş, herkes ona Profesör dermiş. Birkaç kitap dışında oğluna hiçbir şey bırakmamış. Bu bilgiler aslında hiçbir şey ispatlamıyor. John Kent, oldukça garip ve değişik anlayışları olan bir kişiydi. Kitaplara düşkün olup olmadığını hatırlamıyorum. Sen hatırlıyor musun? Tabii profesör adı da takma bir ad olabilir. Bu çocuğa gelince, hiçbir şey bilemiyorum. Umarım sen emin olabilirsin.</p>
	<p class="block">Sevgilerle Ruth Della hemen geldi ve çocuğu görmeye gitti. Fakat o da ablası gibi hiçbir şeyden emin olamadı. Bu çocuğun yeğenleri olduğuna pek ihtimal vermemekle beraber, olması olasılığının da olduğunu belirtti. O da Pollyanna gibi şu çözüm yolunu gösterdi: </p>
	<p class="block">–Niçin onu yanına almıyorsun? Onu evlat edinmen en iyi çıkar yol. Ayrıca bu, çocuk için de çok iyi olur.</p>
	<p class="block">Bayan Carew titreyerek itiraz etti. </p>
	<p class="block">–Hayır, hayır, yapamam. Ben kendi Jamie mi istiyorum. Başkası beni ilgilendirmez.</p>
	<p class="block">Böylece Della içini çekerek konuyu kapattı ve işine döndü.</p>
	<p class="block">Bayan Carew meselenin kapandığını sanırken, yine aldandığını anladı. Çünkü günleri yine çok huzursuz, geceleriyse ya uykusuz ya da korkutucu rüyalarla geçiyordu. Ayrıca Pollyanna ile de başı dertteydi.</p>
	<p class="block">Pollyanna şaşkındı. Kafası bir sürü soruyla doluydu. Hayatında ilk defa olarak gerçek sefaletle karşılaşmıştı. Aç olan, yırtık pırtık elbiseler giyen ve karanlık, pis, küçücük odalarda yaşayan insanları tanımıştı. İlk tepkisi onlara yardım edebilmek olmuştu. Bayan Carew ile iki defa Jamie yi görmeye gitmiş ve tamir edilip boyanan kapılar ve merdivenlere, takılan camlara çok sevinmişti. Fakat bunlar Pollyanna için denizde bir damla sayılırdı. Daha bir sürü hasta görünüşlü zavallı kadın, erkek ve çocuk vardı. Bunlara yardım etmesi için Bayan Carew e rica ettiği zaman şu şekilde karşılık gördü: </p>
	<p class="block">–Öyle mi, yani bütün sokağın tamiratını yapıp bu insanların hepsine yardım edeyim istiyorsun, öyle mi? Başka bir arzun var mı? </p>
	<p class="block">–Tabii var, hepsinin o kadar çok ihtiyaçları var ki. Onlara bu yardımı yapmak ne hoş olur. Zengin olup bunu yapabilmeyi çok isterdim. Fakat sizin de yardımınız beni çok mutlu edecek.</p>
	<p class="block">Bayan Carew hayretten gözleri büyüyerek artık Murphy lerin sokağında hiçbir şey yapmayacağını, bunun için bir neden olmadığını anlattı. Kimse ondan böyle bir yardım beklemiyordu. Zaten Jamie ile Murphy lerin oturduğu evin onarımında üstüne düşenden fazlasını yapmıştı. Bu arada bina sahibinin kendisi olduğunu uzun uzun anlattı.</p>
	<p class="block">Bütün bunlardan sonra bile Pollyanna ikna olmamıştı. </p>
	<p class="block">–Fakat hala bir sürü insanın bir araya gelip herkesin teker teker yapması gereken şeyleri üstüne almasını anlayamadım. Örneğin, ben Jamie ye kendim bir kitap vermeyi, bir kuruluşun yardım etmesine tercih ederim. Eminim o da bundan daha mutlu olur.</p>
	<p class="block">Bayan Carew yorgun bir sesle cevaplandırdı. </p>
	<p class="block">–Belki de, fakat öyle bir dernek çok daha uygun kitaplar verebilir.</p>
	<p class="block">Bundan sonra Pollyanna nın anlamakta güçlük çektiği uzun bir konuşma yaparak: </p>
	<p class="block">–Fakiri sadakaya alıştırmanın sakıncalarını, </p>
	<p class="block">–hedefsiz yardımların anlamsızlığını ve örgütlenmemiş bağış kampanyalarının zararlarını anlattı.</p>
	<p class="block">En sonunda Pollyanna nın yüzündeki şaşkın ifadeyi fark ederek şunu ekledi: </p>
	<p class="block">–Ayrıca büyük bir olasılıkla bu insanlar benim yardımımı kabul etmek istemeyeceklerdir. Hatırlarsan Bayan Murphy, komşusundan yardım almasına rağmen, benim yiyecek ve giyecek bağışlarımı reddetmişti.</p>
	<p class="block">Pollyanna içini çekerek: </p>
	<p class="block">–Evet, hatırlıyorum. Yine de anlayamadığım birçok şey var. Bizim bu kadar çok güzel şeyimiz olduğu halde, onların hemen her şeyden yoksun olmaları nedense bana hiç doğru gibi gelmiyor.</p>
	<p class="block">Günler geçtikçe Pollyanna nın bu duyguları daha da güçlendi. Her konuşması Bayan Carew i daha çok endişeli olmaya yöneltiyordu. Hatta mutluluk oyununu bile oynamakta güçlük çekiyordu. Bu güçlüğü bir gün şöyle açıkladı: </p>
	<p class="block">–Bu fakir insanlar konusunda memnun olunacak ne bulunabilir ki? Tabii biz onlar gibi fakir olmadığımız için mutlu olabiliriz, fakat bunu düşünür düşünmez onların ne derece yokluk içinde olduklarını hatırlayıp yeniden üzülmeye başlıyorum. Sonra bizim yardım edebileceğimiz fakir insanlar olduğu için memnun olabiliriz. Ama eğer onlara yardım etmezsek, memnun olunacak taraf kalmıyor. Bu konudaki sorularına Pollyanna hiç kimseden doyum sağlayıcı cevaplar alamadı.</p>
	<p class="block">Özellikle Bayan Carew, bu sorular karşısında Jamie nin bugünkü durumu ile gelecekteki durumunu düşünerek; büsbütün huzursuz, tedirgin ve çaresiz oluyordu. Noel bayramının yaklaşması da ona huzur veremiyordu. Hiçbir kutsal ışık onu rahatlatmıyordu, çünkü Noel bayramı Bayan Carew için gene Jamie nin alamadığı hediyeleri hatırlatan ve ona acı veren bir olaydı.</p>
	<p class="block">Nihayet, Noel bayramından bir hafta kadar önce kendi kendisi ile yaptığı mücadele sona erdi ve kesin kararını verdi. Kendinden emin fakat son derece neşesiz bir şekilde Pollyanna ya kararını bildirdi: </p>
	<p class="block">–Pollyanna, Jamie yi yanıma almaya karar verdim. Araba şimdi hazır olacak. Az sonra gidip onu alıp buraya getireceğim. İstersen sen de benimle gelebilirsin.</p>
	<p class="block">Pollyanna nın yüzü sonsuz bir sevinçle aydınlandı.</p>
	<p class="block"> </p>
	<p class="block">–Oh, Tanrım, ne kadar memnun oldum! O kadar sevindim ki ağlamak istiyorum. Niçin çok mutlu olunca ağlamak ister insan? Bayan Carew dalgın bir şekilde: </p>
	<p class="block">–Bilmiyorum, diye mırıldandı. Yüzü yine durgun ve neşesizdi.</p>
	<p class="block">Murphy lerin küçük odasına geldikleri zaman Bayan Carew vakit kaybetmeden geliş nedenini açıkladı. Birkaç cümle ile kaybolan yeğeninin hikayesini anlattı. Sonra Jamie yi ilk işittiğinde canlanan ümitlerini, fakat sonradan bu ümitlerin yıkılışını hiç gizlemeden açıkladı. Her şeye rağmen Jamie yi yanına almak istediğini ve ona her türlü olanağı yaratacağını söyledi. Daha sonra biraz yorgun ve bezgin bir ifade ile kendisi için yaptığı planları anlatmaya başladı.</p>
	<p class="block">Yatağın ayak ucunda Bayan Murphy ağlayarak onu dinliyordu. Karşı tarafta Jerry Murphy gözleri hayretten büyüyerek, arada sırada </p>
	<p class="block">–Bak hele sen şuna diye söylenerek Bayan Carew e bakıyordu. Jamie ye gelince, o önceleri sanki kendisine cennet kapısı açılmış gibi büyük bir sevinçle anlatılanları dinledi. Fakat Bayan Carew konuştukça yüzüne yeni bir anlam gelmeye başladı. Yavaşça gözlerini kapatıp yüzünü çevirdi.</p>
	<p class="block">Bayan Carew in sözleri sona erdiği zaman, uzun bir sessizlik oldu. Sonra Jamie cevap vermek için başını çevirdiğinde yüzünün bembeyaz olduğunu ve gözlerinin yaşlarla dolu dolu baktığını gördüler. Kısaca: </p>
	<p class="block">–Teşekkür ederim efendim, fakat gelemem... dedi.</p>
	<p class="block">Bayan Carew kulaklarına inanamayan bir ifade ile: </p>
	<p class="block">–Efendim? Gelemez misin? diye sordu.</p>
	<p class="block">Pollyanna boğazı tıkanarak: </p>
	<p class="block">–Jamie! diye soludu.</p>
	<p class="block">Jerry yerinden fırlayarak: </p>
	<p class="block">–Haydi, çocuk, derdin ne? İyi şeyleri gözün görmez mi senin? diye hiddetle konuştu.</p>
	<p class="block">Bayan Murphy: </p>
	<p class="block">–Fakat ne olur iyi düşün Jamie, neleri kaçırdığını anlıyor musun? diye yalvardı.</p>
	<p class="block">Jamie sesi titreyerek: </p>
	<p class="block">–Düşündüm, dedi. </p>
	<p class="block">–Ne dediğimi bilmeden konuştuğumu mu sanıyorsunuz? Sonra ıslak bakışlarını Bayan Carew e çevirerek: </p>
	<p class="block">–Benim için bu kadar fedakarlık yapmanıza izin veremem. Eğer gerçekten benimle ilgilenseydiniz, o zaman her şey değişirdi. Siz kendi Jamie nizi istiyorsunuz. Benim sizin Jamie niz olduğuna inanmıyorsunuz. Bunu yüzünüzden anlamak mümkün dedi.</p>
	<p class="block">Bayan Carew: </p>
	<p class="block">–Evet, fakat... diye şaşkın bir şekilde söze başladı. Ama yataktaki sakat çocuk, ateşli bir ifadeyle sözünü kesti: </p>
	<p class="block">–Sonra ben öteki çocuklar gibi yürüyüp koşamam. Benden çabucak bıkarsınız. Ben de bunu hemen hissederim. Size böylesine yük olmaya asla katlanamam. Tabii, eğer buradaki anam gibi gerçekten ilgilenseydiniz o zaman başka olurdu. Ben sizin aradığınız Jamie değilim, sizinle gelemem, diyerek tekrar yüzünü çevirdi. Yatağın kenarını sımsıkı kavrayan ellerinin eklem yerleri bembeyaz olmuştu.</p>
	<p class="block">Bir dakika süren bir sessizlik boyunca herkes nefesini tuttu. Sonra Bayan Carew yavaşça ve sessizce ayağa kalktı. Yüzü çok solgundu.</p>
	<p class="block"> </p>
	<p class="block">–Gel, Pollyanna, dedi.</p>
	<p class="block">Pollyanna konuşmaya cesaret edemeden arkasından yürüdü.</p>
	<p class="block">Biraz sonra kapanan kapının arkasından Jerry şöyle söylendi: </p>
	<p class="block">–Sen de ahmak değilsen! Yataktaki çocuk, sanki cennetin kapısı ebediyen kendisine kapanmış gibi hıçkırıyordu. TEZGAH ARKASINDAKİ SÜRPRİZ Bayan Carew çok kızgındı. Bu sakat çocuğu evine alıp bakmak teklifinde bulunduğu halde, kesin bir red cevabı almak onun için katlanması çok güç bir durumdu. Davetlerinin kabul edilmemesine ve arzularının yapılmamasına hiç alışmamıştı. Ayrıca şimdi bu çocuğu yanına alma olanağı ortadan kalkınca, onun her şeye rağmen gerçek Jamie olması korkusu içini kaplamıştı, şimdi bu oğlanı istemekteki tek amacının onu mutlu ve rahat ettirmek olmayıp; sadece kafasındaki </p>
	<p class="block">–acaba bu benim yeğenim mi? sorusunu kaldırıp, kendi huzurunu sağlamak olduğunu anlamıştı.</p>
	<p class="block">Çocuğun gerçeği sezip ona red cevabı vermesi, durumunu daha da güçleştirmişti. Bayan Carew şimdi kendini avutmak için bu çocuğun kardeşinin oğlu olmadığına ve onun kendisini hiç ilgilendirmediğine inandırmaya çalışıyordu. Her şeyi unutacağına dair karar veriyordu.</p>
	<p class="block">Fakat bütün çabalarına rağmen unutamıyordu. Her ne kadar sorumluluğunu reddetmeye çalışıyorsa da; bunda başarılı olamıyor ve gözlerinin önünde sefalet fışkıran bir odada ıstırap dolu bakışları ile bu çocuk canlanıyordu. Sonra, Pollyanna vardı. Pollyanna çok değişmişti. Kendi benliğine hiç benzemeyen bir karamsarlık içinde evde dört dönüyor ve kendisini oyalayacak bir şey bulamıyordu.</p>
	<p class="block">Kendisine nesi olduğu sorulunca: </p>
	<p class="block">–Oh, hayır, hasta falan değilim, diye cevap veriyordu.</p>
	<p class="block"> </p>
	<p class="block">–O halde neyin var? denince de: </p>
	<p class="block">–Hiçbir şeyim yok, sadece Jamie yi düşünüyordum. Onun bütün bu şeylerden yoksun olduğu aklıma geldi yine. diyordu.</p>
	<p class="block">Yemek zamanları da durum aynıydı. Pollyanna nın iştahı kaybolmuştu. Sorulduğu zaman yine hasta olmadığını iddia ediyor ve: </p>
	<p class="block">–Sadece yemeğe başlar başlamaz, Jamie nin çoğu zaman aç olduğunu düşünüyorum ve iştahım kayboluyor, diyordu.</p>
	<p class="block">Bayan Carew, nedenini kendisinin de anlamadığı bir şekilde; Pollyanna yı memnun edebilmek amacı ile büyük masraflara girerek muazzam bir Noel ağacı ile ışıl ışıl süsler aldı. Hatta Pollyanna nın okul arkadaşları için parti bile verildi.</p>
	<p class="block">Fakat bütün bunlara rağmen istenilen değişiklik olmadı. Pollyanna her zaman için nezaketle teşekkür etmesine ve bütün bu güzel şeylere hayran kalmasına rağmen, çoğu zaman yüzü ciddi ve üzgündü. Sonunda Noel gecesi ışıl ışıl yanan ağaca bakıp hüngür hüngür ağlamaya başladı.</p>
	<p class="block">Bayan Carew: </p>
	<p class="block">–Niçin Pollyanna, yine ne var? diye parladı.</p>
	<p class="block">Pollyanna hıçkırıklar arasında: </p>
	<p class="block">–Hiçbir şey yok. Sadece bu o kadar güzel bir manzara ki, içimden ağlamak geldi. Kim bilir Jamie bunu ne kadar görmek isterdi? diye açıkladı.</p>
	<p class="block">Nihayet Bayan Carew in sabrı taştı: </p>
	<p class="block">–Jamie, Jamie, Jamie! Pollyanna, artık bu çocuktan bahsetmesen olmaz mı? Pekala biliyorsun ki onun burada olmayışı benim suçum değil. Ben onun buraya yerleşmesini istedim. Sonra senin şu mutluluk oyunu ne oldu? Bu konuda oynarsan çok iyi olacak, diye patladı.</p>
	<p class="block">Pollyanna, </p>
	<p class="block">–Oynuyorum. Fakat anlayamıyorum. Bu defa çok garip oluyor, şimdi ne vakit benim güzel eşyalarım, yiyecek bir sürü lezzetli yemeklerim olduğunu düşünüp memnun olmak istesem; hemen Jamie için üzülmeye başlıyorum ve mutluluk duyamaz oluyorum. Buna bir çare bulamıyorum, siz ne dersiniz? diye kendini korudu.</p>
	<p class="block">Bayan Carew hiçbir söz söylemeden, arkasını döndü.</p>
	<p class="block">Noel bayramından sonraki gün, öyle güzel bir şey oldu ki, Pollyanna bir süre için Jamie yi unutabildi. Bayan Carew ile birlikte alışverişe çıkmıştı. Bayan Carew bir dantel yaka ile fisto arasında tereddüt ederken, Pollyanna nın gözleri tezgahın arkasındaki kızlardan birine takıldı. Bir süre dikkatle baktıktan sonra sevinçle yanına koştu: </p>
	<p class="block">–Oh siz ha! Sizi gördüğüme o kadar sevindim ki! Tezgahın arkasındaki kız başını kaldırıp, hayretle Pollyanna ya baktı. Fakat hemen yüzündeki ciddi ifade kayboldu ve memnun bir gülümseme ile: </p>
	<p class="block">–Hay Allahım, sen benim küçük park arkadaşım değil misin? diye sordu.</p>
	<p class="block">Pollyanna gözleri parlayarak: </p>
	<p class="block">–Evet, hatırladığınıza çok memnun oldum, dedi. </p>
	<p class="block">–Sizi çok aradım, fakat bir daha hiç parka gelmediniz.</p>
	<p class="block"> </p>
	<p class="block">–Gelemedim. Çalışmam gerekti. O gün benim son tatil günümdü.</p>
	<p class="block">Bu sözlerden sonra bir kadife kurdelenin fiyatını soran yaşlı bir hanımla ilgilenmeye mecbur oldu.</p>
	<p class="block">Yaşlı bayan: </p>
	<p class="block">–Elli sent ha, çok güzel fakat... diye tereddütle kurdeleyi yerine koyup yürüdü.</p>
	<p class="block">Hemen onun arkasından iki tane aydınlık yüzlü kız, kıkırdayarak kadife kurdeleler ile tüller aldılar. Kızlar aralarında konuşarak uzaklaşırken Pollyanna memnun bir şekilde içini çekti: </p>
	<p class="block">–Her gün bu işi mi yapıyorsun? Kim bilir ne mutlusundur? </p>
	<p class="block">–Mutlu mu? </p>
	<p class="block">–Evet, herhalde çok eğlenceli olmalı. Bu kadar çok insan ve hepsi de değişik. Onlarla konuşuyorsundur. Tabii bu senin görevin. Galiba ben de büyüyünce bu işi yapacağım. Onların seçtiği eşyaları görmek ne güzel.</p>
	<p class="block"> </p>
	<p class="block">–Eğlenceli mi? Aman çocuğum, sen benim çektiğimin yarısını bilsen... Hemen sözünü keserek vitrindeki bir dantelin fiyatını soran bir hanıma </p>
	<p class="block">–Bir dolar, bayan, diye cevap verdi.</p>
	<p class="block">Bayan kızgın bir şekilde: </p>
	<p class="block">–Size iki defa sormak zorunda kaldım. Nihayet cevap alabildim, diye söylendi.</p>
	<p class="block">Tezgah arkasındaki kız dudağını ısırarak </p>
	<p class="block">–Özür dilerim, sizi duymadım, diye cevap verdi.</p>
	<p class="block"> </p>
	<p class="block">–Bu beni ilgilendirmez. Ödeviniz duymak. Bu iş için para alıyorsunuz değil mi? şu siyah dantel kaça? </p>
	<p class="block">–Elli sent.</p>
	<p class="block"> </p>
	<p class="block">–Peki mavi olan ne kadar? </p>
	<p class="block">–Bir dolar.</p>
	<p class="block"> </p>
	<p class="block">–Saygısızlık istemem bayan. O kadar kısa cevap vermeniz gerekmez. Aksi halde sizi şikayet ederim, şu pembe fistoları göreyim.</p>
	<p class="block">Satıcı kızın dudakları aralandı, fakat sonra sımsıkı kapandı. Sessizce pembe fisto kutusuna uzandı. Gözleri alev alev parlıyordu, elleri ise görünür bir şekilde titriyordu. Kadın kutudaki birkaç fistoyu alarak fiyatlarını sordu, sonra kısaca, </p>
	<p class="block">–Evet, beğendiğim bir şey yok, diyerek uzaklaştı.</p>
	<p class="block">Satıcı kız titrek bir sesle gözleri büyüyen Pollyanna ya: </p>
	<p class="block">–Evet, buna ne dersin, şimdi de işimin çok eğlenceli olduğunu söyleyebilir misin? diye sordu.</p>
	<p class="block">Pollyanna rahatsız bir şekilde güldü. </p>
	<p class="block">–Aman Tanrım, ne kızgın bir bayan! Ama biraz da komikti doğrusu, değil mi? Her neyse, hepsinin böyle olmadığına memnun olabilirsin.</p>
	<p class="block"> </p>
	<p class="block">–Sanırım öyle, fakat şimdi sana şunu söylemek istiyorum. Senin o mutluluk oyunu sana göre iyi olabilir ama, bana gelince... Bir defa daha müşteriye cevap vermek için sözünü kesti.</p>
	<p class="block">Satıcı kızın işi bittiği zaman Pollyanna, </p>
	<p class="block">–Yine çok yalnız mısın? diye ciddi bir şekilde sordu.</p>
	<p class="block"> </p>
	<p class="block">–Seni gördüğümden beri beşe yakın parti verdim, bir o kadar da davete gittim, diye acı bir şekilde karşılık veren kızın sözlerindeki hiciv, Pollyanna nın dikkatinden kaçmadı.</p>
	<p class="block"> </p>
	<p class="block">–Fakat Noel gecesi güzel vakit geçirmişsindir herhalde? Değil mi? </p>
	<p class="block">–Oh, tabii. Bütün gün ayaklarımı havaya kaldırıp yattım ve gazete okudum. Sonra bir tavukçuya gidip her vakit yirmi beş sente satılan tavuklu sandviçi otuz beş sente yedim.</p>
	<p class="block"> </p>
	<p class="block">–Ayaklarına ne olmuştu? </p>
	<p class="block">–Noel deki alışveriş kalabalığından dolayı su toplamıştı. Pollyanna acıyarak tekrar sordu: </p>
	<p class="block">–Hiç Noel ağacın falan yok muydu? </p>
	<p class="block">–Pek sayılmaz.</p>
	<p class="block"> </p>
	<p class="block">–Yazık, benimkini görmeni çok isterdim. O kadar güzeldi ki! Dur bir dakika, hala görebilirsin. Yarın akşam veya bu akşam gelebilir misin? Tam o sırada Bayan Carew yanlarına geldi: </p>
	<p class="block">–Pollyanna bu ne demek? Nerelerdeydin? Seni her yerde aradım, hatta elbiselerin satıldığı katlara bile baktım.</p>
	<p class="block">Pollyanna sevinçle döndü. </p>
	<p class="block">–Oh, Bayan Carew, geldiğinize çok memnun oldum. Size bir arkadaşımı tanıştırmak istiyorum. Adını bilmiyorum ama kendisini tanıyorum. Onu Belediye Parkı nda tanıdım. Kendisi kimseyi tanımıyor ve çok yalnız. Onun da babası benimki gibi rahip, fakat onunki yaşıyor. Bu Noel de hiç ağacı yokmuş. Sadece su toplayan ayaklarla yatıp bir tavuklu sandviç yemiş. Onun, benim ağacımı görmesini çok istiyorum. Bu gece veya yarın gece gelmesi için rica ettim. Ağacımı tekrar ışıklandırmama izin vereceksiniz değil mi? Bayan Carew sert bir şekilde söze başladı. </p>
	<p class="block">–Fakat, Pollyanna... Tezgahtar kız daha da sert bir şekilde sözünü kesti.</p>
	<p class="block"> </p>
	<p class="block">–Endişelenmeyin bayan, gelmeyi düşünmüyorum.</p>
	<p class="block">Pollyanna yalvararak araya girdi. </p>
	<p class="block">–Ne olur, gelmeni o kadar çok istiyorum ki! </p>
	<p class="block">–Fakat bayan pek istekli değil. diyen kızın sesi biraz kin doluydu.</p>
	<p class="block">Bayan Carew kıpkırmızı kesilip gitmek üzere arkasını döndü, fakat Pollyanna koluna yapıştı ve o sırada müşterisi olmayan kıza tekrar yalvarmaya başladı.</p>
	<p class="block"> </p>
	<p class="block">–Ama o da istiyor. Biliyorum ki istiyor. Onun ne iyi bir insan olduğunu bilmiyorsun. Yardım derneklerine falan o kadar çok para veriyor ki.</p>
	<p class="block"> </p>
	<p class="block">–Pollyanna! diye sert bir şekilde parlayan Bayan Carew, bu defa da tezgahtar kızın sözleri ile olduğu yerde kalıverdi.</p>
	<p class="block"> </p>
	<p class="block">–Oh, evet bilirim. Bu derneklere yardım eden birçok kişi vardır. Kötü yola düşenlere elini uzatan insanlar bulmak her zaman için mümkün. Bunun yanlış bir şey olduğunu söylemek istemiyorum. Fakat bazen niçin bu kızlara, kötü yola düşmeden önce yardım edenlerin bulunmadığını düşünüyorum? Acaba niçin iyi yolda olan yalnız ve yoksul kızlara; içinde kitaplar, halılar ve müzik dolapları olan rahat bir yer vermeyi ve ilgi göstermeyi akıl etmezler? Belki o vakit bu kadar çok kötü yola düşen olmazdı. Aman Tanrım, ben neler söylüyorum, diye nefes nefese sustu ve eski yorgun ifadesi ile kendisine soru soran bir müşteriye döndü.</p>
	<p class="block">Bayan Carew Pollyanna yı hızla oradan uzaklaştırırken kızın, </p>
	<p class="block">–Elli sent efendim, diyen sesini işitti.</p>
	<p class="block"> BEKLEYEN KAZANIR Pollyanna nın beş dakika içinde düşünüp tasarladığı plan çok güzeldi. Bayan Carew e anlattığı zaman o, bu planı güzel bulmadı ve fikrini açıkça söyledi: Pollyanna, Bayan Carew in sözlerine karşılık: </p>
	<p class="block">–Fakat onlar buna çok sevinecekler. Sonra bunu yapmak o kadar kolay olacak ki. Ağaç zaten hazır, sadece birkaç hediye almamız gerekecek, bu da hiç zor değil. Yılbaşı gecesine az zaman kaldı. Düşünün o kız ne mutlu olacak. Eğer siz Noel i ayaklarınız su toplayarak ve bir sandviç yiyerek geçirseydiniz, siz de memnun olmaz mıydınız? dedi.</p>
	<p class="block">Bayan Carew, </p>
	<p class="block">–Aman Tanrım, ne çekilmez çocuksun. Bu genç kızın adını bile bilmediğimizi unutuyorsun, diye yüzünü astı.</p>
	<p class="block"> </p>
	<p class="block">–Olsun, ne fark eder? Onu o kadar iyi tanıdığımı düşününce, adını bilmemek komik aslında, değil mi? O gün parkta uzun uzun konuştuk. Bana ne kadar yalnız olduğunu, dünyadaki en büyük yalnızlığın, kalabalık bir şehirde insana önem vermeyen kişiler arasında bulunmak olduğunu falan anlattı. Ona önem veren bir kişi varmış, fakat aslında vermemesi gereken biriymiş. Düşününce biraz garip geliyor, değil mi? Neyse bu genç adam o gün parkta onu almaya geldi, fakat kız gitmek istemedi. Bu bey çok yakışıklıydı. Ama sonunda çok kızdı ve söylendi. O zaman pek hoş görünmedi gözüme. İnsanlar kızgın oldukları zaman pek güzel olmuyorlar, değil mi? Bugün de kurdelelere bakan bir bayan vardı. Bir sürü hoş olmayan şeyler söyledi. O da konuşmaya başlayınca güzelliğini kaybetti. Fakat lütfen Bayan Carew Yılbaşı gecesi parti verip bu kızla Jamie yi çağırmama izin vereceksiniz değil mi? Jamie şimdi çok daha iyi ve gelebilir. Tabii Jerry nin onu getirmesi gerek. Fakat zaten Jerry yi de davet ederiz.</p>
	<p class="block">Bayan Carew iğneli bir şekilde: </p>
	<p class="block">–Oh tabii, Jerry. Fakat niçin sadece Jerry olsun, eminim onun da bir sürü arkadaşı vardır ki gelmeye bayılacaklardır, diye alay etti.</p>
	<p class="block">Pollyanna sevinçle haykırdı: </p>
	<p class="block">–Oh Bayan Carew, onları da çağırabilir miyim? Ah, ne kadar iyisiniz! Bunu o kadar istiyorum ki! Bayan Carew şaşkınlıktan gözleri büyüyerek: </p>
	<p class="block">–Hayır, hayır Pollyanna... diye bağırdı.</p>
	<p class="block">Fakat onun sözlerini tamamen yanlış değerlendiren Pollyanna tekrar atıldı: </p>
	<p class="block">–Tabii çok iyisiniz. Gördüğüm en mükemmel insansınız. Aksini söylemenize izin veremem, şimdi sanırım büyük bir parti vereceğim. Gelecekler arasında Tommy ile kız kardeşi, MacDonald kardeşler ve Murphy lerin altında oturan üç küçük kız var. Eğer yer olursa, bir sürü insan daha çağırmak kolay. Düşünün, söylediğim zaman ne kadar sevinecekler. Aman Tanrım, bu hayatımda gördüğüm en güzel şey olacak. Ve hep sizin sayenizde, şimdi hemen davet etmeye başlayabilir miyim? Ve Bayan Carew böyle bir şeyin gerçek olduğuna ihtimal veremeyen bir ifade ile, </p>
	<p class="block">–Evet, diye mırıldandı. Bu söze kendi kulakları bile inanamıyordu. Tabii böylece Yılbaşı gecesi Murphy lerin sokağından bir düzine çocukla ismini bile bilmediği bir tezgahtar kıza parti vermeyi kabul etmiş oluyordu.</p>
	<p class="block">Belki de Bayan Carew in kulaklarında hala: </p>
	<p class="block">–Bazen kızlara niçin kötü yola düşmeden yardım eden bulunmaz diye düşünüyorum? diyen genç kızın sesi yankılanıyordu. Veya aynı kızın kalabalık bir şehirdeki yalnızlığın en kötü şey olduğunu söyleyip, yine de kendisine önem vermemesi gereken genç adamla gitmeyi reddedişi onu etkilemişti. Yahut da uzun süredir aradığı huzuru bu yolda bulmak ümidi onu yumuşatmıştı. Belki de her üç neden ve Pollyanna nın akıl almaz iyimserliği, onu bu yola sürüklemişti. Neden, ne olursa olsun söz verilmişti. Ve Bayan Carew kendisini parti hazırlıkları ile baş başa buluverdi.</p>
	<p class="block">Kız kardeşine bütün planları yazdı ve mektubunu şöyle tamamladı: </p>
	<p class="block">–Ne yapacağımı bilemiyorum. Fakat herhalde başladığım işi tamamlamam gerek. Başka çarem yok. Tabii eğer Pollyanna öğüt vermeye başlamış olsaydı, başka olurdu. Fakat henüz bunu yapmadı. İşte bu nedenle vicdanım rahat olarak onu sana geri yollayamıyorum.</p>
	<p class="block">Sanatoryumda bu satırları okuyan Della yüksek sesle güldü ve </p>
	<p class="block">–henüz öğüt vermemiş diye kendi kendine söylendi. </p>
	<p class="block">–Ömürsün Ruth, yine de bir hafta içinde iki parti veriyorsun. Benim çok iyi bildiğim kasvet dolu karanlık evin ışıl ışıl parlıyor ve aydınlanıyor, yine de öğüt vermedi diyorsun ha? Parti çok başarılı oldu. Hatta Bayan Carew bile bu fikre katıldı. Tekerlekli iskemlesinde Jamie, hayret veren tipik konuşmaları ile Jerry ve adının Sadie Dean olduğu anlaşılan genç kız bir olup diğer davetlileri çok güzel eğlendirdiler. Sadie Dean herkesi hayretler içinde bırakarak pek çok eğlenceli oyunlar ortaya attı. Bu oyunlar, Jamie nin hikayeleri ve Jerry nin neşesi herkesi yemek zamanına kadar kahkahalar içinde bıraktı. Sonra ışıl ışıl ağacın altından dağıtılan güzel hediyeler, herkesin çok memnun bir şekilde eve dönmelerine neden oldu.</p>
	<p class="block">Partiyi en son terk eden Jamie, ayrılırken ciddi bir şekilde etrafına bakındıysa da bunu kimse fark etmedi. Yalnız Bayan Carew onu uğurlarken yavaşça kulağına eğilip, yarı sabırsız, yarı utangaç bir şekilde şöyle dedi: </p>
	<p class="block">–Evet Jamie, buraya gelmek konusunda fikrini değiştirdin mi? Oğlan yüzü kızararak durakladı. Bayan Carew in gözlerine uzun uzun baktıktan sonra yavaşça başını salladı: </p>
	<p class="block">–Eğer hep bu geceki gibi olsa gelebilirim. Fakat olamaz. Bunun yarını, gelecek haftası, ayı, yılı olacak. Ve ben bir haftaya kalmadan pişman olabilirim.</p>
	<p class="block">Bayan Carew Yılbaşı partisi ile her şeyin biteceğini sandıysa da çok aldanmıştı. Hemen ertesi sabah Pollyanna, Sadie Dean den bahsetmeye başladı.</p>
	<p class="block"> </p>
	<p class="block">–Onu bulduğuma o kadar memnunum ki! Sizin gerçek yeğeninizi bulamamış olsam da, sevebileceğiniz birisini buldum hiç olmazsa. Tabii siz bu şirin kızı çok seveceksiniz, çünkü bu da bir çeşit Jamie yi sevmek sayılır.</p>
	<p class="block">Bayan Carew bitkin bir şekilde içini çekti. Pollyanna nın kendisine olan bu sarsılmaz inancı ve yardımseverliğine hayran oluşu, onu oldukça rahatsız ediyordu. Yine de özellikle Pollyanna nın kendinden emin ve mutlu bakışları altında bu durumu inkar etmek çok güçtü.</p>
	<p class="block">Zayıf bir sesle Pollyanna ya karşı koydu: </p>
	<p class="block">–Fakat çocuğum biliyorsun ki bu kız Jamie değil.</p>
	<p class="block">Bunu söylerken kendisini sanki göze görünmeyen iplerle bağlı gibi hissediyordu.</p>
	<p class="block">Pollyanna çabucak cevap verdi: </p>
	<p class="block">–Olmadığını biliyorum ve bunun için çok üzgünüm. Fakat o da bir başkasının Jamie si. Yani demek istiyorum ki, çok yalnız ve kendisini seven hiç kimsesi yok. Sanırım ki siz başka birisine yardım ederken, diğer insanların da sizin yeğeninize yardım etmesinin sizi nasıl sevindireceğini düşünerek mutlu olabilirsiniz.</p>
	<p class="block">Bayan Carew ürpererek, </p>
	<p class="block">–Fakat ben kendi Jamie mi istiyorum, dedi.</p>
	<p class="block">Pollyanna anlayışlı bakışlarla başını salladı. </p>
	<p class="block">–Evet biliyorum, bir çocuğun varlığının ne kadar güzel olduğunu Bay Pendleton bana söylemişti. Fakat sizin evinizde bir kadın eli var.</p>
	<p class="block"> </p>
	<p class="block">–Kadın eli mi? </p>
	<p class="block">–Evet, bana demişti ki; mutlu bir yuva için bir çocuğun varlığı ile, bir kadının eli gerektir. Bay Pendleton beni yanına almayı istediği zaman bunları söylemişti. Fakat ben ona Jimmy yi buldum ve o da onu evlat edindi.</p>
	<p class="block">Bayan Carew Jamie ye benzer her ismi duyduğu zaman olduğu gibi irkilerek sordu: </p>
	<p class="block">–Jimmy mi dedin? </p>
	<p class="block">–Evet, Jimmy Bean.</p>
	<p class="block"> </p>
	<p class="block">–Oh, Bean diyen sesi tekrar eski yorgun ifadeyi taşıyordu.</p>
	<p class="block"> </p>
	<p class="block">–Evet, Jimmy bir öksüzler yurdunda kalırken kaçmıştı. Ben onu buldum. Bana içinde anne olan bir ev istediğini söylemişti. Ona bir anne bulamadım, fakat Bay Pendleton onu evlat edindi, şimdi adı Jimmy Pendleton.</p>
	<p class="block"> </p>
	<p class="block">–Fakat asıl soyadı Bean miydi? </p>
	<p class="block">–Evet, öyleydi.</p>
	<p class="block">Bayan Carew Yılbaşı partisini izleyen günlerde sık sık Sadie Dean i gördü. Jamie de sık sık onlara geliyordu. Pollyanna şu veya bu şekilde ikisini de eve getirmeyi başarıyordu. Bayan Carew ne yaptıysa buna engel olamadı. Pollyanna onun buna izin vereceğinden, hatta memnun kalacağından o kadar emindi ki, çocuğa bunun aksini söylemeye olanak kalmıyordu.</p>
	<p class="block">Fakat Bayan Carew, kendisi pek farkında olmasa da çok şeyler öğreniyordu. Öyle şeyler ki bunları kendisini eve hapsettiği eski günlerde öğrenmesine olanak yoktu. Örneğin, büyük bir şehirde hayatını kazanmak zorunda olan genç bir kızın, kimsesiz ve yalnız olmasının ne demek olduğunu az çok kavramaya başlıyordu.</p>
	<p class="block">Bir akşam sinirli bir tarzda Sadie Dean e: </p>
	<p class="block">–Dükkanda seni gördüğüm ilk gün, kızlara yardım konusunda bir şeyler söyledin. Ne demek istemiştin? diye sordu.</p>
	<p class="block">Sadie Dean utanarak kızardı. </p>
	<p class="block">–Korkarım ki kabalık ettim, diye özür dilemek istedi.</p>
	<p class="block"> </p>
	<p class="block">–Bu önemli değil, sen bana ne demek istediğini anlat. Sonradan dediklerini sık sık düşündüm.</p>
	<p class="block">Bir süre sessiz önüne bakan genç kız, sonra acı bir şekilde konuşmaya başladı: </p>
	<p class="block">–Daha önceleri tanıdığım bir arkadaşımı düşünerek söylemiştim onları. Benim memleketimden gelen güzel ve iyi bir kızdı, fakat yeteri kadar güçlü değildi. Bir yıl kadar beraber kaldık. Aynı odada yatıp aynı ucuz lokantada akşam yemekleri yedik. Akşamları sokaklarda gezmekten başka veya eğer on sentimiz varsa sinemaya gitmekten başka yapılacak bir şey olmazdı. Aksi halde odamızda kalırdık. Odamız ise yaz günleri çok sıcak, kışları ise çok soğuk olan, sevimsiz bir yerdi. Gaz lambası o kadar titrek olurdu ki, dikiş dikmek veya okumak çok zor olurdu. Çoğu zaman da hiçbir şey yapamayacak kadar yorgun olurduk. Ayrıca tepemizdeki tavan her vakit gıcırdar, altımızdan ise borazan çalmasını öğrenen birisinin gürültüsü gelirdi. Siz hiç borazan çalmayı öğrenen birini dinlediniz mi? Bayan Carew, </p>
	<p class="block">–Hayır, sanmıyorum, diye mırıldandı.</p>
	<p class="block"> </p>
	<p class="block">–Fazla bir şey kaçırmış sayılmazsınız, deyip bir süre duraklayan kız, sonra yeniden hikayesine başladı: </p>
	<p class="block">–Bazı zamanlar, özellikle Noel sıralarında bu caddede dolaşıp perdeleri açık evlerden içeri bakardık. O günlerde çok yalnızlık hissederdik ve içinde insanlarla, ışıklar ve oynayan çocuklar olan evleri görmenin bizi rahatlattığını düşünürdük. Fakat aslında bu bizi büsbütün hüzünlendirirdi. Çünkü tamamen bizim dışımızda bir dünyaydı. Bundan da kötüsü arabalardan çıkan neşeli gençleri görmek olurdu. Biz de gençtik ve eğlenmek, iyi vakit geçirmek isterdik. Sonra yavaş yavaş arkadaşım, iyi vakit geçirmenin yollarını buldu. Neyse sözü uzatmayayım, kısaca bir gün ayrıldık. O kendi yolunda devam etti, ben kendi yolumda. Onun yanında olanlardan hoşlanmamıştım ve kendisine de söyledim. O bunlardan vazgeçmedi, biz de ayrıldık. Onu iki yıl kadar görmedim. Sonra bir gün ondan mektup aldım ve görmeye gittim. Bu geçen aydı. Düşen kızları kurtarmak için kurulan evlerden birindeydi. Çok güzel bir yerdi. Her taraf yumuşak halılarla kaplıydı. Güzel resimler, çiçekler, saksılar, kitaplar ve piyano vardı. Odası enfesti ve her ihtiyacı karşılanıyordu. Zengin hanımlar onu arabaları ile alıp konserlere, gezmelere götürüyorlardı. Sonra stenografi öğreniyordu ve kurslar biter bitmez ona iyi bir iş bulacaklardı. Herkesin kendisine çok iyi davrandığını ve gerçekten yardım etmek istediklerini söyledi, bana. Fakat başka şeyler de söyledi. Dedi ki: Sadie, eğer daha önce, ben henüz dürüst, saygıdeğer ve çalışkan yalnız bir kızken, şimdi gösterdikleri ilginin yarısını gösterselerdi, şu anda burada olmazdım. Bunu hiç unutamıyorum. Bu yardım çalışmalarına karşı değilim, aksine çok iyi ve yararlı olduğuna inanıyorum. Fakat henüz kötü yola düşmeden ilgi gösterseler, şimdi bu kadar çok yardım etmeleri gereken genç kız olmayacak.</p>
	<p class="block">Bayan Carew kendisinden hiç umulmadık bir ilgi ile sordu: </p>
	<p class="block">–Fakat ben çalışan kızlar için evler olduğunu sanıyordum, değil mi? </p>
	<p class="block">–Tabii var. Bu evlerin içini hiç gördünüz mü? Bu defa Bayan Carew adeta özür dilermiş gibi konuştu: </p>
	<p class="block">–Hayır, görmedim. Aslında bu evlere paraca yardım ediyorum.</p>
	<p class="block">Sadie Dean acı bir şekilde gülümsedi.</p>
	<p class="block"> </p>
	<p class="block">–Evet, biliyorum. Bu evlere paraca yardım edip içlerini hiç görmemiş olan, birçok iyi yürekli kadın var. Lütfen sözlerimi yanlış anlamayınız. Bu evlere karşı değilim. Çok iyi bir düşünce. Hatta çalışan kimsesiz kızlara yardım eden tek kuruluş bunlar. Ama duyulan gereksinmeyi karşılayamıyor. Ben bir zamanlar böyle bir evde kaldım. Fakat nedense havası hoşuma gitmedi. Belki de hepsi böyle değildir veya ben yanlış değerlendirdim. Size anlatmaya çalışsam anlayamazsınız. İçinde yaşamak gerek. Çoğu zaman, elimde olmadan bu zengin hanımların; kötü yola düşen kızları kurtarma yolunda gösterdiği içten ilgiyi, bu yola düşmeyen kızları korumak için neden göstermediklerini düşünürüm. Galiba sözü fazla uzattım, ama siz sordunuz.</p>
	<p class="block">Bayan Carew düşünceli bir şekilde, </p>
	<p class="block">–Evet, ben sordum, dedi ve yavaşça uzaklaştı.</p>
	<p class="block">Bayan Carew sadece Sadie Dean den değil, Jamie den de yeni şeyler öğreniyordu.</p>
	<p class="block">Jamie onlara çok sık gelir olmuştu. Pollyanna onunla olmaktan çok hoşlanıyordu. Jamie de bundan memnundu. Önceleri tereddüt ettiyse de, sonra buraya oturmaya gelmenin, temelli kalmak anlamına gelmediğini düşünerek rahatlamıştı.</p>
	<p class="block">Bayan Carew çoğu zaman Pollyanna ile Jamie yi kütüphanede memnun bir şekilde kitaplar arasında otururken görürdü. Bir gün Jamie nin Pollyanna ya eğer Bayan Carew in kitapları gibi kitapları olsaydı, sakat olmaya hiç üzülmeyeceğini söylerken duydu. Bazen Pollyanna nın Jamie nin anlattığı hikayeleri dikkatle dinlediği gözüne çarpardı.</p>
	<p class="block">Bayan Carew, Pollyanna nın bu dikkatine şaşıyordu. Fakat bir gün kendisi de oturup Jamie yi dinledikten sonra sebebini anladı. Bundan sonra o da sık sık Jamie yi dinlemeye başladı. Çocuğun dili her ne kadar gramer bakımından yanlışlarla doluysa da, tasvirleri o kadar canlı ve renkliydi ki; Bayan Carew kendisi de hayranlıkla onu dinlemekten vazgeçemiyordu.</p>
	<p class="block">Yavaş yavaş Bayan Carew, ruhu son derece hareketli ve geniş ufuklu bir insanın sakat olup hareket yeteneğini kaybetmesinin ne acı olduğunu kavrıyordu. Yalnız, henüz kavrayamadığı başka bir gerçek vardı, o da bu sakat çocuğun kendi yaşamı üzerindeki etkileriydi. Onun varlığına ne kadar alıştığının ve kendisini ilgilendirecek yeni şeyler bulmak için ne kadar çaba gösterdiğinin farkında değildi. Gene aynı çocuğun gün geçtikçe ona, kaybolan yeğeni Jamie gibi gözüktüğünün henüz bilincinde değildi.</p>
	<p class="block">Böylece şubat, Mart ve Nisan geçti. Mayıs ayı ile beraber Pollyanna nın dönüş tarihi yaklaşmıştı. Bayan Carew aniden, bu gidişin kendisi için ne gibi sonuçlar yaratacağını anlayıverdi.</p>
	<p class="block">Şaşkına dönmüştü, şimdiye kadar Pollyanna nın gidişini istekle beklemişti. Böylece bir kere daha evi sessizleşecek ve huzura kavuşacaktı. Sonra kendisini dış dünyadan çekip kaybolan yeğeninin anılarına verebilecekti.</p>
	<p class="block">Fakat şimdi Pollyanna nın gerçek gidişi yaklaşınca, durum bambaşka oluvermişti. Arzuladığı sessiz ve huzur dolu ev ona, kasvetli, dayanılmaz bir yer gibi gözükmeye başladı. Aradığı sessizlik, acı dolu bir yalnızlık anlamına büründü. Sonra dış dünyadan uzaklaşmak ve kaybolan Jamie nin anılarına dalmak ise artık olanaksızdı. Çünkü yeni Jamie nin anıları ve onun eski Jamie olması olasılığı devamlı kafasını kurcalayacaktı.</p>
	<p class="block">Şimdi Bayan Carew açıkça anlamıştı ki, Pollyanna sız ev çok boş kalacaktı. Fakat Jamie siz kalmak bundan da beterdi. Bunu kendi kendine itiraf etmek Bayan Carew in gururu için oldukça inciticiydi. Çünkü çocuk iki defa teklifine olumsuz cevap vermişti. Pollyanna nın son birkaç gününde geçirdiği iç çatışma dayanılmaz olmuştu. Nihayet Bayan Carew, Jamie nin son veda gelişinde bir kere daha gururunu çiğneyerek, onun temelli olarak yanına gelip kaybolan yeğeninin yerini almasını rica etti. Ne dediğini sonradan hiç hatırlayamadı, fakat çocuğun cevabını asla unutamadı. Zaten çok kısa bir cümleyle karşılık vermişti. Çok uzun süren bir dakika boyunca çocuğun gözleri kendi ifadesini incelemiş, sonra sevinçle şöyle karşılık vermişti: </p>
	<p class="block">–Tabii gelirim, artık siz gerçekten beni istiyorsunuz.</p>
	<p class="block"> JİMMY ve YEŞİL GÖZLÜ CANAVAR Bu sefer Beldingsville, Pollyanna yı bandolu törenle karşılamadı. Belki de bunun nedeni kesin geliş saatini pek az kişinin bilmesiydi. Fakat teyzesi ve eniştesi ile trenden indiği andan başlayarak herkes onu neşe ile selamladı. Pollyanna hiç vakit geçirmeden bütün tanıdıklarını dolaştı. Gerçekten de gelişinin ilk günlerinde Nancy nin dediği gibi, </p>
	<p class="block">–Pollyanna yı hiçbir yerde yakalamanın olanağı yoktu. Çünkü onu bulduğunuzu sandığınız an yine yok oluyordu.</p>
	<p class="block">Her gittiği yerde Pollyanna ya ilk sorulan şey: </p>
	<p class="block">–Boston u sevdin mi? sorusuydu. Bu sorunun cevabını en uzun ve gerçek biçimde Bay Pendleton a anlattı. Cevabına düşünceli bir ifade ile başladı: </p>
	<p class="block">–Oh, çok sevdim. Fakat sadece bir bölümünü.</p>
	<p class="block">Bay Pendleton, </p>
	<p class="block">–Hepsini değil, öyle mi? diye gülümsedi.</p>
	<p class="block"> </p>
	<p class="block">–Hayır, bazı yerleri var ki... Yani orada olduğum için çok mutluyum. Çok güzel vakit geçirdim ve birçok değişik, yeni şeyle karşılaştım. Örneğin, herkes asıl büyük yemeği, öğleleri yerine akşamları yiyor. Sonra herkes bana karşı çok iyi davrandı. Ayrıca çok güzel yerler gördüm. Örneğin Boston Belediye Parkı, bir sürü heykeller ve resimler, sonu gelmeyen süslü vitrinler gibi. O kadar çok insan vardı ki, bu kadar kalabalığı ömrümde görmemiştim.</p>
	<p class="block">Bay Pendleton, </p>
	<p class="block">–Tabii, fakat ben senin insanları sevdiğini sanırdım, diye sözünü kesti.</p>
	<p class="block">Pollyanna nın yüzü tekrar düşünceli bir hal aldı. </p>
	<p class="block">–Evet çok severim. Fakat onları yakından tanıyamadıktan sonra, bunun pek değeri kalmıyor. Bayan Carew buna izin vermedi. Kendisi de çoğunu tanımıyordu. Dediğine göre, orada insanlar birbirlerini tanımak istemezlermiş.</p>
	<p class="block">Pollyanna biraz durakladıktan sonra tekrar devam etti: </p>
	<p class="block">–Sanırım en hoşlanmadığım da bu oldu. İnsanlar birbirlerini tanısalar çok daha iyi olurdu. Yiyecek ve giyecek bulamayan, pis ve dar sokaklarda oturan bir sürü insan var Boston da. Sonra Bayan Carew ve onun gibi birçok kişi ise enfes evlerde oturuyor ve gereğinden fazla yiyecek ve giyecek sahibi. Düşünün şimdi, eğer bu parası ile ne yapacağını bilemeyen kişiler, o açlık ve sefalet içindeki diğer kişileri tanısalar...</p>
	<p class="block">Bay Pendleton gene gülerek sözünü kesti. </p>
	<p class="block">–Sevgili yavrum, bu insanların belki de birbirlerini tanımayı arzu etmedikleri hiç aklına gelmiyor mu? Pollyanna hararetle atıldı, </p>
	<p class="block">–Fakat bazıları tanımayı çok istiyor. Örneğin Sadie Dean, dükkanlarda tezgahtarlık yapan yalnız ve fakir bir kız, diğerlerini tanımayı çok istiyor. Ben onu Bayan Carew ile tanıştırmıştım. Onu eve davet etmiştik. Onunla beraber Jamie ve diğer çocuklar da vardı. Bayan Carew onları tanıdığı için çok memnun oldu. İşte o vakit düşündüm ki, onun gibi zenginler bu fakir insanları yakından görebilse. Fakat tabii ki, tanıştırma işini hep ben yapamam. Ben de zaten çoğunu tanımıyordum. Eğer bu iki grup insanlar birbirlerini yakından görselerdi ve zenginler paralarının bir kısmını fakirlere verselerdi...</p>
	<p class="block">Bay Pendleton kıs kıs gülerek araya girdi. </p>
	<p class="block">–Oh, Pollyanna, Pollyanna, korkarım oldukça derin konulara giriyorsun. Ne olduğunun farkına varmadan küçük bir sosyalist olup çıkacaksın.</p>
	<p class="block">Pollyanna şüpheyle sordu: </p>
	<p class="block">–Ne olup çıkacağım? Sosyalist ne demek? Bildiğimi sanmıyorum. Sosyal olmanın anlamını biliyorum ve öyle insanları da çok severim. Eğer sosyalist olmak da ona yakın bir şeyse, sanırım seve seve olurum.</p>
	<p class="block">Bay Pendleton, </p>
	<p class="block">–Bundan hiç şüphem yok yavrum, diye gülümsedi. </p>
	<p class="block">–Fakat mesele eşit gelir dağılımı gibi nazik bir konuya gelince işler ciddileşiyor.</p>
	<p class="block">Pollyanna içini çekerek başını salladı. </p>
	<p class="block">–Biliyorum Bayan Carew de böyle konuşuyordu. Benim bunları, anlayamayacağımı söylüyordu. Her neyse, anlayamadığım bir şey varsa; o da bazı insanların birçok şeye sahip olmasına karşılık, diğerlerinin hemen hiçbir şeyleri olmaması. Bu durum hiç hoşuma gitmiyor. Eğer ben zengin olursam, sahip olduğum şeylerin bir kısmını yoksullara vereceğim.</p>
	<p class="block">Bay Pendleton artık kahkahalarla gülüyordu. Pollyanna bir anlık bir duraklamadan sonra, onunla birlikte gülmeye başladı. Sonra. </p>
	<p class="block">–Yine de anlayamıyorum sayılır, diye sözünü tamamladı.</p>
	<p class="block"> </p>
	<p class="block">–Hayır yavrum, korkarım ki anlayamıyorsun. Aslında hiçbirimiz de anladığımızı iddia edemeyiz, diyen adamın yüzü bu defa ciddi ve düşünceliydi. Sonra şöyle devam etti: </p>
	<p class="block">–Şimdi bunları bırakın da, Jim anlat bakalım, geldiğinden beri ağzından düşmeyen bu Jamie kim? Pollyanna uzun uzun Jamie yi anlattı. Ondan bahsederken endişeli ve şaşkın hali kayboldu. Pollyanna, Jamie den bahsetmeye bayılıyordu. Bu konu onun anlayamayacağı kadar büyük ve karmaşık değildi. Ayrıca Bay Pendleton, Bayan Carew in bu çocuğu yanına alışını çok iyi anlayabilecek bir insandı. Çünkü kendisi bir çocuğun varlığına çok önem verirdi.</p>
	<p class="block">Bu nedenlerden dolayı Pollyanna herkese Jamie yi anlatıyordu. Herkesin kendisi kadar ilgi göstereceğinden emin, konuşuyor ve konuşuyordu. Çoğu zaman gösterilen ilgi, onu hayal kırıklığına uğratacak ölçüde olmuyordu. Fakat bir gün Jimmy Pendleton la konuşurken oldukça şaşırdı.</p>
	<p class="block">Jimmy bir defasında sinirli bir şekilde, </p>
	<p class="block">–Bana bak, Boston da şu hiç sözü bitmeyen Jamie den başka biri yok muydu? diye sordu.</p>
	<p class="block">Pollyanna hayretle haykırdı: </p>
	<p class="block">–Ne demek istiyorsun Jimmy Bean? Çocuk gururla çenesini kaldırdı: </p>
	<p class="block">–Ben Jimmy Bean değilim. Adım Jimmy Pendleton dır. Şunu demek istiyorum ki konuşmalarından anlaşıldığına göre Boston da, kuşlara, sincaplara falan garip isimler takan bu çılgın çocuktan başka kimse yokmuş.</p>
	<p class="block">Pollyanna şaşkınlıktan gözleri büyüyerek cevap verdi: </p>
	<p class="block">–Ne demek Jimmy Pendleton? Jamie hiç de çılgın değildi ve çok bilgiliydi. Birçok hikayeler bilirdi. Sonra kendi kafasından bir sürü güzel hikayeler anlatırdı. Sen onun bildiğinin yarısı kadar bilseydin, böyle konuşmazdın.</p>
	<p class="block">Sözlerini bitirdiğinde gözleri kızgınlıktan alev alev parlıyordu.</p>
	<p class="block">Jimmy Pendleton üzüntü ile kıpkırmızı oldu. Her an kıskançlıktan patlayacak gibiydi.</p>
	<p class="block"> </p>
	<p class="block">–Ne yapalım yani? diye burun kıvırdı. </p>
	<p class="block">–Adını da hiç beğenmedim, Jamie, hıh! Korkak birisini hatırlatıyor insana! Benim gibi düşünen birisini daha tanıyorum.</p>
	<p class="block"> </p>
	<p class="block">–Kimmiş o? Hiç cevap yoktu.</p>
	<p class="block">Pollyanna otoriter bir şekilde tekrarladı: </p>
	<p class="block">–Kim o? </p>
	<p class="block">–Babam, diye cevaplayan çocuğun sesi üzüntülüydü.</p>
	<p class="block">Pollyanna hayretle tekrarladı: </p>
	<p class="block">–Senin baban öyle mi? Ama o Jamie yi nasıl tanıyabilir? </p>
	<p class="block">–Tanımıyordu. Bu Jamie için söylememişti. Benimle ilgiliydi.</p>
	<p class="block">Çocuğun sesi küskün olmakla beraber, babasından her bahsedişinde olduğu gibi yine çok duygulu bir hal almıştı.</p>
	<p class="block"> </p>
	<p class="block">–Seninle mi? </p>
	<p class="block">–Evet. Ölmezden az önceydi. Bir çiftçinin yanında bir hafta kalmıştık. Babamla ben ekinlerin toplanmasına yardım etmiştik. Çiftçinin karısı bana karşı çok iyi davranıyordu. Kısa zamanda bana Jamie demeye başladı. Nedenini hiç bilmiyorum. Bir gün babam bunu işitti. O kadar kızdı ki, sözlerini hiç unutmam. Dedi ki, Jamie hiç de oğlanlara yakışmayan, korkaklık aksettiren bir isimdir ve benim hiçbir evladım bu adı taşımayacaktır. Onu hiç bu kadar kızgın görmemiştim. İş bitinceye kadar bile çiftlikte kalmak istemedi ve o gece yine yollara düştük. Ben çiftçinin karısını sevdiğim için bu işe üzülmüştüm.</p>
	<p class="block">Pollyanna ilgi ve anlayışla başını sallıyordu. Jimmy esrarengiz geçmişi hakkında pek sık konuşmazdı.</p>
	<p class="block"> </p>
	<p class="block">–Sonra ne oldu? diye merakla soran Pollyanna, asıl anlaşmazlık konusu olan Jamie ismini unutmuştu bile.</p>
	<p class="block">Oğlan içini çekerek, </p>
	<p class="block">–Başka bir yer buluncaya kadar gittik. Sonra babam öldü, beni de öksüzler Yurdu na yerleştirdiler, dedi.</p>
	</body></html>
