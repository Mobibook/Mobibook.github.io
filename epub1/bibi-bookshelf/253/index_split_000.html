<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
	<p class="block">POLLYANNA ÇOCUKLUĞU ve GENÇLİĞİ </p>
	<p class="block">Eleanor H. Porter </p>
	<p class="block">I. KİTAP ÇOCUKLUĞU </p>
	<p class="block">BAYAN POLLY O HAZİRAN sabahında, Bayan Polly Harrington telaşla mutfağına girdi. Bayan Polly, genellikle telaşlı davranmazdı. Sakin olmaktan özel bir gurur duyardı. Fakat o gün gerçekten çok acele ediyordu.</p>
	<p class="block">Nancy bulaşıkları yıkıyordu. Hayretle başım kaldırdı. Nancy, Bayan Polly nin yanında sadece iki aydan beri çalışıyordu. Fakat hanımının genellikle telaşlı olmadığım biliyordu.</p>
	<p class="block"> </p>
	<p class="block">–Nancy! </p>
	<p class="block">–Buyrun efendim! Nancy güler yüzle cevap vermişti. Bir yandan da elindeki kabı kurulamaya devam ediyordu.</p>
	<p class="block"> </p>
	<p class="block">–Nancy! Bayan Polly nin sesi birden sertleşmişti.</p>
	<p class="block"> </p>
	<p class="block">–Sana bir şey söylediğim zaman elindeki işi bırakıp beni dinlemelisin.</p>
	<p class="block">Nancy, utandı, yüzü kızardı. Pek de sakin olmayan bir tavırla elindeki kabı ve kurulama bezini hemen bırakıverdi.</p>
	<p class="block"> </p>
	<p class="block">–Peki efendim. Dikkat edeceğim diye kekeledi. Kabı düzeltip, aceleyle döndü. </p>
	<p class="block">–Bu sabah bana bulaşıkları çabuk bitirmemi söylediğiniz için işime devam ediyordum.</p>
	<p class="block">Kadının kaşları çatıldı.</p>
	<p class="block"> </p>
	<p class="block">–Bu kadar yeter, Nancy! Senden açıklama yapmam istemedim. Sadece dikkat etmeni istiyorum.</p>
	<p class="block"> </p>
	<p class="block">–Peki efendim. Nancy içini çekti, nefesini tuttu. Bu kadım nasıl memnun edebileceğini düşünüyordu.</p>
	<p class="block">Nancy, daha önce başka bir işte çalışmamıştı. Fakat, babası ölüp, hasta annesi üç küçük çocukla parasız kalınca, çalışmak zorunluluğunu duymuştu. Bir tepenin üzerindeki görkemli konağın mutfağında kızı iş bulunca, annesi çok sevinmişti. Nancy, sekiz kilometre ötedeki Corners bölgesindendi. Bayan Polly Harrington ı sadece eski Harrington Konağı nın hanımı ve kasabanın en zenginlerinden birisi olarak tanıyordu. Bu, iki ay önce böyleydi. Oysa şimdi, Bayan Polly nin sert ve asık suratlı bir kadın olduğunu öğrenmişti. O, yere bir bıçak düştüğü veya kapı çarptığı zamanlarda hemen kaşlarını çatıyor, her şey yolunda gitse bile gülümsemiyordu.</p>
	<p class="block">Şimdi de Bayan Polly, </p>
	<p class="block">–Sabah işini bitirdikten sonra, tavan arasındaki merdivenlerin başındaki küçük odayı düzelt, portatif somyayı hazırla Nancy diyordu.</p>
	<p class="block"> </p>
	<p class="block">–Sandıkları ve kutuları boşalttıktan sonra, odayı temizleyip yerleri de sileceksin.</p>
	<p class="block"> </p>
	<p class="block">–Peki efendim. Çıkarttıklarımı nereye koyacağım? </p>
	<p class="block">–Tavan arasının ön kısmına.</p>
	<p class="block">Bayan Polly durakladı, sonra devam etti. </p>
	<p class="block">–Sana, şunu da söylemeliyim Nancy. Yeğenim Bayan Pollyanna Whittier, benimle oturmaya geliyor. On bir yaşındadır ve o odada kalacak.</p>
	<p class="block"> </p>
	<p class="block">–Buraya küçük bir kız mı gelecek Bayan Harrington? Ne kadar güzel bir şey! dedi Nancy. Corners teki evlerinde kendi küçük kız kardeşlerinin yarattığı mutluluğu düşündü.</p>
	<p class="block">Bayan Polly soğuk bir tavırla, </p>
	<p class="block">–Güzel mi? Bu, pek yerinde bir söz değil. diye cevap verdi. </p>
	<p class="block">–Yine de, elimden geleni yapacağım. İyi bir kadın olduğumu sanırım. Görevimi de bilirim.</p>
	<p class="block">Nancy, yüzünde bir sıcaklık hissetti.</p>
	<p class="block"> </p>
	<p class="block">–Elbette, efendim; sadece burada küçük bir kızın, evet belki de yaşamınızı renklendirebileceğini düşünmüştüm. diye çekinerek cevap verdi.</p>
	<p class="block">Kadın kuru bir ifade ile </p>
	<p class="block">–Teşekkür ederim dedi. </p>
	<p class="block">–Yine de, böyle bir şeyin çok da gerekli olduğunu söyleyemem.</p>
	<p class="block">Nancy cesaretle, </p>
	<p class="block">–Elbette, siz onu istersiniz, kardeşinizin kızıdır diye karşılık verdi. Bu küçük ve yalnız kızın rahat edebilmesi için hazırlık yapması gerektiğini hissetmişti.</p>
	<p class="block">Miss Polly, büyük bir gururla konuşmaya başladı.</p>
	<p class="block"> </p>
	<p class="block">–Nancy, evlenme aptallığını gösteren ve zaten kalabalık olan bu dünyaya bir de gereksiz yere çocuk getiren bir kız kardeşim var diye, bu çocukların bakımını üzerime almayı neden ve niçin isteyeceğimi gerçekten bilmiyorum. Ama önce de söylediğim gibi, görevlerimi bildiğimi sanıyorum. Odaların köşe bucağını temizlemeyi unutma Nancy. Konuşmasını birden kesti, odadan ayrıldı.</p>
	<p class="block">Nancy, </p>
	<p class="block">–Peki, efendim diye içini çekti. Hemen hemen kuruyan kabı aldı, yeniden durulaması gerekiyordu.</p>
	<p class="block">Bayan Polly kendi odasındaydı. İki gün önce, uzaktaki bir Batı kasabasından gelen, hiç de hoşuna gitmeyen bir sürpriz olarak kabul ettiği mektubu yeniden eline aldı. Mektup </p>
	<p class="block">–Bayan Polly Harrington, Beldingsville, Vermont adresine yollanmıştı ve şöyleydi: </p>
	<p class="block">–Sayın Bayan, Rahip John Whittier in iki hafta önce öldüğünü geride on bir yaşında kızını bıraktığını size üzülerek bildiriyorum. Kendisi birkaç kitap dışında hiçbir şey bırakmadı. Bildiğiniz gibi o, küçük bir kilisenin rahibiydi. Çok az bir aylık alırdı.</p>
	<p class="block">Anladığıma göre o, ölen kız kardeşinizin eşiydi. Fakat, ailelerinizin pek iyi anlaşamadıkları izlemini edinmiştim. Yine de, kız kardeşinizin hatırı için bu çocuğu alıp Doğudaki evinizde ona bakabileceğinizi düşünürdü. Bu nedenle size yazıyorum.</p>
	<p class="block">Bu mektup elinize geçtiği sırada, küçük kız yola çıkmak için hazır olacak. Eğer onu yanınıza alabilir ve bize de hemen gelebileceğinizi bildirirseniz çok memnun olacağız. Burada pek yakında, Doğuya gidecek bir beyle eşi var. Onu yanlarına alacak ve Boston a kadar götürüp oradan Beldingsville trenine bindirecekler. Elbette, Pollyanna nın hangi gün ve trenle geleceği size bildirilecek.</p>
	<p class="block">Sizden olumlu bir cevap alabilme ümidiyle saygılarımı sunarım.</p>
	<p class="block">Jeremiah O. White.</p>
	<p class="block">Bayan Polly kaşlarını çatarak mektubu katladı ve zarfa koydu. Buna bir gün önce cevap vermiş, çocuğu yanına alabileceğini bildirmişti. Görevlerini, ne kadar tatsız da olsa, yerine getiren bir kadındı.</p>
	<p class="block">Elindeki mektupla otururken, düşünceleri geçmişe, kardeşi Jennie ye yöneldi. Kızın annesi olan Jennie, yirmi yaşındayken ailesinin karşı koyuşlarına rağmen, genç bir rahiple evlenmek için direnmişti. Onu isteyen zengin bir adam da vardı. Ailesi bu adamı rahibe tercih etmekteydi. Fakat Jennie Pollyanna bunu kabul etmemişti. Zengin adam daha yaşlı, daha paralıydı. Rahip ise gençlik ideal ve heyecanına sahipti, sevgiyle dolu bir kalbi vardı. Jennie belki de pek doğal olarak bunları yeğliyordu. Böylece rahiple evlendi ve bir misyoner eşi olarak onunla beraber Güneye gitti.</p>
	<p class="block">Ayrılık ondan sonra başladı. Bayan Polly bunları çok iyi hatırlıyordu. O zamanlar on beş yaşında, pek genç bir kız olmasına rağmen, aile artık misyonerin karısı ile ilişkilerini kesmişti. Jennie, bir süre ailesine mektuplar yazmış, son bebeğinin adını kız kardeşleri Polly ve Anna nın adlarını birleştirerek koymuştu. Önceki bebeklerinin hepsi ölmüşlerdi. Bu Jennie nin yazdığı son mektup oldu. Bir süre sonra da öldüğüne dair, rahip tarafından yazılmış, kısa fakat hüzün veren bir haber gelmişti.</p>
	<p class="block">Bu arada tepenin üzerindeki büyük konakta oturanlar için zaman durmuyor, akıp gidiyordu. Bayan Polly, ilerideki vadiye bakarken geçen yirmi beş yılın yaşamına getirdiği değişiklikleri düşündü.</p>
	<p class="block">Şimdi kırk yaşındaydı. Dünyada yapayalnız bir kişiydi. Babası, annesi, kız kardeşleri, hepsi ölmüşlerdi. Yıllardan beri, konağın ve babasının bıraktığı binlerce liranın tek sahibiydi. Onun yalnız geçen yaşamı için üzülenler vardı. Kendisini birlikte yaşaması için bir arkadaş, bir eş bulmaya yöneltenler bulunmaktaydı. Fakat, o, bu dilekleri veya öğütleri hoş karşılamıyordu. Yalnız olmadığını söylemekteydi. Kendi başına yaşamaktan hoşlanıyordu. Sessizliği tercih ediyordu. Fakat şimdi...</p>
	<p class="block">Bayan Polly, sert bir bakışla ve dudakları kenetlenmiş bir biçimde yerinden kalktı. İyi bir kadın olmaktan, görevlerini bilmekten ve bu görevleri yerine getirecek kuvvetli bir kişiliğe sahip olmaktan hiç şüphesiz gurur duyuyordu. Fakat Pollyanna! Bu ne kadar da anlamsız bir isimdi! İHTİYAR TOM ve NANCY Tavan arasındaki küçük odada, Nancy yerleri silip süpürdü ve köşeleri temizlemeye de dikkat etti. Çoğu zaman temizlikten çok kendi içini rahatlatmak için çaba harcıyordu. Nancy, evin hanımından korkmasına rağmen, bir melek de değildi.</p>
	<p class="block"> </p>
	<p class="block">–Keşke bu kadının ruhunun köşelerini de böyle temizleyebilsem. diye mırıldanıyordu.</p>
	<p class="block"> </p>
	<p class="block">–Gerçekten bu kadının ruhu da temizlenmek istiyor. Bu zavallı çocuğu fırın gibi sıcak, küçük odaya tıkmak olacak şey mi? Kışın burası sıcak da olmaz. Koskoca evde seçecek o kadar boş oda var! Gereksiz çocukmuş, ah! Elindeki paçavrayı hırsla öylesine sıkmıştı ki, parmakları acıdı.</p>
	<p class="block"> </p>
	<p class="block">–Çocukların değil, kimin gereksiz olduğunu şimdi çok iyi biliyorum.</p>
	<p class="block">Bir süre sessizce çalışmaya devam etti. İşini bitirdikten sonra boş, küçük odaya nefretle baktı.</p>
	<p class="block"> </p>
	<p class="block">–Neyse ben, bana düşeni yaptım. diye içini çekti. </p>
	<p class="block">–Toz kalmadı. Zavallı kızcağız! Yapayalnız bir kızı koyacak ne kadar güzel bir yer! diye sözünü tamamladı. Dışarıya çıktı, kapıyı hızla kapattı. Birden irkildi, dudağını ısırdı. </p>
	<p class="block">–Hiç de umursamıyorum. İnşallah kapının çarpışını da duymuştur! O gün öğleden sonra Nancy, İhtiyar Tom la görüşecek birkaç dakika buldu. İhtiyar Tom, yıllardır bahçeye bakar, otları yolar, patikaları düzeltirdi.</p>
	<p class="block">Nancy, etrafına bakınıp kimsenin kendisini gözlemediğini görünce, </p>
	<p class="block">–Bay Tom, diye söze başladı. </p>
	<p class="block">–Buraya, Bayan Polly ile yaşamak için küçük bir kızın geleceğini biliyor muydunuz? İhtiyar adam bükülmüş belini güçlükle doğrultup </p>
	<p class="block">–Ne? Ne dedin? diye sordu. </p>
	<p class="block">–Küçük bir kız Bayan Polly ile mi yaşayacak? Tom inanmamıştı. </p>
	<p class="block">–Hadi, hadi şaka yapmaya devam et dedi. </p>
	<p class="block">–Bana, bugün güneşin doğudan batacağını da söylesene.</p>
	<p class="block"> </p>
	<p class="block">–Ama, doğru söylüyorum. Bana, bunu kendisi söyledi. Kız on bir yaşında ve onun yeğeni.</p>
	<p class="block">Yaşlı adamın ağzı açık kaldı.</p>
	<p class="block"> </p>
	<p class="block">–Ya! Şimdi anlıyorum diye mırıldandı. Birden gözleri parladı. </p>
	<p class="block">–Bayan Jennie nin küçük kızı olmalı! Diğerleri evli değillerdi. Evet Nancy, bu Bayan Jennie nin küçük kızı olmalı. Aman ne sevindim! Yaşlı gözlerimin bunu görebileceğini hiç sanmazdım.</p>
	<p class="block"> </p>
	<p class="block">–Bayan Jennie kimdi? Yaşlı adam heyecanla, </p>
	<p class="block">–O, cennetten çıkmış bir melekti, diye cevap verdi. </p>
	<p class="block">–Ama evin beyi ile hanımı onu en büyük kızları sanıyordu. Evlendiği zaman yirmi yaşındaydı. Buradan çok uzun bir zaman önce ayrıldı. Duyduğuma göre çocuklarının biri hariç, diğerlerinin hepsi ölmüş. Gelecek olan da o kız herhalde.</p>
	<p class="block"> </p>
	<p class="block">–Kız on bir yaşındaymış.</p>
	<p class="block">Yaşlı adam </p>
	<p class="block">–Evet, olabilir diye başını salladı.</p>
	<p class="block">Nancy, omuzunun üzerinden arkadaki eve bakarak, </p>
	<p class="block">–Kızcağız çatı arasında yatacak diye homurdandı.</p>
	<p class="block">Yaşlı Tom un kaşları çatıldı. Sonra dudaklarında garip bir gülümseme belirdi.</p>
	<p class="block"> </p>
	<p class="block">–Bayan Polly nin evde bir çocukla ne yapacağını düşünüyorum dedi.</p>
	<p class="block">Nancy, </p>
	<p class="block">–Hah! Asıl ben, bu çocuğun Bayan Polly ile aynı evde ne yapacağını düşünüyorum diye dudak büktü.</p>
	<p class="block">İhtiyar adam güldü.</p>
	<p class="block"> </p>
	<p class="block">–Korkarım Bayan Polly den pek hoşlanmıyorsun diyerek tebessüm etti.</p>
	<p class="block">Nancy, adeta alay ederek </p>
	<p class="block">–Ondan hoşlanmaya olanak var mı? dedi.</p>
	<p class="block">İhtiyar Tom, garip garip güldü. Eğilip, işine yeniden koyuldu.</p>
	<p class="block">Yavaş bir sesle, </p>
	<p class="block">–Sen galiba Bayan Polly nin aşk macerasını duymadın diye söze başladı.</p>
	<p class="block"> </p>
	<p class="block">–Aşk macerası mı? Onun mu? Hayır! Öyle sanıyorum ki bunu hiç kimse de bilmiyor.</p>
	<p class="block">İhtiyar adam başını salladı. </p>
	<p class="block">–Evet bilmiyorlardı dedi.</p>
	<p class="block"> </p>
	<p class="block">–Hem o adam bugün hala bu kasabada oturuyor.</p>
	<p class="block"> </p>
	<p class="block">–Kimdir o? </p>
	<p class="block">–Bunu söyleyemem. Doğru olmaz bu. Tam yerinden doğruldu. Eve doğru bakarken, donuk mavi gözlerinde, uzun yıllardan beri hizmet edip sevdiği bir aileye bağlılığının gururu okunuyordu.</p>
	<p class="block">Nancy, </p>
	<p class="block">–Ama, bu hiç de olacak bir şey değil. O kadının sevgilisi nasıl olur? diye hayretle ısrar etti.</p>
	<p class="block">İhtiyar Tom başını salladı: </p>
	<p class="block">–Sen Bayan Polly yi benim kadar tanımadın. Bir zamanlar o, çok güzel bir kadındı, şimdi de istese eskisi gibi güzel olabilir.</p>
	<p class="block"> </p>
	<p class="block">–Bayan Polly güzeldi ha? </p>
	<p class="block">–Evet. Eğer sımsıkı bağladığı saçlarını eskiden olduğu gibi çözüp bıraksa, başına çiçekli şapkalar giyse... Bembeyaz dantelli elbiseler falan... O zaman ne kadar güzel bir kadın olduğunu anlarsın. Bayan Polly yaşlı değil ki, Nancy.</p>
	<p class="block"> </p>
	<p class="block">–Öyle mi? O halde, yaşlı bir kadın taklidi yapmasını pek iyi beceriyor. Gerçekten de öyle! </p>
	<p class="block">–Evet biliyorum. Tom yine başını salladı. </p>
	<p class="block">–Sevgilisiyle arası açıldıktan sonra böyle oldu. Sanki o günden beri sadece dikenle besleniyor. Gerçekten geçinilmesi güç bir kişi oldu.</p>
	<p class="block">Nancy, </p>
	<p class="block">–Gerçekten de öyle diye doğruladı. </p>
	<p class="block">–Ne kadar uğraşırsan uğraş onu memnun etmeye olanak yok! Ailemin paraya ihtiyacı olmasa burada durmazdım. Fakat, bir gün dayanamayıp düşüncelerimi söyleyeceğim. O zaman da buradan ayrılmam gerekecek. Gerçekten de öyle olacak.</p>
	<p class="block">İhtiyar Tom, başını salladı. </p>
	<p class="block">–Biliyorum. Farkındayım bunun. Çok doğal bir şey, fakat iyi değil. İnan bana iyi değil.</p>
	<p class="block">Sert bir ses duyuldu. </p>
	<p class="block">–Nancy! </p>
	<p class="block">–Evet, efendim. diye kekeledi Nancy. Hemen eve doğru yöneldi. POLLYANNA NIN GELİŞİ Bir süre sonra Pollyanna nın, ertesi gün, yani Haziranın 25 inde, saat dörtte geleceğini bildiren bir telgraf aldılar. Bayan Polly telgrafı okuyup kaşlarını çattı. Sonra merdivenden çıkıp tavan arasındaki odaya gitti. Çevresine bakınırken hala kaşları çatıktı.</p>
	<p class="block">Odada güzelce düzeltilmiş bir karyola, iki tahta sandalye, bir lavabo, aynası olmayan bir konsol ve küçük bir masa vardı.</p>
	<p class="block">Pencereler perdesizdi. Duvarlarda resim asılı değildi. Güneş sabahtan beri odayı ısıtmıştı. Küçük oda adeta bir fırın gibi sıcaktı. Koruyucu tel olmadığı için pencereler açılmamıştı. İri bir sinek dışarıya çıkabilmek için camlara çarpıp duruyordu.</p>
	<p class="block">Bayan Polly sineği öldürdü. Pencereyi bir iki santim kadar kaldırıp bunu dışarıya attı. Sandalyeyi düzeltip, tekrar kaşlarını çatarak odadan çıktı. Birkaç dakika sonra da, mutfağın kapısı önünde, </p>
	<p class="block">–Nancy, Bayan Pollyanna nın kapısı önünde bir sinek buldum. Bir ara cam açılmış olacak. Pencereye takılmak için tel ısmarladım. Ama bunlar gelinceye kadar camı açmamaya dikkat et. Yeğenim yarın saat dörtte gelecek. Onu istasyonda karşılamanı istiyorum. Timothy seni açık arabayla oraya götürecek. Telgrafta kızın açık renk saçlı olduğu, kırmızı kareli basma bir elbise ile hasır bir şapka giydiği yazılı. Bütün bildiklerim bu kadar. Ama bunlar, onu bulman için yeterli sanırım dedi.</p>
	<p class="block"> </p>
	<p class="block">–Evet efendim, fakat siz...</p>
	<p class="block">Bayan Polly, kızın neden durakladığını sezdiği için, kaşlarını çatıp sert bir sesle </p>
	<p class="block">–Hayır, ben gitmeyeceğim. Gitmeme gerek olmadığını düşünüyorum. Hepsi bu kadar diye sözünü tamamladı. Kadın dönerek yürüdü. Bayan Polly nin yeğeni Pollyanna yı rahat ettirmek için yaptığı hazırlıklar tamamlanmıştı.</p>
	<p class="block">Nancy, mutfakta ütülemekte olduğu kurulama bezinin üzerine ütüyü hırsla bastırdı.</p>
	<p class="block"> </p>
	<p class="block">–Açık renk saç, kırmızı kareli basma entari ve hasır şapka... Bütün bildiği bu kadarmış. Ben olsam bu sözleri söylemeye utanırdım doğrusu. Bir tanecik yeğenim kıtanın öbür ucundan gelsin de... Gerçekten utanırdım! diye kendi kendine söylendi.</p>
	<p class="block">Ertesi gün, tam dörde yirmi kala Timothy le Nancy açık, atlı bir arabaya binerek beklenen misafiri karşılamaya gittiler. Timothy ihtiyar Tom un oğluydu. Kasabadakiler ihtiyar Tom un Bayan Polly nin sağ kolu, Timothy nin ise kadının adeta sol kolu olduğunu söylerlerdi.</p>
	<p class="block">Timothy iyi huylu ve yakışıklı bir gençti. Nancy, eve geleli pek az zaman geçmişti ama, iyi arkadaş olmuşlardı. Bununla beraber, bugün Nancy, yapacağı işi düşündüğü için, her zamanki gibi konuşkan değildi. İstasyona gelinceye kadar ağzını hiç açmadı. Oraya gelince de arabadan inip treni beklemeye başladı.</p>
	<p class="block">Genç kız durmadan, belleğinde </p>
	<p class="block">–Açık renk saç, kırmızı kareli elbise, hasır şapka... diye tekrarlıyordu. Bir taraftan da, Pollyanna nın nasıl bir çocuk olduğunu düşünmekteydi.</p>
	<p class="block">Timothy yanına yaklaşınca Nancy, içini çekti. </p>
	<p class="block">–Umarım sessiz ve anlayışlı bir çocuktur. Bıçakları düşürmez, kapıları çarpmaz dedi.</p>
	<p class="block">Timothy gülümsedi. Dediğin gibi değilse halimiz ne olur bilmem. Bayan Polly yi gürültücü bir çocukla düşünsene! Aman! Trenin düdüğü duyuldu.</p>
	<p class="block"> </p>
	<p class="block">–Ah Timothy. Kadının beni göndermesi çok kaba bir davranış. Nancy, küçük istasyonda, yolcuların inişlerinin en iyi görülebileceği yere geldiğinde, içini bir korku kaplamıştı.</p>
	<p class="block">Aradan çok geçmeden Nancy, çocuğu gördü. Kırmızı kareli basma elbise giymiş ince bir kızdı. Saman rengi saçları iki dizi halinde arkaya bırakılmıştı. Hasır şapkanın gölgelediği çilli yüzünde heyecanlı bir görünüş vardı. Kız birini arar gibi sağa sola bakmıyordu.</p>
	<p class="block">Nancy, kızı hemen tanımıştı. Fakat dizleri titrediği için bir süre ona yaklaşacak gücü bulamadı. Nihayet, Nancy yaklaştığı zaman, küçük kız tek başına duruyordu.</p>
	<p class="block">Nancy, </p>
	<p class="block">–Siz... Siz Bayan Pollyanna mısınız? diye kekeledi. Bir an sonra da kendisini basma elbiseli kızın kollarında buldu. </p>
	<p class="block">–Sizi gördüğüme çok, ama çok memnunum diye bir ses kulaklarına fısıldadı. </p>
	<p class="block">–Ben Pollyanna yım tabii. Beni karşılamaya geldiğiniz için çok sevinçliyim! Geleceğinizi umuyordum. </p>
	<p class="block">–Öyle mi, öyle mi? diye kekeledi Nancy. Şaşırmıştı. Pollyanna nın kendisini nereden tanıdığını ve istasyona gelmesini istediğini bir türlü anlayamamıştı. Şapkasını düzeltmeye çalışarak tekrarladı: </p>
	<p class="block">–Demek öyle? Küçük kız heyecanla ayaklarının ucunda zıpladı. Utanıp sıkılan Nancy yi tepeden tırnağa kadar süzdü. </p>
	<p class="block">–Evet, evet; yol boyunca sizin nasıl bir kişi olduğunuzu düşündüm. Artık biliyorum. Böyle olduğunuz için de çok mutluyum.</p>
	<p class="block">Timothy yaklaşınca Nancy rahat bir nefes aldı... Pollyanna nın sözleri aklını iyice karıştırmıştı.</p>
	<p class="block"> </p>
	<p class="block">–İşte, Timothy bu... Belki sandığınız vardır? Pollyanna ciddi bir tavırla başını salladı. </p>
	<p class="block">–Evet var. Hem de yepyeni bir sandık. Kadınlar Yardım Derneği aldı. Bir halı almak isterlerken, bunu bana almaları ne kadar güzel, değil mi? Bir sandık yerine kaç tane kırmızı halı alınabileceğini tabii bilmiyorum. Fakat herhalde bir koridorun yarısını kaplayabilecek kadar olabilirdi. Öyle değil mi? Çantamda Bay Gray in makbuz dediği bir şey var. Sandığımı alabilmek için bunu size vermem gerekiyormuş. Bay Gray, Bayan Gray in kocası. Onlar Rahip Carr ın karısının kuzenleri. Doğuya beraber geldik. Çok iyi insanlardı! Elindeki çantayı epeyce karıştırdıktan sonra makbuzu çıkarıp uzattı. </p>
	<p class="block">–İşte burada dedi.</p>
	<p class="block">Nancy, derin bir nefes aldı. Böyle bir konuşmadan sonra derin bir nefes almasının gerekli olduğunu hissetmişti. Sonra yan gözle Timothy ye baktı. Timothy, bakışlarını uzaklara çevirdi.</p>
	<p class="block">Nihayet, Pollyanna nın sandığını arabanın arkasına yerleştirdiler. Küçük kız, Nancy ile Timothy nın arasına rahatça oturdu. Araba hareket edinceye kadar küçük kız durmadan konuşmuş, sorular sormuştu. Nancy, onun dediklerini izlemeye çalışırken adeta nefesi kesilmişti.</p>
	<p class="block"> </p>
	<p class="block">–İşte! Ne güzel değil mi? Gideceğimiz yer uzak mı? Umarım öyledir. Arabaya binmeye bayılırım. Tekerlekler dönerken Pollyanna içini çekti. </p>
	<p class="block">–Uzak olmasa da aldırmam. Çünkü bir an önce oraya gitmekten memnunluk duyarım. Ne kadar güzel bir cadde! Burasının güzel olacağını zaten biliyordum. Babam söylemişti.</p>
	<p class="block">Birdenbire içini çekerek sustu. Nancy, endişeyle ona bakınca, çocuğun küçük çenesinin titrediğini, gözlerinin yaşlarla dolu olduğunu gördü. Yine de bir an sonra kız cesaretle başını kaldırarak konuşmaya devam etti. </p>
	<p class="block">–Babam bana her şeyi anlattı. O, burayı unutmamıştı. Size daha önce açıklamalıyım. Bayan Gray, neden kırmızı basma elbise giydiğimi ve matem kılığında olmadığımı anlatmamı söylemişti. Bunu acayip karşılayabileceğinizi söylemişti. Ama, misyonerliğe gönderilen son yardım sandığından siyah bir şey çıkmadı. Sadece siyah kadife bir tuvalet vardı. Rahip Carr ın eşi bunun uygun olmayacağını düşündü. Hem kadifenin üzerinde beyaz lekeler de vardı. Yani eskimişti... Kolları ve bazı yerleri aşınmıştı. Kadınlar Yardım Derneği nden bazıları bana siyah bir giysi ve şapka almak istediler. Fakat, diğerleri bu parayla kilise için bir kırmızı halı alınmasını uygun gördüler. Bayan White bunun daha doğru olduğuna inanıyordu. Siyah giysili çocuklardan hoşlanmıyordu. Daha doğrusu çocukları seviyordu, ama siyahları değil.</p>
	<p class="block">Pollyanna, nefes almak için susunca, Nancy sözü almayı başardı. </p>
	<p class="block">–Bu elbisenizin de uygun olduğuna eminim.</p>
	<p class="block"> </p>
	<p class="block">–Böyle düşündüğünüz için mutlu oldum. Ben de aynı kanıdayım. Pollyanna başını salladı. Nefes nefese ekledi: </p>
	<p class="block">–Tabii, siyah giysiler içinde mutlu olabilmek güçleşecekti.</p>
	<p class="block">Nancy, şaşkınlıktan kızın sözünü kesti. </p>
	<p class="block">–Mutlu olmak mı? </p>
	<p class="block">–Evet biliyorsunuz, babam annemle ve diğerleriyle beraber olabilmek için cennete gitti. Babam memnun olmam gerektiğini söyledi. Ama bunu yapabilmek... Yapabilmek hayli güç. Kırmızı giysimle bile güç bu. Çünkü onu çok seviyordum. Sonra, onu bana bırakmalıydılar gibi geliyor. Hem, annem ve diğerleri Tanrı ve meleklerleydi. Halbuki benim Kadınlar Yardım Derneği nden başka kimsem yoktu. Ama artık her şeyin kolaylaşacağına inanıyorum. Çünkü siz varsınız Polly Teyze. Sizin var oluşunuzdan o kadar mutluyum ki! Nancy nin, bu yalnız küçük çocuğa duyduğu acıma duygusu şaşkın bir korkuya dönüştü.</p>
	<p class="block"> </p>
	<p class="block">–Fakat, fakat büyük yanlışlık yaptınız tatlım. diye kekeledi. </p>
	<p class="block">–Ben sadece Nancy yim. Teyzeniz Polly değilim! Belirgin bir üzüntü içinde, küçük kız, </p>
	<p class="block">–Siz... Siz değil misiniz? diye sordu.</p>
	<p class="block"> </p>
	<p class="block">–Hayır. Nancy yim ben. Teyzeniz olduğumu sanacağınız aklıma bile gelmemişti. Biz birbirimize hiç, ama hiç benzemeyiz! Timothy, gülümsedi. Fakat Nancy, çok üzüldüğü için bu gülümsemeye karşılık vermedi.</p>
	<p class="block">Pollyanna, </p>
	<p class="block">–O halde siz kimsiniz? diye sordu. </p>
	<p class="block">–Hiç de Kadınlar Yardım Derneği nde çalışanlara benzemiyorsunuz! Timothy, bu kez açıkça güldü.</p>
	<p class="block"> </p>
	<p class="block">–Ben Nancy yim. Hizmetçiyim. Çamaşır ve büyük ütü işi hariç her işi ben yaparım. Çamaşırla ütüye de Bayan Dergin bakar.</p>
	<p class="block">Çocuk endişe içinde sordu. </p>
	<p class="block">–Ama Polly Teyze diye biri var değil mi? Timothy sözünü kesti. </p>
	<p class="block">–Olmaz olur mu hiç? Pollyanna, görülecek şekilde rahatladı.</p>
	<p class="block"> </p>
	<p class="block">–Öyleyse mesele yok.</p>
	<p class="block">Bir anlık bir duraklamadan sonra, kız neşeli neşeli devam etti. </p>
	<p class="block">–Biliyor musunuz? Teyzemin beni karşılamaya gelmeyişine memnun oldum. Çünkü, nasıl olsa onunla biraz sonra karşılaşacağım. Bu arada sizinle de tanışmış oldum.</p>
	<p class="block">Nancy kızardı. Timothy de garip bir gülümsemeyle kıza döndü.</p>
	<p class="block"> </p>
	<p class="block">–Güzel ve ustaca bir iltifat bu. Neden küçükhanıma teşekkür etmiyorsun Nancy? </p>
	<p class="block">–Ben... Ben Bayan Polly yi düşünüyordum da, diye kekeledi Nancy.</p>
	<p class="block">Pollyanna, memnun bir şekilde içini çekti.</p>
	<p class="block"> </p>
	<p class="block">–Ben de onu düşünüyordum... Onu çok merak ediyorum. Biliyor musunuz, ondan başka teyzem yok. Üstelik öyle bir teyzem olduğunu da son zamanlara kadar bilmiyordum. Sonra babam anlattı. Teyzemin tepenin üstündeki kocaman güzel bir evde oturduğunu söyledi.</p>
	<p class="block"> </p>
	<p class="block">–Evet, doğru. Bak, şimdi evi görebilirsin. Nancy, ileriyi göstererek, </p>
	<p class="block">–İşte şu yeşil panjurları olan büyük beyaz ev dedi.</p>
	<p class="block"> </p>
	<p class="block">–Ah, ne kadar güzel! Etrafı ağaçlarla ve çimenlerle çevrili! Bu kadar çok yeşilliği bir arada görmemiştim. Teyzem zengin midir Nancy? </p>
	<p class="block">–Evet, bayan.</p>
	<p class="block"> </p>
	<p class="block">–Çok memnun oldum. İnsanın bol bol parası olması pek güzel bir şey. Şimdiye kadar parası olan kimseyi tanımadım. Sadece White ların parası vardı. Biraz zengindi onlar. Evlerinin her odası halı döşeliydi. Pazar günleri de dondurma yerlerdi. Polly Teyzem de pazar günleri dondurma yer mi? Nancy, başını salladı. Dudakları titredi. Güler gibi Timothy ye baktı.</p>
	<p class="block"> </p>
	<p class="block">–Hayır, bayan. Teyzenizin dondurma sevmediğini sanıyorum. Sofrasında hiç dondurma görmedim. Pollyanna nın neşesi kaçmıştı.</p>
	<p class="block"> </p>
	<p class="block">–Ya, demek dondurma sevmiyor? Çok üzüldüm! Dondurmayı nasıl olur da sevmez? Anlamıyorum. Ama buna memnun olmam lazım. Çünkü insan dondurma yemezse karnı da ağrımaz. Bayan White ın dondurmasından o kadar çok yerdim ki, karnımı ağrıtırdı... Belki, Polly Teyzemin de halıları vardır? </p>
	<p class="block">–Evet, halıları vardır. </p>
	<p class="block">–Her odada mı? Nancy, birden, o çıplak, halısız tavan arasındaki küçük odayı anımsayarak kaşlarını çattı, </p>
	<p class="block">–Şey, hemen hemen her odada halı var.</p>
	<p class="block">Pollyanna, sevinç içinde, </p>
	<p class="block">–Çok memnunum diye bağırdı.</p>
	<p class="block"> </p>
	<p class="block">–Halılardan çok hoşlanırım. Bizim hiç halımız yoktu. Sadece misyonerliğe gönderilen sandıktan iki küçük kilim çıkmıştı. Bunlardan birinin üzerinde de mürekkep lekeleri vardı. Hem, Bayan White ın duvarda asılı resimleri de var. Çok güzel gül, çömelmiş küçük kızlar ve kedi resimleri. Sonra, birkaç kuzu ve bir aslan resmi. Kuzularla aslan bir arada değil. Kutsal kitap, onların bir gün bir araya geleceklerini söylüyor tabii. Ama, şimdiye kadar olmamış bu. Yani, şey... Bayan White ınkiler bir araya gelememişler demek istiyorum. Resimleri sevmez misiniz? Nancy, boğuk bir sesle: </p>
	<p class="block">–Şey, şey bilmiyorum diye cevap verdi.</p>
	<p class="block"> </p>
	<p class="block">–Ben severim. Bizim hiç resmimiz yoktu. Bilirsiniz, gönderilen sandıklardan pek resim çıkmaz ama, yine de bir keresinde iki resim gelmişti. Fakat, o kadar güzeldi ki, babam bana ayakkabı alabilmek için sattı. Diğeri ise, çok eskiydi. Duvara asar asmaz parçalandı. Çerçevenin camı kırılıverdi. Ben ağladım. Fakat şimdi öyle iyi şeylerimiz olmadığı için mutluyum. Çünkü böylece Polly Teyzenin eşyalarını daha çok beğeneceğim. Anlarsınız, alışık olmadığım için. Yani bu, tıpkı misyoner sandıklarından solmuş kahverengi kurdelelerin çıkışından hemen sonra, onlardan daha güzel diğer kurdelelerin çıkmasına benziyor. Pollyanna evi görünce hayretle, </p>
	<p class="block">–Aman Allahım! Ne kadar güzel bir ev değil mi? Evin geniş giriş yoluna geldiklerinde kızcağız heyecanla sustu.</p>
	<p class="block">Ancak Timothy kızın küçük sandığını indirirken, Nancy onun kulağına fısıldama olanağını buldu: </p>
	<p class="block">–Bir daha bana buradan ayrılmaktan bahsetme, Timothy Durgin. Bana para versen de artık ayrılmam! Genç adam gülümsedi. </p>
	<p class="block">–Ayrılmak mı? Beni de kimse buradan çekip götüremez. Bu çocuk geldikten sonra burası çok eğlenceli olacağa benziyor. Her gün sinemaya gitmekten daha zevkli bu.</p>
	<p class="block">Nancy kızgın bir şekilde, </p>
	<p class="block">–Eğlence! Eğlence! diye tekrarladı, </p>
	<p class="block">–Şu zavallı çocuk için eğlenceden farklı bir şey olacağa benzer. İkisi birlikte yaşamaya başladıkları zaman kızın dayanabileceği bir kaya parçasına ihtiyacı olacak. İşte, kızın dayanabileceği o kaya parçası da ben olacağım. Evet, evet Timothy. Dönüp, Pollyanna yı geniş merdivenden çıkartırken böyle ant içmişti. TAVAN ARASINDAKİ KÜÇÜK ODA Bayan Polly Harrington, yeğenini karşılamak için yerinden kalkmadı. Nancy ile küçük kız oturma odasının kapısında belirince başını okuduğu kitaptan kaldırdı. Elini uzattı. Bunu sadece bir görev olduğu için yaptığı her halinden belli oluyordu.</p>
	<p class="block"> </p>
	<p class="block">–Nasılsınız, Pollyanna? Ben... Başka bir şey söylemeye fırsat bulamadı. Pollyanna uçar gibi koşup kendisini teyzesinin kucağına atıverdi. Oysa teyzesi hiç de istekli değildi.</p>
	<p class="block"> </p>
	<p class="block">–Ah Polly Teyzeciğim, Polly Teyzeceğim. Beni yanınıza aldığınız için ne kadar mutlu olduğumu anlatamam. Küçük kız hıçkırıyordu. </p>
	<p class="block">–Sadece Kadınlar Yardım Derneği vardı benim için. Oysa şimdi size, Nancy ve diğerlerine kavuşmak ne büyük bir mutluluk, bilemezsiniz! Bayan Polly, soğuk bir tavırla, </p>
	<p class="block">–Doğrudur dedi. </p>
	<p class="block">–Her ne kadar Kadınlar Yardım Derneği ile tanışma zevkine erişmediysem de, bunu tahmin edebiliyorum. Bir yandan kendisine sarılan çocuğun küçük parmaklarını çözmeye çalışıyor ve kapıda duran Nancy ye çatık kaşla bakıyordu. </p>
	<p class="block">–Nancy, sana ihtiyacım yok. Gidebilirsin artık. Pollyanna, lütfen sana yakışacak şekilde dik dur. Daha neye benzediğini bile anlamadım.</p>
	<p class="block">Pollyanna, biraz sinirli bir gülüşle geri çekildi.</p>
	<p class="block"> </p>
	<p class="block">–Hayır, henüz bilmiyorsunuz. Hoş gördüğünüz gibi, çillerim yüzünden pek de bakılacak bir insan değilim, şey... Kırmızı basmayla, kolları beyaz benekli siyah kadife tuvaleti size açıklamam gerek. Nancy ye babamın söylediklerini anlatmıştım.</p>
	<p class="block">Bayan Polly, birden sözünü kesti, </p>
	<p class="block">–Evet... Evet... Babanın söylediklerini bırak şimdi. Sanırım bir sandığın vardı.</p>
	<p class="block"> </p>
	<p class="block">–Evet, Polly Teyze. Kadınlar Derneği nin verdiği güzel bir sandığım var. İçinde pek fazla bir şeyim yok. Yani kendime ait fazla bir şey yok demek istiyorum. Son zamanlarda derneğe gelen sandıklardan pek bir şey çıkmadı. Ama babama ait kitaplar var. Bayan White bunları almamın doğru olacağını söyledi. Anlayacağınız, babam...</p>
	<p class="block">Teyzesi yine sert bir sesle, </p>
	<p class="block">–Pollyanna diye sözünü kesti. </p>
	<p class="block">–Hemen, şu anda anlamanı istediğim bir nokta var. Bu da şu. Bana babandan bahsetmeni istemiyorum.</p>
	<p class="block">Küçük kız, ürkek bir şekilde içini çekti, </p>
	<p class="block">–Niçin, Polly Teyze... Yani, yani siz... Durakladı, teyzesi devam etti: </p>
	<p class="block">–Yukarıya çıkıp odana gideceğiz. Sanırım, sandığın oradadır. Timothy ye, eğer sandığın varsa çıkartmasını söylemiştim. Peşimden gel Pollyanna.</p>
	<p class="block">Pollyanna, konuşurken teyzesinin arkasından odadan çıktı. Gözleri yaşlarla dolmuştu. Fakat başı cesaretle dik duruyordu.</p>
	<p class="block">Pollyanna, </p>
	<p class="block">–Babamdan bahsetmemi istememesi bir bakıma beni memnun etmeli. diye düşünüyordu. </p>
	<p class="block">–Belki de babamdan bahsetmemem benim için daha da iyi olur. Herhalde, babamdan söz etmememi bunun için istedi. Pollyanna, teyzesinin </p>
	<p class="block">–iyilik yaptığına inanmıştı.</p>
	<p class="block">Şimdi merdivene gelmişlerdi. Önden giden teyzesinin siyah ipek eteği hafif hafif hışırdıyordu. Kadının arkasındaki aralık kapıdan, açık renkli halılar ve saten kaplı koltuklar görünüyordu. Ayağının altındaki halı adeta yemyeşil bir yosun gibi yumuşacıktı. Duvarlara asılı altın yaldızlı çerçeveleri olan resimler, dantel perdelerden süzülen güneş, gözlerini kamaştırıyordu.</p>
	<p class="block">Küçük kız, adeta kendinden geçer gibi, </p>
	<p class="block">–Ah, Polly Teyze. Polly Teyze. Ne kadar güzel, çok güzel bir ev! Çok zengin olduğunuz için kim bilir ne kadar memnunsunuzdur? dedi.</p>
	<p class="block">Merdivenin başına gelen teyzesi sert bir şekilde dönüp, </p>
	<p class="block">–Pollyanna! Böyle konuşman beni şaşırttı doğrusu! diye cevap verdi.</p>
	<p class="block">Pollyanna, hayretle, </p>
	<p class="block">–Niçin Polly Teyze? Zengin değil misiniz? diye sordu.</p>
	<p class="block"> </p>
	<p class="block">–Elbette hayır Pollyanna. Tanrı nın bana lütfettiği armağanlardan dolayı kendini kaybedip günahkâr bir şekilde gururlanmayacağını umarım. Hele zenginlikle hiç gururlanılmaz! Bayan Polly dönüp, tavan arasının kapısına doğru yöneldi. Çocuğu tavan arasında bir odaya yerleştirdiği için şimdi memnunluk duyuyordu. İlk önce yeğenini mümkün olduğu kadar kendisinden uzak bir yere yerleştirmeyi düşünmüştü. Böylece çocuk yaramazlık edip değerli eşyalarına zarar veremeyecekti. </p>
	<p class="block">–Bu kadar küçük yaşta bir çocuğun maddi şeylerden gurur duyması, ona basit ve sade bir oda ayırmakla doğru davrandığımı gösterir diye düşünmüştü.</p>
	<p class="block">Pollyanna heyecanla teyzesini izliyordu. Bu arada mavi iri gözleriyle her tarafa birden bakmaya çalışıyordu. Bu çok güzel evde hiçbir güzel veya ilgi çekici şeyi gözden kaçırmamak istiyordu. Büyük bir heyecanla zihnindeki soruyu çözmeye çalışıyordu. Acaba bu çekici kapılardan hangisinin ardında kendi odası bulunmaktaydı? Perdeler, halılar ve duvarlar resimlerle dolu, güzel ve süslü odalardan hangisi kendisinin olacaktı? Sonra, birdenbire teyzesi bir kapıyı açtı ve başka bir merdivenden çıkmaya başladı.</p>
	<p class="block">Burada görülmeye değer pek az şey vardı. İki yanda çıplak duvarlar yükseliyordu. Merdivenin üst kısmı karanlıktı. Adeta yere kadar yaklaşan dam, karanlık bir gölge yaratmıştı. Bir sürü sandık ve kutu bulunmaktaydı. Boğucu bir sıcak vardı. Bilinçsiz bir şekilde Pollyanna başını doğrulttu. Nefes almak çok güçtü. Sonra, teyzesinin sağdaki bir kapıyı açtığını gördü.</p>
	<p class="block"> </p>
	<p class="block">–İşte, Pollyanna, senin odan. Sandığını da şurada görüyorum. Anahtarın yanında mı? Pollyanna şaşırmıştı. Sadece başını sallayabildi. Gözlerini korku bürümüş, iyice irileşmişti.</p>
	<p class="block">Teyzesi kaşlarını çattı.</p>
	<p class="block"> </p>
	<p class="block">–Sana bir soru sorduğum zaman, cevap vermeni tercih ederim. Başını sallamanı değil Pollyanna.</p>
	<p class="block"> </p>
	<p class="block">–Evet, Polly Teyze.</p>
	<p class="block"> </p>
	<p class="block">–Teşekkür ederim. Bu daha iyi oldu. Dolu olan asılı havlu kutusuna ve sürahiye bakıp ekledi. </p>
	<p class="block">–İhtiyacın olan her şeyin burada bulunduğunu sanıyorum. Yerleşmene yardımcı olması için Nancy yi yollayacağım. Akşam yemeği altıda. Odadan çıkarak merdiveni indi.</p>
	<p class="block">Kadın gittikten sonra, Pollyanna bir süre hareketsiz durup arkasından baktı. Sonra, iri gözlerini çıplak duvarlarda, tahta yerde ve perdesiz pencerelerde gezindirdi. Nihayet bakışlarını küçük sandığına çevirdi. Daha kısa bir süre önce, bu sandık uzakta kalan evinin küçük odasındaydı. Bir an sonra sendeleyerek sandığa doğru gitti. Diz üstü çöktü. Yüzünü elleriyle kapadı.</p>
	<p class="block">Nancy, birkaç dakika sonra geldiğinde kızı orada buldu.</p>
	<p class="block"> </p>
	<p class="block">–Üzülme, üzülme, küçük kuzum diye mırıldandı... Yere çöküp kızı kolları arasına aldı. </p>
	<p class="block">–Ben de zaten seni böyle bulacağımdan korkuyordum.</p>
	<p class="block">Pollyanna başını salladı.</p>
	<p class="block"> </p>
	<p class="block">–Ama ben kötü ve fena bir insanım Nancy. Gerçekten çok kötüyüm diye hıçkırdı.</p>
	<p class="block"> </p>
	<p class="block">–Tanrı ile meleklerin babama benden daha fazla ihtiyaçları olduğunu bir türlü kafama sokamıyorum.</p>
	<p class="block">Nancy, cesaretle ve açıkça, </p>
	<p class="block">–İhtiyaçları da yoktu zaten dedi.</p>
	<p class="block"> </p>
	<p class="block">–Ohhh, Nancy, Pollyanna nın gözlerindeki korku, sanki gözyaşlarını kuruttu.</p>
	<p class="block">Nancy, mahçup bir tavırla gülümseyerek, kendi gözlerini sildi.</p>
	<p class="block"> </p>
	<p class="block">–Yok, yok çocuğum. Onu demek istememiştim. Haydi gel. Anahtarlarını ver de sandığı açalım. Hemen elbiselerini çıkarıverelim.</p>
	<p class="block">Pollyanna yaşlı gözlerle anahtarı uzattı. </p>
	<p class="block">–Zaten orada fazla elbise yok dedi.</p>
	<p class="block">Nancy, gülümsedi. </p>
	<p class="block">–Öyleyse sandığı daha çabuk boşaltırız.</p>
	<p class="block">Pollyanna neşeli neşeli gülümsedi. </p>
	<p class="block">–Gerçekten doğru! Buna memnun olmam lazım değil mi? Nancy ona bakakalmıştı. Pek de kendinden emin olmayan bir şekilde cevap verdi. </p>
	<p class="block">–Elbette ya.</p>
	<p class="block">Nancy becerikli elleriyle hemen kitapları, yamalı çamaşırları ve acınacak kadar biçimsiz olan birkaç elbiseyi çıkarttı.</p>
	<p class="block">Pollyanna artık cesaretle gülümseyerek elbiseleri dolaba astı. Kitapları masaya yerleştirdi. Çamaşırları da konsolun çekmecelerine koydu.</p>
	<p class="block">Bir an sonra, </p>
	<p class="block">–Eminim... Eminim... diye kekeledi. </p>
	<p class="block">–Burası çok hoş bir oda olacak. Öyle değil mi? Cevap çıkmadı. Nancy başını sandığa sokmuş, pek meşgul görünüyordu. Konsolun yanında duran Pollyanna, biraz üzgün gözlerle çıplak duvara baktı.</p>
	<p class="block"> </p>
	<p class="block">–Burada bir aynanın bulunmayışına da memnun olabilirim. Böylece çillerimi de göremem.</p>
	<p class="block">Nancy, ağzını açıp garip bir ses çıkarttı. Fakat Pollyanna döndüğü zaman, başı yine sandığın içindeydi. Birkaç dakika sonra, pencerelerden birinin önünde duran Pollyanna neşeyle bağırıp, ellerini çırptı. Soluk soluğa, </p>
	<p class="block">–Ah Nancy. Bunu önceden görmemiştim. diye bağırdı. </p>
	<p class="block">–Bak... Uzaklarda evler, ağaçlar, çok güzel bir kilise kulesi görünüyor. Nehir sanki bir gümüş gibi parlıyor. Nancy, bütün bunlar varken resim falan istemez. Artık, teyzem bana bu odayı verdikten sonra çok mutluyum! Nancy, birdenbire ağlamaya başlayarak Pollyanna yı hem şaşırttı, hem de üzdü. Pollyanna hemen onun yanına koştu.</p>
	<p class="block"> </p>
	<p class="block">–Nancy, Nancy ne oldu? Sonra korkuyla ekledi: </p>
	<p class="block">–Burası yoksa senin odan mıydı? Nancy, gözyaşlarını tutup kızgın bir şekilde: </p>
	<p class="block">–Benim odam mı? Eğer sen cennetten çıkmış bir melek değilsen ve eğer bazı insanlar yaptıkları pislikleri temizlemezlerse... Aman Yarabbi! Zil çalıyor yine! Bu şaşırtıcı konuşmadan sonra Nancy ayağa kalkıp odadan çıktı ve koşarak merdiveni indi.</p>
	<p class="block">Yalnız başına kalan Pollyanna, zihninde bir </p>
	<p class="block">–resim olarak canlandırdığı güzel manzaraya bakmak için camın önüne gitti. Bir süre sonra pencerenin kenarına dokundu. Bu boğucu sıcağa dayanacak hali kalmamıştı. Dokunduğu pencerenin kanadı yukarıya doğru kaydı. Buna pek sevindi. Bir an sonra pencere sonuna kadar açılmıştı. Pollyanna dışarıya sarkmış, mis gibi havayı içine çekiyordu.</p>
	<p class="block">Sonra öbür pencereye koştu. O da çabucak açılıverdi. İri bir sinek burnunun ucundan geçerek odaya daldı ve vızıltıyla uçmaya başladı. Onu başka sinekler izledi. Ama Pollyanna oralı değildi. Çünkü önemli bir şeyi fark etmişti. Bu pencerenin önünde kocaman ve iri dallı bir ağaç vardı. Pollyanna ya bu ağaç adeta kollarını açmış, kendisini davet ediyormuş gibi geldi.</p>
	<p class="block">Birdenbire kahkaha ile güldü. </p>
	<p class="block">–Galiba bunu başarabileceğim diye kıkırdadı. Bir an sonra pencerenin pervazına çıktı. Buradan ağacın en yakınındaki dalına atlamak kolaydı. Tıpkı bir maymun gibi daldan dala atlayarak en aşağıdaki dala indi. Oradan yere atlamak Pollyanna gibi ağaçlara tırmanmaya alışmış biri için bile biraz korkutucuydu. Yine de derin bir nefes alıp atladı. Güçlü küçük kolları ile sallanıp, dizleri ve elleri üzerine yumuşak çimenliğe düştü. Sonra ayağa kalkıp merakla çevresine baktı.</p>
	<p class="block">Evin arka tarafındaydı. Önünde yaşlı bir adamın eğilip çalıştığı bir bahçe vardı. Bahçenin gerisindeki açıklıktan dik bir tepeye doğru yol uzanıyordu. Tepenin üzerinde tek bir çam ağacı ve yanında da kocaman bir kaya vardı.</p>
	<p class="block">Pollyanna, o anda, dünyada gidilmeye değer tek yerin o büyük kaya parçasının üstü olduğunu düşündü.</p>
	<p class="block">Koşarak ve ustaca bir dönüşle Pollyanna; eğilmiş, çalışan adamın yanından sezdirmeden geçti. Sıra sıra dikilmiş bitkilere basmadan yürüdü. Nefes nefese açıklıktan geçen yola ulaştı. Sonra, kararlı bir şekilde tırmanmaya başladı. Ama, daha şimdiden o kayaya ulaşabilmek için yolun ne kadar uzun olduğunu düşünmeye başlamıştı. Oysa, pencereden bakarken kaya ne kadar da yakında gözükmüştü! On beş dakika sonra Harrington Konağı nın holündeki büyük saat altıyı gösteriyordu. Saat son defa vururken Nancy de akşam yemeğinin hazır olduğunu bildirmek için zili çaldı.</p>
	<p class="block">Bir, iki, üç dakika geçti. Bayan Polly kaşlarını çattı ve ayağıyla yere vurmaya başladı. Sonra istemeyerek ayağa kalktı, hole çıktı ve sabırsız bir şekilde yukarıya doğru baktı. Bir dakika kadar dinleyip yemek salonuna girdi.</p>
	<p class="block">Küçük hizmetçi kız görününce kararlı bir tavırla, </p>
	<p class="block">–Nancy! dedi. </p>
	<p class="block">–Yeğenim geç kaldı. Nancy nin hole çıkmaya hazırlandığını görünce, kızgın bir şekilde ekledi, </p>
	<p class="block">–Hayır, onu çağırmana gerek yok. Kendisine yemek saatini söyledim. Yaptığının cezasını çekmeli, şimdiden zamanında hareket etmesini öğrenmeli. Aşağıya indiği zaman ona mutfakta ekmekle süt verebilirsiniz.</p>
	<p class="block"> </p>
	<p class="block">–Peki efendim. Bayan Polly nin o anda Nancy nin gözüne bakmaması doğrusu iyi olmuştu.</p>
	<p class="block">Yemek biter bitmez Nancy ilk fırsatta arka merdivenlerden tavan arasındaki odaya çıktı. Kendi kendine, </p>
	<p class="block">–Ekmekle süt! Zavallı kuzucuk ağladığı zaman bunu verecekmişim... diye söyleniyordu. Açık kapıyı hafifçe dokunarak itti... Korkuyla bağırdı. </p>
	<p class="block">–Neredesin? Nereye gittin? Nereye gittin?.. Nefes nefese dolaba, yatağın altına, hatta sandığın içine ve sürahiye baktı. Nihayet koşarak aşağıya indi ve bahçede ihtiyar Tom u buldu.</p>
	<p class="block"> </p>
	<p class="block">–Bay Tom... Bay Tom... diye haykırdı. </p>
	<p class="block">–Zavallı çocuk gitti. Geldiği yere, cennete döndü. Garip kuzu. Bana çocuğa mutfakta ekmekle süt vermemi söylemişti. Oysa, o şimdi meleklerin yemeğini yiyor. Bundan eminim! Bundan eminim! İhtiyar adam belini doğrulttu. </p>
	<p class="block">–Gitti mi? Cennete mi? diye şaşkın bir şekilde tekrarladı. Bilinçsiz bir durumda gözleriyle gökyüzünü tarıyordu. Durup bir an bakındı. Sonra gülerek döndü. </p>
	<p class="block">–Anlaşılan kız cennete kadar gitmek istemiş, Nancy. Bu bir gerçek. Parmağıyla, kızıllaşan gökyüzünün aydınlattığı kocaman kayanın üzerindeki çocuğu gösterdi.</p>
	<p class="block">Nancy inatla, </p>
	<p class="block">–Bu gece cennete o yoldan gidemeyecek dedi. </p>
	<p class="block">–Eğer Hanım beni sorarsa bulaşıkları yıkamayı unutmadığımı, ama şöyle bir gezinmeye çıktığımı söyleyiver. Geriye dönüp kayaya giden yola doğru koşmaya başladı.</p>
	<p class="block"> OYUN Nancy soluk soluğa büyük kayaya yaklaştı. </p>
	<p class="block">–Tanrı aşkına, Bayan Pollyanna, ödümü patlattın! Pollyanna, istemeyerek kayadan aşağıya kaymıştı.</p>
	<p class="block"> </p>
	<p class="block">–Korkuttum mu? Ah, çok özür dilerim. Fakat beni düşünüp korkmamalısınız, Nancy. Babamla, Kadınları Koruma Derneği de önceleri korkarlardı. Sonunda bana bir şey olmadığını anlayarak rahat ettiler.</p>
	<p class="block">Nancy, </p>
	<p class="block">–Fakat gittiğini bile bilmiyordum diye bağırdı. Küçük kızın elini koluna takıp, tepeden aşağıya doğru çekti.</p>
	<p class="block"> </p>
	<p class="block">–Gittiğini görmedim. Kimse de görmemiş. Herhalde damdan uçtun. Böyle sanıyorum.</p>
	<p class="block"> </p>
	<p class="block">–Öyle gibi... Ama ben yukarıya değil, aşağıya uçtum. Oradaki ağaçtan indim.</p>
	<p class="block">Nancy donup kaldı.</p>
	<p class="block"> </p>
	<p class="block">–Penceremin dışındaki ağaçtan indim.</p>
	<p class="block"> </p>
	<p class="block">–Aman Tanrım! Artık bilmem teyzen bu işe ne der? Doğrusu bunu bilmek isterdim.</p>
	<p class="block"> </p>
	<p class="block">–Gerçekten mi? O halde kendisine söylerim. Sen de öğrenirsin. Küçük kız neşeli neşeli söylemişti bu sözleri.</p>
	<p class="block">Nancy, </p>
	<p class="block">–Aman Tanrım! dedi. </p>
	<p class="block">–Hayır, hayır! Pollyanna, endişelendi. </p>
	<p class="block">–Teyzemin üzüleceğini mi söylemek istiyorsun? </p>
	<p class="block">–Hayır... Şey... Evet... Neyse bırak bunu. Zaten ben de onun ne söyleyeceğini pek de merak ediyor değilim. Nancy, hiç olmazsa Pollyanna nın bir azar işitmesini önlemek istiyordu.</p>
	<p class="block"> </p>
	<p class="block">–Neyse acele edelim. Biliyorsun bulaşıkları bitirmem lazım.</p>
	<p class="block">Pollyanna hemen, </p>
	<p class="block">–Sana yardım edeceğim diye atıldı.</p>
	<p class="block">Nancy, </p>
	<p class="block">–Olur mu hiç, Bayan Pollyanna? diye itiraz etti.</p>
	<p class="block">Bir an sessizlik oldu. Hava çok çabuk kararıyordu. Pollyanna arkadaşının kolunu sımsıkı tuttu.</p>
	<p class="block">Küçük kız hafifçe titreyerek, </p>
	<p class="block">–Endişelendiğin için memnunum. Çünkü bu yüzden benim arkamdan geldin.</p>
	<p class="block"> </p>
	<p class="block">–Zavallı küçük kuzu! Acıkmış da olmalısın. Korkarım mutfakta benimle süt ve ekmekle karnını doyurmak zorundasın. Teyzen, yemeğe gelmeyişinden hoşlanmadı.</p>
	<p class="block"> </p>
	<p class="block">–Ama, gelemezdim. Tepedeydim.</p>
	<p class="block">Nancy, gülmemek için kendisini tuttu. </p>
	<p class="block">–Evet ama teyzen bunu bilmiyordu. Sütle ekmek için üzgünüm. Gerçekten çok üzgünüm.</p>
	<p class="block"> </p>
	<p class="block">–Ben üzülmüyorum. Memnunum.</p>
	<p class="block"> </p>
	<p class="block">–Memnun musun? Niçin? </p>
	<p class="block">–Niçin memnun olmayayım? Ekmekle sütü severim. Sonra seninle birlikte yemek istiyorum. İşte bu yüzden memnun olmamak için bir neden göremiyorum...</p>
	<p class="block">Nancy, </p>
	<p class="block">–Kendini hiç zorlamadan her şeyden memnun olabiliyorsun galiba dedi. Pollyanna nın tavan arasındaki çıplak, küçük odada kendisini zorlayarak neşelenmeye çalıştığını anımsadı.</p>
	<p class="block">Pollyanna, hafifçe güldü. </p>
	<p class="block">–Biliyorsun bir oyun bu. </p>
	<p class="block">–Oyun mu? </p>
	<p class="block">–Evet. Mutlu olmak oyunu.</p>
	<p class="block"> </p>
	<p class="block">–Neden bahsediyorsun sen Allah aşkına? </p>
	<p class="block">–Bir oyundan. Bunu bana babam öğretti. Çok güzel bir oyun. Küçüklüğümden beri oynamaktayız bu oyunu. Kadınlar Yardım Derneği ndekilere de anlattım bunu. Bir kısmı bu oyunu oynamışlardı.</p>
	<p class="block"> </p>
	<p class="block">–Nasıl bir şey bu? Hoş, oyunlardan pek de anlamam ya! Pollyanna tekrar güldü. Fakat içini de çekti. Alacakaranlıkta yüzü ince ve üzüntülü görünüyordu. </p>
	<p class="block">–Bu oyuna misyoner sandığıyla gelen koltuk değnekleriyle başlamıştık.</p>
	<p class="block"> </p>
	<p class="block">–Koltuk değnekleri mi? </p>
	<p class="block">–Evet. Ben bir bebek istiyordum. Babam da bunu onlara yazmıştı. Sandık geldi. Yollayan, hiç bebek olmadığını bildirmiş. Ama koltuk değnekleri vardı, belki ileride bir çocuğa yarar diye bunları göndermişler. Biz de işte o zaman bu oyuna başladık.</p>
	<p class="block">Nancy, adeta tedirgin bir ifadeyle, </p>
	<p class="block">–Ben bunda oyunluk bir taraf göremedim dedi.</p>
	<p class="block">Pollyanna, ciddi bir tavırla, </p>
	<p class="block">–Olmaz olur mu? Bu oyuna göre, ne olursa olsun her şeyde memnun kalacak bir taraf bulacaktık. dedi. </p>
	<p class="block">–İşte o zaman biz de koltuk değnekleriyle oyuna başladık.</p>
	<p class="block"> </p>
	<p class="block">–Aman Yarabbi! Ben bu işte sevinecek bir taraf göremiyorum. Bebek isterken bir çift koltuk değneği gelmiş! Bunda memnun olacak bir taraf yok ki.</p>
	<p class="block">Pollyanna ellerini çırptı. </p>
	<p class="block">–Var, var. Büyük bir açık kalplilikle ekledi. </p>
	<p class="block">–Önce bunu ben de anlayamamıştım, Nancy. Babam bunu anlatmak zorunda kaldı bana.</p>
	<p class="block">Nancy, birdenbire, </p>
	<p class="block">–Öyleyse bunu bana da anlatmalısın diye cevap verdi.</p>
	<p class="block">Pollyanna heyecanla, </p>
	<p class="block">–A, tabii! dedi. </p>
	<p class="block">–Koltuk değneklerine ihtiyacın olmadığı için memnun ol! Görüyorsun ya, nasıl oynanacağını öğrendikten sonra ne kadar kolay bir oyun! Nancy, adeta korku dolu gözlerle Pollyanna ya baktı. </p>
	<p class="block">–Ne kadar garip bir iş! Pollyanna hevesle devam etti. </p>
	<p class="block">–Aslında garip değil, çok güzel bir oyun. O günden beri hep bu oyunu oynadık. Olaylar güçleştikçe daha zevkli oluyor. Yalnız... Yalnız bazen bu dayanılmayacak kadar güç oluyor. Örneğin, baban cennete gidip sen sadece Kadınlar Yardım Derneği yle kalırsan...</p>
	<p class="block">Nancy, </p>
	<p class="block">–Veya tavan arasında içinde hiçbir şey bulunmayan bir odaya konursan... diye homurdandı.</p>
	<p class="block">Pollyanna içini çekti. </p>
	<p class="block">–Önce bu bana çok zor geldi. diye itiraf etti. </p>
	<p class="block">–Özellikle o sırada kendimi çok yalnız hissettim. İçimden oyunu oynamak gelmiyordu. Hem güzel şeylerin olmasını o kadar çok istiyordum ki! Sonra, nasıl olsa aynaya baktığım zaman yüzümdeki çilleri görmek istemediğimi hatırladım. Pencereden bakınca o güzel resmi de gördüm. Böylece memnun olunacak şeyler bulduğumu hatırladım. Anlayacağın, mutlu olunacak şeyleri ararsan, öbürlerini unutursun. Tıpkı o bekleyip de bulamadığım bebekte olduğu gibi.</p>
	<p class="block">Nancy, adeta boğazındaki düğümü çözmek için yutkundu.</p>
	<p class="block">Pollyanna, </p>
	<p class="block">–Genellikle bu uzun sürmüyor. diye içini çekti. </p>
	<p class="block">–Çoğu zaman ben bunları düşünmeden bulabiliyorum. Bunu oynamaya öylesine alıştım ki. Çok güzel bir oyun bu. Babam ve ben çok hoşlanırdık bu oyundan. Sesi titriyordu. </p>
	<p class="block">–Sanırım, biraz güç olacak artık, şimdi birlikte oynayabileceğim kimse yok. Bir an düşündükten sonra ekledi: </p>
	<p class="block">–Ama, belki Polly Teyzem oynamak ister.</p>
	<p class="block">Nancy, </p>
	<p class="block">–Aman Yarabbi! diye mırıldandı. Sonra yüksek sesle: </p>
	<p class="block">–Bana bak Bayan Pollyanna... Bu oyunu iyi oynayabileceğimi veya tam olarak bildiğimi iddia etmiyorum. Yine de bunu seninle oynayacağım. Evet, evet.. Elimden geldiği kadar çalışacağım.</p>
	<p class="block">Pollyanna sevinçle, </p>
	<p class="block">–Oh Nancy! diyerek kıza sarıldı. </p>
	<p class="block">–Fevkalade. Ne kadar eğleneceğiz değil mi? Nancy, şüpheli bir ifadeyle: </p>
	<p class="block">–Evet.. Belki dedi. </p>
	<p class="block">–Fakat fazla güvenme. Ben oyunlardan fazla anlamam. Ama bunu öğrenmek için elimden gelen çabayı harcayacağım. Böylece, oynayacak birini bulmuş oluyorsun. Mutfağa birlikte girdiklerinde, konuşmasını tamamlamıştı.</p>
	<p class="block">Pollyanna, büyük bir iştahla ekmeğini yedi, sütünü içti. Sonra Nancy nin teklifi üzerine teyzesinin kitap okuduğu oturma odasına gitti.</p>
	<p class="block">Bayan Polly soğuk bir tavırla baktı.</p>
	<p class="block"> </p>
	<p class="block">–Akşam yemeğini yedin mi Pollyanna? </p>
	<p class="block">–Evet Polly Teyze.</p>
	<p class="block"> </p>
	<p class="block">–Seni mutfağa yollayıp sütle ekmek yedirmek zorunda kaldığım için çok üzgünüm Pollyanna.</p>
	<p class="block"> </p>
	<p class="block">–Fakat, böyle yaptığınız için gerçekten çok memnun oldum Polly Teyze. Ekmekle sütü severim. Nancy yi de... Bunun için en ufak bir üzüntü duymamalısınız.</p>
	<p class="block">Polly Teyze, oturduğu iskemlede daha da dikleşti.</p>
	<p class="block"> </p>
	<p class="block">–Pollyanna, yatağa yatma zamanın çoktan geldi. Oldukça yorucu bir gün geçirdin. Yarın ne yapacağını planlamamız lazım. Elbiselerine bakıp neye ihtiyacın olduğunu, ne almamız gerektiğini kararlaştırmalıyız. Nancy sana bir şamdan verecek. Bunu dikkatli tut. Kahvaltı sabah yedi buçukta. O saatte burada olmalısın. İyi geceler.</p>
	<p class="block">Pollyanna, son derece tabii bir tavırla teyzesinin yanına geldi ve ona sevgiyle sarıldı.</p>
	<p class="block">Mutlulukla içini çekip, </p>
	<p class="block">–Şimdiye kadar o kadar hoş vakit geçirdim ki... Sizinle oturmak beni çok mutlu edecek. Zaten bunu, buraya gelmeden önce de biliyordum. dedi. Koşarak odadan çıkarken neşeli neşeli bağırdı. </p>
	<p class="block">–İyi geceler.</p>
	<p class="block">Kadın, hafifçe, </p>
	<p class="block">–Aman Allahım diye mırıldandı. </p>
	<p class="block">–Ne kadar garip bir çocuk! Sonra kaşlarını çattı.</p>
	<p class="block"> </p>
	<p class="block">–Kendisini cezalandırdığım için adeta memnun. En ufak bir üzüntü duymamamı, benimle yaşamaktan mutlu olacağını söylüyor! Bayan Polly, oturduğu yerde yine dikleşti, tekrar kitabını eline alıp, </p>
	<p class="block">–Aman Allahım! diye mırıldandı.</p>
	<p class="block">On beş dakika sonra tavan arasındaki odada, tek başına kalan kızcağız bir çarşafı sıkı sıkı yakalamış hıçkırıyordu.</p>
	<p class="block"> </p>
	<p class="block">–Meleklerin arasında olan babacığım. Biliyorum artık oyun oynamıyorum. Fakat sen bile karanlıkta, yalnız başına bu odada uyumanın hoş bir tarafını bulamazdın. Eğer Nancy nin veya Polly Teyzenin ya da Kadınlar Yardım Derneği nden birisinin yanında olsaydım, durum çok daha kolaylaşacaktı? Geciktirdiği işini aceleyle mutfakta tamamlamaya çalışan Nancy, süt kabını yıkıyor, bir yandan da mırıldanıyordu: </p>
	<p class="block">–Bir bebek isterken koltuk değneği gelmesinden mutluluk duyma oyunu mu?.. Bu anlamsız oyunu oynamak istiyorsan, ben de sana uyacağım. Bu evde seni destekleyen bir kaya parçası olacağım ben. GÖREV DUYGUSU Pollyanna, geldiğinin ertesi günü uyandığı zaman saat yediye geliyordu. Pencereleri güney ve batıya baktığı için henüz güneşi göremiyordu. Fakat mavi gökyüzünü görebiliyordu. Böylece havanın iyi olacağını anlamıştı.</p>
	<p class="block">Küçük oda şimdi daha serinceydi. Odaya taze ve serin bir hava giriyordu. Dışarıda, neşeli neşeli kuşlar ötüyordu. Pollyanna onlarla konuşmak için pencereye koştu. O zaman, teyzesinin aşağıdaki bahçede, güllerin arasında olduğunu gördü. Bu nedenle, onun yanına gitmek için çarçabuk hazırlandı.</p>
	<p class="block">Pollyanna, iki pencereyi de açık bırakıp merdivenden indi. Holden geçip, ön kapıyı hızla kapattıktan sonra, koşarak bahçeye girdi.</p>
	<p class="block">Polly Teyze, kambur yaşlı bir adamla bir gül fidanı üzerine eğilmişti. Pollyanna neşeyle bağırarak kadının boynuna atıldı.</p>
	<p class="block"> </p>
	<p class="block">–Ah Polly Teyze, Polly Teyze! Bu sabah sağ olduğum için çok mutluyum! Kadın, boynuna asılmış olan çocuğun kırk üç kilo gelen ağırlığından kurtulmak için doğrulurken sert bir sesle çıkıştı: </p>
	<p class="block">–Pollyanna! Sen hep böyle mi günaydın dersin? Küçük kız, ayakları üzerinde bir aşağı bir yukarı zıpladı. </p>
	<p class="block">–Hayır... Sadece sevdiklerimi görünce dayanamıyorum! Sizi penceremden gördüm, Polly Teyze. Sizin Kadınlar Yardım Derneği nden biri olmadığınızı, gerçek teyzem olduğunuzu düşündüm. O kadar güzel duruyordunuz ki, aşağıya inip boynunuza sarılmam gerekiyordu! Kambur yaşlı adam, birden arkasına döndü. Bayan Polly de her zamanki gibi kaşlarını çatmak istediyse de, bu kez başarıya ulaşamadı.</p>
	<p class="block">Kadın sert bir sesle, </p>
	<p class="block">–Pollyanna, sen... Ben, Thomas.. Bu sabah bu kadar yeter. Sanıyorum anlıyorsunuz, şu gül fidanlarını demek istiyorum. dedi. Sonra dönüp hızla uzaklaştı.</p>
	<p class="block">Pollyanna, ilgiyle, </p>
	<p class="block">–Siz hep bahçede mi çalışırsınız, Beyefendi? diye sordu.</p>
	<p class="block">Adam döndü. Dudakları kımıldıyordu. Fakat gözleri sanki yaşla dolu gibi parlıyordu. </p>
	<p class="block">–Evet, bayan. Ben ihtiyar Tom um. Bahçıvanım.</p>
	<p class="block">Çekinerek titreyen elini uzatıp, sanki dayanılmaz bir gücün etkisi altında kalmış gibi, parmaklarını kızın parlak saçlarına değdirdi. </p>
	<p class="block">–Küçükhanım... Annenize öyle benziyorsunuz ki! Kendisini senden daha küçükken tanımıştım. Anlayacağın, ta o zamandan beri bu bahçede çalışırım.</p>
	<p class="block">Pollyanna, duyulacak bir biçimde nefesini tuttu.</p>
	<p class="block"> </p>
	<p class="block">–Öyle mi? Gerçekten annemi biliyordunuz ha!.. Cennete gitmeden önce... Küçük bir dünya meleğiyken.. Ne olur bana annemden bahsedin! Çocuk, ihtiyarın yanında, çamurlu toprağa çömeldi.</p>
	<p class="block">Evden gelen bir zil sesi duyuldu. Biraz sonra da Nancy nin hızla arka kapıdan çıkışı görüldü.</p>
	<p class="block"> </p>
	<p class="block">–Bayan Pollyanna, bu zil sesi, sabah kahvaltısının hazır olduğunu anlamına gelir! Nefes nefese kızı elinden tutup kaldırdı ve eve doğru koşmaya başladı. </p>
	<p class="block">–Diğer zamanlarda da yemek anlamına gelir bu. Fakat, bunu ne zaman, nerede duyarsan duy koşman gerekir. Eğer böyle davranmazsan memnun olabilecek bir şey bulmakta çok güçlük çekeriz. Tıpkı bir tavuğu kümese sokar gibi Pollyanna yı itip eve soktu.</p>
	<p class="block">Kahvaltının ilk beş dakikası sessiz geçti. Sonra, gözleriyle iki sineğin bir oraya bir buraya uçuşunu izleyen Bayan Polly, sert bir şekilde: </p>
	<p class="block">–Nancy, bu sinekler nereden geldi? diye sordu.</p>
	<p class="block"> </p>
	<p class="block">–Bilmiyorum efendim. Mutfakta bir teki bile yoktu.</p>
	<p class="block">Nancy, fazla heyecandan olacak, Pollyanna nın odasındaki açık pencereleri fark etmemişti.</p>
	<p class="block">Pollyanna, neşeli neşeli, </p>
	<p class="block">–Herhalde, bunlar benim sineklerim olacak Polly Teyze. diye söze karıştı. </p>
	<p class="block">–Bu sabah yakınlarda hoşça vakit geçiren bir sürü sinek vardı.</p>
	<p class="block">Nancy, hemen odadan çıktı. Getirdiği kızarmış ekmekleri de beraberinde götürmüştü.</p>
	<p class="block">Bayan Polly, soluyarak, </p>
	<p class="block">–Senin mi? diye sordu. </p>
	<p class="block">–Ne demek istiyorsun? Bunlar nereden geldi? </p>
	<p class="block">–Elbette dışardan geldiler Polly Teyze. Pencereden girdiler. Bir kısmını içeriye girerken görmüştüm.</p>
	<p class="block"> </p>
	<p class="block">–Gördüm mü dedin? Yani, o pencereyi, koruyucu tel olmadığını bile bile açtım mı demek istiyorsun? </p>
	<p class="block">–Evet, tabii... Pencere teli yoktu Polly Teyze.</p>
	<p class="block">Aynı anda, Nancy, götürdüğü ekmeklerle geri geldi. Yüzü pek ciddi, fakat kırmızıydı.</p>
	<p class="block">Hanımı, sert bir sesle emretti. </p>
	<p class="block">–Nancy ekmekleri bırakıp git de Bayan Pollyanna nın odasının pencerelerini kapa. Kapıları da kapat. Sabah yapacağın işleri bitirdikten sonra, odalardaki bütün sinekleri öldür. Bir teki bile kalmasın.</p>
	<p class="block"> </p>
	<p class="block">–Pollyanna dedi, </p>
	<p class="block">–Pencereler için tel ısmarladım. Tabii bunun bir görev olduğunu biliyordum. Ama bana öyle geliyor ki, sen kendi görevlerini unutmuşa benziyorsun.</p>
	<p class="block"> </p>
	<p class="block">–Görevim mi? Pollyanna nın gözleri şaşkınlıktan daha da açılmıştı.</p>
	<p class="block"> </p>
	<p class="block">–Elbette. Havanın sıcak olduğunu biliyorum. Fakat, o teller gelinceye kadar pencerelerini kapalı tutmayı görev sayman gerektiğini unutmamalısın. Pollyanna, sinekler pis ve huzursuzluk verdikleri kadar, sağlık açısından da zararlıdırlar. Kahvaltıdan sonra, sana okuman için bu konuda bir kitapçık vereceğim.</p>
	<p class="block"> </p>
	<p class="block">–Okumak mı? Oh, çok teşekkür ederim Polly Teyze. Okumayı çok severim! Bayan Polly, sesli sesli içini çekti. Sonra, dudaklarını sımsıkı kapattı. Onun sert yüz ifadesini fark eden Pollyanna, düşünceli düşünceli kaşlarını çattı.</p>
	<p class="block"> </p>
	<p class="block">–Elbette, görevimi ihmal ettiğim için üzüntülüyüm Polly Teyze. Çekinerek özür diledi. </p>
	<p class="block">–Pencereleri bir daha açmayacağım.</p>
	<p class="block">Teyzesi cevap vermedi. Kahvaltı bitinceye kadar da hiç konuşmadı. Sonra kalktı. Oturma odasındaki kitaplığa gitti. İnce bir kitap çıkarıp, yeğeninin yanına doğru yöneldi.</p>
	<p class="block"> </p>
	<p class="block">–Bahsettiğim kitap bu, Pollyanna. Hemen odana gidip bunu okumanı istiyorum. Yarım saat sonra yukarıya gelip eşyalarına bakacağım.</p>
	<p class="block">Pollyanna, iyice büyütülmüş sineğin fotoğrafına bakıyordu. Neşeyle bağırdı: </p>
	<p class="block">–Ah, çok teşekkür ederim Polly Teyze! Bir an sonra da zıplaya zıplaya neşe içinde odadan çıkıp kapıyı kapadı.</p>
	<p class="block">Bayan Polly nin kaşları çatıldı. Bir an durakladıktan sonra odayı geçti ve kapıyı açtı. Fakat Pollyanna görünürde yoktu. Gürültülü gürültülü tavan arasının merdiveninden çıkıyordu.</p>
	<p class="block">Yarım saat sonra, adeta yüzünün tüm hatlarında </p>
	<p class="block">–ben görevimi yaptım ifadesi okunan Bayan Polly, merdivenleri tırmanıp Pollyanna nın odasına girdi. Yeğeni onu heyecanla karşıladı.</p>
	<p class="block"> </p>
	<p class="block">–Ah, Polly Teyze, hayatımda bu kadar güzel ve ilgi çekici bir şey görmedim. Bana bu kitabı okumam için verişinizden çok memnunum. Sineklerin ayaklarında bu kadar çok şey taşıdıklarını bilmiyordum. Hem... Polly Teyze kibirli bir tavırla: </p>
	<p class="block">–Bu kadar yeter dedi. </p>
	<p class="block">–Pollyanna, şimdi elbiselerini çıkartabilirsin. Onları gözden geçireceğim. Sana uygun olmayanları, elbette Sullivan lara vereceğim.</p>
	<p class="block">Pollyanna, görülebilir bir tereddütle kitabı bıraktı ve dolaba gitti.</p>
	<p class="block"> </p>
	<p class="block">–Korkarım, siz bunların Kadınlar Yardım Derneği ndekilerin düşündüğünden daha da kötü olduğunu göreceksiniz... Ama onlar da bunların utanılacak gibi olduğunu söylemişlerdi. İçini çekti. </p>
	<p class="block">–Fakat misyoner sandıklarının son iki üç tanesinden hep erkek çocuklarla büyüklere göre şeyler çıktı. Polly Teyze, siz şimdiye kadar hiç misyoner sandığından yararlandınız mı? Teyzesinin, hayretle karışık kızgınlığı karşısında, Pollyanna hemen sözlerini düzeltti.</p>
	<p class="block"> </p>
	<p class="block">–Elbette siz yararlanmamışsınızdır Polly Teyze! Kızararak devam etti. </p>
	<p class="block">–Unuttum, zenginlerin bu sandıklara hiç gereksinimleri yoktur. Fakat bazen anlarsınız ya, bu odada sizin zengin olduğunuzu unutuyorum da.</p>
	<p class="block">Bayan Polly nin dudakları hiddetle aralandı, fakat hiç ses çıkmadı. Pollyanna, tatsız bir söz söylediğinin farkına varmadan devam ediyordu: </p>
	<p class="block">–Dediğim gibi, misyoner sandıkları ile ilgili tahmin yapmak olanaksızdır. Ama onların içinden bekledikleriniz hiç çıkmaz. Hatta beklemediğiniz zamanlarda bile zaten o sandıklar geldiğinde, oyunu oynamak güçleşiyordu. Babam ve...</p>
	<p class="block">O anda, Pollyanna teyzesine babasından bahsetmemesi gerektiğini anımsadı. Sonra, aceleyle dolabına koştu. Eski püskü elbiselerinin hepsini birden çıkarttı.</p>
	<p class="block">Boğuk bir sesle, </p>
	<p class="block">–Bunlar hiç de güzel değil dedi. </p>
	<p class="block">–Kiliseye kırmızı halı almayı düşünmeselerdi, bunlar siyah renkli olacaktı. Fakat bunlardan başka bir şeyim yok.</p>
	<p class="block">Bayan Polly parmaklarının ucuyla bu eski püskü elbiseleri tuttu. Bunların Pollyanna dan başkası için yapıldığı belliydi. Sonra çatık kaşlarla konsolun gözlerindeki yamalı çamaşırlara baktı.</p>
	<p class="block">Pollyanna, sıkıntı içinde, </p>
	<p class="block">–En iyilerini giydim diye itiraf etti. </p>
	<p class="block">–Kadınlar Yardım Derneği bana yeni bir takım aldı. Derneğin başkanı olan Bayan Jones onlara, halısız yere basma pahasına da olsa bu elbiseyi alacaklarını söylemişti. Ama bu olmayacak. Bay White ayak sesinden hoşlanmıyor. Karısı onun sinirlerinin bozuk olduğunu söylüyor. Sanırım bu yüzden halının alınması için epeyce bağışta bulunacak. Sinirliliğine rağmen parası da olduğu için memnun olması gerekir sanırım. Siz de böyle düşünmüyor musunuz? Bayan Polly, sözlerini duymamışa benziyordu. Çamaşırları incelemesi bittikten sonra, birden Pollyanna ya döndü: </p>
	<p class="block">–Elbette okula gitmişsindir, Pollyanna? </p>
	<p class="block">–Evet Polly Teyze... Ayrıca babam... Yani beni evde de okuttular.</p>
	<p class="block">Bayan Polly kaşlarını çattı. </p>
	<p class="block">–Çok güzel... Sonbaharda burada okula devam edeceksin, tabii... Okul müdürü Bay Hell, senin hangi sınıfa gireceğine karar verecektir şüphesiz. Bu arada günde yarım saat kadar bana yüksek sesle kitap okumanı istiyorum.</p>
	<p class="block"> </p>
	<p class="block">–Okumaya bayılırım. Fakat beni dinlemek istemezseniz, ben kendi kendime okuyabilirim Polly Teyze, gerçekten. Hem bunu yaparken yalancıktan memnun gibi davranmama da gerek olmaz. Çünkü kendi kendime okumaya bayılırım. Özellikle, o büyük sözcükler hoşuma gider.</p>
	<p class="block">Bayan Polly, sert bir sesle, </p>
	<p class="block">–Bundan şüphem yok. diye cevap verdi. </p>
	<p class="block">–Müzik öğrendin mi? </p>
	<p class="block">–Pek öğrenemedim. Kendi müziğimden hoşlanmıyorum. Ama başkalarınki hoşuma gidiyor, doğrusu. Bir parça piyano çalmasını öğrendim. Kilisede çalan Bayan Gray öğretti bunu bana... Fakat müzik öğrenmeyi isterim. Gerçekten öyle, Polly Teyze.</p>
	<p class="block">Polly Teyze, hafifçe kaşlarını kaldırdı. </p>
	<p class="block">–Öyle olduğu anlaşılıyor. Yine de hiç olmazsa sana müziğin esaslarının öğretilmesini sağlamak görevimdir. Dikiş dikersin tabii?..</p>
	<p class="block">Pollyanna, </p>
	<p class="block">–Evet efendim diye içini çekti. </p>
	<p class="block">–Kadınlar Yardım Derneği dikiş öğretti bana. Fakat çok güçlük çektim. Bayan Dones, iğnenin herkesin tuttuğu gibi tutulması gerektiğine inanıyordu. Bayan White, sürfileyi, eteğe bastırmadan önce öğretmenin doğru olacağı görüşündeydi. Bayan Marriman ise yama yapmaya karşıydı.</p>
	<p class="block"> </p>
	<p class="block">–Bundan sonra hiçbir güçlük çekmeyeceksin Pollyanna. Tabii sana dikiş dikmeyi kendim öğreteceğim, sanıyorum. Yemek pişirmeyi bilmiyorsundur? Pollyanna, birdenbire güldü.</p>
	<p class="block"> </p>
	<p class="block">–Bunu bu yaz öğretmeye başlamışlardı. Fakat fazla ilerleyemedim. Bu konuda bütün kadınların görüşleri, tıpkı dikiş konusunda olduğu gibi, farklıydı. Önce ekmekle başlayacaklardı. Fakat benzer şekilde ekmek yapan iki kişi bile yoktu. Nihayet, bir toplantıda bana evlerinde yemek pişirmesini öğretmeye karar verdiler. Sadece krem şokola ve incirli kek yapmasını öğrendim. Ama sonra bırakmam gerekti. Sesi titremeye başlamıştı.</p>
	<p class="block">Küçümseyen bir ifadeyle Bayan Polly, </p>
	<p class="block">–Krem şokola ve incirli kek ha! dedi. </p>
	<p class="block">–Bunu da çabucak belledin. Bir an düşünüp ağır ağır devam etti: </p>
	<p class="block">–Her sabah, saat dokuzda yarım saat yüksek sesle bana kitap okuyacaksın. Daha önce de odanı toplayacaksın. Çarşamba ve Cumartesi sabahları saat dokuz buçukta Nancy ile mutfağa girip yemek pişireceksin. Geri kalan zamanda da benimle dikiş dikeceksin. Böylece öğleden sonraları müzik için boş kalmış olacak. Sana hemen bir müzik öğretmeni bulacağım elbette. Konuşmasını tamamlayıp, kararlı bir tavırla iskemleden kalktı.</p>
	<p class="block">Pollyanna, üzüntüyle söylendi: </p>
	<p class="block">–Aman Polly Teyze, Polly Teyze! Bana yaşayacak zaman bırakmadınız! </p>
	<p class="block">–Yaşamak mı dedin çocuk? Ne demek istiyorsun? Sanki bütün gün yaşamıyormuşsun gibi? </p>
	<p class="block">–Elbette bütün bu işleri yaparken devamlı nefes alacağım Polly Teyze. Fakat bu yaşamak olmayacak. Uyurken de nefes alırsınız ama yaşamazsınız. Ben yaşamaktan bahsediyorum. İstediklerimizi yapmaktan, dışarıda oynamaktan, okumaktan tabii kendi kendime, tepelere tırmanmaktan, bahçede Bay Tom la ve Nancy ile konuşmaktan, dün geçtiğim güzel sokaklardaki evleri ve orada yaşayanları öğrenmekten bahsediyorum. Ben buna yaşamak derim Polly Teyze. Sadece nefes almak yaşamak değildir! Bayan Polly, sinirli bir tavırla başını kaldırdı: </p>
	<p class="block">–Pollyanna, sen çok garip bir çocuksun! Sana oynamak için de yeterli bir zaman bırakılacak tabii. Fakat iyi bir şekilde yetiştirilmen için görevimi yaparken, sen de üstüne düşeni yapmalısın. Böylece gösterdiğim özen ve öğretim nankörce ziyan edilmemeli.</p>
	<p class="block">Pollyanna, dehşetle baktı.</p>
	<p class="block"> </p>
	<p class="block">–Ah, Polly Teyze. Size nankörlük etmeme olanak var mı? Sizi seviyorum. Üstelik Kadınlar Derneği nden biri de değilsiniz. Teyzemsiniz! Bayan Polly, dönüp kapıya doğru yürürken işi emniyete almak istedi. </p>
	<p class="block">–Çok güzel. O halde, nankörce davranmazsın.</p>
	<p class="block">Taş merdivenin yarısına geldiğinde, arkasından çocuğun zayıf ve titrek bir sesle bağırdığını duydu.</p>
	<p class="block"> </p>
	<p class="block">–Affedersiniz Polly Teyze, eşyalarımdan hangilerini başkasına vermek istediğinizi söylemediniz.</p>
	<p class="block">Polly Teyze bitkin bir tavırla içini çekti. Pollyanna da duydu bunu. </p>
	<p class="block">–Ah, sana söylemeyi unuttum Pollyanna... Timothy bugün saat bir buçukta bizi çarşıya götürecek... Elbiselerinden hiçbiri yeğenimin giyebileceği nitelikte değil. Bu elbiselerden birini bile giymene izin verirsem, görevimi yapmamış sayılırım.</p>
	<p class="block">Şimdi de Pollyanna içini çekti. Bu </p>
	<p class="block">–görev sözcüğünden nefret edeceğini anlamıştı.</p>
	<p class="block">Dalgın bir tavırla, </p>
	<p class="block">–Lütfen Polly Teyze dedi. </p>
	<p class="block">–Acaba, bu görev denilen şeyden memnun olmanızın bir yolu yok mu? Bayan Polly, şaşkın şaşkın bakıp, </p>
	<p class="block">–Ne? dedi. Sonra kıpkırmızı olmuş yanaklarıyla aniden dönüp hiddetle merdivenden indi. </p>
	<p class="block">–Terbiyesizlik etme Pollyanna! dedi.</p>
	<p class="block">Sıcak tavan arasındaki odada Pollyanna tahta arkalıklı sandalyeye oturdu. Artık onun önünde yalnızca görevden ibaret tatsız bir yaşam uzanıyordu.</p>
	<p class="block">İçini çekti. </p>
	<p class="block">–Gerçekten sorduğum soruda bir terbiyesizlik görmedim. Sadece, ona şu görev işinde de memnun olunacak bir taraf bulunup bulunmadığını sormuştum.</p>
	<p class="block">Pollyanna birkaç dakika sessiz sessiz oturdu. Gözlerini üzgün bir şekilde yatağın üzerindeki eski püskü giysilere dikti. Sonra ağır ağır kalkıp giysileri yerleştirmeye başladı.</p>
	<p class="block">Yüksek sesle, </p>
	<p class="block">–Anladığıma göre memnun olunacak hiçbir şey yok. dedi. </p>
	<p class="block">–Ama görev sona erince mutlu olabilirim belki. Bunun üzerine, birden gülmeye başladı. POLLYANNA ve CEZALAR Saat bir buçukta Timothy Bayan Polly ile yeğenini belli başlı elbise mağazalarından dört beş tanesine götürdü. Çarşı evden iki kilometre uzaktaydı.</p>
	<p class="block">Pollyanna ya yeni bir gardırop döşemek bir bakıma herkes için heyecanlı bir yaşantı oldu. Bayan Polly, bu işten bitkin çıkmıştı. Tıpkı, bir volkanın ince kabuğu üzerinde dolaştıktan sonra tehlikeden kurtulup toprağa ayak basan insanlar gibiydi. İkisine de hizmet eden satıcılar ise kıpkırmızı kesilmişler, üstelik arkadaşlarını bir hafta kadar güldürmeye yetecek Pollyanna ile ilgili komik şeyler de öğrenmişlerdi. Pollyanna ise tatlı tatlı gülümsüyor ve satıcılardan birine bu gülüşünü şöyle açıklıyordu: </p>
	<p class="block">–Misyoner sandıkları ve Kadınlar Yardım Derneği sayesinde giyindikten sonra, bir mağazaya girip elbise satın almak fevkalade bir şey. Üstelik bunların, üstüme uymuyor diye eteklerinin kıvrılmasına ya da açılmasına da ihtiyacı yok. Hepsi yepyeni.</p>
	<p class="block">Alışveriş bütün öğleden sonrayı doldurdu. Daha sonra akşam yemeği yendi. Arkasından bahçede ihtiyar Tom la ve sonra da arka bahçede Nancy ile tatlı tatlı konuşuldu. Nancy bulaşıkları bitirmişti. Polly Teyze de bir komşusunu ziyarete gitmişti.</p>
	<p class="block">İhtiyar Tom, Pollyanna ya, annesi ile ilgili çok güzel şeyler anlattı. Bu onu çok mutlu etti. Nancy ise sekiz kilometre ötede, Corner bölgesinde yaşayan sevgili annesi ile erkek ve kız kardeşlerinden bahsetti. Bayan Polly nin izin verdiği zamanlarda, onları görmek için Pollyanna yı götürmeye de söz verdi.</p>
	<p class="block">Nancy, </p>
	<p class="block">–Kardeşlerimin isimleri de çok güzel, adlarını beğeneceksin diye içini çekti. </p>
	<p class="block">–Algernon, Florabelle ve Estelle... Nancy isminden hiç hoşlanmıyorum! </p>
	<p class="block">–Oh Nancy! Ne kadar kötü bir söz bu. Neden? </p>
	<p class="block">–Çünkü bu isim diğerleri kadar güzel değil. Ben ilk çocuğum. O sıralarda annem içlerinde böyle güzel adlar olan öyküler okumazmış.</p>
	<p class="block">Pollyanna, </p>
	<p class="block">–Ama ben Nancy yi seviyorum. Çünkü bu sensin! dedi.</p>
	<p class="block"> </p>
	<p class="block">–Hah! Öyleyse sen Clavissa Mabel adını bile sevebilirsin. Ve benim hesabıma da memnun olabilirsin. Çünkü bu isim fevkalade! Pollyanna güldü.</p>
	<p class="block"> </p>
	<p class="block">–Neyse adının Hephzibah olmadığına sevinmelisin. </p>
	<p class="block">–Hephzibah mı? </p>
	<p class="block">–Evet, Bayan White ın adı bu. Kocası ona </p>
	<p class="block">–Hep der. O ise bundan hoşlanmaz. Kocası Hep, Hep diye seslenince, sanki bunun arkasından haydi diye bir bağırış duyacakmış gibi olduğunu söyler. Aceleden ve </p>
	<p class="block">–haydilerden pek de hoşlanmaz.</p>
	<p class="block">Nancy nin asık suratı bir tebessümle rahatlayıverdi. </p>
	<p class="block">–Çok güzel doğrusu. Artık ne zaman Nancy adını duysam aklıma </p>
	<p class="block">–Hep, Hep gelecek ve güleceğim. Duraklayıp şaşkın şaşkın kıza baktı, </p>
	<p class="block">–Şey, Bayan Pollyanna. Şimdi o oyunu mu oynuyordun? Yani Hephzibah adında olmadığım için memnun olmam gerektiğini hatırlatan bir oyundu bu değil mi? Pollyanna kaşlarını çattı, sonra da güldü.</p>
	<p class="block"> </p>
	<p class="block">–Evet Nancy öyle! O oyunu oynuyordum. Ama çoğu zaman olduğu gibi, bu defa da bunun farkında değildim. Bu oyunu birçok kere oynadığın zaman alışıyorsun ve memnun olacak şeyler aramaya başlıyorsun. Eğer uzun zaman ararsan, mutlaka her şeyin memnun olunacak bir tarafı olduğunu bulursun.</p>
	<p class="block">Nancy, açıkça belli olan bir şüphe içinde: </p>
	<p class="block">–Evet, belki de diye doğruladı.</p>
	<p class="block">Gece sekiz buçukta Pollyanna, yatmaya çıktı. Pencere telleri henüz gelmemişti. Küçük, basık tavanlı oda bir fırından farksızdı. Pollyanna, istek dolu gözlerle sımsıkı kapalı bir pencereye baktı; ama açmadı. Soyunup elbiselerini özenle katladı. Dua ettikten sonra mumu söndürdü ve yatağa girdi.</p>
	<p class="block">Yatakta uykusuz bir şekilde, bir o yana, bir bu yana ne kadar döndüğünü bilmiyordu. Ama en sonunda yataktan kalkıp odayı geçişine ve kapıyı açışına kadar saatlerin geçmiş olduğunu sanmıştı. Büyük tavan arası kapkaranlıktı. Doğu taraftaki pencereden ay ışığı süzülüyor, yerde gümüş renginde bir iz bırakıyordu. Pollyanna, sağındaki ve solundaki karanlığa aldırmadan ay ışığının süzüldüğü pencereye gitti.</p>
	<p class="block">Bu pencerenin teli olduğunu ummuştu. Ama yoktu. Dışarısı, tıpkı peri masallarında bulunacak bir yer gibi güzeldi. Serin ve taze havanın kendisini serinleteceğini, kıpkırmızı olmuş yanaklarına ve ellerine iyi geleceğini biliyordu! Yaklaşıp, özlemle aşağıya bakarken bir şey daha gördü. Bayan Polly nin camlı taraçasının dümdüz damını. Bu manzara onu heyecanlandırdı. Keşke, şimdi orada olsaydı! Korkuyla arkasına baktı. Fırın gibi odayla ve daha da sıcak yatağıyla arasında korkunç bir karanlık uzanıyordu. Oysa tam önünde, biraz aşağıda taraçanın damına ay ışığı aksetmiş, serin tatlı bir gece bulunuyordu.</p>
	<p class="block">Keşke yatağı orada olsaydı! Açık havada uyuyan birçok insan olduğunu da biliyordu. Örneğin, verem olan Doel Hartley daima açık havada yatardı.</p>
	<p class="block">Pollyanna, birdenbire pencerenin yanındaki duvara asılmış olan uzun, beyaz torbaları hatırladı. Nancy bunların içinde kışlık elbiselerin bulunduğunu söylemişti. Pollyanna, korkarak bu torbalara yaklaştı. Yumuşak ve kabarık olan bir tanesini seçti. Bunun içinde Bayan Polly nin kürk mantosu vardı. Bir yastık yerine geçmesi için bir de ince torba indirdi. Adeta boş gibi duran, ince bir tanesini de yorgan olarak kullanmak için aldı. Pollyanna, bunları alıp büyük bir neşe içinde pencereye yöneldi. Pencereyi açıp torbaları dama bıraktı, kendisi de atladı. Pencereyi dikkatle kapattı. Pollyanna, o harikulade ayaklı, birçok şey taşıyabilen sinekleri unutmamıştı.</p>
	<p class="block">Dışarısı ne kadar güzel ve serindi! Pollyanna büyük bir mutluluk içinde bir aşağı, bir yukarıya yürüdü. Tertemiz havayı ciğerlerine doldurdu. Teneke dam ayaklarının altında çok hoşuna giden bir ses çıkarıyordu. Bir uçtan öteki uca üç dört defa gidip geldi. Sıcak odasından sonra bu serinlik çok güzeldi. Dam, dümdüz ve geniş olduğu için aşağıya düşme tehlikesi de yoktu. Nihayet memnuniyetle içini çekti, kürk mantonun üzerine yattı. Torbalardan bir tanesini yastık, ötekini de yorgan yaptı. Uyumaya hazırlandı.</p>
	<p class="block"> </p>
	<p class="block">–Tellerin gelmediğine çok sevindim diye mırıldandı. Yıldızlara bakarak, </p>
	<p class="block">–Yoksa burada yatamazdım, dedi.</p>
	<p class="block">Aşağıda, camlı taraçanın yanındaki odada yatan Bayan Polly, yüzü korkudan bembeyaz olmuş bir şekilde sabahlık ve terliklerini aceleyle giyiyordu. Bir dakika önce, titrek bir sesle Timothy ile telefonda konuşmuş: </p>
	<p class="block">–Çabuk babanı alıp gel. Fener de getirin. Taraçanın damında birisi var. Herhalde sarmaşıklara tırmanıp çıkmış olacak. Doğu tarafındaki pencereden her an eve girebilir. Ben tavan arasının damını kilitledim. Aman çabuk olun demişti.</p>
	<p class="block">Biraz sonra, tam uykuya dalmak üzere olan Pollyanna, fenerlerin çıkarttığı ışığı görünce ve bir kişinin bağırışlarını duyunca şaşırdı. Gözlerini açınca, yanındaki merdivenin üzerinde Timothy yi gördü. İhtiyar Tom da pencereden giriyordu. Teyzesi de adamın arkasından ona bakıyordu.</p>
	<p class="block">Polly Teyze: </p>
	<p class="block">–Bu yaptığın nedir Pollyanna? diye bağırdı. Pollyanna uykulu gözlerini kırpıştırıp, yerinden doğruldu. </p>
	<p class="block">–A, a. Bay Tom... Polly Teyze! diye kekeledi. </p>
	<p class="block">–O kadar korkmayın, Doel Hartley gibi verem değilim. Sadece içerisi çok sıcaktı. Hem pencereyi kapattım, Polly Teyze. Sineklerin o mikroplu şeyleri içeriye taşımamaları için.</p>
	<p class="block">Timothy, hemen merdivenden indi, uzaklaştı. İhtiyar Tom da durumu sezip elindeki feneri Bayan Polly ye uzattı ve oğlunu izledi. Bayan Polly, adamlar uzaklaşıncaya kadar dudağını sertçe ısırdı; sonra sert bir sesle: </p>
	<p class="block">–Pollyanna, o torbaları bana ver ve hemen içeriye gir. Biraz sonra, yanında Pollyanna, elinde lamba ile tavan arasına doğru ilerlerken, </p>
	<p class="block">–Ne kadar da garip bir çocuksun sen! diye söylendi.</p>
	<p class="block">Pollyanna için, dışarının serinliğinden sonra içerisi daha da boğucu geldi. Ama şikâyet etmedi. Sadece içini derin derin çekti.</p>
	<p class="block">Merdiven başında Bayan Polly, </p>
	<p class="block">–Bu gece benimle birlikte yatacaksın, Pollyanna dedi. </p>
	<p class="block">–Sineklik teller yarın sabah gelecek. Ama bunlar gelinceye kadar seni gözümün önünden ayırmamak görevimdir.</p>
	<p class="block">Pollyanna, nefesini tuttu. Neşeyle bağırdı. </p>
	<p class="block">–Sizinle mi? Yatağınızda mı? Ah, Polly Teyze... Polly Teyze. Ne kadar iyisiniz. Uzun zamandan beri bana ait olan biriyle uyumak istiyordum. Ama Kadınlar Derneği nden birisi ile değil. Anlıyorsunuz değil mi? O tellerin gelmediğine şimdi çok sevindim. Benim yerimde olsanız siz de sevinmez miydiniz? Cevap çıkmadı. Bayan Polly önden gidiyordu. Doğrusunu söylemek gerekirse Bayan Polly kendisini açıkça güçsüz hissetmeye başlamıştı. Pollyanna yı geldiğinden beri üçüncü kez cezalandırıyor, ama her seferinde çocuğun bu cezaları bir ödül gibi kabul edişini görüyordu. Bayan Polly nin kendisini güçsüz hissetmesinin nedeni de buydu zaten. POLLYANNA ZİYARETE GİDİYOR Kısa bir süre sonra, Harrington Konağı nda hayat pek de Bayan Polly nin arzuladığı kadar olmasa da, bir düzene girdi. Pollyanna dikiş dikiyor, müzik çalışıyor, kitap okuyor, mutfakta yemek pişirmesini öğreniyordu. Ama bu işlere önceden tasarladığı kadar zaman ayırmıyordu. Önceden söylediği gibi, </p>
	<p class="block">–Yaşamak için de bol zaman vardı. Polly Teyze nin yasakladığı bir şey olmamak şartıyla, hemen hemen her gün öğleden sonra ikiden altıya kadar istediğini yapmakta serbestti.</p>
	<p class="block">Bu bol zamanın Pollyanna ya çalıştıktan sonra biraz dinlenmek için mi, yoksa Bayan Polly nin ondan kurtulmak için mi verildiği sorulabilirdi? Temmuzun ilk günleri geçerken Bayan Polly, sık sık </p>
	<p class="block">–Ne kadar garip bir çocuk! diye söyleniyordu. Günlük okuma ve dikiş derslerinin sonunda Bayan Polly iyice sersemliyor ve yorgun düşüyordu.</p>
	<p class="block">Nancy, mutfakta daha iyi bir durumdaydı. O ne sersemliyor, ne de yorgun düşüyordu. Çarşamba ve cumartesi günleri onun için çok eğlenceli olmaya başlamıştı.</p>
	<p class="block">Harrington Konağı nın civarında Pollyanna nın oynayacağı çocuklar yoktu.</p>
	<p class="block">Ev, kasabanın yamacında kalıyordu. Civarda evler vardı. Ama oralarda da Pollyanna nın yaşına uygun kız ve erkek çocuklar yoktu. Bununla beraber bu durum Pollyanna yı hiç de üzmüyordu.</p>
	<p class="block">Pollyanna Nancy ye, </p>
	<p class="block">–Ah, hayır, hiç de buna önem vermiyorum demişti. </p>
	<p class="block">–Çevrede dolaşıp sokakları, evleri ve insanları seyretmek yetiyor bana. İnsanları seviyorum. Sen de seviyorsun değil mi Nancy? Nancy, ters ters, </p>
	<p class="block">–Hepsini sevdiğimi pek de söyleyemem diye karşılık verdi.</p>
	<p class="block">Hemen her öğleden sonra, Pollyanna bir macera gezintisi yapmayı, bir o tarafa, bir bu tarafa gitmeyi arzu ediyordu. İşte bu gezintilerinde </p>
	<p class="block">–Adam </p>
	<p class="block">–a sık sık rastlıyordu. Pollyanna, aynı gün bir sürü adama rastlamış olsa da içinden sadece ona </p>
	<p class="block">–Adam diyordu.Adam, özellikle uzun siyah palto ve ipek silindir şapka giyiyordu. Yüzü pırıl pırıl tıraşlı ve oldukça solgundu, şapkanın altından gözüken saçları kırlaşmıştı. Dimdik ve yalnızdı. Bu Pollyanna nın ona acımasına neden oluyordu. Belki de bu yüzden, bir gün ona seslendi.</p>
	<p class="block"> </p>
	<p class="block">–Nasılsınız beyefendi? Güzel bir gün, değil mi? Adamın yanına yaklaşırken neşeli neşeli söylemişti bunları.</p>
	<p class="block">Adam telaşla çevresine bakındıktan sonra, belirsizce durdu.</p>
	<p class="block"> </p>
	<p class="block">–Bana mı söylediniz? diye sert bir sesle sordu. Pollyanna, gülümsedi: </p>
	<p class="block">–Evet efendim, söylediğim gibi güzel bir gün değil mi? Adam, </p>
	<p class="block">–Ha? Evet! şey!.. diye mırıldanıp yoluna devam etti. Pollyanna güldü. Adamın tuhaf birisi olduğunu düşündü.</p>
	<p class="block">Ertesi gün adamı yine gördü. Neşeli neşeli, </p>
	<p class="block">–Bugün dünkü kadar olmasa da, yine de güzel bir gün dedi.</p>
	<p class="block">Adam önceki gibi, </p>
	<p class="block">–Ha... Evet... Şey... diye mırıldandı. Pollyanna yine neşeyle güldü.</p>
	<p class="block">Ama üçüncü defa Pollyanna yaklaşıp konuşunca, adam öncekilere benzer bir tavırla birdenbire durdu.</p>
	<p class="block"> </p>
	<p class="block">–Bana bak çocuk, kimsin sen? Neden her gün bana sesleniyorsun? </p>
	<p class="block">–Ben Pollyanna Whitier im. Yalnızmışsınız gibi geldi bana. Durduğunuza sevindim. Artık tanıştık. Ama henüz adınızı bilmiyorum.</p>
	<p class="block"> </p>
	<p class="block">–Vay be... Hem de... Adam sözünü tamamlamadan eskisinden daha hızlı bir şekilde yürümeye başladı.</p>
	<p class="block">Pollyanna hayal kırıklığıyla adamın arkasından bakakaldı. </p>
	<p class="block">–Belki de anlamadı, diye düşündü. </p>
	<p class="block">–Fakat tam bir tanışma değildi bu. Hâlâ adını bilmiyorum, diye mırıldanıp yoluna devam etti.</p>
	<p class="block">Pollyanna o gün Bayan Snow a paça götürüyordu. Bayan Polly Harrington, her hafta Bayan Snow a bir şey gönderirdi. Bayan Snow hasta ve fakir olduğundan ve aynı kiliseye gittiklerinden, teyzesi kilisedekilerin ve kendisinin ona bakmalarının bir görev olduğunu söylüyordu. Bayan Polly de görevini yerine getirerek Nancy ile ona yemek gönderiyordu. O gün Pollyanna, bu işin kendisine verilmesi için yalvarmıştı. Nancy de Bayan Polly nin emirlerine uyarak bu işi ona bırakmıştı.</p>
	<p class="block">Nancy, daha sonra gizlice Pollyanna ya: </p>
	<p class="block">–Bu işi atlattığım için memnunum diye itiraf etmişti. </p>
	<p class="block">–Ama bunu sana yüklediğim için de üzgünüm garip kuzucuk.</p>
	<p class="block"> </p>
	<p class="block">–Fakat bunu yapmak beni memnun ediyor, Nancy.</p>
	<p class="block">Nancy: </p>
	<p class="block">–Bir defa yaptıktan sonra bir daha istemezsin diyordu.</p>
	<p class="block"> </p>
	<p class="block">–Niçin? </p>
	<p class="block">–Çünkü hiç kimse istemiyor onu. Kadın o kadar aksidir ki. Acımasalar, sabahtan akşama kadar yanına tek bir kişi uğramayacak. Ona bakmak zorunda olan kızına çok acıyorum.</p>
	<p class="block"> </p>
	<p class="block">–Neden Nancy? Nancy omuzunu silkti. </p>
	<p class="block">–Açıkçası, Bayan Snow a göre hayatta doğru dürüst hiçbir şey yoktur. Hatta haftanın günleri bile; bugün pazartesi ise, kadın pazar olmadığına üzülür. Ona paça götüreceksin. Mutlaka sana tavuk istediğini söyleyecektir. Tavuk götürseydin bu sefer de et suyu istediğini söylerdi! Pollyanna, </p>
	<p class="block">–Amma da garip bir kadın diye güldü. </p>
	<p class="block">–Gidip onu görmeyi istiyorum. Başkalarından oldukça farklı bir insan, galiba? Ben farklı insanları severim.</p>
	<p class="block"> </p>
	<p class="block">–Hah! Bayan Snow gerçekten başkalarından farklıdır. Hepimizin iyiliği için öyle olduğunu sanıyorum.</p>
	<p class="block">Pollyanna, eski evin kapısına doğru yürürken o günkü bu konuşmaları düşünüyordu. Başkalarına hiç benzemeyen Bayan Snow la karşılaşacağı için gözleri parlıyordu.</p>
	<p class="block">Soluk benizli, yorgun görünüşlü, genç bir kız kapıyı açtı.</p>
	<p class="block">Pollyanna, nazikçe, </p>
	<p class="block">–Nasılsınız? diye söze başladı. </p>
	<p class="block">–Beni Bayan Polly Harrington gönderdi. Lütfen, lütfen, Bayan Snow u görmek istiyorum.</p>
	<p class="block">Kız kendi kendine: </p>
	<p class="block">–İlk defa onu görmek isteyen birisi geliyor diye mırıldandı ama, Pollyanna bunu duymadı. Kız dönüp, holün sonundaki kapıya doğru yöneldi.</p>
	<p class="block">Genç kız, onu hastanın odasına alıp kapıyı kapattı. Pollyanna, gözlerini loşluğa alıştırmak için kırpıştırdı. Sonra, odanın karşısındaki yatakta oturan kadını hayal meyal gördü. Pollyanna, kadına doğru ilerledi.</p>
	<p class="block"> </p>
	<p class="block">–Nasılsınız Bayan Snow? Polly Teyze bugün iyi olduğunuzu umduğunu söyledi. Size paça tirit gönderdi.</p>
	<p class="block"> </p>
	<p class="block">–Aman Yarabbi! Tirit mi? dedi. Kadın ters bir sesle mırıldandı. </p>
	<p class="block">–Teşekkür ederim ama ben bugün et suyu bekliyordum.</p>
	<p class="block">Pollyanna hafifçe kaşlarını çattı.</p>
	<p class="block"> </p>
	<p class="block">–Size paça getirdikleri zaman tavuk istediğinizi sanıyordum. Hasta kadın, yerinde dönüp, </p>
	<p class="block">–Ne dedin? diye sordu. Pollyanna hemen özür diledi. </p>
	<p class="block">–Bir şey demedim. Zaten bu bir şey değiştirmez. Sadece Nancy, paça getirdiğimiz zaman tavuk istediğinizi, tavuk geldiği zaman da et suyunu beklediğinizi söylemişti. Ama belki de öbür türlüydü. Nancy unutmuş olabilir.</p>
	<p class="block">Hasta kadın, hiç yapmadığı şekilde yatağında doğrulup dimdik oturdu. Pollyanna bunu bilmiyordu.</p>
	<p class="block"> </p>
	<p class="block">–Küstah bayan. Kimsin sen? Pollyanna, neşeli bir kahkaha attı. </p>
	<p class="block">–Adım öyle değil Bayan Snow. Böyle bir adım olmadığı için de memnunum. Bu ad </p>
	<p class="block">–Hephzibah </p>
	<p class="block">–tan beter olurdu. Değil mi? Ben Pollyanna Whittier im, Bayan Polly Harrington ın yeğeniyim. Onunla birlikte oturuyorum. İşte bu nedenle size tirit getirdim.</p>
	<p class="block">Hasta kadın sözlerinin ilk kısmını dikkatle dinlemişti. Fakat söz tirite gelince, bitkin bir tavırla kendisini yastığa bıraktı.</p>
	<p class="block"> </p>
	<p class="block">–Pekâlâ... Teşekkür ederim. Teyzen şüphesiz pek merhametli bir kadın. Fakat bu sabah pek iştahlı değilim. Hem kuzu eti istiyordum dedi ve birden susup, konuyu değiştirdi.</p>
	<p class="block"> </p>
	<p class="block">–Dün gece bir saniye bile uyuyamadım. Bir saniye bile! Pollyanna: </p>
	<p class="block">–Keşke ben de uyumasaydım diye içini çekti. Paçayı masanın üzerine koyup, yakınındaki iskemleye rahatça oturdu. </p>
	<p class="block">–İnsan uykuyla o kadar çok zaman kaybediyor ki! Öyle değil mi? Hasta kadın, </p>
	<p class="block">–Uykuda zaman kaybetmek mi? diye hayret içinde söylendi.</p>
	<p class="block"> </p>
	<p class="block">–Evet, tam yaşayacağım zamanlar... Ne yazık ki geceleri yaşayamıyorum.</p>
	<p class="block">Kadın, bir kere daha yatakta doğruldu. </p>
	<p class="block">–Amma da garip bir gençsin! diye bağırdı, </p>
	<p class="block">–Şu pencereye gidip perdeyi aç... Senin ne biçim bir şey olduğunu görmek istiyorum! Pollyanna ayağa kalktı ama, bir parça üzgün gülümsedi: </p>
	<p class="block">–Yazık! O zaman çillerimi göreceksiniz değil mi? İçini çekip pencereye gitti. </p>
	<p class="block">–Oysa ben karanlık olduğu ve çillerimi göremediğiniz için çok seviniyordum. Ama, şimdi!.. Yatağa dönerken heyecanla sustu. </p>
	<p class="block">–Beni görmek istediğiniz için çok memnunum. Çünkü şimdi ben de sizi görebiliyorum! Bana bu kadar güzel olduğunuzu kimse söylememişti.</p>
	<p class="block"> </p>
	<p class="block">–Ben mi? Güzel miyim? Kadın acı acı söylendi.</p>
	<p class="block">Pollyanna, </p>
	<p class="block">–Elbette bunu bilmiyor muydunuz? dedi.</p>
	<p class="block">Bayan Snow: </p>
	<p class="block">–Şey, hayır, bilmiyordum diye cevap verdi. Bayan Snow kırk yaşındaydı. Son on beş yılını her şeyde bir kusur bulmakla geçirmişti. Bu nedenle hiçbir şeyi olduğu gibi kabul ederek zevkini çıkaramamıştı.</p>
	<p class="block">Pollyanna tatlı bir sesle: </p>
	<p class="block">–Fakat gözleriniz iri iri ve siyah. Saçlarınız da hem siyah, hem dalgalı. dedi. Siyah buklelere bayılırım Cennete gidince benim de siyah buklelerim olacak. Hem yanaklarınız da pembe pembe Bayan Snow, pek güzelsiniz. Kendinize bakınca herhalde bunu fark ediyorsunuzdur.</p>
	<p class="block">Hasta kadın kendisini yastığa bırakıp, </p>
	<p class="block">–Ayna verin! diye homurdandı. </p>
	<p class="block">–Bugünlerde pek aynaya bakmadım. Sen de benim gibi hep sırtüstü yatsaydın aynaya pek bakmazdın.! Pollyanna hak verircesine, </p>
	<p class="block">–Tabii, elbette... diye tasdik etti. </p>
	<p class="block">–Ama durun. Bakın size ayna vereyim. Koşup konsolun üzerindeki el aynasını aldı.</p>
	<p class="block">Yatağa geri dönerken, durup kadını dikkatle inceledi.</p>
	<p class="block"> </p>
	<p class="block">–İzin verirseniz, aynaya bakmadan önce saçlarınızı biraz düzelteceğim lütfen, saçlarınızı düzeltebilir miyim? Bayan Snow, isteksizce </p>
	<p class="block">–Şey, madem istiyorsun, olur dedi. </p>
	<p class="block">–Ama yine dağılacaklar.</p>
	<p class="block"> </p>
	<p class="block">–Ah, teşekkür ederim. Başkalarının saçlarını düzeltmesini çok severim. Pollyanna, dikkatle aynayı bıraktı, bir tarak almak için uzandı. </p>
	<p class="block">–Bugün elbette fazla bir şey yapmayacağım. Bir an önce bu kadar güzel olduğunuzu görmenizi istiyorum. Fakat başka bir gün saçlarınızın örgülerini çözeceğim dedi. Usulca kadının alnına dökülmüş dalgalı saçlara dokundu.</p>
	<p class="block">Beş dakika kadar Pollyanna becerikli becerikli çalıştı. Bukleleri çözüp taradı, sarkan yakasını düzeltti, yastıkları kabarttı. Böylece kadının daha güzel görünmesini sağlamak istiyordu. Bu arada hasta kadın çatılmış kaşlarıyla adeta alay ediyor gibiydi. Yine de bir heyecan duyuyordu.</p>
	<p class="block">Pollyanna soluk soluğa, yandaki vazodan pembe bir çiçek alıp kadının siyah saçlarına yaraşacak bir biçimde taktı, </p>
	<p class="block">–Şimdi aynaya bakmaya hazırız sanırım. Aynayı bir zafer heyecanı içinde uzattı.</p>
	<p class="block">Hasta kadın, aynadaki aksine dik dik bakıp homurdandı.</p>
	<p class="block"> </p>
	<p class="block">–Eh!.. Ben kırmızı çiçekleri pembelere tercih ederim. Ama çiçek, gece olmadan solacağına göre ne fark eder? Pollyanna güldü. </p>
	<p class="block">–Fakat çiçeklerin solmasına memnun olmanız gerekir. O zaman yenilerini koparma zevkini elde edersiniz. Saçınızın bu kabartılmış durumu da çok hoşuma gitti. Memnunluk içinde kadına baktı. </p>
	<p class="block">–Öyle değil mi? </p>
	<p class="block">–Eh... Olabilir... Yine de, bu saç, yastığın üstünde dönüp durduğuna göre dayanmayacaktır.</p>
	<p class="block">Pollyanna neşeli neşeli, </p>
	<p class="block">–Tabii diye cevap verdi. </p>
	<p class="block">–Ama buna da memnunum. Çünkü o zaman saçlarınızı yeniden tarayabilirim. Hem saçınız siyah olduğu için de sevinmelisiniz.</p>
	<p class="block">Siyah saç yastıkta benimki gibi sarı saçlardan daha güzel görünüyor.</p>
	<p class="block"> </p>
	<p class="block">–Olabilir. Fakat ben siyah saçlara fazla güvenmem. Hemen beyazlaşıverir. Bayan Snow hâlâ gözlerini aynadan ayırmıyordu.</p>
	<p class="block">Pollyanna, </p>
	<p class="block">–Ah, siyah saçlara bayılıyorum; keşke benim de saçlarım öyle olsaydı, çok memnun olurdum! diye içini çekti.</p>
	<p class="block">Bayan Snow aynayı bırakıp sinirli bir tavırla döndü: </p>
	<p class="block">–Benim yerimde olsaydın hiç de memnun kalmazdın! Ne siyah saçtan, ne de başka bir şeyden... Eğer bütün gün burada yatmak zorunda kalsaydın.</p>
	<p class="block">Pollyanna, düşünceli bir tavırla kaşlarını çattı: </p>
	<p class="block">–O zaman, böyle olmak çok zor olurdu değil mi? diye seslice mırıldandı.</p>
	<p class="block"> </p>
	<p class="block">–Ne olmak? </p>
	<p class="block">–Her şeyden memnun olmak.</p>
	<p class="block"> </p>
	<p class="block">–Her şeyden memnun olmak mı? Bütün günlerini hasta, yatakta geçirirken. Buna olanak var mı? Eğer böyle düşünüyorsan, bana sevinebilecek bir şey söyle hepsi bu kadar! Bayan Snow un şaşkın bakışları arasında, Pollyanna ayağa kalkıp ellerini çırptı.</p>
	<p class="block"> </p>
	<p class="block">–Aman ne iyi! Güç olacak bu! Öyle değil mi? Artık gitmem gerek... Fakat giderken, bütün yol boyunca düşüneceğim. Belki gelecek sefer geldiğimde bunu size söyleyebilirim. Allahaısmarladık. Çok güzel bir vakit geçirdim. Çıkarken tekrar, </p>
	<p class="block">–Allahaısmarladık dedi.</p>
	<p class="block">Bayan Snow, ziyaretçisinin arkasından bakarken, </p>
	<p class="block">–Aman Yarabbi... Acaba ne demek istedi? diye söylendi. Başını çevirip aynayı eline aldı ve aynadaki aksini inceledi.</p>
	<p class="block"> </p>
	<p class="block">–Bu küçük şey, saç yapmasını pek de iyi biliyor. Hiç hata yapmıyor. diye mırıldandı, </p>
	<p class="block">–Şimdiye kadar saçlarımın bu kadar güzel olduğunu fark etmemiştim. İyi ama, ne fark eder? İçini çekip, aynayı yatağa bıraktı. Başını yastığa dayayıp, üzgün üzgün sağa sola çevirdi.</p>
	<p class="block">Bir süre sonra, Bayan Snow un kızı Milly içeriye girdiğinde, küçük el aynası hala örtünün üzerinde duruyordu. Fakat, ayna sanki görünmemesi için dikkatle saklanmıştı.</p>
	<p class="block">Milly </p>
	<p class="block">–Anne, niçin perde açılmış? dedi. Şaşkın şaşkın bir pencereye, bir de annesinin saçındaki çiçeğe bakıyordu.</p>
	<p class="block">Hasta kadın, </p>
	<p class="block">–Açılmışsa ne olmuş yani? diye homurdandı. </p>
	<p class="block">–Hastaysam, bütün hayatımı karanlık içinde mi geçireceğim? Milly hemen, </p>
	<p class="block">–Tabii, niçin öyle olsun?.. diye doğruladı. İlaç şişesine uzandı. </p>
	<p class="block">–Ama... Biliyorsun ben seni uzunca bir zamandan beri aydınlık bir odaya geçirmeye çalışıyordum. Kabul etmiyordun.</p>
	<p class="block">Bu söz cevapsız kaldı. Bayan Snow, geceliğinin dantellerini koparıyordu. Nihayet, sinirli bir tavırla konuştu: </p>
	<p class="block">–Biri bana et suyu yerine, yeni bir gece elbisesi verse daha iyi olur! </p>
	<p class="block">–Aman anne! Milly, böyle şaşkınlıkla boş yere bağırmamıştı. Arkasında duran konsolun çekmecesinde, iki aydan beri annesine giymesi için ısrar ettiği, ama giydiremediği iki gecelik bulunuyordu. ADAMIN SÖYLEDİKLERİ Pollyanna adamı yeniden gördüğünde yağmur yağıyordu. Buna rağmen, ona gülerek selam verdi.</p>
	<p class="block">Neşeli neşeli seslendi: </p>
	<p class="block">–Bugün hava o kadar güzel değil. Neyse, her gün yağmur yağmadığı için memnunum! Adam bu sefer ne sesini çıkardı, ne de başını çevirdi. Pollyanna adamın onu duymadığına kanaat getirmişti. Bu nedenle, ertesi sefer yani bir gün sonra daha yüksek sesle konuştu. Böyle yapmanın özellikle gerekli olduğunu düşündü. Çünkü, adamın elleri arkasında, gözleri yerde dolaşıyordu. Bu, böylesine güzel, güneşli bir sabah saatinde, anlamsız bir davranış gibi geliyordu Pollyanna ya. Pollyanna ya o sabah özel bir iş verilmişti.</p>
	<p class="block">Neşeli neşeli </p>
	<p class="block">–Nasılsınız? diye seslendi. </p>
	<p class="block">–Dün olmadığına çok memnunum. Ya siz? Adam, birdenbire durdu. Yüzünde kızgın bir ifade belirmişti.</p>
	<p class="block"> </p>
	<p class="block">–Bana bak, küçük kız diye aksi bir sesle söze başladı. </p>
	<p class="block">–Bu işi bir an önce burada halletmemiz uygun olacak sanırım. Havadan başka düşünülecek bir başka şeyim de var. Güneşin parlayıp parlamadığının bile farkında değilim.</p>
	<p class="block">Pollyanna tatlı tatlı gülümsedi. </p>
	<p class="block">–Hayır efendim. Farkında olmadığınızı sezdim zaten. Bu nedenle size söylemiştim.</p>
	<p class="block"> </p>
	<p class="block">–Evet... Şey... Ha? Ne? Adam kızın söylediklerini birden anlamayarak sustu.</p>
	<p class="block"> </p>
	<p class="block">–Niçin size söylediğimi anlatıyorum. Farkına varasınız diye... Anlarsınız ya... Güneş parlıyor ve diğer güzellikler... Durup düşünürseniz memnun olacağınızı biliyorum. Hiç de bunları düşünüyor gibi gözükmüyorsunuz! Adam garip bir işaret yapıp, </p>
	<p class="block">–Şey... Ben de dedi. Tekrar ileriye doğru bir adım attı. Fakat ikinci adımda geriye döndü. Kaşları hala çatıktı.</p>
	<p class="block"> </p>
	<p class="block">–Bak buraya. Niçin konuşmak için kendi yaşında birini bulmuyorsun? </p>
	<p class="block">–Bunu isterdim efendim, ama Nancy, çevrede böylelerinin olmadığını söylüyor. Yine de pek fazla aldırmıyorum. Yaşlı kişileri de severim. Bazen belki de daha çok. Herhalde Kadınlar Yardım Derneği ne alışkın olduğum için.</p>
	<p class="block"> </p>
	<p class="block">–Allah Allah! Kadınlar Yardım Derneği ha? Beni de onlardan biri mi sandın yoksa? Adamın dudakları gülümsemeye çalışıyor, fakat çatık kaşları sanki buna engel oluyordu.</p>
	<p class="block">Pollyanna neşeyle güldü. </p>
	<p class="block">–Ah, hayır efendim. Siz hiç de Kadınlar Yardım Derneği nden birisine benzemiyorsunuz. Tabii, onlar kadar iyi olmadığınızı söylemek istemiyorum. Belki daha da iyisinizdir. Acele bir nezaketle ekleyivermişti: </p>
	<p class="block">–Anlarsınız y sizin göründüğünüzden çok daha iyi bir insan olduğunuza eminim! Adamın genzinden garip bir ses yükseldi.</p>
	<p class="block"> </p>
	<p class="block">–Şey... Bütün bunlar... Tekrar dönüp, önceki gibi yoluna devam etti.</p>
	<p class="block">Ertesi sefer Pollyanna adama rastladığında, adam gözlerini ona dikmiş bakıyordu. Pollyanna, bu bakışın adamın yüzünü güzelleştirdiğini düşündü.</p>
	<p class="block">Pollyanna yı </p>
	<p class="block">–İyi günler diyerek selamladı. Bunu biraz sert bir ifade ile söylemişti. </p>
	<p class="block">–En iyisi, bugün güneşin parladığının farkına vardığımı hemen söylemeliyim.</p>
	<p class="block">Pollyanna boş bir ifade ile: </p>
	<p class="block">–Bunu bana söylemeniz gerekmez diye başını salladı. </p>
	<p class="block">–Sizi görür görmez bunun farkına vardığınızı anlamıştım.</p>
	<p class="block"> </p>
	<p class="block">–Öyle mi? Anlamış mıydın? </p>
	<p class="block">–Evet efendim. Bakışlarınızdan ve gülümseyişinizden anlamıştım.</p>
	<p class="block">Adam, geçip giderken: </p>
	<p class="block">–Eh! diye homurdandı.</p>
	<p class="block">O günden sonra, adam Pollyanna ile hep konuştu. Çoğu kez sözü açan o oldu. Ama genellikle, </p>
	<p class="block">–İyi günler </p>
	<p class="block">–den başka bir şey söylemiyordu. Bu bile, bir gün Pollyanna ile birlikte olan Nancy yi şaşırtmaya yetmişti.</p>
	<p class="block"> </p>
	<p class="block">–Allah Allah, Bayan Pollyanna, bu adam sizinle mi konuştu? Pollyanna gülümseyerek, </p>
	<p class="block">–Tabii, artık hep benimle konuşuyor dedi.</p>
	<p class="block">Nancy, şaşırarak, </p>
	<p class="block">–Demek öyle? Bu adamın kim olduğunu biliyor musun sen? diye sordu.</p>
	<p class="block">Pollyanna kaşlarını çattı, hayır der gibi başını salladı.</p>
	<p class="block"> </p>
	<p class="block">–Bana kalırsa adını söylemeyi unuttu. Ben kendime düşeni yapıp, adımı söyledim. Ama o söylemedi.</p>
	<p class="block">Nancy nin gözleri irileşti.</p>
	<p class="block"> </p>
	<p class="block">–Fakat çocuğum, yıllardır o, kimseyle konuşmaz. Herhalde sadece iş ilişkileri gerektirdiğinde konuşur. O, John Pendleton dır. Pendleton Tepesi ndeki büyük bir evde yalnız başına oturur. Yanında ona yemek yapacak birisi bile bulunmaz. Günde üç defa yemek yemek için otele gider. Ona otelde hizmet eden Sally Miner ı tanırım. Adamın ne yemek istediğini söylemek için bile ağzını güçlükle açtığını söyledi. Çoğu zaman, adamın ne istediğini tahmin edermiş. Ucuz yemek olmak şartıyla! Bunu çok iyi biliyor.</p>
	<p class="block">Pollyanna acıyarak başını salladı.</p>
	<p class="block"> </p>
	<p class="block">–Biliyorum. Eğer fakirsen ucuz şeyler aramak zorunda kalırsın. Babamla ben de çok defa dışarıda yemek yerdik. Çoğu zaman fasulye ve kızarmış balıkla karnımızı doyururduk. Fasulye sevdiğimiz için ne kadar mutlu olduğumuzu söylerdik. Özellikle bunu 60 sente satılan kızarmış hindilerin bulunduğu yere bakarken söylerdik. Bay Pendleton da fasulyeyi seviyormuş! </p>
	<p class="block">–Sevmek mi? Sevip sevmemesinden sana ne? Bayan Pollyanna, o fakir değil ki! John Pendleton a babasından çok para kalmış. Bu kasabada onun kadar zengin olan yok. Canı isterse kâğıt paraları bile yer de farkına bile varmaz...</p>
	<p class="block">Pollyanna, kıkır kıkır güldü. </p>
	<p class="block">–İnsan kâğıt para yer de, bunları çiğnerken hiç fark etmez mi Nancy? Nancy, omuzunu silkip, </p>
	<p class="block">–Yani, bunu yapabilecek kadar zengindir demek istemiştim dedi. </p>
	<p class="block">–Ama paralarını hiç harcamıyor. Sadece biriktiriyor.</p>
	<p class="block">Pollyanna, </p>
	<p class="block">–Ne kadar mükemmel, demek kendisini her şeyden mahrum ediyor! Böylece ihtiyacı olanlara para saklıyor. Biliyorum babam anlatmıştı bunu bana.</p>
	<p class="block">Nancy nin dudakları, kızgın sözler söylemeye hazır gibi açıldı. Fakat, gözleri Pollyanna nın güven veren yüzüne ilişince, bir şey söylemekten vazgeçti.</p>
	<p class="block">Sadece </p>
	<p class="block">–Eh! diyebildi. Sonra da, bilinen ilgisini gösterip devam etti. </p>
	<p class="block">–Gerçekten seninle konuşmasını garip karşıladım, Bayan Pollyanna. Hiç kimseyle konuşmaz o. Söylediklerine göre, büyük, güzel ve mükemmel eşyalarla dolu bir evde yalnız başına yaşarmış. Bazılarına göre o bir deli. Bazıları ise sadece numara yaptığını söylüyor. Kimine göre de adamın kimsenin bilmediği kirli çamaşırları varmış.</p>
	<p class="block"> </p>
	<p class="block">–Oh, Nancy. Adam o pis şeyleri nasıl saklıyor? Bunları atması lazım! Nancy, kıkır kıkır güldü. Pollyanna </p>
	<p class="block">–Kirli çamaşırlar sözünü esas anlamında anlamıştı.. Nancy bunu anladığı halde, düzeltmedi. </p>
	<p class="block">–Herkes, onun esrarlı bir insan olduğunu da söylüyor diye devam etti. </p>
	<p class="block">–Bazı yıllar, haftalarca süren gezilere çıkar. Hem de hep sıcak ülkelere gider. Mısır, Asya ülkeleri ve Büyük Sahra gibi yerlere gidiyor.</p>
	<p class="block">Pollyanna, </p>
	<p class="block">–Ooo! Demek misyoner diye başını salladı.</p>
	<p class="block">Nancy güldü.</p>
	<p class="block"> </p>
	<p class="block">–Şey, ben öyle dememiştim Bayan Pollyanna diye söze başladı. </p>
	<p class="block">–Yolculuktan geri döndüğü zaman garip, tuhaf kitaplar yazarmış; o sıcak ülkelerde bulduğu değersiz şeyler üzerine... Ama, nedense burada para harcamak istemiyor. Yani sadece yaşayabilecek kadar harcıyormuş...</p>
	<p class="block">Pollyanna, </p>
	<p class="block">–Elbette harcamayıp o sıcak ülkelere gitmek için para biriktirmesi lazım dedi. </p>
	<p class="block">–Fakat tuhaf bir adam o. Hem tıpkı Bayan Snow gibi, başkalarına benzemeyen birisi o. Ama daha da değişik.</p>
	<p class="block">Nancy, gülümseyerek, </p>
	<p class="block">–Galiba, gerçekten doğru dedi.</p>
	<p class="block">Pollyanna memnunlukla içini çekti, </p>
	<p class="block">–Şimdi benimle konuştuğu için daha da memnun oluyorum. BAYAN SNOW A BİR SÜRPRİZ Ertesi sefer Pollyanna, Bayan Snow u görmeye gittiğinde kadını daha önce olduğu gibi, karanlık bir odada buldu.</p>
	<p class="block">Milly, yorgun bir ifade ile, </p>
	<p class="block">–Bayan Polly nin evindeki küçük kız geldi, anne! diye haber verdi. Sonra Pollyanna kendisini hasta kadınla yalnız buldu.</p>
	<p class="block">Kadın, yataktan ters bir sesle, </p>
	<p class="block">–Ha, sen misin? diye seslendi. </p>
	<p class="block">–Hatırladım seni. Seni bir kere görmüş olan herhangi biri de hatırlardı sanırım. Dün gelmeni isterdim. Seni hep dün bekledim.</p>
	<p class="block"> </p>
	<p class="block">–Beklediniz mi? Pollyanna gülerek, </p>
	<p class="block">–Ne de olsa dünden beri büyük bir zaman geçmedi dedi. Gülümseyerek odada ilerledi. Elindeki sepeti dikkatle bir iskemlenin üzerine bıraktı. </p>
	<p class="block">–Aman Yarabbi! Burası amma da karanlık! Sizi hiç göremiyorum diye bağırdı. Tereddüt etmeden pencereye gidip perdeyi açtı.</p>
	<p class="block"> </p>
	<p class="block">–Saçlarınızı benim yaptığım gibi tarayıp taramadığınızı görmek istiyorum. Oo... Taramamışsınız, ama neyse. Taramadığınız için de memnun oldum. Belki böylece, saçlarınızı benim yapmama izin verirsiniz. Ama şimdi öncelikle benim size getirdiklerimi görmenizi istiyorum.</p>
	<p class="block">Kadın sıkıntılı sıkıntılı yerinden kımıldadı.</p>
	<p class="block"> </p>
	<p class="block">–Sanki yiyeceğin görünüşü, tadını da değiştirirmiş gibi... diye homurdandı. Fakat gözlerini de sepete doğru çevirdi.</p>
	<p class="block"> </p>
	<p class="block">–Peki bakalım neymiş? </p>
	<p class="block">–Bilin bakalım! Ne istiyorsunuz? Pollyanna sepete doğru koştu. Yüzü pırıl pırıldı.</p>
	<p class="block">Hasta kadın kaşlarını çattı. </p>
	<p class="block">–Hiç de bir şey istemiyordum. Zaten her şeyin tadı aynı! diye mırıldandı.</p>
	<p class="block">Pollyanna kıkır kıkır güldü. </p>
	<p class="block">–Sandığınız gibi değil. Bilin bakalım; eğer bir şey isteseydiniz, bu ne olurdu? Kadın durakladı. Farkında değildi. Ama, uzun bir zamandan beri sahip olmadığı şeyleri istemeye pek alışmıştı. Birden ne istediğini söylemesi olanaksız gibi geldi. Neye sahip olduğunu hatırlaması gerekiyordu. Fakat o anda bir şey söylemeliydi. Bu acayip çocuk vereceği cevabı bekliyordu.</p>
	<p class="block"> </p>
	<p class="block">–Şey. Elbette, kuzu etinden yapılmış çorba! Pollyanna, atıldı. </p>
	<p class="block">–Tamam. Bende var o...</p>
	<p class="block">Hasta kadın, </p>
	<p class="block">–Ama ben bunu istememiştim ki diye içini çekti. İçinin ne çektiğinden pek emin bir hali vardı. </p>
	<p class="block">–İstediğim tavuktu.</p>
	<p class="block">Pollyanna, kıkırdayarak, </p>
	<p class="block">–Aa... O da var. dedi. Kadın şaşırmıştı.</p>
	<p class="block"> </p>
	<p class="block">–Her ikisi de var mı? diye sordu.</p>
	<p class="block">Pollyanna, zafer dolu bir tavırla, </p>
	<p class="block">–Evet dedi. </p>
	<p class="block">–Paça tiridi de var. Bu sefer istediğiniz şeyi yemenizi arzu ediyordum. Nancy ile birlikte hazırladık bunu. Şey, tabii hepsinden birer parça var. Ama yine de hepsinden var demektir. Tavuk istediğiniz için öyle memnun oldum ki. Sepetten üç küçük kap çıkardı. Neşeyle gülerek: </p>
	<p class="block">–Buraya gelirken, yol boyunca düşündüm. Ya işkembe, soğan veya bunun gibi bende olmayan bir şey isteseydiniz ne yapacaktım? Bu kadar uğraştıktan sonra yazık olmayacak mıydı? dedi.</p>
	<p class="block">Kadın cevap vermedi, adeta, belleğinde kaybettiği bir şeyi bulmaya çalışıyor gibiydi.</p>
	<p class="block"> </p>
	<p class="block">–İşte! Hepsini bırakacağım! Pollyanna, üç kabı masanın üzerine dizdi. </p>
	<p class="block">–Herhalde yarın et çorbası isteyeceksiniz. Nazik bir soruyla konuşmasını tamamladı. </p>
	<p class="block">–Bugün nasılsınız? Bayan Snow, her zamanki huzursuz tavrı ile, </p>
	<p class="block">–Hiç de iyi değilim. Teşekkür ederim. diye karşılık verdi. </p>
	<p class="block">–Bu sabah uyuyamadım. Yanımdaki evde duran Nellie Hinggins müzik dersleri almaya başladı. Yaptığı alıştırmalar beni deli edecek. Bu sabah, bir dakika bile durup dinlenmeden çaldı durdu. Artık ne yapacağımı ben de bilmiyorum.</p>
	<p class="block">Pollyanna, anlayışlı bir tavırla başını salladı. </p>
	<p class="block">–Biliyorum çok kötü bu! Kadınlar Derneği nden Bayan White ın da başına gelmişti bu. Kendisinin o sırada romatizması vardı. Kımıldaması olanaksızdı, kadıncağız Kımıldayabilsem her şey kolaylaşacak diyordu. Siz bunu yapabiliyor musunuz? </p>
	<p class="block">–Neyi yapabilir miyim? </p>
	<p class="block">–Yani yerinizde kımıldanıp, hareket edebiliyor musunuz? Müzik tahammül edilemeyecek bir duruma gelince yerinizi değiştirebiliyor musunuz? Bayan Snow, bakakaldı. Bir parça huzursuz bir ifade ile </p>
	<p class="block">–Elbette kımıldayabiliyorum. Yani yatakta kımıldayabiliyorum. dedi.</p>
	<p class="block">Pollyanna başını sallayarak, </p>
	<p class="block">–Şu halde bundan memnun olmanız gerekir, değil mi? diye sordu. </p>
	<p class="block">–Bayan White hiç hareket edemiyordu. Romatizması olanlar kımıldayamaz Bayan. </p>
	<p class="block">–Çok istediğin bir şey olsa bile kımıldamaya imkân yok. derdi. Bayan White daha sonra, bana Bay White ın sağır olan kız kardeşi sayesinde çıldırmaktan kurtulduğunu söylemişti.</p>
	<p class="block"> </p>
	<p class="block">–Kız kardeşinin kulakları sayesinde mi? Ne demek istiyorsun? Pollyanna güldü.</p>
	<p class="block"> </p>
	<p class="block">–Size olayın tamamını anlatmadım. Hem Bayan White ı tanımadığınızı da unuttum. White ın kız kardeşi sağırdı. Kulakları hiç duymuyordu. Hasta olan Bayan White a ve evdekilere yardımcı olmak için ziyaretlerine gelmişti. Kadıncağıza laf anlatmak için çok güçlük çekiyorlardı. İşte o günden sonra, Bayan White ne zaman karşılarındaki evde piyano çalınsa, çok memnun olmaya başlamış. Çünkü görümcesi gibi sağır olup hiçbir şey duyamamanın çok kötü bir şey olduğunu anlamış. Yani Bayan White da o oyunu oynuyordu. Kendisine bunu ben anlatmıştım.</p>
	<p class="block"> </p>
	<p class="block">–Oyun mu? Pollyanna ellerini çırptı.</p>
	<p class="block"> </p>
	<p class="block">–İşte, az kalsın unutuyordum. Fakat düşünüp buldum, Bayan Snow. Sizin nelerden mutlu olabileceğinizi artık galiba biliyorum.</p>
	<p class="block"> </p>
	<p class="block">–Mutlu olmak mı? Ne demek istiyorsun? </p>
	<p class="block">–Bu konuda düşüneceğimi söylemiştim size. Hatırlamıyor musunuz? Her gün yatakta yatmanıza rağmen sizi memnun edecek bir şey söylememi istemiştiniz.</p>
	<p class="block">Kadın: </p>
	<p class="block">–Ha... diye burun kıvırdı. </p>
	<p class="block">–Demek o? Evet, hatırlıyorum. Fakat, senin benden daha samimi olabileceğini düşünmemiştim.</p>
	<p class="block">Pollyanna, zafer dolu bir bakışla: </p>
	<p class="block">–Evet, evet... Samimiydim.</p>
	<p class="block">Diye başını salladı. </p>
	<p class="block">–Çok güçtü ama sonunda buldum. Ama çözüm yolu güçleştikçe oyun daha da zevkli oluyor, şunu da belirteyim. Önce aklıma bir şey gelmedi, ama sonunda buldum.</p>
	<p class="block"> </p>
	<p class="block">–Gerçekten buldun mu? Bayan Snow un sesi alay eder gibi pek nazikti. </p>
	<p class="block">–Öyleyse söyle bakalım neymiş? Pollyanna derin bir nefes aldı. Etkili bir tavırla: </p>
	<p class="block">–Başkalarının böyle sizin gibi hasta yatmadıklarını göz önüne alırsanız ne kadar mutlu olacağınızı düşündüm. dedi.</p>
	<p class="block">Bayan Snow bakakaldı. Bakışları kızgındı.</p>
	<p class="block"> </p>
	<p class="block">–Hiç de hoş olmayan bir ses tonu ile, </p>
	<p class="block">–Demek öyle diye karşılık verdi.</p>
	<p class="block">Pollyanna, kendisinden emin ve neşeli bir tavırla devam etti: </p>
	<p class="block">–Şimdi de size o oyunu anlatacağım. Bu oyundan bir hayli zevk alacaksınız. Sizin için pek güç olacak. Ama, oyun güçleştikçe zevki de artıyor. Bakın oyun şöyle... Kadına misyoner sandığından, koltuk değneklerinden ve beklediği halde gelmeyen bebekten bahsetmeye başladı.</p>
	<p class="block">Milly kapıda göründüğü zaman hikaye henüz bitmişti.</p>
	<p class="block">Genç kız bitkin bir halle, </p>
	<p class="block">–Teyzeniz sizi bekliyor, Bayan Pollyanna dedi. </p>
	<p class="block">–Karşı evde oturan Harlow lara telefon etmiş. Acele etmeniz lazımmış. Hava kararmadan çalışmanız gereken dersler varmış.</p>
	<p class="block">Pollyanna, isteksiz bir şekilde kalktı.</p>
	<p class="block"> </p>
	<p class="block">–Pekâlâ diye içini çekti. </p>
	<p class="block">–Acele ederim. Birdenbire güldü.</p>
	<p class="block"> </p>
	<p class="block">–Koşabilecek bacaklarım olduğu için sevinmeliyim değil mi Bayan Snow? Kadın cevap vermedi. Bayan Snow un gözleri kapalıydı. Fakat, büyük bir şaşkınlıkla gözleri fal taşı gibi açılmış olan Milly, annesinin zayıflamış yanaklarından akan gözyaşlarını görmüştü.</p>
	<p class="block">Pollyanna, kapıya doğru yaklaşırken dönüp, </p>
	<p class="block">–Allahaısmarladık dedi. </p>
	<p class="block">–Saçlarınızı yapamadığım için çok üzgünüm. Belki gelecek sefere yapabilirim! Temmuz günleri bir bir geçti. Pollyanna için bunlar gerçekten mutlu günlerdi. Sık sık teyzesine ne kadar mutlu günler geçirdiğini söylüyordu. O zaman teyzesi bitkin bir tavırla </p>
	<p class="block">–Pekala, Pollyanna. Günlerinin mutlu geçmesine elbette memnunum. Ancak bugünler aynı zamanda yararlı da olmalı.</p>
	<p class="block">Yoksa görevimi yerine getirmemiş sayılırım diye cevap veriyordu.</p>
	<p class="block">Genellikle Pollyanna, bu sözlere teyzesini kucaklayıp bir öpücükle karşılık veriyordu. Bu davranış Bayan Polly yi hala rahatsız etmekteydi. Bir gün, dikiş dersi verirken, dayanamayıp konuştu.</p>
	<p class="block">Pollyanna, </p>
	<p class="block">–Polly Teyze, günlerin sadece mutlu geçmesi yeterli değil mi? diye endişe ile sormuştu.</p>
	<p class="block"> </p>
	<p class="block">–Ben de aynı kanıdayım Pollyanna.</p>
	<p class="block"> </p>
	<p class="block">–Yani günlerin aynı zamanda yararlı olması da mı gerekir? </p>
	<p class="block">–Elbette.</p>
	<p class="block"> </p>
	<p class="block">–Yararlı nedir? </p>
	<p class="block">–Şey, yani yararlı demek... Bir şeyden yarar görmek demektir. Yani her şeyin karşılığında bir şey verebilmektir. Pollyanna ne kadar garip bir çocuksun sen! Pollyanna, bir parça endişe ile, </p>
	<p class="block">–Şu halde sadece mutlu olmak yararlı değil demek? diye sordu.</p>
	<p class="block"> </p>
	<p class="block">–Elbette hayır.</p>
	<p class="block"> </p>
	<p class="block">–Ne yazık! O halde bundan hoşlanmayacaksınız korkarım, şimdi bu oyunu oynamak da istemeyeceksiniz Polly Teyze.</p>
	<p class="block"> </p>
	<p class="block">–Oyun mu? Ne oyunu? </p>
	<p class="block">–Şey, babam... Pollyanna eliyle ağzını kapattı. </p>
	<p class="block">–Hiiç diye kekeledi.</p>
	<p class="block">Bayan Polly kaşlarını çattı.</p>
	<p class="block"> </p>
	<p class="block">–Bu sabah, bu kadar yeter Pollyanna. Böylece dikiş dersi de bitti.</p>
	<p class="block">O gün öğleden sonra tavan arasındaki odasından inen Pollyanna merdivende teyzesine rastladı. Heyecanla, </p>
	<p class="block">–Ah, Polly Teyze! Ne kadar güzel! diye bağırdı. </p>
	<p class="block">–Demek, beni görmeye geliyordunuz. Merdiveni çıkıp kapıyı açtı. </p>
	<p class="block">–İçeriye buyurun. Misafiri çok severim! Bayan Polly yeğeninin yanına gitmeye hiç de niyetli değildi. Doğuya bakan pencerenin yanındaki sandıklardan birinin içinde olan, beyaz yün şalına bakmaya gelmişti. Fakat, büyük bir şaşkınlık içerisinde kendisini sedir ağacından yapılmış sandığın başında değil de, yeğeninin küçük odasındaki tahta sandalyelerden birinin üzerinde buldu.</p>
	<p class="block">Pollyanna geldiğinden beri Bayan Polly birçok kez yapacaklarını unutup böyle acayip durumlara düşmüştü. Pollyanna, sanki misafirini bir sarayda ağırlıyormuş gibi dolaşıyor, bir yandan da </p>
	<p class="block">–Misafiri çok severim diye tekrarlıyordu. </p>
	<p class="block">–Hele bu oda tamamıyla bana ait olduğu için, misafir ağırlamak daha da hoşuma gidiyor. Daha önce de odam vardı tabii. Ama kiralık odalardı onlar. Kiralık odalar insanın kendi odası gibi boş olmuyor değil mi? Bu oda bana ait değil mi? Bayan Polly, </p>
	<p class="block">–Şey... Evet... diye mırıldandı. Niçin kalkıp da şalını aramadığını düşünüyordu.</p>
	<p class="block"> </p>
	<p class="block">–Tabii şimdi bu odayı halısız ve perdesiz olmasına, istediğim biçimde resimler bulunmamasına rağmen çok seviyorum.</p>
	<p class="block">Pollyanna birden kıpkırmızı kesilerek sustu. Apayrı bir konuda konuşmaya başladığı sırada teyzesi sert bir ifade ile sözünü kesti.</p>
	<p class="block"> </p>
	<p class="block">–Ne diyorsun, Pollyanna? </p>
	<p class="block">–Hiç Polly Teyze... Gerçekten bir şey yok. Öyle demek istememiştim.</p>
	<p class="block">Bayan Polly, soğuk bir ifadeyle </p>
	<p class="block">–Olabilir diye cevap verdi.</p>
	<p class="block"> </p>
	<p class="block">–Mademki başladın, sonunu da dinleyelim.</p>
	<p class="block"> </p>
	<p class="block">–Pek önemli değildi ama, güzel halılar, dantel perdeler ve eşyalar düşünüyordum. Ama tabii...</p>
	<p class="block"> </p>
	<p class="block">–Düşünüyordun ha? Pollyanna, daha da kızardı. </p>
	<p class="block">–Aslında, bunları düşünmemem gerekirdi, Polly Teyze, diye özür diledi. </p>
	<p class="block">–Herhalde, bunları istememe rağmen sahip olamadığım için oldu. Sandıktan bize iki kilim çıkmıştı. Bilirsiniz bunlar çok küçük oluyor. Bir tanesinin üzerinde mürekkep lekeleri, diğerinde ise delikler vardı. Sonra o iki resimden başkası da gelmedi. Güzel olanını satmıştık. Kötüsü de parçalandı. Böyle şeyler olmasaydı, o güzel resimleri filan istemezdim belki de. İlk gün evin holüne girdiğim zaman buradaki odamın çok güzel olacağını düşünmezdim. Fakat... Fakat Polly Teyze... Konsolun aynasının olmayışından memnun olmam için sadece bir dakika, yani birkaç dakika geçti. Çünkü çillerimi göremeyeceğimi hatırlamıştım. Sonra, penceremden görünen manzaradan daha güzeli olamaz. Hem siz bana o kadar iyi davranmıştınız ki... Bayan Polly, birden ayağa kalktı. Yüzü kıpkırmızıydı! Sert bir tavırla, </p>
	<p class="block">–Bu kadar yeter Pollyanna dedi. </p>
	<p class="block">–Yeteri kadar konuştuğundan eminim. Hemen arkasından merdivenlerden inmeye başladı. Birinci kata gelince, birden tavan arasına çıkış nedenini hatırladı. Oraya, doğuya bakan pencerenin yanındaki sandıktan yün şalını çıkartmak için gitmişti.</p>
	<p class="block">Aradan yirmi dört saat bile geçmeden, Bayan Polly, Nancy ye şunları söyledi: </p>
	<p class="block">–Nancy, bu sabah Bayan Pollyanna nın eşyalarını kaldığı yerin tam altındaki odaya taşıyabilirsin... Yeğenimin şimdilik Pollyanna orada kalmasına karar verdim.</p>
	<p class="block">Nancy, yüksek sesle, </p>
	<p class="block">–Peki efendim dedi. Nancy kendi kendine, </p>
	<p class="block">–Aman Yarabbi! diyordu.</p>
	<p class="block">Bir dakika sonra Pollyanna ya neşeyle seslendi.</p>
	<p class="block"> </p>
	<p class="block">–Dinle bak, sana ne söyleyeceğim, Bayan Pollyanna. Artık bundan sonra tam altındaki odada yatacaksın... Evet... Evet.</p>
	<p class="block">Pollyanna nın yüzü bembeyaz kesildi.</p>
	<p class="block"> </p>
	<p class="block">–Ne?.. Ne diyorsun Nancy? Gerçekten mi? Doğru mu? Doğru söylüyorsun değil mi? Nancy sevinç içinde, </p>
	<p class="block">–Gerçekten doğruyu söylüyorum dedi. Dolaptan çıkarttığı elbiseleri kucağına doldurup Pollyanna ya başını salladı. </p>
	<p class="block">–Eşyalarını aşağıya götürmemi söyledi o. Teyzen fikrini değiştirmeden eşyalarını aşağıya götürmeye kararlıyım.</p>
	<p class="block">Pollyanna durup cümlenin sonunu dinlemedi bile. Beyin üstü düşme tehlikesini göze alarak, ikişer ikişer merdivenlerden atlayarak indi.</p>
	<p class="block">Pollyanna, sonunda teyzesinin yanına ulaşmıştı. Bu arada iki kapıyı hızla çarpmış, bir sandalyeyi de devirmişti.</p>
	<p class="block"> </p>
	<p class="block">–Oh, Polly Teyze... Polly Teyze. Gerçekten böyle mi istediniz? O odada her şey var. Bir halı, perdeler, üç resim. Ayrıca bir de pencereden bakınca çok güzel bir resim gibi görünen o manzara da var. Oh, Polly Teyze! </p>
	<p class="block">–Pekala, Pollyanna. Bu değişiklikten hoşlandığın için memnunum tabii. Ancak, bütün o bahsettiklerini gerçekten düşünüyorsan, onlara iyi bakacağını umarım. Hepsi bu kadar. Pollyanna lütfen o sandalyeyi yerden kaldır. Son iki dakika içinde iki kapıyı da hızla çarptın. Bayan Polly sert bir ifade ile konuştu. Sertliğinin temel nedeni, belirsiz bir neden yüzünden ağlama hissi duymuş olmasıydı. Oysa, Bayan Polly ağlamaya alışık değildi.</p>
	<p class="block">Pollyanna, iskemleyi kaldırdı. Neşeli bir tavırla, </p>
	<p class="block">–Evet, o kapıları ben çarptım, diye itiraf etti. </p>
	<p class="block">–O odayı bana verdiğinizi şimdi öğrendim. Siz de benim yerimde olsaydınız... Sustu. Teyzesini yeni bir ilgiyle süzdü.</p>
	<p class="block"> </p>
	<p class="block">–Polly Teyze... Siz de hiç kapı çarpmış mıydınız? Kadın, kızgın bir ses tonu ile: </p>
	<p class="block">–Böyle bir şey yapmadığımı sanırım diye çıkıştı.</p>
	<p class="block"> </p>
	<p class="block">–Vah vah Polly Teyze. Çok yazık. Pollyanna nın yüzünden bir acıma duygusu okunuyordu.</p>
	<p class="block"> </p>
	<p class="block">–Yazık mı? şaşıran Polly Teyze ancak böyle tekrarlayabilmiş ve susmuştu.</p>
	<p class="block"> </p>
	<p class="block">–Öyle ya. Eğer içinizden kapıları çarpmak gelseydi, elbette çarpardınız. Kapıları çarpmadığınıza göre hiçbir şeyden mutluluk duymamışsınız. Yoksa kapıları çarpardınız. Kapıları çarpmamak elinizden gelmezdi. Hiçbir şeyden mutlu olmamanıza çok üzüldüm! Kadın soluyarak: </p>
	<p class="block">–Pollyanna! diyebildi. Fakat Pollyanna dışarı çıkmıştı. Sadece uzaktan gelen, tavan arasındaki odanın kapanış sesi, ona cevap vermişti. Pollyanna, eşyalarını aşağıya taşımak için Nancy ye yardım etmeye gitmişti. Oturma odasında, Bayan Polly, belirsiz bir huzursuzluk hissetti. Fakat hiç olmazsa bazı şeyler yüzünden o da memnun olmuştu. DIMMY LE TANIŞMA Ağustos gelmişti. Ağustosun gelmesiyle de bazı beklenmedik sürprizler ve değişiklikler ortaya çıkmıştı. Ancak bunların hiçbiri Nancy için beklenmedik şeyler değildi. Nancy, Pollyanna nın gelişinden beri değişikliklere ve beklenmedik olaylara alışmıştı.</p>
	<p class="block">Önce bir kedi yavrusu çıktı ortaya.</p>
	<p class="block">Pollyanna, bu kediyi uzaktaki bir yolun ortasında acı acı miyavlarken bulmuştu. Komşulara sorup, kedinin sahipsiz olduğunu anlayınca da, hemen yanına alıp eve getirdi.</p>
	<p class="block">Teyzesine, mutlu bir güven duygusu içinde, </p>
	<p class="block">–Kedinin sahipsiz oluşuna da çok sevindim. dedi. </p>
	<p class="block">–Çünkü onu ne zamandan beri eve getirmek istiyordum. Kedi yavrularını çok severim. Onun burada kalmasına sevinip, izin vereceğinizi biliyordum.</p>
	<p class="block">Bayan Polly, Pollyanna nın kucağındaki, terk edilmiş, gri renkli, bitkin kedi yavrusuna bakıp titredi. Bayan Polly kedileri hiç sevmez, hatta sıhhatli, güzel ve temiz olanlarından bile hoşlanmazdı.</p>
	<p class="block"> </p>
	<p class="block">–Of, Pollyanna! Ne kadar pis bir yaratık! Onun uyuz ve pireli olduğundan eminim! Pollyanna küçük yaratığın korku dolu özlerinin içine bakarak şefkatli bir sesle mırıldandı. </p>
	<p class="block">–Çok korkmuş. Nasıl da titriyor. Görüyorsunuz ya, onu yanımıza alacağımızdan henüz emin değil.</p>
	<p class="block">Bayan Polly, kelimelerinin üzerine basa basa, </p>
	<p class="block">–Onun gibi kimse de emin değil zaten. dedi.</p>
	<p class="block">Pollyanna, teyzesinin söylediğini tamamen yanlış anlayarak, </p>
	<p class="block">–Yok, hayır, eminiz diye başını salladı. </p>
	<p class="block">–Kedinin sahibini bulamadığımız takdirde onu eve alacağımızı herkese söyledim. Onu eve almaktan memnun kalacağınızı biliyordum. Zavallı küçük, yalnız kedicik! Bayan Polly dudaklarını aralayıp konuşmaya çalıştı ama olmadı. Pollyanna nın gelişinden beri ona sık sık musallat olan çaresizlik duygusu, bu kez de benliğini sarmıştı.</p>
	<p class="block">Pollyanna, müteşekkir bir ifade ile devam etti. </p>
	<p class="block">–Beni eve aldıktan sonra, küçük ve yalnız bir kediciğin bırakılıp başka bir yer aramasına neden olmayacağınızı biliyordum. Bayan Ford da bu kediyi eve almaya izin verip vermeyeceğinizi sorduğu zaman da bunu söylemiştim zaten. Bana bakan bir Kadınlar Yardım Derneği vardı. Ama bu kedi yapayalnızdı. Böyle düşüneceğinizi biliyordum. Mutlu bir şekilde başını sallayıp koştu, odadan çıktı.</p>
	<p class="block">Bayan Polly, </p>
	<p class="block">–Fakat, Pollyanna diyerek ihtar etti. Ancak Pollyanna mutfak yolunun yarısına gelmiş, Nancy ye sesleniyordu. </p>
	<p class="block">–Nancy, Nancy. Gel de Polly Teyzemin benimle birlikte büyüteceği şu küçük kedi yavrusunu gör! Kedilerden nefret eden Polly Teyze, oturma odasında, büyük bir bitkinlik içerisinde kendisini koltuğa bıraktı. Pollyanna yı azarlayacak gücü bile kalmamıştı.</p>
	<p class="block">Ertesi gün, küçük kedi yavrusundan belki daha kimsesiz bir köpek belirdi. Ve yine Bayan Polly, büyük bir şaşkınlık içerisinde kendisinin bir koruyucu melek ve kurtarıcı durumuna getirildiğini gördü. Bu rolü Pollyanna pek de farkına varmadan teyzesine yakıştırıvermişti. Köpeklerden, kedilere olandan daha çok nefret eden Bayan Polly yine kendisinde şikayet edecek gücü bulamadı.</p>
	<p class="block">Ama aradan daha bir hafta bile geçmeden, Pollyanna eve bir de küçük, üstü başı yırtık bir çocuk getirince iş değişti. Büyük bir güven duygusuyla aynı şeyleri bu çocuk için de isteyince, Bayan Polly konuşmak zorunda kaldı. Bu olay şöyle olmuştu: Güzel bir perşembe sabahı, Pollyanna yine Bayan Snow a paça tiridi götürüyordu. Artık Bayan Snow ve Pollyanna çok iyi birer arkadaş olmuşlardı. Bu arkadaşlık Pollyanna nın Bayan Snow u üçüncü ziyaretinden sonra başlamıştı. Yani Bayan Snow un oyunu öğrenmesinden bir sonraki ziyarette. Artık Bayan Snow da Pollyanna ile birlikte o oyunu oynuyordu. Ama şunu söylemek gerekir ki, oyunu pek de iyi beceremiyordu. Çünkü çok uzunca bir zamandan beri her şeye üzülmeye alışmıştı, şimdi, herhangi bir şeye memnun olmak kolay olmuyordu. Fakat yine de, Pollyanna nın yaptığı hatalara karşı güler yüzlü davranması ve neşeli neşeli yol göstermesi sayesinde oldukça çabuk öğreniyordu. Kadının o gün canı çok paça istiyordu. Rahibin karısı büyük bir tasla paça tiridi getirmişti. Pollyanna da aynı yemekten getirdi. Buna rağmen kadın Pollyanna ya bundan çok memnun olduğunu söyledi.</p>
	<p class="block">Oysa Pollyanna durumu, kadının kızı Milly den daha önce öğrenmişti. Bu nedenle çocuğun sevinci bir kat daha artmıştı.</p>
	<p class="block">Pollyanna, yolda bunları düşünürken birdenbire çocuğu gördü. Küçük oğlan, yolun kenarına çömelmiş, kaygısız bir tavırla elindeki küçük tahta parçasını yontuyordu. Pollyanna, yanına yaklaşıp </p>
	<p class="block">–Merhaba dedi. Çocuk ona baktı, hemen başını çevirdi.</p>
	<p class="block"> </p>
	<p class="block">–Sana da merhaba! diye mırıldandı.</p>
	<p class="block">Pollyanna güldü. Çocuğun önüne geçip, </p>
	<p class="block">–Şimdi sana paça tiridi verilse pek memnun olacağa benzemiyorsun dedi. Çocuk huzursuz bir tavırla kımıldandı, şaşkın şaşkın kıza bakarak elindeki tahtayı yontmaya devam etti. Bıçak keskin değildi. Çeliği kırılmıştı.</p>
	<p class="block">Pollyanna durakladı. Sonra çocuğun hemen yanı başındaki çimene rahatça oturdu. Pollyanna, sık sık </p>
	<p class="block">–Kadınlar Yardım Derneği ne alıştığını, hiç aldırmadığını söylerdi, ama yine de birçok kez kendi yaşında bir arkadaş için can atmıştı. İşte bu nedenle çocukla arkadaş olmaya karar vermişti.</p>
	<p class="block">Nazik bir tavırla, </p>
	<p class="block">–Adım Pollyanna Whittier diye söze başladı. </p>
	<p class="block">–Senin adın ne? Çocuk yine rahatsız bir tavırla kımıldandı. Neredeyse ayağa kalkacaktı. Fakat sonra vazgeçti. Çocuk isteksiz ve pek de nazik olmayan bir tavırla </p>
	<p class="block">–Adım Jimmy Bean diye cevap verdi.</p>
	<p class="block"> </p>
	<p class="block">–Çok güzel! İşte şimdi tanıştık. Bu tanışma sırasında sana düşen görevi yerine getirdiğin için memnun oldum. Bilirsin bazıları kendilerini tanıtmazlar. Ben Bayan Polly Harrington ın evinde otururum. Ya sen nerede oturuyorsun? </p>
	<p class="block">–Hiçbir yerde.</p>
	<p class="block">Pollyanna şaşırmıştı. </p>
	<p class="block">–Hiçbir yerde mi? İyi ama bu olamaz. Herkesin yaşadığı bir yer vardır.</p>
	<p class="block"> </p>
	<p class="block">–Ne yapalım. Benim yok. Oturacak yeni bir yer aramaktayım.</p>
	<p class="block"> </p>
	<p class="block">–Ya! Peki nerede oturacaksın? Oğlan küçümseyen bir tavırla Pollyanna yı süzdü, </p>
	<p class="block">–Şaşkın! Oturacağım yeri bilseydim hiç böyle arar mıydım? Pollyanna, başını biraz geriye attı. Bu çocuk hiç de iyi değildi. Hem kendisine </p>
	<p class="block">–Şaşkın denilmesi de hoşuna gitmemişti. Ama yine de, o yaşlı insanlara benzemeyen biriydi.</p>
	<p class="block"> </p>
	<p class="block">–Daha önce nerede oturuyordun? diye sordu.</p>
	<p class="block">Çocuk sabırsızca içini çekti. </p>
	<p class="block">–Senin kadar soru soran bir insan görmedim.</p>
	<p class="block">Pollyanna sakin bir tavırla, </p>
	<p class="block">–Sormam lazım dedi. </p>
	<p class="block">–Aksi takdirde seninle ilgili hiçbir şey öğrenemem. Eğer biraz daha fazla konuşursan, soru sormama gerek kalmayacak.</p>
	<p class="block">Oğlan hafifçe güldü. Biraz isteksiz ve utangaç bir gülüştü bu. Fakat bu defa konuşmaya başladığında, çocuğun yüzü daha keyifli bir ifade taşımaktaydı.</p>
	<p class="block"> </p>
	<p class="block">–O halde, işte konuşmaya başlıyorum. Adım Jimmy Bean. On yaşındayım, on birime basmak üzereyim. Geçen yıl Öksüzler Yurduna geldim. Ama orada çok çocuk vardı. Bana yer bulamadılar. Aldırmadım, çünkü orada kalmayı zaten istemiyordum.</p>
	<p class="block">Böylece oradan ayrıldım. Başka bir yerde yaşayacağım.</p>
	<p class="block">Fakat henüz bir yer bulamadım. Bir evim olsun istiyorum. Şöyle bildiğin gibi bir ev. Evin annesi olmalı. Yetimler Yurdu nun müdiresi değil. Eğer evin varsa, ailen de var demektir. Babam öldüğünden beri benim ailem yok. İşte bu nedenle şimdi bir ev arıyorum. Dört tane eve başvurdum. Fakat beni istemediler. Oysa orada çalışacağımı da söylemiştim. İşte böyle! Bütün bilmek istediklerini öğrendin mi? Son cümleyi söylerken çocuğun sesi giderek titremişti.</p>
	<p class="block">Pollyanna acıyarak, </p>
	<p class="block">–Çok yazık! dedi. </p>
	<p class="block">–Demek seni hiç kimse istemedi. Aman Allahım! Neler hissettiğini gayet iyi biliyorum. Çünkü babam öldüğü zaman benim de Kadınlar Yardım Derneği nden başka gidecek yerim olmadı. Ta ki, Polly Teyze beni yanına alana kadar. Pollyanna birdenbire sustu. Aklına çok güzel bir şey geldiği yüzünden okunuyordu.</p>
	<p class="block">Heyecanla, </p>
	<p class="block">–Sana bir yer buldum! diye bağırdı. </p>
	<p class="block">–Polly Teyzem seni yanına alır. Bundan eminim! Beni yanına almadı mı? Fluffy ile Buffy yi de; onları seven kimsecikler yokken, gidecekleri bir yer bulunmazken yanına almadı mı? Hem bunlar sadece kedi ve köpek. Haydi gel Polly Teyze nin seni alacağından eminim. Onun ne kadar iyi ve yardımsever bir insan olduğunu bilemezsin! Jimmy Bean in küçük yüzünde parlak bir ifade belirdi.</p>
	<p class="block"> </p>
	<p class="block">–Doğru mu söylüyorsun? Beni şimdi alır mı dersin? Çalışırım ben. Hem çok da güçlüyüm. Gömleğini sıyırıp kemikli ince kolunu gösterdi.</p>
	<p class="block"> </p>
	<p class="block">–Elbette alır! Polly Teyzem dünyadaki kadınların en iyisidir. Aslında annem vardı ama, o şimdi cennete bir melek olmak için gitti. Ayaklarının üzerinde yaylanıp, çocuğun kolunu çekerek devam etti. </p>
	<p class="block">–Hem evde de bir yığın boş oda var. Gerçekten kocaman bir ev. Telaşla giderlerken, biraz endişeli bir tavırla ekledi: </p>
	<p class="block">–Ama belki de önce tavan arasındaki odada uyuman gerekecek. Ben de ilk önce orada kaldım. Fakat şimdi o odada tel sineklikler var. Artık oda hem sıcak olmaz, hem de sinekler ayaklarıyla mikrop taşımazlar. Bunu biliyor muydun? Pekala güzel bir şey bu! Belki sana kitap da okutur. İyiysen kitap okutur. Yani kötü bir çocuk değilsen, demek istiyorum. Hem senin de yüzünde çiller var. Çocuğu dikkatle süzüp, </p>
	<p class="block">–Onun için odanda ayna olmadığı için memnun olacaksın. Pencereden görülen manzara fevkalade. Duvara asılacak resimlerden çok daha güzel. Eminim, o odada uyumaktan hiç şikayetçi olmayacaksın dedi. Pollyanna birden soluk soluğa kalmış, nefesinin bir kısmının da konuşmaktan başka işler için gerekli olduğunu kavramıştı.</p>
	<p class="block">Jimmy Bean sert ve durumu kavramamış bir ifade ile: </p>
	<p class="block">–Hay Allah dedi. Ama hayranlık duyduğu halinden belliydi. Sonra ekledi: </p>
	<p class="block">–Bu kadar hızlı konuşabilen birisinin, zamanı doldurmak için soru sorabileceği hiç aklıma gelmezdi.</p>
	<p class="block">Pollyanna güldü.</p>
	<p class="block"> </p>
	<p class="block">–Yine de bundan memnun olabilirsin diye karşılık verdi.</p>
	<p class="block"> </p>
	<p class="block">–Çünkü ben konuştuğum zaman, ağzını açmana lüzum kalmıyor.</p>
	<p class="block">Eve geldikleri zaman, Pollyanna en ufak bir çekingenlik duymadan arkadaşını teyzesinin yanına götürdü. Teyzesi şaşırmıştı. </p>
	<p class="block">–Ah, Polly Teyze diye zafer dolu bir ifade ile konuştu. </p>
	<p class="block">–Bakın buraya! Size, büyütmeniz için kimi getirdim. Hem Fluffy ve Buffy den daha da güzeli. Canlı bir oğlan çocuğu bu. İlk başta, tavan arasında uyumaya aldırmıyor. Çalışacağını da söylüyor. Ama itiraf edeyim, onunla oynayacağımız için zamanının çoğunu benimle geçirmesi gerekecek.</p>
	<p class="block">Bayan Polly önce bembeyaz, sonra da kıpkırmızı kesildi. Durumu pek fazla kavrayamamıştı. Ama yeterli derecede anladığından emindi.</p>
	<p class="block"> </p>
	<p class="block">–Pollyanna, bu ne demek? Bu pis, küçük çocuk kimin nesi? Onu nerede buldun? diye sert bir ifadeyle sordu.</p>
	<p class="block"> </p>
	<p class="block">–Pis, küçük çocuk mu? Bir adım gerileyerek kapıya doğru baktı. Pollyanna, neşeli neşeli güldü. </p>
	<p class="block">–Bak işte! Çocuğun adını söylemeyi unuttum. Tıpkı o da benim gibi yalnız birisiymiş. Hem de çok pis bir çocuk değil mi? Yani oğlandan bahsediyorum. Tıpkı Fluffy ve Buffy yi ilk aldığımız zamanki gibi. Ama onun da diğerleri gibi, yıkanıp temizleneceğinden eminim. Ah! Yine unutuyordum. Kahkaha ile güldü. </p>
	<p class="block">–Bu çocuğun adı Jimmy Bean, Polly Teyze.</p>
	<p class="block"> </p>
	<p class="block">–Ya... Peki ne arıyor burada? </p>
	<p class="block">–Size bunu şimdi anlattım ya, Polly Teyze. Pollyanna nın gözleri şaşkınlıkla büyüdü. </p>
	<p class="block">–Size getirdim onu. Yani, eve. Burada bakasınız diye getirdim onu. Bir eve ve aileye ihtiyacı var. Sizin bana, Fluffy ve Buffy ye ne kadar iyi davrandığınızı anlattım. Kedilerden ve köpeklerden daha iyi bir yaratık olduğu için, ona da iyi bakacağınızdan emin olduğumu söyledim.</p>
	<p class="block">Bayan Polly, koltuğa çöküp titreyen elini boğazına götürdü. Çaresizlik yine bütün benliğini sarmak üzereydi. Ama, görülebilir bir mücadele içinde kadın birden doğruldu.</p>
	<p class="block"> </p>
	<p class="block">–Bu kadar yeter, Pollyanna. Şimdiye kadar yaptıkların içinde en münasebetsizi bu. Sanki, pis kedilerle uyuz köpekler yetmiyormuş gibi, bir de eve yolda bulduğun üstü başı yırtık dilenciler getiriyorsun... Onlar...</p>
	<p class="block">Çocuk birden kımıldadı. Gözleri parladı, ifadesi sertleşti. Güçlü küçük bacaklarıyla iki adım atıp, korkusuzca Bayan Polly nin karşısına dikildi.</p>
	<p class="block"> </p>
	<p class="block">–Ben bir dilenci değilim, hanımefendi. Sizden de bir şey istemiyorum. Evinize gelmezdim ama, bu kız bana sizin ne kadar iyi ve yardımsever bir insan olduğunuzu ve beni yanınıza almak isteyeceğinizi söyledi. İşte onun için buradayım. Dönüp, odadan büyük bir gururla çıktı. Acınacak durumda olmasaydı, haline gülünebilirdi.</p>
	<p class="block">Pollyanna, ağlamaklı bir sesle, </p>
	<p class="block">–Ah Polly Teyze! dedi.</p>
	<p class="block"> </p>
	<p class="block">–Onu buraya almakla memnun kalacağınızı sanmıştım. Memnun olacağınızdan emindim.</p>
	<p class="block">Bayan Polly, bir el işaretiyle kızı susmaya davet etti. Kadının sinirleri artık iyice bozulmuştu. Çocuğun söylediği sözler ve özellikle </p>
	<p class="block">–İyi ve yardımsever sözleri hala kulağında çınlıyordu. Çaresizliğe kapılmak üzere olduğunu da biliyordu. Yine de bütün gücünü bir araya topladı.</p>
	<p class="block">Sert bir sesle, </p>
	<p class="block">–Pollyanna! diye bağırdı. </p>
	<p class="block">–Durup dinlenmeden memnunluk sözcüğünü tekrarlamaktan vazgeçer misin? Sabahtan akşama kadar memnunluk, memnunluk, memnunluk! Yeter artık, çıldıracağım! Pollyanna nın hayretten ağzı açık kaldı.</p>
	<p class="block"> </p>
	<p class="block">–Şey... Polly Teyze diye mırıldandı. </p>
	<p class="block">–Beni yanınıza aldığınız için memnun olduğunuzu... Birden kullandığı sözcüğün farkına vardı. Eliyle ağzını kapatıp, sendeleyerek odadan çıktı. Çocuk daha bahçe kapısına varmadan Pollyanna ona yetişti. Nefes nefese: </p>
	<p class="block">–Çocuk! Çocuk! Jimmy Bean, ne kadar üzüldüğümü bilmeni isterim, dedi. Onu durdurmak için kolundan tuttu.</p>
	<p class="block">Çocuk somurtarak, </p>
	<p class="block">–Üzülme! Seni suçlamıyorum. diye karşılık verdi. Birden: </p>
	<p class="block">–Ben bir dilenci değilim. diye ekledi.</p>
	<p class="block">Pollyanna: </p>
	<p class="block">–Elbette değilsin! Fakat teyzemi de suçlamamalısın diye yalvardı. </p>
	<p class="block">–Galiba ben sizleri doğru dürüst tanıştıramadım. Seninle ilgili yeterli bilgi vermediğimi sanıyorum. Aslında teyzem çok iyi kalpli ve iyiliksever bir kadındır. Her zaman öyle olmuştur. Herhalde ben durumu iyice açıklayamadım. Yine de sana oturabileceğin bir yer bulmayı çok arzu ediyordum.</p>
	<p class="block">Çocuk, omuzunu silkerek döndü. </p>
	<p class="block">–Neyse, önemi yok. Herhalde ben kendime bir yer bulurum. Biliyorsun ben bir dilenci değilim.</p>
	<p class="block">Pollyanna düşünceli düşünceli kaşlarını çatmıştı. Birden yüzü neşeyle aydınlandı.</p>
	<p class="block"> </p>
	<p class="block">–Bak, sana şimdi ne yapacağımı söyleyeyim! Kadınlar Yardım Derneği bugün öğleden sonra toplanacak. Polly Teyzemden duydum, bunu. Senin durumunu onlara ileteceğim. Babam da bir şeyi istediği zaman böyle yapardı, zaten. Örneğin, yeni bir halı gerekince veya dinsizlerin eğitilmesi zorunluğu belirince.</p>
	<p class="block">Çocuk hırsla döndü.</p>
	<p class="block"> </p>
	<p class="block">–Ben ne bir dinsizim, ne de bir yeni halıyım. Hem Kadınlar Yardım Derneği de neymiş? Pollyanna, üzülerek ve şaşırmış bir ifade ile baktı.</p>
	<p class="block"> </p>
	<p class="block">–Seni nerede büyüttüler, Jimmy Bean? Kadınlar Yardım Derneği ni nasıl olur da bilmezsin? Çocuk, </p>
	<p class="block">–Eh! Pekala. Söylemezsen söyleme diye homurdandı. Dönüp kayıtsız bir tavırla yürümeye başladı.</p>
	<p class="block">Pollyanna, hemen yanına koştu. </p>
	<p class="block">–Şey... Şey... Birçok kadın bir araya gelip dikiş diker, yemek verir ve aralarında para toplar ve konuşurlar. İşte Kadınlar Yardım Derneği budur. Çok iyiliksever insanlardır, hepsi. Daha doğrusu geldiğim yerdekilerin çoğunluğu öyleydi. Buradakileri görmedim ama, onların da öyle olduklarını sanıyorum. Onlara bugün öğleden sonra senden bahsedeceğim.</p>
	<p class="block">Çocuk yine büyük bir hiddetle döndü.</p>
	<p class="block"> </p>
	<p class="block">–Hayır, pek fazla bir şey söyleyecek değilsin. Belki de benim burada kalıp birçok kadından dilenci sözünü işiteceğimi sanıyorsun. Bir tanesi yetmiyormuş gibi, ama yanılıyorsun! Pollyanna ısrar etti. </p>
	<p class="block">–Fakat sen orada olacak değilsin ki! Tabii ki tek başıma gidip onlarla konuşacağım.</p>
	<p class="block"> </p>
	<p class="block">–Gerçekten mi? </p>
	<p class="block">–Evet. Hem bu defa her şeyi daha iyi anlatacağım. Pollyanna çocuğun yine hatlarının yumuşadığını görerek çabuk çabuk devam etti: </p>
	<p class="block">–Hem, içlerinden bazılarının sana bir ev bulmaktan memnunluk duyacaklarını da biliyorum.</p>
	<p class="block">Çocuk, </p>
	<p class="block">–Hem çalışacağımı söylemeyi de sakın unutma diye hatırlattı.</p>
	<p class="block">Pollyanna neşeli bir tavırla, </p>
	<p class="block">–Elbette unutmam diye söz verdi. </p>
	<p class="block">–Artık davayı kazandığından eminim. Yarın sana sonucu bildiririm.</p>
	<p class="block"> </p>
	<p class="block">–Nerede? </p>
	<p class="block">–Seni bugün bulduğum yerde. Bayan Snow ların evlerinin yanında. </p>
	<p class="block">–Pekala. Orada olacağım.</p>
	<p class="block">Çocuk bir an sustuktan sonra ağır ağır devam etti: </p>
	<p class="block">–Belki bu akşam yine Yetimler Evi ne gitmem iyi olacak. Kalacak başka yerim yok. Zaten bu sabah kaçmıştım oradan. Onlara bir daha dönmeyeceğimi söylemiştim. Hoş söyleseydim de sevinirlerdi ya. Bir süre gecikirsem merak bile etmezler. Onlar insanın ailesi gibi değiller. Hiçbiri aldırış etmiyor! Pollyanna, </p>
	<p class="block">–Biliyorum diye anlayışlı bir bakışla başını salladı. Seni yarın görünce şöyle basit bir ev ve seni sevecek bir aile bulduğumu söyleyeceğimden eminim. Eve doğru dönüp yürürken neşeyle </p>
	<p class="block">–Allahaısmarladık! diye seslendi.</p>
	<p class="block">O sırada oturma odasının penceresinden bakan Bayan Polly, iki çocuğun ciddi bir tavırla konuştuklarını, daha sonra da oğlanın uzaklaştığını gördü. İçini çekti, dönüp üzgün bir tavırla merdivene doğru yürüdü. Bayan Polly genellikle üzgün görünmezdi. Fakat kulaklarında hala çocuğun söylediği, </p>
	<p class="block">–Siz çok iyi kalpliydiniz! cümlesi çınlıyordu. Kalbinde de, sanki bir şeyi kaybetmemiş olmanın verdiği bir boşluk bulunmaktaydı. KADINLAR YARDIM DERNEĞİ NDE Kadınlar Yardım Derneği nin toplanacağı gün, Harrington Konağı ndaki öğle yemeği oldukça sessiz geçti. Pollyanna konuşmaya çalışmış, fakat başaramamıştı. Çünkü, dört kez </p>
	<p class="block">–memnun sözcüğünü söylerken aklı başına gelmiş ve utanıp kızararak susmuştu. Beşinci kez de ağzından kaçırınca, Bayan Polly yorgun bir tavırla başını kaldırdı: </p>
	<p class="block">–Haydi, haydi yavrum. Çok istiyorsan bu sözcüğü söyle diyerek içini çekti. </p>
	<p class="block">–Bu kadar rahatsız olacaksan bunu söylemeni yeğlerim.</p>
	<p class="block">Pollyanna nın endişeli yüzünde bir rahatlık belirdi.</p>
	<p class="block"> </p>
	<p class="block">–Ah, çok teşekkür ederim. Korkarım bu sözcüğü söylememek pek de kolay olmayacaktı. Anlayacağınız bu oyunu o kadar uzun bir zamandan beri oynadım ki.</p>
	<p class="block">Polly Teyze: </p>
	<p class="block">–Ne? Ne yaptın? diye sordu.</p>
	<p class="block"> </p>
	<p class="block">–Bu oyunu oynadım. Biliyorsunuz babam... Pollyanna, yasak edilen bir konuya başladığı için kızararak sustu.</p>
	<p class="block">Polly Teyze kaşlarını çatıp, sustu. Yemeğin bundan sonraki kısmı sessiz geçti.</p>
	<p class="block">Bir süre sonra, Polly Teyze rahibin karısına telefon ederek Kadınlar Yardım Derneği nin öğleden sonraki toplantısına katılamayacağını söyledi. Çünkü başı ağrıyordu. Pollyanna bunu duyunca üzülmedi. Polly Teyze yukarıdaki odasına çıkıp kapısını kapatınca, Pollyanna onun başının ağrımasına üzülecek gibi oldu. Ama onun öğleden sonraki toplantıda bulunmayışından da sevinç duyuyordu. O toplantıda Jimmy Bean meselesini Kadınlar Yardım Derneği üyelerine duyuracaktı.</p>
	<p class="block">Teyzesinin Jimmy Bean e </p>
	<p class="block">–küçük dilenci deyişini unutamıyordu.</p>
	<p class="block">Polly Teyzenin aynı sözü bir de Kadınlar Yardım Derneği nde söylemesini istemiyordu.</p>
	<p class="block">Pollyanna, Kadınlar Derneği nin, saat ikide kilisenin yanındaki salonda toplanacağını biliyordu. Toplantı yeri, evden bir kilometre kadar uzaktaydı. Bu nedenle saat üçten bir süre önce orada olmayı istiyordu.</p>
	<p class="block">Kendi kendine, </p>
	<p class="block">–Hepsinin orada olmalarını arzu ediyorum dedi. </p>
	<p class="block">–Yoksa, toplantıya gelmemiş olan üyelerden biri, Jimmy Bean i evine almak isteyen bir kişi olabilir. Kadınlar Yardım Derneği nde ikide toplanacaklarını söylerler ama, bu hep saat üçte olur.</p>
	<p class="block">Sessizce, fakat büyük bir güven duygusu içinde, Pollyanna toplantı salonunun merdivenlerini çıktı. Kapıyı açıp antreye girdi. Toplantı odasından kahkahalar ve konuşmalar yükseliyordu. Bir an durakladıktan sonra, Pollyanna iç kapılardan bir tanesini açtı.</p>
	<p class="block">Konuşmalar birden kesiliverdi. Herkes şaşırmıştı. Pollyanna bir parça çekingen bir tavırla ilerledi. Artık görev zamanı gelip çatmıştı. Bu nedenle utanç duygusu içindeydi. Hem bu yarı yabancı, tanımadığı yüzler kendisinin bildiği dernek üyeleri de değildi.</p>
	<p class="block">Kibar bir tavırla, </p>
	<p class="block">–Nasılsınız Sayın Kadınlar Yardım Derneği Üyeleri? diye sordu. </p>
	<p class="block">–Adım Pollyanna Whittier. Sanırım bazılarınız beni tanıyorsunuz. Zaten ben de sizleri tanıyorum. Fakat hepinizi bir arada tanıyamadım tabii...</p>
	<p class="block">Sessizlik bütün salonu kaplamıştı. Hanımlardan bazıları, arkadaşlarının bu oldukça değişik tabiatlı yeğenini tanıyorlardı. Hemen hemen büyük bir çoğunluğu da onun bahsini duymuşlardı. Fakat o anda, aralarında hiçbiri söylenebilecek bir söz bulamadı.</p>
	<p class="block">Pollyanna, </p>
	<p class="block">–Ben, ben diye kekeledi. </p>
	<p class="block">–Sizleri bir sorundan haberdar etmek için gelmiş bulunuyorum. Bir an durakladıktan sonra, farkına varmadan tıpkı babasına benzer bir ifadeyle konuşmaya başladı.</p>
	<p class="block">Kadınlar arasında bir kıpırdanma oldu.</p>
	<p class="block">Rahibin karısı Bayan Ford, </p>
	<p class="block">–Seni teyzen mi yolladı yavrum? diye sordu.</p>
	<p class="block">Pollyanna bir parça kızardı. </p>
	<p class="block">–Yok!.. Hayır... Ben buraya kendiliğimden geldim. Anlayacağınız ben Kadınlar Yardım Derneği ne alışkınım. Beni babamla birlikte Kadınlar Yardım Derneği büyüttü.</p>
	<p class="block">Birisi kıkır kıkır güldü. Rahibin karısı da kaşlarını çattı. </p>
	<p class="block">–Evet yavrum, ne istiyorsun? Pollyanna, </p>
	<p class="block">–Jimmy Bean den bahsedeceğim diye içini çekti. </p>
	<p class="block">–Onun Yetimler Yurdu ndan başka bir evi yok. Orası da dolmuş zaten. Kendisini de istemediklerini zannediyor. Bu nedenle bir ev arzuluyor. Herkesinki gibi bir ev. Yani müdire yerine bir annenin, onu sevecek bir ailenin olmasını istiyor... On yaşında, on bire basmak üzere. Belki içinizden biri onu beğenir, yanına almak ister diye düşünmüştüm! Pollyanna nın sözlerinin arkasından bir sessizlik oldu. Sessizliği, </p>
	<p class="block">–Hiç böyle bir şey duydunuz mu? diyen bir söz bozdu.</p>
	<p class="block">Pollyanna endişeli gözlerle kendisine bakan yüzleri süzdü. Heyecanla ekledi: </p>
	<p class="block">–Az kalsın unutuyordum. Jimmy aynı zamanda çalışacak. Yine sessizlik oldu. Sonra kadınlardan bir ikisi soğuk tavırlarla çocuğa soru sormaya başladılar. Bir süre sonra hepsi olayı öğrenmiş, heyecanla, fakat pek de memnun olmayan bir şekilde aralarında konuşmaya başlamışlardı.</p>
	<p class="block">Pollyanna, onları dinledikçe daha da endişeleniyordu. Söylenenlerden bir kısmını hiç anlayamamıştı ama, bir süre sonra oradaki kadınlardan hiçbirinin çocuğu yanına almak istemediğini anladı. Fakat her kadın, bir başkasının çocuğu yanına almasının doğru olacağı görüşündeydi. Aralarında küçük oğlan çocukları bulunmayanlar vardı. Yine de hiç kimse çocuğu almaya yanaşmadı. Pollyanna, daha sonra rahibin karısının çekingen bir tavırla yaptığı öneriyi duydu. Kadın, </p>
	<p class="block">–Dernek olarak o yıl Hindistan daki çocuklara para göndermektense, bu çocuğun geçim ve eğitim ihtiyaçlarını karşılamanın daha yerinde olacağını, söylüyordu.</p>
	<p class="block">Sonra, kadınlardan çoğu konuştular. Aralarından bir kısmı aynı anda, bağırarak ve tatsız bir biçimde konuşuyorlardı. Anlaşıldığına göre, dernekleri Hindistan daki misyonerlere yardım etmekle ün kazanmıştı. Bir kısmı o yıl Hindistan a daha az para yolladıkları takdirde utançlarından kahrolacaklarını söylemişlerdi.</p>
	<p class="block">Pollyanna, bu sözleri pek anlayamamış, çok garip karşılamıştı. Çünkü kadınlar yolladıkları paranın ne yapıldığına aldırmıyorlardı. Arzu ettikleri tek şey, en fazla para yardımı yapan dernekler listesinin başında kendi isimlerinin bulunmasıydı. Herhalde bütün dedikleri de bu değildi! Ama söyledikleri pek şaşırtıcıydı. Pek de hoş şeyler değildi. Bu nedenle Pollyanna, kendisini temiz havaya çıkmış bulunca bayağı sevindi; ama, bu sırada pek de üzgündü. Ertesi gün Jimmy Bean e gidip, Kadınlar Yardım Derneği nin bütün paralarını Hindistan daki çocuklara yardım için yollamaya karar verdiklerini; bir kısmını kendi kasabalarındaki bir çocuk için ayıramadıklarını söylemek hiç de kolay olmayacaktı. Hele, uzun boylu, gözlüklü bir kadının, kasabadaki bir çocuğa yardım etmenin </p>
	<p class="block">–kredilerini ve ünlerini artırmayacağını, söyleyişini aktarmak daha da güçtü.</p>
	<p class="block">Pollyanna, içini çekip, </p>
	<p class="block">–Dinsizlere de para göndermek elbette güzeldir. Zaten oraya da para gönderilmesine karşı değilim dedi. Üzüntüyle yürümeye devam etti. </p>
	<p class="block">–Fakat onlar sanki buradaki çocukların değil, sadece uzaktakilerin yardımına ihtiyaçları varmış gibi davrandılar. Oysa, onların bir rapora bakmaktan çok, Jimmy Bean in büyümesini görmeleri daha yerinde bir hareket olurdu. PENDLETON KORUSU NDA Pollyanna, kiliseden çıktıktan sonra eve gitmedi. Pendleton Tepesi yoluna yöneldi. Güçlüklerle dolu bir gün geçiriyordu. Bugün onun tatil günüydü Pollyanna, dikiş veya yemek yapma derslerinin olmadığı pek seyrek günlere bu adı vermişti. Pollyanna, yeşil ve sessiz Pendleton Korusu nda bir yürüyüş yapmanın kendisine çok iyi geleceğinden emindi. Bu nedenle, kızgın güneşe aldırmadan Pendleton Tepesi ne tırmanmaya koyuldu.</p>
	<p class="block">Kendi kendine, </p>
	<p class="block">–Nasıl olsa saat beş buçuğa kadar eve gitmeme gerek yok diyordu. </p>
	<p class="block">–Hem ağaçların arasından geçerek gitmek çok zevkli olacak. Oraya gidebilmek için yokuş tırmanmam gerekse bile.</p>
	<p class="block">Pollyanna nın daha önceden de bildiği gibi Pendleton Korusu çok güzeldi. Ama o gün her zamankinden daha da güzeldi burası. Ertesi gün Jimmy Bean e söylemesi gerekenlere rağmen, Pollyanna koruyu çok daha güzel bulmuştu.</p>
	<p class="block">Pollyanna kendi kendine: </p>
	<p class="block">–Bağıra bağıra konuşan hanımefendiler de burada olmalıydılar diyerek içini çekti. Bakışlarını masmavi gökyüzünde ve güneşin aydınlattığı yemyeşil ağaçlar üzerinde gezindirdi. </p>
	<p class="block">–Hem, burada olsalardı, kararlarını değiştirip Jimmy Bean i yanlarına alırlardı sanırım. Bundan emindi. Fakat nedenini kendisi de tam olarak bilmiyordu.</p>
	<p class="block">Birden, Pollyanna başını kaldırıp çevresindeki sesleri dinledi. Biraz ötede bir köpek havlamıştı. Bir süre sonra, köpek üzerine doğru havlayarak koştu.</p>
	<p class="block">Pollyanna parmaklarını şaklatıp, </p>
	<p class="block">–Merhaba köpecik, merhaba! dedi. Sonra merakla patikaya baktı. Köpeği daha önce de görmüş olduğundan emindi. Köpek o zaman, </p>
	<p class="block">–Adam </p>
	<p class="block">–la, yani Bay Pendleton ile beraberdi. Pollyanna şimdi etrafına bakınıyor, adamı görmeyi ümit ediyordu. Birkaç dakika çevresine büyük bir dikkatle bakındı. Fakat adam gözükmedi. Bunun üzerine tüm dikkatini köpeğin üzerine çevirdi.</p>
	<p class="block">Köpek, Pollyanna nın da fark ettiği gibi, acayip davranıyordu. Hala havlıyor, sanki bir tehlikeyi haberdar eder gibi kesik kesik sesler çıkarıyordu. İlerideki patikada bir öne, bir geriye koşuyordu. Biraz sonra yan taraftaki bir başka patikaya çıktılar. İşte o zaman köpek hızla koştu, sonra geri dönüp uludu ve havladı.</p>
	<p class="block">Pollyanna, ilk patikada yürümeye devam ederken, </p>
	<p class="block">–Benim yolum orası değil deyip güldü.</p>
	<p class="block">Küçük köpek şimdi adeta deliye dönmüştü. Pollyanna ile yandaki patika arasında koşup duruyordu. Bir yandan da acı acı havlıyor ve uluyordu. Küçük kahverengi vücudu titriyor, kahverengi gözleriyle de sanki yalvarıyordu. Nihayet Pollyanna bir şeyler olduğunu sezip döndü ve köpeği izledi.</p>
	<p class="block">Köpek ileriye doğru büyük bir hızla fırlayınca, Pollyanna ne olduğunu anladı. Bir adam, yolun kenarındaki bir dik kayanın dibinde hareketsiz yatıyordu.</p>
	<p class="block">Pollyanna nın ayaklarının altında bir dal çatırdayınca adam kafasını çevirdi. Pollyanna, büyük bir üzüntüyle bağırarak hemen onun yanına koştu.</p>
	<p class="block"> </p>
	<p class="block">–Bay Pendleton! Bir yeriniz mi acıyor? Adam, huzursuz bir tavırla, </p>
	<p class="block">–Bir yerim mi acıyor? diye homurdandı. </p>
	<p class="block">–Yoo... Güneş altında biraz kestiriyordum. Bana bak. Ne bilirsin sen? Ne yapabilirsin? Sağduyun var mı senin? Pollyanna, şaşkınlıkla nefesini tuttu. Her zaman olduğu gibi, bu soruları, mecazi anlamlarını dikkate almadan, teker teker cevaplandırmaya başladı.</p>
	<p class="block"> </p>
	<p class="block">–Bay Pendleton, çok fazla bir şey bilmiyorum. Bir şey yapmama da olanak yok. Fakat Bayan Rawson dan başka Kadınlar Yardım Derneği ndekiler sağduyu sahibi olduğumu söylemişlerdi bir gün. Ama onlar bunu duyduğumu fark etmediler.</p>
	<p class="block">Adam acı acı güldü, </p>
	<p class="block">–Peki, peki kızım. Kusuruma bakma. Sadece şu kahrolası bacağım. Bak, dinle. Bir an durakladı. Sonra büyük bir güçlükle elini pantolonunun cebine götürdü, bir deste anahtar çıkardı. Bunlardan tekini ayırdı. </p>
	<p class="block">–Buradaki patikadan git. Beş dakika sonra evime ulaşacaksın. Bu anahtarla taraçanın kapısını açarsın. Taraça nedir biliyor musun? </p>
	<p class="block">–Evet efendim, biliyorum. Teyzemin evinde de var. Bir keresinde bunun damında uyumak istedim ama olmadı. Beni bulmuşlardı.</p>
	<p class="block"> </p>
	<p class="block">–Ha? Evet! Neyse, eve ulaşınca, doğru antreden ve salondan geçip dipteki kapıyı aç. Odanın ortasındaki büyük masanın üzerinde bir telefon var. Telefon etmesini biliyor musun? </p>
	<p class="block">–Evet efendim! Bir keresinde Polly Teyzem...</p>
	<p class="block"> </p>
	<p class="block">–Polly Teyzeyi bırak şimdi. Adam, çocuğun sözlerini kaşlarını çatarak kesti. Biraz kımıldamaya çalıştı. </p>
	<p class="block">–Masanın üzerinde bir yerde Doktor Thomas Chilton ın numarasının yazılı olduğu bir kağıt parçası bulacaksın. Herhalde bunu oradaki çengele asmışımdır. Belki de çengelde asılı değildir. Üzerinde numara yazılı bir rehber görürsen tanırsın herhalde? </p>
	<p class="block">–Elbette efendim! Polly Teyzemin rehberinden çok hoşlanıyorum. İçinde bir sürü acayip isim yazılı...</p>
	<p class="block"> </p>
	<p class="block">–Doktor Chilton a telefon edip, John Pendleton ın Pendleton Korusu ndaki Küçük Kartal Kayası nın dibinde bacağı kırık bir durumda bulunduğunu söyle. Hemen bir sedye ile iki adam alıp buraya gelsin. Daha başka ne yapması gerektiğini o bilir. Kendisine, evden gelirken patika yolunu izlemesini söyle.</p>
	<p class="block">Pollyanna korkuyla titredi. </p>
	<p class="block">–Bacağınız mı kırıldı? Aman Pollyanna Bay Pendleton, ne kadar feci bir durum! Ama buraya geldiğime çok memnun oldum. Acaba ben bir şey yapamaz mıyım? </p>
	<p class="block">–Evet, yapabilirsin elbette. Ama yapamazsın. Adam acı içinde inleyerek, </p>
	<p class="block">–Lütfen gidip dediğimi yap. Konuşmayı da bırak. dedi. Pollyanna ağlayarak, hıçkırıklar içinde uzaklaştı. Artık masmavi gökyüzüne ve yemyeşil parıldayan ağaçların tepelerine bakmıyordu. Dikkatle yere bakıyor, koşmasını engellememesi için gözlerini yerdeki taş ve kuru dallara dikiyordu.</p>
	<p class="block">Kısa bir süre sonra da ev göründü. Evi daha önce de görmüştü. Ama bu kadar yakın mesafeden değil. Evin önündeki büyük gri renkli sütunlar ve süslü balkonlar karşısında adeta korkuya kapıldı. Bir an duraladıktan sonra, koşarak otlarla bürünmüş bahçeden geçti ve taraçanın yan kapısına gitti. Anahtarları sımsıkı tutmaktan parmakları kımıldamaz olmuştu. Anahtarı kilide soktu. Bir süre uğraştıktan sonra büyük ve üzeri oymalı kapı ağır ağır açıldı.</p>
	<p class="block">Pollyanna, nefesini tuttu. Acele etmesi gerektiğini bilmesine rağmen bir an durakladı. Korkuyla antreye ve onun gerisinde uzanan büyük ve karanlık hole baktı. Düşünceleri karmakarışıktı. Burası John Pendleton ın eviydi. Esrarlı bir evdi. Buraya sahibinden başkası giremezdi. Bu evin bir yerinde kirli çamaşırlar saklıydı. Bunlara rağmen Pollyanna nın bu korku dolu odalara girmesi ve doktora telefon ederek ev sahibinin başına gelenleri anlatması gerekiyordu.</p>
	<p class="block">Pollyanna hafif bir çığlık atarak, sağına soluna bakınmadan, holün dibindeki odanın kapısını açtı, içeriye girdi. Oda çok genişti. Holdeki gibi duvarlar koyu renkli tahtalarla kaplanmıştı. Oldukça kasvetli bir odaydı. Ama, batı yöndeki pencereden içeriye güneş sızıyor ve şöminenin önündeki pirinç kafese ve odanın ortasındaki büyük masanın üzerindeki telefonun nikel kısımlarına vurarak bunları parlatıyordu. Pollyanna, ayaklarının ucuna basarak masaya aceleyle yaklaştı.</p>
	<p class="block">Telefon numaralarının yazılı olduğu kart çengelde asılı değildi. Yerde duruyordu. Pollyanna kağıdı buldu. Titreyen işaretparmağıyla C harfinin altında yazılı isimleri geçerek Chilton a geldi. Tam zamanında, Doktor Chilton ı telefonun öbür ucunda bulup konuştu. Titreyen bir sesle, durumu anlattı, doktorun ters bir eda ile sorduğu soruları cevaplandırdı. Bu işi tamamladıktan sonra, ahizeyi yerine koydu, rahat bir nefes aldı.</p>
	<p class="block">Pollyanna çevresine bir göz attı. Koyu kırmızı perdeler, kitap dolu raflar, yere dökülmüş kağıt parçalarını, karmakarışık masayı, bir sürü kapalı kapıları fark etti. Herhalde Nancy nin sözünü ettiği o kirli çamaşırlar bunların arkasında duruyordu. Her taraf toz içindeydi. Holden geçip, oymalı kapıyı açarak çıktı. Ayrılırken, kapı yarı yarıya açık kalmıştı.</p>
	<p class="block">Çok az bir süre sonra koruda, adamın yanındaydı. Aradan geçen zaman yaralıya bile kısa gelmişti.</p>
	<p class="block"> </p>
	<p class="block">–Ne oldu? Yoksa eve giremedin mi? diye sordu.</p>
	<p class="block">Pollyanna gözlerini açarak: </p>
	<p class="block">–İçeriye girebildim, şimdi de geri döndüm. diye cevap verdi. </p>
	<p class="block">–İçeriye giremeseydim buraya geri gelebilir miydim? Doktor da en kısa zamanda adamları ve gereken şeylerle birlikte gelecek. Sizin bulunduğunuz yeri tahmin ettiğini söyledi. Bu nedenle kendisine yolu göstermek için beklemedim. Yanınızda olmayı tercih ettim.</p>
	<p class="block">Adam acı acı güldü. </p>
	<p class="block">–Ya, demek öyle? Zevkine hayran kaldığımı söylemeyeceğim. Daha hoş ahbaplar da bulabilirdin kendine.</p>
	<p class="block"> </p>
	<p class="block">–Yani bunu çok aksi bir kişi olduğunuz için mi söylüyorsunuz? </p>
	<p class="block">–Açık konuştuğun için teşekkür ederim. Sorunun cevabı da </p>
	<p class="block">–evet olmalı.</p>
	<p class="block">Pollyanna hafifçe güldü. </p>
	<p class="block">–Fakat siz sadece dıştan aksi görünüyorsunuz. Aslında hiç de öyle değilsiniz! </p>
	<p class="block">–Gerçekten söylediğin doğru! Bunu nasıl anladın? Adam vücudunu kımıldatmadan başını çevirmeye çalıştı.</p>
	<p class="block"> </p>
	<p class="block">–Birçok şeyden anladım bunu. Örneğin, köpeğinize nasıl davrandığınızı gördüm. Başıyla küçük köpeği gösterdi. Adam, elini hayvanın başına dayamıştı. </p>
	<p class="block">–Köpeklerin ve kedilerin insanları birçok kişiden daha iyi anlayabilmeleri ne kadar garip değil mi? Sözlerini: </p>
	<p class="block">–Başınıza destek yapacağım diye tamamladı.</p>
	<p class="block">Adam, başını doğrulturken birkaç defa acıyla irkildi ve inledi. Fakat sonunda, Pollyanna nın kucağı daha önce başını dayadığı sert kaya parçasından çok daha rahat geldi ona. Yavaşça, </p>
	<p class="block">–Böylesi çok daha iyi. diye mırıldandı.</p>
	<p class="block">Bir süre hiç konuşmadı. Pollyanna, adamın yüzüne bakarak onun uyuyup uyumadığını kestirmeye çalıştı. Uyuduğunu pek sanmıyordu. Can acısından inlememek için dudaklarını kenetlemişe benziyordu. Pollyanna, bu boylu poslu adamın büyük bir çaresizlik içinde yatışı karşısında hıçkıra hıçkıra ağlamak ihtiyacını duydu. Adamın bir eli sıkıca kenetlenmiş, hareketsiz duruyordu. Öteki, köpeğin başının üzerindeydi. Köpek de üzüntülü gözlerini sahibine yöneltmiş, hareketsiz duruyordu.</p>
	<p class="block">Dakikalar ağır ağır geçti. Güneş batıya doğru alçalırken, ağaçların altındaki gölgeler de koyulaşmaya başladı. Pollyanna hareketsiz oturuyor, sanki nefes bile almıyordu. Bir kuş korkusuzca elinin yanına kondu. Bir sincap, ağaca tırmanırken, sert tüylü kuyruğunu Pollyanna nın burnuna doğru salladı. Ama sincap bu arada parlak gözlerini hareketsiz duran köpekten de ayırmamıştı.</p>
	<p class="block">Nihayet, köpek kulaklarını dikerek yavaşça havladı. Sonra sesini daha da yükseltip kesik kesik havladı. Bir an sonra da Pollyanna bir gürültü duydu. Bu gürültüyü yapanlar da hemen ortaya çıktılar. Üç adam bir sedye ile diğer şeyleri taşıyarak geliyorlardı.</p>
	<p class="block">Pollyanna nın ilk görüşte Dr. Chilton olduğunu anladığı uzun boylu, sinekkaydı tıraşlı ve yardımsever bakışlı adam, neşeli neşeli yaklaştı.</p>
	<p class="block"> </p>
	<p class="block">–Hastabakıcılık oyunu mu oynuyorsun küçükhanım? Pollyanna, </p>
	<p class="block">–Yok, hayır efendim. diye gülümsedi. </p>
	<p class="block">–Ben sadece hastanın başına destek yaptım. Ona bir gram bile ilaç vermedim. Ama burada bulunduğum için memnunum.</p>
	<p class="block">Doktor, bütün dikkatini yaralı adama yöneltirken, </p>
	<p class="block">–Ben de memnun oldum yavrum diyerek başını salladı. YEMEK GÖTÜRME SORUNU John Pendleton ın kaza geçirdiği günün gecesinde Pollyanna akşam yemeğine biraz geç kaldı. Ama azar işitmeden kurtuldu.</p>
	<p class="block">Nancy, onu kapıda karşıladı: </p>
	<p class="block">–Seni gördüğüme ne kadar sevindim bilemezsin. diyerek derin bir nefes aldı. </p>
	<p class="block">–Saat altı buçuk! Pollyanna da endişe ile, </p>
	<p class="block">–Biliyorum, diye itiraf etti. </p>
	<p class="block">–Fakat beni suçlama. Suçlu değilim. Hem Polly Teyze bile beni suçlu bulamaz.</p>
	<p class="block">Nancy, </p>
	<p class="block">–Buna fırsat bulamayacak zaten; dedi. </p>
	<p class="block">–Kendisi gitti. Pollyanna dehşetle içini çekti.</p>
	<p class="block"> </p>
	<p class="block">–Gitti mi? Yani benim yüzümden evden ayrılmak zorunda mı kaldı? O anda, aklına sabah olanlar takılmıştı. İstenmeyen çocuk, kedi ve köpek, iyi karşılanmayan </p>
	<p class="block">–memnun sözcüğü ve yasak edilen </p>
	<p class="block">–babam sözü... </p>
	<p class="block">–Yani, ben mi onun uzaklaşmasına neden oldum? Nancy, </p>
	<p class="block">–Yok canım dedi. </p>
	<p class="block">–Bostan daki kuzeni öldü. Onun için Bayan Polly nin gitmesi gerekti. Sen, bugün öğleden sonra evden ayrıldıktan hemen sonra, o sarı renkli telgraf geldi. Teyzen ancak üç gün sonra dönebilecek. Artık memnun olmanız gerekiyor. Bu arada eve ikimiz bakacağız. Evet, bütün o süre içinde sadece ikimiz bakacağız; evet, evet...</p>
	<p class="block">Pollyanna, çok şaşırmış görünüyordu. </p>
	<p class="block">–Memnun olmak mı Nancy? Biri ölmüşken nasıl memnun olabiliriz! </p>
	<p class="block">–Yok, hayır Bayan Pollyanna. Ben ölüme memnun olduğumu söylemedim sadece... Nancy birdenbire sustu. Gözlerinde muzip bir parıltı belirdi. Ciddi bir ifade ile, </p>
	<p class="block">–Sanki bu oyunu bana öğreten siz değilsiniz. diye sitem etti.</p>
	<p class="block">Pollyanna ın yüzü üzüntülü bir ifadeye büründü. Başını sallayarak: </p>
	<p class="block">–Fakat Nancy, elimde değil. Bazı şeyler var ki, hiç de bu oyuna uymuyor. Ölüm de bunlardan bir tanesi. Bir cenaze töreninin hiç de memnun olunabilecek tarafı yok...</p>
	<p class="block">Nancy güldü. Ciddi bir ifade ile: </p>
	<p class="block">–Bizim cenaze törenimiz olmadığı için sevinebiliriz dedi. Fakat Pollyanna, bu sözleri duymadı. Kazayı anlatmaya başlamıştı. Nancy ağzı açık, onu dinliyordu.</p>
	<p class="block">Ertesi gün, anlaşma uyarınca, Pollyanna kararlaştırdıkları yerde Jimmy Bean ile buluştu. Tahmin edilebileceği gibi, Kadınlar Yardım Derneği nin kendisi yerine bir Hintli çocuğa yardım etmeye karar verişini öğrenen Jimmy büyük bir hayal kırıklığına uğradı.</p>
	<p class="block">–Belki de bu pek doğal. diye içini çekti. </p>
	<p class="block">–Ama daima, insanın bilmediği şeyler, bildiklerinden daha cazip görünür. Tıpkı başkasının tabağındaki çöreğin daha büyük görünüşü gibi. Beni de Hindistan dan birisi isteseydi ne güzel olurdu değil mi? Pollyanna el çırptı. </p>
	<p class="block">–Elbette! Pek güzel bir şey bu Jimmy! Benim tanıdığım Kadınlar Yardım Derneği ne yazıp senden bahsedeceğim. Onlar, Hindistan da değiller ama, Batıda, tıpkı Hindistan kadar uzak bir yerdeler. Sen de benim gibi oradan gelmiş olsaydın, sanırım öyle düşünürdün! Jimmy nin yüzü aydınlandı. </p>
	<p class="block">–Gerçekten, beni yanlarına alabileceklerini sanıyor musun? diye sordu.</p>
	<p class="block"> </p>
	<p class="block">–Elbette, alırlar! Hindistan dan almıyorlar mı? Öyleyse bu sefer seni de bir Hintli çocuk gibi kabul etsinler. Sanırım Pollyanna sen oldukça uzakta olduğuna göre hakkında bir rapor yazılabilir. Sen bekle. Onlara yazacağım. Bayan White a yazacağım. Yok, hayır, hayır. Bayan Ones a yazacağım. En çok parası olan Bayan White dır, ama en eli açık olanı da Bayan Ones dur. Düşününce biraz garip değil mi? Fakat sanırım Kadınlar Yardım Derneği nden birisi seni alacaktır.</p>
	<p class="block">Jimmy, </p>
	<p class="block">–Pekala. Ama sakın benim çalışıp, kendimi geçindirebileceğimi söylemeyi unutma diye söze karıştı. </p>
	<p class="block">–Ben bir dilenci değilim. Hem iş başka, arkadaşlık başkadır. Kadınlar Yardım Derneği olsa bile. Bir an durakladıktan sonra ekledi, </p>
	<p class="block">–Anlaşılan, sen onlardan bir haber alıncaya kadar burada bulunmam gerekecek.</p>
	<p class="block">Pollyanna, dikkati çeker bir tavırla başını salladı. </p>
	<p class="block">–Tabii, o zaman seni nerede bulacağımı da bilirim. Hem seni alacaklardır. Çünkü sen çok uzaktasın. Polly Teyze de uzakta olduğum için beni... Birden durdu, bir an düşündükten sonra, </p>
	<p class="block">–Bana bak! Yoksa ben de Polly Teyzenin Hindistan dan gelen küçük kızı mıyım? Jimmy, dönüp uzaklaşırken, </p>
	<p class="block">–Senin kadar da acayip birisine rastlamamıştım, diyerek sırıttı.</p>
	<p class="block">Pendleton Korusu ndaki kazadan bir hafta kadar sonra, bir sabah Pollyanna, Teyzesine şunları söyledi: </p>
	<p class="block">–Polly Teyze, acaba bu hafta Bayan Snow un paça tiridini bir başkasına götürsem olmaz mı? Bayan Snow un bu seferlik buna aldırmayacağını sanıyorum.</p>
	<p class="block"> </p>
	<p class="block">–Aman Yarabbi. Bu defa da neyi düşünüyorsun Pollyanna? Senin kadar değişik bir çocuk görmedim.</p>
	<p class="block">Pollyanna endişe ile kaşlarını çattı. </p>
	<p class="block">–Polly Teyze, lütfen değişiklikten neyi kastediyorsunuz? Değişiksem herkese benzemiyorum demektir değil mi? </p>
	<p class="block">–Elbette.</p>
	<p class="block"> </p>
	<p class="block">–Şu halde çok güzel. Pollyanna yüz hatları rahatlamış bir durumda içini çekti. </p>
	<p class="block">–Şu halde değişik olmaktan memnunluk duyuyorum... Bayan White, Bayan Rawson ın herkese benzeyen birisi olduğunu söyler dururdu... Bayan Rawson dan da hiç hoşlanmazdı. Aralarında hep tartışırlardı. Babam, yani biz demek istiyorum, onların aralarını bulmak için çok çaba harcadık. Kadınlar Yardım Derneği nin diğer üyelerini barıştırmak ise o kadar zor değildi. Pollyanna, durarak konuşuyor, kelimeleri söylemeden önce onları tartmak, seçmek zorunluluğunu duyuyordu. Çünkü babası kilisedeki tartışmaların konu edilmesini istemezdi. Teyzesi ise onun babasından bahsetmesini yasaklamıştı.</p>
	<p class="block">Polly Teyze sabırsızca, </p>
	<p class="block">–Peki, peki... Bunları anlatman pek de gerekli değildi! diye sözlerine müdahale etti. </p>
	<p class="block">–Ne zaman konuşmaya başlasak, yerli yersiz şu Kadınlar Yardım Derneği nden bahsetmesen olmayacak.</p>
	<p class="block">Pollyanna neşeyle gülümseyerek, </p>
	<p class="block">–Öyle efendim dedi. Sanırım, belki de söylediğiniz gibi yapıyorum. Ama, onların bana baktıklarını da unutmamalısınız, sonra...</p>
	<p class="block">Teyzesi soğuk bir ifade ile, </p>
	<p class="block">–Bu kadarı yeter, Pollyanna diyerek sözlerini kesti. </p>
	<p class="block">–Peki söyle bakalım, bu tirit meselesi de neymiş? </p>
	<p class="block">–Hiçbir şey Polly Teyze. Gerçekten doğru söylüyorum. Eminim önem vereceğiniz bir şey değil. Tiridi o kadına götürmeme izin veriyorsunuz. Bu defa da o adama götüreyim diye düşünmüştüm. Biliyorsunuz kırık bacakların iyileşmesi uzun sürmez. Yani Bayan Snow un hastalığı gibi devamlı değildir. Bir iki sefer o adama götürdükten sonra, yine Bayan Snow a giderim.</p>
	<p class="block"> </p>
	<p class="block">–Adam mı? O adam mı? Kırık bacaklı mı? Neden bahsediyorsun sen Pollyanna? Pollyanna bakakaldı, sonra yüz hatları yumuşadı.</p>
	<p class="block"> </p>
	<p class="block">–Ah, unuttum. Sanırım meseleyi bilmiyorsunuz. Siz burada değilken ortaya çıkan bir olay var. Gittiğinizin ilk günüydü. O adamı koruda buldum. Daha sonra evine gidip, telefon ettim. Adamları ve doktoru çağırdım. Başına destek yaptım, yardım ettim. Tabii daha sonra eve döndüm ve onu o günden beri de görmedim. Ama Nancy nin o tiridi yaptığını görünce, bu seferlik bunu ona götürmenin ne kadar iyi olacağını düşündüm. Polly Teyze, böyle yapabilir miyim? Bayan Polly, bezgin bir tavırla, </p>
	<p class="block">–Peki, peki, olabilir diye cevap verdi.</p>
	<p class="block"> </p>
	<p class="block">–Kimdi o adam? </p>
	<p class="block">–Adam. Yani Bay John Pendleton demek istiyorum. Bayan Polly, heyecanla oturduğu yerden fırladı. </p>
	<p class="block">–John Pendleton mı? </p>
	<p class="block">–Evet. İlk kez Nancy söylemişti bunu bana: Belki siz de tanıyorsunuzdur onu.</p>
	<p class="block">Bayan Polly, buna bir cevap vermedi. Bunun yerine, </p>
	<p class="block">–Onu tanıyor musun? sorusunu yöneltti.</p>
	<p class="block">Pollyanna, evet der gibi başını salladı.</p>
	<p class="block"> </p>
	<p class="block">–Evet, şimdi hep benimle konuşuyor ve gülümsüyor. Sadece görünüşte aksi bir adam. Gidip yemeği getireyim. Buraya geldiğim sırada Nancy onu hazırlamıştı. Pollyanna, bu sözleri tamamladığında, odadan çıkmak üzereydi.</p>
	<p class="block"> </p>
	<p class="block">–Pollyanna, bir dakika! Bayan Polly nin sesi birdenbire çok sertleşmişti. </p>
	<p class="block">–Düşüncemi değiştirdim. Yemeği her zaman olduğu gibi Bayan Snow a götürmeni istiyorum. İşte bu kadar. Şimdi gidebilirsin.</p>
	<p class="block">Pollyanna nın yüzü allak bullak oldu.</p>
	<p class="block"> </p>
	<p class="block">–Ama Polly Teyze, Bayan Snow un hastalığı nasıl olsa hemen geçmeyecek. O her zaman hasta olabilir ve kendisine çeşitli şeyler götürebiliriz. Fakat adam bacağını kırmış. Kırık bacağın iyileşmesi uzun sürmez. Bir hafta içinde, adamın hiçbir şeyi kalmayacak.</p>
	<p class="block"> </p>
	<p class="block">–Evet hatırladım. Bay Pendleton ın bir kaza geçirdiğini duymuştum. Bayan Polly sert bir ifade ile konuşuyordu. </p>
	<p class="block">–Fakat, John Pendleton a yemek göndermek beni ilgilendirmez Pollyanna.</p>
	<p class="block">Pollyanna adeta bir itirafta bulunur gibi, </p>
	<p class="block">–Evet, biliyorum, o, görünüşte çok aksi dedi. Üzgün bir şekilde devam etti: </p>
	<p class="block">–Sanıyorum ondan pek hoşlanmıyorsunuz. Şu halde, ona yemeği sizin gönderdiğinizi söylemem. Kendim düşünüp getirdim derim. Onu beğeniyorum. Ona yemek gönderilmesinden memnun olacağım.</p>
	<p class="block">Bayan Polly, yeniden başını sallamaya başladı. Sonra birden durup sakin bir sesle sordu: </p>
	<p class="block">–Senin kim olduğunu biliyor mu Pollyanna? Küçük kız içini çekti.</p>
	<p class="block"> </p>
	<p class="block">–Sanırım bilmiyor. Bir kere ona adımı söylemiştim. Fakat beni hiç adımla çağırmıyor.</p>
	<p class="block"> </p>
	<p class="block">–Nerede oturduğunu biliyor mu? </p>
	<p class="block">–Hayır. Ona bunu söylemedim.</p>
	<p class="block"> </p>
	<p class="block">–Şu halde, yeğenim olduğunu da bilmiyordur.</p>
	<p class="block"> </p>
	<p class="block">–Bildiğini zannetmiyorum.</p>
	<p class="block">Bir sessizlik oldu. Bayan Polly, Pollyanna ya bakıyor, fakat onu görür gibi gözükmüyordu. Küçük kız, ayaklarının üzerinde sabırsızca sekerek, duyulacak biçimde içini çekti. O vakit Bayan Polly silkinerek kendisini topladı.</p>
	<p class="block">En sonunda, yine acayip bir sesle, </p>
	<p class="block">–Peki Pollyanna dedi. </p>
	<p class="block">–O yemeği Bay Pendleton a kendi hediyen olarak götürebilirsin. Fakat, benim göndermediğimi anlat, özellikle bunu da belirt. Böyle düşünmesine olanak vermemelisin! </p>
	<p class="block">–Peki efendim, teşekkür ederim Polly Teyze. Pollyanna neşe içinde kapıdan fırladı.</p>
	<p class="block"> DOKTOR CHILTON Pollyanna, ikinci defa Bay John Pendleton ın evine gittiği zaman, konağın görünüşü hiç de değişik gelmedi kendisine. Pencereler açılmıştı. Yaşlı bir kadın arka bahçede çamaşır yıkıyordu. Doktorun atlı arabası da taraçanın önünde duruyordu.</p>
	<p class="block">Pollyanna, daha önce yaptığı gibi, yan kapıya gitti. Bu defa zili çaldı. Bugün parmakları anahtarları sımsıkı tutmadığı için sertleşmemişti.</p>
	<p class="block">Yabancı görünmeyen küçük bir köpek merdivenleri tırmanıp onu karşıladı. Çamaşırları asan kadının gelip de kapıyı açması biraz zaman aldı.</p>
	<p class="block">Pollyanna gülümseyerek, </p>
	<p class="block">–İzin verirseniz Bay Pendleton a getirdiğim paça tiridini vermek istiyorum dedi.</p>
	<p class="block">Kadın, </p>
	<p class="block">–Teşekkür ederiz deyip küçük kızın elindeki kaba uzandı. </p>
	<p class="block">–Kim gönderdi diyeceğim? Paça tiridi öyle mi? O sırada, holden geçen doktor da kadının sözlerini duydu. Pollyanna nın yüzündeki üzüntülü ifadeyi gördü. Hemen onlara doğru yaklaştı.</p>
	<p class="block"> </p>
	<p class="block">–Ya, demek paça tiridi getirdin? diye güler yüzle sordu.</p>
	<p class="block"> </p>
	<p class="block">–Çok güzel... Çok güzel... Belki hastamızı da görmek istersin.</p>
	<p class="block">Pollyanna, gülümseyerek, </p>
	<p class="block">–Evet efendim dedi. Kadın, doktorun başıyla yaptığı işareti görüp döndü ve kıza yol gösterdi. Yüzünden şaşırmış bir ifade okunuyordu.</p>
	<p class="block">Doktorun arkasında duran genç bir adam da O, en yakın şehirlerin birinden getirilmiş bir doktor yardımcısıydı. hayretle seslendi: </p>
	<p class="block">–Fakat doktor, nasıl olur? Bay Pendleton, kimseyi kabul etmememiz için emir vermedi mi? Doktor umursamaz bir ifadeyle, </p>
	<p class="block">–Evet öyle diyerek başını salladı ve ekledi: </p>
	<p class="block">–Şimdi emirleri veren kişi benim. Sorumluluğu üzerime alıyorum dedi ve gülümseyerek devam etti: </p>
	<p class="block">–Tabii bilmezsin, ama bu küçük kız günde bir şişe kuvvet şurubundan daha etkilidir. Bugün Pendleton ın neşesini yerine getirebilecek birisi varsa, o da bu kızdır. Zaten, bu nedenle kendisini içeriye yolladım.</p>
	<p class="block"> </p>
	<p class="block">–Kimdir o kız? Doktor bir an durakladı.</p>
	<p class="block"> </p>
	<p class="block">–Bu kasabanın sakinlerinden çok tanınmış birisinin yeğeni. Adı Pollyanna Whittier. Ben şahsen şimdiye kadar bu küçükhanımı tanıma olanağı bulamadım. Ama pek çok hastam kendisini tanıyor. Bundan çok memnunluk duyduğumu da söyleyebilirim.</p>
	<p class="block">Doktor yardımcısı gülümsedi: </p>
	<p class="block">–Öyle mi? Peki bu kızın, harikalar yaratan bir kuvvet şurubu gibi etkili olmasının nedeni nedir? Doktor başını salladı.</p>
	<p class="block"> </p>
	<p class="block">–Bilmiyorum. Anladığım kadarıyla kendisi olan veya olacak her şeyden mutluluk payı çıkartmasını biliyormuş. Sık sık onun sözlerini bana tekrarlıyorlar ve anladığıma göre bu sözlerde </p>
	<p class="block">–her şeyden mutlu olmak teması işleniyor. Yine garip bir gülümsemeyle, taraçaya çıkarken ekledi: </p>
	<p class="block">–Keşke reçete olarak bu kızı yazabilseydim ve bir kutu ilaç gibi ondan satın alabilseydim. Dünyada onun gibi insanlar çok olsaydı, ben ve sen doktorluk ve doktor yardımcılığından kazandıklarımızla kurdele satımı ya da çukur kazımı işlerinden birine gidebilirdik. Gülerek arabasına atladı ve dizginleri çekti.</p>
	<p class="block">Bu arada Pollyanna doktorun verdiği emre uygun olarak John Pendleton ın odasına götürülüyordu.</p>
	<p class="block">İlk önce holün dibindeki büyük kütüphaneye girdiler. Odadan çarçabuk geçmelerine rağmen, Pollyanna burada büyük değişikliklerin gerçekleştirilmiş olduğunu fark etti. Duvarda asılı duran kitaplıklar ve koyu kırmızı renkli perdeler eskisi gibiydi. Fakat yere atılmış kağıt parçaları görünmüyordu. Masa da derli toplu idi. Görünürlerde toz da yoktu. Telefon rehberi yerli yerinde asılı duruyordu. Ocağın pirinçten yapılmış ayakları pırıl pırıl parlıyordu. Esrarengiz kapılardan biri ardına kadar açık duruyordu. Hizmetçi, bu kapıdan geçerek yol gösterdi. Bir an sonra, Pollyanna kendisini güzel döşeli bir yatak odasında buldu. Hizmetçi, korku dolu bir sesle şunları söyledi: </p>
	<p class="block">–Beyefendi, izin verirseniz burada... Burada size yemek getiren bir kız var. Doktor onu yanınıza getirmemi söyledi.</p>
	<p class="block">Pollyanna biraz sonra kendisini çok aksi görünen, sırtüstü uzanmış adamla yalnız buldu. Adam kızgın bir sesle, </p>
	<p class="block">–Bana bakın... Ben şey dememiş miydim? dedi. Pollyanna yatağa doğru gelirken adam birden fark edip, </p>
	<p class="block">–Oo... Demek sensin! diyerek, ses tonunu değiştirdi. Ama yine de ifadesi pek de cana yakın değildi.</p>
	<p class="block">Pollyanna, </p>
	<p class="block">–Evet efendim, benim. diyerek gülümsedi.</p>
	<p class="block"> </p>
	<p class="block">–Beni yanınıza getirdikleri için çok memnunum. İlk önce, kapıdaki bayan getirdiğim yemeği alınca, sizi göremeyeceğimi sanıp korkmuştum. Fakat sonra doktor gelip, yanınıza gelebileceğimi söyledi. Bana, sizi görme olanağı tanıması ne kadar hoş bir şey değil mi? Adamın dudaklarında, güçlükle de olsa, bir tebessüm belirdi. Fakat verdiği karşılık sadece </p>
	<p class="block">–Hımm!.. oldu.</p>
	<p class="block">Pollyanna, </p>
	<p class="block">–Size paça getirdim diyerek sözlerine devam etti. </p>
	<p class="block">–Evet paça, umarım seversiniz? Ses tonu yükselmişti.</p>
	<p class="block"> </p>
	<p class="block">–Daha önce hiç yememiştim. Adamın tebessümü silinivermiş, kaşları çatılmıştı.</p>
	<p class="block"> </p>
	<p class="block">–Öyle mi? Demek daha önce yemediğinize göre bunu beğenip beğenmediğinizi de söyleyemezsiniz, değil mi? Bu nedenle paçayı hiç yememiş oluşunuza sevindim. Eğer bunun tadını bir bilseydiniz...</p>
	<p class="block"> </p>
	<p class="block">–Evet, evet, peki... Bildiğim tek bir şey var. O da bu anda sırtüstü yatmakta oluşum. Sanırım, kıyamete kadar da böyle yatacağım.</p>
	<p class="block">Pollyanna çok şaşırmıştı: </p>
	<p class="block">–Yok, hayır! Kıyamete kadar yatmazsınız. Ama tabii, İsrail in borusunu öttürmesi ve kıyametin kopması, beklediğimizden çok önce olacaksa o başka. İncil in bunun sandığımızdan önce olabileceğini yazdığını biliyorum. Ama buna inanmıyorum. Yani İncil e inanıyorum, ama kıyametin hemen kopacağını sanmıyorum.</p>
	<p class="block">John Pendleton birdenbire bir kahkaha attı. O sırada gelmekte olan hastabakıcı kahkahayı duyup hemen sessizce dışarıya çıktı. O haliyle, fırında yarı pişmiş kekin soğumasından korkarak fırının kapağını aceleyle kapayan bir aşçıyı andırıyordu.</p>
	<p class="block">John Pendleton, Pollyanna ya sordu: </p>
	<p class="block">–Biraz kafam karıştı galiba? Küçük kız güldü: </p>
	<p class="block">–Olabilir. Fakat demek istiyorum ki, bacakların, yani kırık bacakların iyileşmesi uzun sürmez. Bayan Snow un rahatsızlığı gibi değil bu. Bu nedenle, sizin rahatsızlığınız da kıyamet gününe kadar sürmeyecek. Bu durumdan memnun olmalısınız.</p>
	<p class="block">Adam acı bir tebessümle: </p>
	<p class="block">–Zaten memnunum dedi.</p>
	<p class="block"> </p>
	<p class="block">–Hem bacaklarınızdan sadece bir tanesi kırıldı. Yoksa ikisi de kırılmış olabilirdi. Bundan memnun olmalısınız.</p>
	<p class="block">Pollyanna görevine ısınmaktaydı.</p>
	</body></html>
