<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>16 Ağustos</title>
</head>

<body>
  <h3 class="h31"><a id="a44"></a>16 Ağustos</h3>

  <p>Kemik karası rengi, yanmış kemiklerden elde edilir.</p>

  <p>Gomalak, yaprak bitlerinin yaprak ve dallara bıraktığı kakalarıdır. Açık kara, yanmış asmadır. Yağlıboya yapımında, dövülmüş ceviz veya haşhaş tohumu yağı kullanılır. Resim konusunda bilgi sahibi oldukça kulağa daha çok cadı işi gibi gelmeye başlar. Her şey ezilmiş, karıştırılmış ve pişirilmiş olduğundan yemek pişirmek gibi de algılanabilir.</p>

  <p>Aradan günler ve farklı pek çok galeri geçmesine rağmen Misty hâlâ konuşuyor, konuşuyor, konuşuyordu. O gün bir müzedeydiler ve Misty’nin yaptığı, uzun taştan bir kilisenin resmi, Monet’yle Renoir’ın arasındaki duvara yapıştırılmıştı. Misty soğuk zemine oturmuştu, bacaklarının arasındaysa Peter vardı. Akşamüzeri geç bir vakitti ve müze boşalmıştı. Peter’ın siyah saçlı mükemmel kafası yere yapışmıştı ve iki eliyle uzanıp kazağının altından Misty’nin göğüs uçlarını okşuyordu.</p>

  <p>İki elinle birden.</p>

  <p>Davranış psikologları, insanların göğüsler yüzünden yüz yüze seks yaptıklarını söylüyorlar. Daha büyük göğüslü dişiler daha fazla erkek tarafından arzulanıyordu ve bu erkekler ilişki sırasında göğüslerle oynamak konusunda ısrarcıydılar. Daha fazla seks, daha fazla dişinin doğurmasına, doğanların da kalıtsal olarak büyük göğüslü olmasına neden olmuştu. Bu da daha fazla yüz yüze seks yapılmasına vesile olmuştu.</p>

  <p>O sırada yerde yatmakta olan Peter elleriyle Misty’nin göğüslerini okşarken, ereksiyonu da pantolonunun içinde kıpırdanmaya başladı ve Misty kalçalarını ona dayayarak William Turner’ın Roma ordularım katletmek üzere Alpler’i geçmekte olan Hannibal’ı resmettiği başyapıtını aslında Yorkshire kırlarında yaptığı yürüyüşten esinlenerek yarattığını anlattı.</p>

  <p>Her şeyin bir otoportre olduğuna bir örnek daha.</p>

  <p>Misty, Peter’a sanat tarihinde öğrendiklerini anlattı. Mesela Rembrandt boyayı öyle kalın sürermiş ki, insanlar portreleri burnundan tutup kaldırabileceklerini söyleyerek dalga geçerlermiş.</p>

  <p>Misty’nin terli saçları yüzüne yapışmıştı. Tombul bacakları titriyordu, bitkindi ama yine de Misty’yi taşıyorlardı. Peter’ın pantolonunun içindeki tümseğin üzerinde gidip geliyordu.</p>

  <p>Peter parmaklarıyla Misty’nin göğüslerini daha da sıkı kavradı. Kalçasını havaya kaldırdı, orbikülaris oküli kası gözlerini sımsıkı kapattı. Triangularis kası ağzının kenarlarını aşağı çekti, alt dişleri ortaya çıktı. Kahveden sararmış dişleri havayı ısırdı.</p>

  <p>Misty’den sıcak bir ıslaklık boşalırken, Peter’ın pantolonunun içindeki ereksiyonu da nabız gibi atıyordu ve sonra her şey durdu. İkisi de bir, iki, üç, dört, beş, altı, yedi uzun an boyunca nefes almadı.</p>

  <p>Sonra ikisinin de takati kesildi. Utandılar. Peter’ın bedeni ıslak zeminde gevşedi. Misty onun üzerine uzandı. İkisi de giysileriyle birlikte terden birbirlerine yapıştılar.</p>

  <p>Duvardaki uzun kilise resmi yukarıdan onlara bakıyordu.</p>

  <p>Ve tam o sırada müze bekçisi içeri girdi.</p>
</body>
</html>
