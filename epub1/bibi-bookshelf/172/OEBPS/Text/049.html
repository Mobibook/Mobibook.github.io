<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>24 Ağustos</title>
</head>

<body>
  <h3 class="h31"><a id="a49"></a>24 Ağustos</h3>

  <p>Misty’nin aslında istediği şey bir et bıçağı. Bacağındaki alçının kenarım kesmek için testere dişli bir bıçak istiyor ve Paulette’in yemekten sonra bu bıçağın tepside olmadığını fark etmemesini diliyor. Paulette bıçağın yokluğunu fark etmediği gibi kapıyı da dışarıdan kilitlemiyor. Misty lanet olası bir tonluk cam elyafının altında eziliyorken ne gerek var?</p>

  <p>Misty bütün gece yatakta alçıyı kazıyıp yontuyor. Alçıyı biçiyor. Bıçağın keskin ucuyla kazıdığı cam elyafı parçalarını avcunda toplayıp yatağın altına atıyor.</p>

  <p>Tabbi’nin, üzerine keçeli kalemle kuşlar ve çiçekler çizdiği küçücük bir hapishaneden kaçmaya çalışan bir mahkûm Misty.</p>

  <p>Belinden uyluğuna kadar kesmesi gece yarısını buluyor. Bıçak sürekli kayarak etine batıyor. Dizine vardığında uykusu geliyor. Kanının kuruduğu yerler kabuk bağlıyor. Çarşaflara yapışıyor. Sabahın üçünde baldırının hizasına varıyor. Neredeyse özgür sayılır ama uyuyakalıyor.</p>

  <p>Bir şey onu uyandırıyor; bıçak hâlâ elinde.</p>

  <p>Yılın en uzun günlerinden biri daha. Yine.</p>

  <p>Otoparkta çarpılarak kapatılan bir araba kapısının sesi uyandırıyor onu. Ayrılmış olan alçıyı bir arada tutabilirse pencereye kadar topallayarak gidip dışarıya bakabilir. Dedektif Stilton’ın bej rengi resmi arabası. Dışarıda olmadığına göre otelin lobisine girmiş olmalı. Belki de Misty’yi arıyor.</p>

  <p>Belki bu kez Misty’yi bulabilir.</p>

  <p>Misty biftek bıçağıyla alçıyı oymaya devam ediyor. Yarı uyur vaziyette oyduğu için bıçağı baldırına batırıyor. Çıkan kan, uzun zamandır alçıda olduğu için oldukça beyazlamış olan teninde kıpkırmızı duruyor. Bıçağı tekrar saplıyor ve bu defa bıçak incik kemiğine dayanana kadar batıyor.</p>

  <p>Bıçağı sapladıkça etrafa kan ve cam elyafı parçaları saçılıyor. Tabbi’nin çiçek ve kuşlarının parçaları. Deri ve tüy parçaları. Misty’nin elleri yarığın iki ucunu kavrıyor. Bacağının yarısını dışarı çıkarana dek alçıyı ayırıyor. Alçının kırık kenarları etini çimdikliyor, kesik tenini ısırıyor, cam elyafı kıymıkları tenine batıyor.</p>

  <p>Ah sevgili tatlı Peter, bunun nasıl can yaktığını sana anlatmaya hiç gerek yok.</p>

  <p>Bunu hissedebiliyor musun?</p>

  <p>Parmaklarına kıymıklar batmış olan Misty alçının kırık kenarlarını tutup ayırıyor. Dizini büküp, bacağını dümdüz halde, alçıdan zorlayarak çıkarmaya çalışıyor. Önce kan içindeki beyaz dizkapağı görünüyor. Bebeğin kafasının görünmesi gibi. Taçlandırma. Yumurtayı kıran bir kuş. Sonra uyluğu çıkıyor. Misty’nin bebeğinin doğumu. Çatlak alçıdan son olarak da incik kemiği kurtuluyor. Ayağını sallamasıyla bacağı tamamen alçıdan çıkıyor ve alçı kayarak yuvarlanıp yere yapışıyor.</p>

  <p>Bir krizalit. Kanlı ve yorgun biçimde kozadan çıkan bir kelebek. Yeniden doğuş.</p>

  <p>Alçı yere öyle bir gürültüyle düşüyor ki, perdeler sallanıyor. Çerçeveli bir otel resmi duvara vuruyor. Misty elleriyle kulaklarını örtüp birinin neler olup bittiğine bakmak için içeri girmesini bekliyor. İçeri giren kişinin, alçıdan kurtulmuş olduğunu görüp kapıyı dışarıdan kilitleyeceğini sanıyor.</p>

  <p>Misty kalbinin üç yüz kez hızlı hızlı çarpmasını bekliyor. Sayıyor. Ama hiçbir şey olmuyor. Kimsecikler gelmiyor.</p>

  <p>Misty ağır ve yumuşak hareketlerle bacağını uzatıyor. Dizini büküyor. Deneme yapıyor. Bacağı hiç acımıyor. Komodine tutunarak bacaklarını yataktan aşağı sarkıtıp geriniyor. Kanlı et bıçağıyla sondanın sağlam bacağında durmasını sağlayan ameliyat bandajlarını kesiyor. İçindeki tüpü çekip çıkarıyor ve elinde doladıktan sonra bir kenara bırakıyor.</p>

  <p>Bir, üç, beş dikkatli adım atarak gardıroba varıyor ve bir bluz alıyor. Bir kot pantolon. Gardıropta plastik kılıf içinde Grace’in, Misty’ye resim sergisi için diktiği beyaz saten elbise asılı. Misty’nin yeniden doğan gelinliği. Kot pantolonu giyip düğmesini ilikliyor, fermuarını çekiyor ama bluzu almak için uzandığında pantolon yere düşüyor. O denli kilo kaybetmiş. Kalçası erimiş. Poposu etten iki boş torbaya dönmüş. Bileklerine düşen pantolona, iki bacağındaki bıçak kesiklerinden akan kan bulaşmış.</p>

  <p>Üzerine uyan bir etek var ama o da kendisinin değil. Bu ekose ve plili yün eteği Tabbi için Grace seçmiş olmalı.</p>

  <p>Ayakkabısı bile büyük geldiği için ayağından çıkmasın diye Misty parmaklarını büzüştürüyor.</p>

  <p>Odanın bulunduğu koridordaki ses kesilene dek Misty durup kapıyı dinliyor. Merdivenlere doğru yürürken etek bacağındaki kana yapışıyor, tıraş edilmiş kasık tüyleri donuna takılıyor. Ayak parmaklarını büzüştürüp lobiye kadar dört kat iniyor. Lobide insanlar bavullarıyla birlikte bekliyorlar.</p>

  <p>Lobi kapısından, dışarıdaki otoparkta duran bej rengi resmi araba görünüyor.</p>

  <p>Bir kadın, “Aman Tanrım,” diyor. Şöminenin yanında dikilen bir yazlıkçı bu. Pastel ojeli tırnaklarını ağzına götürüp Misty'ye bakarak, “Aman Tanrını, bacakların," diyor.</p>

  <p>Misty kanlı et bıçağını hâlâ elinde tutuyor.</p>

  <p>Resepsiyondaki insanlar dönüp bakıyorlar. Tezgâhın ardındaki resepsiyon görevlisi, bir Burton veya Seymour veya Kincaid eliyle ağzını kapatarak yanındaki diğer resepsiyon görevlisinin kulağına bir şeyler fısıldıyor ve o da hemen telefona sarılıyor.</p>

  <p>Misty restorana yöneliyor, donuk bakışların arasından geçerken insanlar ürkerek gözlerini kaçırıyorlar. Yazlıkçı kadınlar onu zarif ellerinin arkasından gözetliyorlar. Misty, garson kadının yanından geçiyor. Üç, yedi, on ve dört numaralı masaların yanından geçiyor ve altı numaralı masada Grace Wilmot ve Dr. Touchet’yle birlikte oturan Dedektif Stilton’ın yanına geliyor.</p>

  <p>Ahududulu çörekler. Kahve. Kiş. Kâselere bölüştürülmüş greypfrut. Kahvaltı ediyorlar.</p>

  <p>Misty yanlarına varınca elindeki kanlı bıçağı sıkıca kavrayıp, “Dedektif Stilton, mesele kızım. Kızım, Tabbi,” diyor. “Sanırım o hâlâ yaşıyor.”</p>

  <p>Greypfrut dolu kaşığını ağzına götürürken, “Kızınız ölmüş müydü ki?” diyor Dedektif Stilton.</p>

  <p>Boğuldu, diyor Misty adama. Dedektifin onu dinlemesi gerek. Bir hafta veya üç hafta önce; Misty tam olarak bilemiyor. Emin değil. Çatıdaki odaya kilitlediler onu. Kaçmasın diye bacağını kocaman bir alçıya aldılar.</p>

  <p>Ekose yün eteğinin altından görünen bacakları kanla sıvanmış ve kan akmaya devam ediyor.</p>

  <p>Restorandaki herkes Misty’yi izliyor. Dinliyor.</p>

  <p>“Bir dolap çeviriyorlar,” diyor Misty. Stilton’ın yüzündeki korku dolu ifadeyi sakinleştirmek için ellerini uzatıyor. “Angel Delaporte’a sorabilirsiniz. Çok kötü şeyler olmak üzere,” diyor Misty.</p>

  <p>Ellerindeki kan kurumuş. Kendi kanı. Ekose eteğini ıslatan, bacaklarındaki kan.</p>

  <p>Tabbi’nin eteği.</p>

  <p>Bir ses, “Her şeyi berbat ettin!” diyor.</p>

  <p>Misty dönüyor ve Tabbi’yi görüyor. Restoranın giriş kapısında duran Tabbi’nin üzerinde süslü bir gömlek ve terzide diktirilmiş siyah bir pantolon var. Saçları alagarson kesilmiş, kulağında Misty’nin yüz yıl önce Will Tupper’ın kulak memesini yırtarak çıkarırken gördüğü kırmızı taşlı kalp şeklindeki küpe var.</p>

  <p>Dr. Touchet, “Misty yine mi içmeye başladın?” diye soruyor.</p>

  <p>Tabbi, “Anne... eteğim,” diyor.</p>

  <p>Ve Misty, “Ölmemişsin,” diyor.</p>

  <p>Dedektif Stilton peçeteyle ağzını siliyor. “En azından bir kişinin hayatta olduğunu biliyoruz,” diyor.</p>

  <p>Grace kahvesine şeker atıyor. Süt ekleyip karıştırırken, “Cinayeti BÖN’ün işlediğini mi düşünüyorsunuz yani?” diye soruyor.</p>

  <p>“Tabbi’yi öldürenler mi?” diye soruyor Misty.</p>

  <p>Tabbi masanın yanına geliyor ve eğilerek büyükannesinin sandalyesine yaslanıyor. Fincan tabaklarından birini kaldırıp kenarındaki motifleri inceleyen Tabbi’nin parmaklarının nikotinden sararmış olduğunu görüyor Misty. Motifteki simli yunus ve denizkızı figürleri birbiri ardına tekrarlandığı için bir çelenk gibi görünüyor. Tabbi tabağı Grace’e gösteriyor ve “Fitz ve Floyd. Deniz Çelengi motifi,” diyor.</p>

  <p>Tabağı çevirip altını okuyor ve gülümsüyor.</p>

  <p>Grace de ona gülümseyerek, “Seni ne kadar övsem azdır Tabitha,” diyor.</p>

  <p>Sadece kayıtlarda bulunması açısından, Misty çocuğuna sarılıp öpmek istiyor. Ona sarılıp arabaya koşmak ve doğruca annesinin Tecumseh Gölü’ndeki karavanına gitmek istiyor. Misty ortaparmağını göstererek soylu manyaklardan oluşan kahrolası ada halkına elveda demek istiyor.</p>

  <p>Grace yanındaki boş sandalyeyi göstererek, “Gel otur Misty. Çok şaşkın görünüyorsun,” diyor.</p>

  <p>Misty, “BÖN kimi öldürmüş?” diye soruyor.</p>

  <p>Büyük özgürlük Neferleri. Peter’ın yazlıklardaki duvar yazılarını yakan örgüt.</p>

  <p>Senin duvar yazılarını.</p>

  <p>“Ben de bunun için gelmiştim zaten,” diyor dedektif. Ceketinin iç cebinden defterini çıkarıyor. Masanın üzerine açarak yazmak için kalemini de hazır ediyor. Misty'ye bakarak “Size birkaç soru sormamın sakıncası yoktur umarım,” diyor.</p>

  <p>Peter’ın vandalizmiyle mi ilgili?</p>

  <p>“Angel Delaporte dün gece öldürüldü,” diyor. “Evi soymak için de girmiş olabilirler ama şu aşamada hiçbir olasılığı dışlamıyoruz. Tek bildiğimiz uykusunda bıçaklanarak öldürülmüş olduğu.”</p>

  <p>Misty’nin yatağında.</p>

  <p>Yatağımızda.</p>

  <p>Tabbi ölmüştü, şimdi yaşıyor. Misty çocuğunu son kez gördüğünde tam da bu masada bir örtünün altında yatıyordu ve nefes almıyordu. Misty’nin dizkapağı kırıldı, sonra düzeldi. Misty bir gün resim yapabiliyor, sonra yapamıyor. Angel Delaporte belki de kocasının erkek arkadaşıydı ama artık öldü.</p>

  <p>Senin erkek arkadaşın.</p>

  <p>Tabbi annesinin elini tutuyor. Onu boş sandalyeye götürüyor. Sandalyeyi çekiyor, Misty oturuyor.</p>

  <p>“Başlamadan önce...” diyor Grace. Eğilip Dedektif Stilton’ın gömleğinin manşetini okşuyor ve “Misty’nin resim sergisi üç gün sonra açılıyor. Sizi de mutlaka aramızda görmek istiyoruz,” diyor. Resimlerim. Burada bir yerde olmalılar.</p>

  <p>Tabbi, annesine gülümseyerek büyükannesinin elini tutuyor. Parmağındaki perido yüzükten beyaz masa örtüsüne yeşil pırıltılar vuruyor.</p>

  <p>Grace, Misty’ye bakarak gözlerini kırpıştırıyor ve sanki örümcek ağına doğru yürüyormuşçasına çenesini eğip elleriyle havaya dokunuyor ve ürkmüş görünüyor. Grace, “Son zamanlarda bu adada gereğinden fazla <span class="t13">tats</span><span class="t13">ı</span><span class="t13">z</span> olay yaşandı,” diyor. Nefes alıyor, incileri yükseliyor, sonra nefes veriyor ve “Resim sergisinin hepimiz için yeni bir başlangıca vesile olacağını umuyorum,” diyor.</p>
</body>
</html>
