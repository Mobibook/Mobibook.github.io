<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>22 Haziran</title>
</head>

<body>
  <h3 class="h31"><a id="a2"></a>22 Haziran</h3>

  <p>Bunu okuduğun zaman hatırladığından daha yaşlı olacaksın.</p>

  <p>Senin karaciğer lekelerinin resmi adı <span class="t13">hiperpigmentli lentigine</span>'dir. Kırışıklığın anatomideki resmi adı ise <span class="t13">rhyt</span><span class="t13">ı</span><span class="t13">dosis'</span>tir<span class="t13">.</span> Suratının üst kısmındaki çizgiler, yani alnındaki ve gözlerinin çevresindeki rhytidosis’ler <span class="t13">dinamik k</span><span class="t13">ı</span><span class="t13">r</span><span class="t13">ı</span><span class="t13">ş</span><span class="t13">ı</span><span class="t13">klard</span><span class="t13">ı</span><span class="t13">r,</span> bunlara <span class="t13">hiperfonksiyonel yüz çizgileri</span> de denir ve deri altındaki kasların hareket etmesiyle oluşurlar. Suratın alt kısmındaki çoğu kırışıklık güneş ve yerçekiminin oluşturduğu <span class="t13">statik rhytidosis’</span>lerdir<span class="t13">.</span></p>

  <p>Aynaya bakalım. Haydi aynada yüzüne bak. Gözlerine, dudaklarına bak.</p>

  <p>Karşında en iyi bildiğini sandığın şey duruyor.</p>

  <p>Derin üç temel katmandan meydana gelir. Dokunabildiğin kısmına <span class="t13">stratum corneum</span> denir; alttaki yeni hücreler tarafından yukarı itilen ve ölü deri hücrelerinden meydana gelen yassı bir katmandır. Dokununca hissettiğin o yağlı şey, seni mikrop ve mantardan koruyan yağ ve ter tabakası, <span class="t13">asit</span> katmanıdır. Onun altında dermis yer alır. Dermis’in altındaysa bir yağ tabakası vardır. Yağın altında yüzündeki kaslar yer alır.</p>

  <p>Belki bunların hepsini Güzel Sanatlar Akademisi’ndeki 201 kodlu anatomi dersinden hatırlıyorsundur. Ama belki de hatırlamıyorsundur.</p>

  <p>Üstdudağını yukarı kaldırdığında -en öndeki dişin, hani şu müze bekçisinin kırdığı dişini gösterdiğinde- <span class="t13">levator labii superioris</span> kasın harekete geçmiş demektir. Dudak büken kasın. Haydi yaşlı bir atın sidiğini kokluyormuşsun gibi yapalım. Kocanın arabanızda az önce kendini öldürdüğünü hayal et. Dışarı çıkıp sürücü koltuğundaki pisliğini temizlemek zorunda olduğunu hayal et. Sahip olduğun tek arabanın bu olduğunu bilen herkes bakarken, işe gitmek için hâlâ bu leş gibi kokan paslı demir yığınını sürmek zorundaymışsın gibi yapalım.</p>

  <p>Bunlar sana herhangi bir şey hatırlatıyor mu?</p>

  <p>Normal bir insan, bundan çok daha iyisini hak ettiği kesin olan normal ve masum bir insan, bütün gün garsonluk yaptıktan sonra eve dönüp kocasını arabada boğulmuş ve altına işemiş vaziyette bulur ve bir çığlık atarsa, orbikülaris oris’i yırtılacak kadar gerilmiş demektir.</p>

  <p>Dudaklarının iki yanından çıkıp burnuna uzanan derin çizgilere <span class="t13">burun-dudak k</span><span class="t13">ı</span><span class="t13">vr</span><span class="t13">ı</span><span class="t13">m</span><span class="t13">ı</span> denir. Bazen de “dudak bükme çizgileri”n olarak anılır. Yaşlandıkça yanağının içindeki minik yuvarlak yağ topağı, ki bunun anatomideki adı <span class="t13">elmac</span><span class="t13">ı</span><span class="t13">k kemi</span><span class="t13">ğ</span><span class="t13">i ya</span><span class="t13">ğı</span><span class="t13">d</span><span class="t13">ı</span><span class="t13">r</span>, aşağıya doğru çöker ve nihayetinde burun-dudak kıvrımına dayanarak suratına sürekli olarak dudak büküyormuşsun gibi bir ifade verir.</p>

  <p>Bu sadece küçük bir hatırlama dersi. Adım adım.</p>

  <p>Birazcık bilgi tazeleme. Olur da kendini tanıyamazsın diye.</p>

  <p>Şimdi kaşlarını çat. Üçgen kasların, orbikülaris ons kaslarının uçlarını aşağıya çekiyor.</p>

  <p>Babasını deliler gibi seven on iki yaşında bir kız çocuğu olduğunu farz et. Babasına her zamankinden daha çok ihtiyaç duyan ergenlik çağına bile girmemiş bir kız çocuğusun. Babasına her zaman yanında olacağına dair güven duyan. Her gece ağlayarak yatağa girdiğini, sımsıkı yumduğun için gözlerinin şiştiğini hayal et.</p>

  <p>Çenendeki “portakal kabuğu” görünümüne, şu “dalga dalga” tümseklerin oluşmasına mentalis kasın sebep oluyor. “Somurtma” kasların. Ağzının kenarından çenene inen ve her sabah gittikçe derinleştiğini fark ettiğin şu kaş çatma çizgilerine <span class="t13">kukla çizgileri</span> deniyor. Kaşlarının arasındaki kırışıklıklar ise <span class="t13">glabellar çizgileri.</span> Şişkin gözkapaklarının sarkmasına <span class="t13">ptozis</span> deniyor. <span class="t13">Göz kenarlar</span><span class="t13">ı</span><span class="t13">ndaki rhytidosis’</span>lerin, yani “kaz ayakları”n günbegün derinleşiyor ve <span class="t13">Tanr</span><span class="t13">ı</span> <span class="t13">a</span><span class="t13">ş</span><span class="t13">k</span><span class="t13">ı</span><span class="t13">na sen daha sadece on iki ya</span><span class="t13">ş</span><span class="t13">ı</span><span class="t13">ndas</span><span class="t13">ı</span><span class="t13">n.</span></p>

  <p>Bunun ne olduğunu bilmiyormuşsun gibi yapma.</p>

  <p>Bu, senin yüzün.</p>

  <p>Şimdi gülümse – eğer hâlâ becerebiliyorsan.</p>

  <p>Bunlar elmacık kemiklerindeki ana kaslar. Her kasılmada etin çekilip ayrılıyor, aynen oturma odandaki pencere perdelerini açık tutan şeritler gibi. Aynen tiyatro perdesini çeken kablolar gibi her gülüşün bir açılış gecesi. Bir prömiyer. Kendini ortaya koyuyorsun.</p>

  <p>Şimdi de, yaşı geçkin bir anne tek oğlu intihar ettiğinde nasıl gülümserse öyle gülümse. Gülümse ve eşiyle ergenliğe girmemiş kızının ellerini okşayarak, onlara üzülmemelerini söyle - her şey gerçekten yoluna girecek. Gülümsemeye devam et ve uzun beyazlamış saçlarını topla. Yaşlı hanını arkadaşlarınla briç oynamaya git. Burnunu pudrala.</p>

  <p>Çenenin altından, yani gerdanından sarktığını ve günbegün büyüyerek daha da fazla titrediğini gördüğün o kocaman korkunç yağ tabakasının adı <span class="t13">submenial</span> yağı. Boynundaki halka halka çizgilere <span class="t13">yatay boyun band</span><span class="t13">ı</span> deniyor. Yüz, çene ve boynunun yavaş yavaş sarkması, yerçekiminin <span class="t13">süperf</span><span class="t13">ı</span><span class="t13">syel müsküloaponörotik sistem</span>'ini aşağıya çekmesinden kaynaklanıyor.</p>

  <p>Tanıdık geliyor mu?</p>

  <p>Eğer kafan biraz karıştıysa rahatla. Endişelenme. Bilmen gereken tek şey bunun senin yüzün olduğu. Bu, en iyi bildiğini sandığın şey.</p>

  <p>Bunlar derindeki üç katman.</p>

  <p>Bunlar hayatındaki üç kadın.</p>

  <p>Epidermis ve yağ.</p>

  <p>Karın, kızın ve annen.</p>

  <p>Eğer bunu okuyorsan, gerçekliğe yeniden hoş geldin. Burası, gençliğinin bütün o muhteşem ve sınırsız potansiyelinin vardığı nokta. Bütün o yerine getirilmemiş vaatler. Hayatında geldiğin yer karşında duruyor.</p>

  <p>Adın Peter Wilmot.</p>

  <p>Anlaman gereken tek şey, pişman bir bok çuvalı olup çıktığındır.</p>
</body>
</html>
