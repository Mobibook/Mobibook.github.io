<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>21 Ağustos ve Yarım</title>
</head>

<body>
  <h3 class="h31"><a id="a47"></a>21 Ağustos<br />
  ve Yarım</h3>

  <p>Misty’nin Peter’da beğendiği her şeyi Angel daha önceden beğeniyormuş. Güzel Sanatlar Akademisi’nde Misty ortaya çıkana dek</p>

  <p>Angel’la Peter birlikteymiş. Bütün geleceklerini planlamışlar. Ressam değil de, aktör olacaklarmış. Para kazanıp kazanmamamızın önemi yok demiş Peter ona. Angel Delaporte’a demiş yani. Peter’ın neslinden biri Wilmot ailesi de dahil olmak üzere tüm ada halkını, kimsenin çalışmasına gerek kalmayacak ölçüde zengin edecek biriyle evlenecekmiş. Ama Peter bu sistemin detaylarını hiçbir zaman anlatmamış.</p>

  <p>Hiçbir zaman anlatmamışsın.</p>

  <p>Ama Peter, her dört nesilde bir, adadan bir delikanlı evlenmek zorunda olduğu bir kadınla karşılaşır, demiş. Genç bir sanat öğrencisiyle. Eski peri masallarındaki gibi. Kızı adaya getirecek ve kız öyle güzel resim yapacaktı ki, Waytansea Adası yüz yıl daha zengin olacaktı. Delikanlı hayatını feda edecekti ama sadece tek bir hayat feda olacaktı. Her dört nesilde bir.</p>

  <p>Peter, Angel Delaporte’a sahte mücevherlerini göstermişti. Angel’a bu mücevherlere ilgi gösteren, onların cazibesine kapılan ve tuzağına düşen kadının peri masalındaki kadın olduğuyla ilgili eski geleneği anlatmıştı. Kendi neslinde doğmuş olan her delikanlı Güzel Sanatlar Akademisi’ne kayıt yaptırmak zorundaydı. Hepsi de, çizilmiş, paslanmış ve kararmış mücevherlerden takmak zorundaydı. Hepsi de mümkün olduğunca çok kadınla tanışmalıydı.</p>

  <p>Sen tanışmalıydın.</p>

  <p>Sevgili, gizli biseksüel Peter.</p>

  <p>Misty’nin arkadaşları onu “ayaklı penis” konusunda uyarmaya çalışmışlardı.</p>

  <p>Broşları alınlarına, göğüs uçlarına iğneliyorlardı. Göbeklerine ve yanaklarına. Kolyeleri burunlarındaki deliklere takıyorlardı. Tiksindirici olmayı amaçlıyorlardı. Mide bulandırmayı. Kadınların kendilerine hayran kalmalarını önlemek için yapıyorlardı bunları ve hepsi de sözü edilen kadınla bir başkasının karşılaşması için dua ediyordu. Çünkü o şanssız delikanlının o kadınla evlendiği gün, neslinin geri kalanı özgürce kendi hayatını yaşayacaktı. Sonraki üç nesil de öyle.</p>

  <p>Omuz omuza.</p>

  <p>Ada, gelişmek yerine bu tekrarlanıp duran döngüye kısılıp kalmıştı. Aynı eski başarılarını dönüştürüp duruyorlardı. Bir dönemin yeniden dirilişi. Aynı tören.</p>

  <p>Şanssız delikanlının karşılaşacağı kadın Misty’ydi. Misty onların peri masalındaki kadındı.</p>

  <p>Angel otelin merdivenlerinde anlattı bunları ona. Çünkü Peter’ın kendisini neden terk edip Misty’yle evlendiğini bir türlü anlayamamıştı. Çünkü Peter ona asla söyleyememişti. Çünkü Peter seni hiçbir zaman sevmedi, diyor Angel Delaporte.</p>

  <p>Sen Misty’yi hiç sevmedin.</p>

  <p>Seni bok çuvalı.</p>

  <p>Ve anlayamadığın bir şeyi her tarafa çekebilirsin.</p>

  <p>Çünkü Peter, yalnızca masallarla ünlenen bir kadere nail oluyordu. Bir batıl inanç. Bu bir ada efsanesiydi ve her ne kadar Angel onu vazgeçirmeye çalıştıysa da, Peter kaderinde Misty’nin olduğunu söylemekte direnmişti.</p>

  <p>Senin kaderin.</p>

  <p>Peter, sevmediği bir kadınla evlenerek hayatının mahvolacağını, ama ailesi, doğacak çocukları ve tüm ada halkını fakirlikten kurtaracağını söyleyip duruyordu. Küçük ama güzel dünyalarının kontrolünü kaybetmeyeceklerdi. Adalarının kontrolünü. Çünkü bu sistem yüzyıllar boyu işlemişti.</p>

  <p>Merdivenlere çökmüş olan Angel, “Bu yüzden evimde çalışması için onu tuttum. Onu bu yüzden buraya kadar takip ettim,” diyor. Merdivenlere oturmuş olan Misty’yle Angel’ın arasında Misty’nin alçısı duruyor ve Angel eğilerek yaklaşıp şarap kokan nefesiyle, “Peter’ın o odaları neden kapatıp sakladığını söyle bana. Bir de bu oteldeki 313 numaralı odayı,” diyor.</p>

  <p>Peter neden Misty’ye evlenmek için kendi hayatını feda etmişti? Duvarlara yazdığı yazılar birer tehdit değildi. Angel bunların bir uyarı olduğunu söylüyor. Peter neden herkesi uyarmaya çalışıyordu?</p>

  <p>Bir üst kattaki sahanlığa bakan kapı açılıyor ve bir ses, “İşte buradaymış,” diyor. Konuşan Paulette, resepsiyon görevlisi. Grace Wilmot ve Dr. Touchet. Postane müdürü Brian Gilmore. Ve kütüphanedeki yaşlı Bayan Terrymore. Otel müdürü Brett Petersen. Manavda çalışan Matt Hyland. Adanın belediye meclisindeki herkes merdivenlerden inerek ikisine doğru geliyor.</p>

  <p>Angel öne eğilerek Misty’nin kolunu kavrıyor ve “Peter intihar etmedi,” diyor. Merdivenlerdekileri göstererek, “Onlar yaptı. Peter’ı onlar öldürdüler,” diyor.</p>

  <p>Grace Wîlmot, “Misty, tatlım. İşinin başına dönmelisin,” diyor. Kafasını sallayıp, diliyle bir ses çıkarıyor ve “İşimizin bitmesine çok, çok az kaldı,” diye ekliyor.</p>

  <p>Angel’ın deri eldivenli elleri gevşiyor. Geri çekilerek bir basamak iniyor ve “Peter beni uyarmıştı,” diyor. Bir kalabalığa, bir Misty’ye, sonra yine kalabalığa bakıyor ve geri çekilirken, “Sadece neler olup bittiğini bilmek istiyorum,” diyor.</p>

  <p>Misty’nin arkasından uzanan eller omuzlarını ve kollarını tutarak onu ayağa kaldırıyor.</p>

  <p>Ve Misty’nin tek söyleyebildiği, <span class="t13">“Peter e</span><span class="t13">ş</span><span class="t13">cinsel miydi yani?”</span> oluyor.</p>

  <p>Eşcinsel misin?</p>

  <p>Ama Angel Delaporte merdivenlerden geriye doğru tökezliyor. Bir sonraki katın merdiven boşluğuna kadar tökezleyerek iniyor ve oradan, “Polise gidiyorum!” diye bağırıyor. “İşin aslı, Peter insanları <span class="t13">senden</span> korumaya çalışıyordu!” diye bağırıyor.</p>
</body>
</html>
