<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>20 Ağustos Son Dördün</title>
</head>

<body>
  <h3 class="h31"><a id="a45"></a>20 Ağustos<br />
  Son Dördün</h3>

  <p>Grace’in sesi karanlığın içinden, “Yaptığın işle ailenin özgürlüğünü satın alacaksın,” diyor Misty’ye. “Yazlıkçılar bir daha seneler boyu buraya ayak basmayacak.”</p>

  <p>Peter uyanmadığı sürece, Grace’le Misty’den başka Wilmot yok zaten.</p>

  <p>Sen uyanmadığın sürece başka Wilmot olmayacak.</p>

  <p>Grace’in makasla bir şeyi yavaş ve ölçülü biçimde kesişinin sesi duyulabiliyor.</p>

  <p>Üç kuşaktır omuz omuza. Aile servetini geri kazanmanın bir anlamı yok. Bırak ev Katoliklere gitsin. Bırak yazlıkçılar adaya akın etsin. Tabbi öldüğüne göre Wilmot’ların ileride hiç şansı olmayacak. Yatırımları da olmayacak.</p>

  <p>Grace, “Yaptığın iş geleceğe bir armağandır ve seni durdurmaya kalkan olursa tarih tarafından lanetlenecektir.” diyor.</p>

  <p>Misty resim yaparken Grace elleriyle bir şeyi Misty'nin önce beline, sonra koluna, sonra da boynuna doluyor. Tenine dokunan şey hafif ve yumuşak.</p>

  <p>“Misty, tatlım, belin kırk iki buçuk santim,” diyor Grace.</p>

  <p>Elindeki şey bir mezura.</p>

  <p>Misty’nin dudaklarının arasına kaygan bir şey giriyor ve Grace’in sesi, “İlaç alma vaktin geldi,” diyor. Misty’nin ağzına bir pipet giriyor ve Misty kapsülü yutmaya yetecek kadar su içiyor.</p>

  <p>Théodore Géricault başyapıtı <span class="t13">Medusa’n</span><span class="t13">ı</span><span class="t13">n Sal</span><span class="t13">ı</span>'nı 1819’da yaptı. Gemileri battıktan sonra yüz kırk yedi kişi arasından iki hafta boyunca sağ kalmayı başaran on kazazedeyi resmetmişti. O dönemde Géricault hamile metresini henüz terk etmişti. Kendini cezalandırmak için kafasını kazımış, iki yıl boyunca hiçbir arkadaşını görmemiş, insan içine çıkmamıştı. Yirmi yedi yaşındaydı ve kendini tecrit ederek resim yapmıştı. Başyapıtı için incelediği ölmekte olan insanlar ve kadavralarla geçirmişti günlerini. Birkaç intihar girişiminden sonra otuz iki yaşında ölmüştü.</p>

  <p>Grace, “Hepimiz öleceğiz,” diyor. “Amacımız sonsuza dek yaşamak değil, sonsuza dek yaşayacak bir şey yaratmak.”</p>

  <p>Mezurayla Misty’nin bacağının uzunluğunu ölçüyor.</p>

  <p>Misty’nin yanağına soğuk ve kaygan bir şey değiyor ve Grace’in sesi, “Hisset,” diyor. “Bu saten. Sana açılış gecesi için elbise dikiyorum.”</p>

  <p>Misty, “elbise”yi <span class="t13">kefen</span> diye duyuyor.</p>

  <p>Yüzünde bıraktığı histen, Misty bunun beyaz saten olduğunu biliyor. Grace, Misty’nin gelinliğini kesiyor. Yeniden dikiyor. Sonsuza dek yaşamasını sağlayacak. Tekrar doğmasını. Yeniden doğuşunu. Gelinliğin üzerindeki Wind Song parfümünden Misty kendisini hatırlıyor.</p>

  <p>Grace, “Herkesi davet ettik. Bütün yazlıkçıları. Açılış gecen son yüz yılın en büyük sosyal olayı olacak,” diyor.</p>

  <p>Aynen Misty’nin düğünü gibi. Düğünümüz.</p>

  <p>Misty, “açılış” kelimesini, <span class="t13">as</span><span class="t13">ı</span><span class="t13">l</span><span class="t13">ı</span><span class="t13">ş</span> olarak anlıyor.</p>

  <p>Grace, “Neredeyse oldu. Sadece on sekiz resim daha yapman gerekiyor,” diyor.</p>

  <p>Yuvarlak hesap yüz olsun diye.</p>

  <p>Misty, “oldu" kelimesini, <span class="t13">öldün</span> şeklinde duyuyor.</p>
</body>
</html>
