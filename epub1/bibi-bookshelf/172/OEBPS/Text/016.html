<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>1 Temmuz</title>
</head>

<body>
  <h3 class="h31"><a id="a11"></a>1 Temmuz</h3>

  <p>Sadece kayıtlarda bulunması açısından söylüyorum; Peter, karının bir otelde hizmetçilik yaptığını herkese söylemen gerçekten çok iğrenç. Evet belki iki yıl önce hizmetçiydi...</p>

  <p>Artık restorandaki garsonların yardımcı amiri. Waytansea Oteli’nde “Ayın Elemanı”. O senin karın Misty Marie Wilmot, kızın Tabbi’nin annesi. Neredeyse, hemen hemen Güzel Sanatlar Akademisi diplomalı. Oy veriyor, vergilerini ödüyor. O lanet olası kölelerin kraliçesi ve sen de kıçında bir tüp, seni hayatta tutmaya yarayan milyonlarca pahalı makineye bağlanmış şekilde komada yatan, beyni durmuş bir bitkisin.</p>

  <p>Sevgili tatlı Peter, hiç kimseye kahrolası şişko bir zavallı diyecek durumda değilsin.</p>

  <p>Senin girdiğin türden komada olan insanların tüm kasları kasılır. Tendonlar gerildikçe gerilir. Dizler karına çekilir. Kollar midede kavuşur. Ayakların ve parmakların çığlık atarcasına aşağıyı gösterene dek baldırların kasılır; buna bakmak bile acı verir. Ellerin ve parmakların, tırnakların bileklerini kesecek şekilde içe doğru kıvrılır. Her kas ve tendon gittikçe kısalır. Omuriliği dik tutan kasların ufalarak kafanı neredeyse kıçına değene kadar geri çeker.</p>

  <p>Bunu hissedebiliyor musun?</p>

  <p>Büküldün ve düğüm oldun; işte Misty’nin üç saatlik bir araba yolculuğu yaparak hastaneye görmeye gittiği pis manzara bu. Üstelik buna feribot da dahil değil. Sen Misty’nin evli olduğu pisliksin.</p>

  <p>Bunu yazmak, onun için günün en kötü anı. Misty’nin bir koma güncesi tutması annen Grace’in parlak fikriydi. Grace, denizcilerle eşlerinin birbirlerinden ayrı geçirdikleri her gün için günce tuttuklarını söyledi. Eski ve değerli bir denizcilik geleneği. Waytansea Adası’na ait altın bir gelenek. Ayrı gayrı geçirilen onca aydan sonra denizciler eşleriyle bir araya geldiklerinde, birbirlerine tuttukları günceleri verip yokluklarında olan biteni öğrenmeye çalışırlarmış. Çocukların ne şekilde büyüdüğünü. Hava durumunu. Her şeyin kaydını tutarlarmış. Al sana Misty’yle yemek yerken birbirinizin canını sıkabileceğiniz boktan günlük olaylar. Annen bunun senin için iyi olacağını, nekahet dönemini atlatmana yardımcı olacağını söyledi. Günün birinde, Tanrı izin verirse, gözlerini açacak, sevgi dolu karın Misty’yi kollarına alarak öpeceksin ve kaybolan yılları, sevgi dolu detaylarla yazılmış şekilde karşında bulacaksın; çocuğunun nasıl büyüdüğü ve karının seni nasıl özlediğiyle ilgili bütün ayrıntıları, mis gibi bir limonatayla bir ağacın altına oturarak okuyabilecek ve iyi vakit geçirerek aradaki boşluğu doldurabileceksin.</p>

  <p>Annen Grace Wilmot’un, kendine has komasından çıkması gerek.</p>

  <p><span class="t13">Sevgili</span> tatlı Peter Bunu hissedebiliyor musun?</p>

  <p><span class="t13">Herkes</span> kendi <span class="t13">ki</span><span class="t13">ş</span><span class="t13">isel</span> komasında.</p>

  <p>Geçmişten neleri hatırlayıp hatırlamayacağını kimse bilmiyor. Hafızanı tamamen kaybetmen de olasılıklardan biri. Bermuda Şeytan Üçgeni. Beynin hasar gördü. Tamamen başka biri olarak doğacaksın. Farklı ama aynı. Yeniden doğmuş.</p>

  <p>Sadece kayıtlarda bulunması açısından, sen ve Misty Güzel Sanatlar Akademisi’nde tanışmıştınız. Onu hamile bıraktın ve ikiniz annenle birlikte oturmak üzere Waytansea Adası’na taşındınız. Eğer bunları zaten biliyorsan, buraları geçebilirsin. Bir göz at yeter.</p>

  <p>İnsana Güzel Sanatlar Akademisi’nde öğretmedikleri şey hamile kalınca nasıl da tüm yaşamının sona erebileceğidir.</p>

  <p><span class="t13">Can çeki</span><span class="t13">ş</span><span class="t13">erek</span> ölmeden intihara teşebbüs etmenin bin bir yolu vardır.</p>

  <p>Ve olur da unutmuşsundur diye söyleyeyim; sen beş para etmez bir tavuk bokusun. Bencilsin, beceriksizsin, tembelsin ve omurgasız bir sürüngensin. Belki hatırlamazsın diye şunu da ekleyeyim; boktan garajdaki siktiri boktan arabayı çalıştırarak, egzoz gazıyla işe yaramaz kıçını boğmaya çalıştın, ama hayır, bunu bile beceremedin. İşe depoyu doldurmakla başlarsan yardımı olabilir.</p>

  <p>İki haftadan uzun süre komada kalan birinin ne kadar kötü göründüğünü bildiğine göre, doktorların bu duruma daimi bitkisel hayat dediğini bilmende de bir sakınca yok. Yüzün şişip kızarıyor. Dişlerin dökülmeye başlıyor. Birkaç saatte bir, biri seni çevirmezse yatmaktan bedeninde yaralar açılıyor.</p>

  <p>Karın bunları bugün, bitki halinin yüzüncü gününde yazıyor. Misty’nin göğüsleri bir çift ölü sazan gibi görünüyor ya, konuş sen de.</p>

  <p>Bir cerrah midene kadar inen bir beslenme borusu yerleştirdi içine. Tansiyonunu ölçmek için koluna ince bir tüp soktular. Tüp arterlerindeki oksijen ve karbondioksiti ölçüyor. Kalbine giden damarlardaki kan basıncını ölçmek için boynunda başka bir tüp daha var. Sondaya bağlısın. Ciğerlerinle göğüs kafesinin arasına yerleştirilen bir tüp orada toplanabilecek sıvıları çekiyor. Göğsündeki küçük, yuvarlak elektrotlar kalbini görüntülüyor. Kulaklarındaki kulaklıklar beyin soğancığını çalıştırmak için ses dalgaları gönderiyor. Burnundan içeri sokulan bir tüp solunum cihazından içine hava pompalıyor. Başka bir tüp damarlarına çeşitli sıvı ve ilaçlar damlatıyor. Kurumasınlar diye gözlerin bantlarla yapıştırılıp kapatılmış.</p>

  <p>Bunların ücretinin nasıl ödendiğini merak ediyorsan, Misty evi Bakım ve Merhamet Rahibeleri’ne ipotek etti, öldüğün anda Huş Ağacı Sokağı'ndaki eski, büyük evin, sekiz dönümün tamamının tapusu Katolik Kilisesi’ne geçecek. Yüzyıllık değerli aile mirasın doğrudan onların ceplerine gidecek.</p>

  <p>Son nefesini verdiğin anda ailen evsiz kalacak.</p>

  <p>Ama merak etme, bu solunum cihazları, beslenme tüpleri ve ilaçlar olduğu sürece ölmeyeceksin. İstesen de ölemezsin. Seni, içine makinelerle hava ve vitamin pompalanan bir iskelet haline gelene dek hayatta tutacaklar.</p>

  <p>Sevgili tatlı aptal Peter. Bunu hissedebiliyor musun?</p>

  <p>Üstelik insanların söz ettiği şu <span class="t13">fi</span><span class="t13">ş</span><span class="t13">i çekme mevzuu</span> da sadece bir mecazdan ibaret. Bu aletlerin tamamı sağlam kablolarla döşenmiş görünüyor. İlaveten kesintisiz güç kaynakları, arızalara karşı otomatik ikaz mekanizmaları, bataryalar, on haneli gizli kodlar ve şifreler var. Solunum cihazını kapatmak için özel bir anahtar gerekiyor. Mahkeme kararı, yanlış tedavi mesuliyetinden feragat, beş şahit ve üç doktorun rızası gerekiyor.</p>

  <p>O yüzden hiçbir yere kıpırdama. Misty, onu soktuğun bu pislikten çıkmanın bir yolunu bulana dek kimse fişini falan çekmeyecek.</p>

  <p>Belki hatırlamazsın diye söylüyorum; Misty seni ziyarete gelirken her seferinde ona verdiğin eski sahte broşlardan birini takıyor. Ceketinden çıkarıp iğnesini açıyor. İğnenin ucu, tabii ki alkolle ovularak sterilize edilmiş. Aman Allah korusun, mikrop falan kaparsın. Eski broşun iğnesini yavaşça, hem de oldukça yavaş eline, ayağına veya koluna batırıyor. Kemiğe dayanana veya öbür taraftan çıkana dek batırmaya devam ediyor. Kanarsa Misty hemen orayı temizliyor.</p>

  <p>Oldukça nostaljik.</p>

  <p>Bazı ziyaretlerinde iğneyi art arda saplıyor sana. Ye “Bunu hissedebiliyor musun?” diye fısıldıyor.</p>

  <p>Daha önce tenine hiç iğne batırılmamış <span class="t13">de</span><span class="t13">ğ</span><span class="t13">il.</span></p>

  <p>Misty. 'Hâlâ hayattasın Peter <span class="t13">Buna</span> ne dersin'.’” diye fısıldıyor. Bundan on yıl sonra, yüz yıl sonra bir ağacın altında limonatanı yudumlayıp bunu okurken, her ziyaretin en zevkli kısmının o iğnenin batışı olduğunu bilmen gerekiyor.</p>

  <p>Misty ömrünün en güzel yıllarını sana verdi. Misty’nin şöyle dört başı mamur bir boşanmadan başka hiçbir borcu yok sana. Aptal ve ucuz bir pislik olduğun için her zamanki gibi ona boş bir benzin deposu bırakarak çekip gidecektin. Bir de herkesin duvarlarının içine bıraktığın nefret mesajları var. Onu sevmeye, saymaya ve baş tacı etmeye yemin etmiştim Misty Marie Kleinman’ı ünlü bir ressam yapacağını söylemiştin ama onu beş parasız, nefret edilen biri olarak ve bir başına bıraktın.</p>

  <p>Bunu hissedebiliyor musun?</p>

  <p>Seni sevgili tatlı salak yalancı. Tabbi babacığına sevgilerini ve öpücüklerini gönderiyor. İki hafta sonra on üç yaşına basıyor. Ergenlik çağına giriyor.</p>

  <p>Bugün hava yer yer şiddet saçıyor, kısmi öfke dolu.</p>

  <p>Belki hatırlamazsın diye söylüyorum; ayaklarını sıcak tutsun diye Misty sana koyun derisi çizmeler getirdi. Kan kalbine dönsün diye daracık, ortopedik çoraplar giyiyorsun. Misty döküldükçe dişlerini alıp saklıyor.</p>

  <p>Sadece kayıtlarda bulunması açısından, Misty seni hâlâ seviyor. Sevmeseydi, sana işkence etmekle uğraşmazdı.</p>

  <p>Seni orospu çocuğu. Bunu hissedebiliyor musun?</p>
</body>
</html>
