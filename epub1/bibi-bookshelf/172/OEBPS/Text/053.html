<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>26 Ağustos</title>
</head>

<body>
  <h3 class="h31"><a id="a53"></a>26 Ağustos</h3>

  <p>Sadece kayıtlarda bulunması açısından, sen <span class="t13">hâlâ</span> korkak bir boksun. Bencil, beceriksiz, tembel ve omurgasız bir pisliksin. Tabii tabii, sen karını kurtarmaya çalışıyordun ama onu terk etmeyi de aklına koymuştun. Seni beyin özürlü, aptal pislik. Sevgili, tatlı salak sen.</p>

  <p>Ama artık Misty senin o zaman ne hissettiğini biliyor.</p>

  <p>Bugün, bitkisel hayattaki 157. günün. Misty’nin ise ilk günü.</p>

  <p>Bugün Misty seni görmek, yatağının yanında oturmak için üç saat araba kullanıyor.</p>

  <p>Sadece kayıtlarda bulunması açısından, Misty sana, “Salt sevdiğin insanlar öyle yaşıyor diye bir yaşam tarzını desteklemek için tanımadığın insanları öldürmek onaylanacak bir şey mi?" diye soruyor.</p>

  <p>Aslında, sevdiğini <span class="t13">sand</span><span class="t13">ığı</span><span class="t13">n</span> insanlar.</p>

  <p>Her yaz adaya daha fazla turist geldikçe, daha fazla çöp görüyorsun. Temiz su kaynakları gün geçtikçe tükeniyor. Ama elbette gelişimi engellemen de mümkün değil. Amerikan tarzına uymaz. Bencilliktir. Gaddarlıktır. Şeytanidir. Her çocuğun yaşama hakkı vardır. Her insanın, kazancının elverdiği yerde oturmaya hakkı vardır. Karayoluyla, havadan veya denizden gidebildiğimiz her yerde mutluluğu yakalama hakkımız var. Birçok insanın aynı yere akın etmesi elbette orayı bozar ama yasama ve yürütme sistemi de böyledir, piyasa da kendini bu şekilde dengeler.</p>

  <p>Böylelikle, bir yeri harabeye çevirmek, orayı kurtarmanın tek yolu olur. Dış dünyaya berbat görünmesini sağlamak gerekir.</p>

  <p>BÖN diye bir örgüt falan yok. Sadece dünyalarını daha fazla insandan korumak için mücadele eden insanlar var.</p>

  <p>Misty’nin bir yanı, buraya gelen bu insanlardan, bu istilacılardan, yaşayışını, kızının çocukluğunu berbat eden bu imansızlardan nefret ediyor. Misty yürümemiş evliliklerini, üvey çocuklarını, uyuşturucu alışkanlıklarını, beş para etmeyen ahlâkî değerlerini ve sahte statü sembollerini peşlerine takıp getiren bu yabancıların çocuğuyla arkadaşlık etmesini istemiyor.</p>

  <p>Senin çocuğunla.</p>

  <p>Onların çocuğuyla.</p>

  <p>Tabbi’yi kurtarmak için Misty, her zaman olan şeyin yine olmasına müsaade edebilirdi. Misty onun yine olmasına müsaade edebilirdi. Resim sergisi. Ada efsanesi her neyse, onun olmasına izin verebilirdi. Ve belki de Waytansea kurtulurdu.</p>

  <p>“Kendi çocuklarımızı kurtarmak için Tanrının bütün çocuklarını öldüreceğiz.”</p>

  <p>Ya da belki Tabbi’ye, mücadele etmek zorunda kalmayacağı bir gelecek, sakin, emniyetli ve huzurlu bir yaşamdan daha iyisini verebilirler.</p>

  <p>Şimdi seninle burada otururken, Misty eğilip kızarmış yumuşak alnını öpüyor.</p>

  <p>Onu hiç sevmemiş olman sorun değil, Peter. Misty seni sevdi.</p>

  <p>En azından onun büyük bir ressam, bir kurtarıcı olacağına inandığın için sevdi. Teknik ressam veya grafikerden fazlası olacağına inandığın için. Hatta insanüstü bir varlık olacağına. Misty seni bunun için seviyor.</p>

  <p>Bunu hissedebiliyor musun?</p>

  <p>Sadece kayıtlarda bulunması açısından, Misty, Angel Delaporte için üzgün. Böylesine boktan bir efsane içinde yetiştirildiğin için üzgün. Seninle tanışmış olduğu için de üzgün.</p>
</body>
</html>
