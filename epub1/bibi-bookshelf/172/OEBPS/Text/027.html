<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>12 Temmuz</title>
</head>

<body>
  <h3 class="h31"><a id="a24"></a>12 Temmuz</h3>

  <p>Merak ediyorsan Güzel Sanatlar Akademisi’ndeki uzun sarı saçlı arkadaşın, Misty’ye küpesini vermek için kulakmemesini yırtan oğlan artık kel. Adı Will Tupper ve feribotu o işletiyor. Senin yaşında ve kulakmemesi hâlâ iki parça. Yarası kabuk bağlamış.</p>

  <p>Bu akşam Misty adaya dönerken feribotun güvertesinde ayakta duruyor. Soğuk rüzgâr tenini gerip kurutuyor ve yaşını ortaya çıkarıyor. Stratum comeum’undaki ölü deri. Kesekâğıdına sardığı kutu birayı içtiği sırada büyük bir köpek burnunun dibinde bitiyor. Köpek Misty’yi koklayıp mızıldanıyor. Kuyruğunu kıstırıp, ağzındaki bir şeyi yutmaya çalışırken tüylü boynunun altındaki boğazı aşağı yukarı hareket ediyor.</p>

  <p>Misty okşamak için eğildiğinde köpek çekilip güvertenin ortasına işiyor. Elinde tasma olan bir adam gelip Misty’ye, “İyi misiniz?” diye soruyor.</p>

  <p>Zavallı şişko Misty, kendi bira endeksli komasında.</p>

  <p>Sanki. Bir elinde bira, köpek çişinin ortasında dikilip gözyaşlarını tutarak tanımadığı bir adama boktan hayat hikâyesini anlatacakmış gibi. Sanki Misty, “Madem sordunuz söyleyeyim, bugünü de başka birinin gizlenmiş çamaşır odasının duvarlarındaki karalamaları okuyarak geçirdim ve Angel Delaporte resim çekerken bana u harfinin kuyruğunu hatifçe yukarı kıvırarak yazdığı için göt kocamın aslında gerçekten sevgi dolu ve korumacı biri olduğunu söyledi, hem de benim için. ‘... ölümün intikam dolu şeytani belası ...’ yazmış olmasına rağmen,” diyebilecekmiş gibi.</p>

  <p>Angel ile Misty bütün öğleden sonra kıç kıça durdular; bu arada Misty duvarlarda yazan kelimelerin izini sürdü. Kelimeler şöyleydi: “... kirli paranızı kabul ediyoruz...”</p>

  <p>Angel Misty'ye, “Herhangi bir şey hissediyor musun?” diye soruyordu.</p>

  <p>Ev sahipleri diş fırçalarını laboratuvar analizine göndermek üzere bir torbaya koydular; mikrobik bakteri analizi için. Dava açmak için.</p>

  <p>Feribotun güvertesindeki köpekli adam, “Üzerinizde ölmüş birine ait bir giysi mi var?” diye soruyor.</p>

  <p>Misty’nin üzerinde kendi ceketi ve ayakkabıları var ama yakasına Peter’ın verdiği korkunç görünümlü taşlı broşlardan biri iğnelenmiş.</p>

  <p>Kocasının verdiği.</p>

  <p>Senin verdiğin.</p>

  <p>Bütün öğleden sonrayı üzerine duvar örülmüş çamaşır odasında geçirdi ve duvardaki kelimeler şöyleydi: “… bizim dünyamızı çalıp batırdığınız dünyanın yerine koyamayacaksınız...”</p>

  <p>Ve Angel, “Buradaki el yazısı farklı. Değişiyor,” dedi. Bir resim daha çekti ve filmi ileri sardırırken, “Kocanın bu evlerde hangi sırayla çalıştığını biliyor musun?” diye sordu.</p>

  <p>Misty Angel’a, yeni bir ev sahibinin evine ancak dolunaydan sonra taşınabileceğini anlattı. Marangozların geleneklerine göre yeni eve ilkönce ailenin en sevdiği evcil hayvan girmelidir. Daha sonra eve sırasıyla mısır irmiği, tuz, saplı süpürge, Kutsal Kitap ve haç girer. Ancak bunlar girdikten sonra aile ve mobilyaları eve girebilir. Batıl inanç böyledir.</p>

  <p>Resim çekmeye devam eden Angel, “Nasıl yani? Mısır irmiği eve kendi kendine mi girecek?” diye sordu.</p>

  <p>Angel Delaporte, bugünlerde Beverly Hills veya Yukarı Doğu Yakası veya Palm Beach olsun, bütün şehirlerin en iyi muhitlerinin cehennemdeki ihtişamlı ve lüks bir süitten farksız olduğunu anlatıyor. Sokak kapının önünde hâlâ aynı ızgaralı yolları paylaşmak zorundasın. Evsiz uyuşturucu bağımlılarıyla aynı kokuşmuş havayı soluyor, bütün gece suçlu kovalayan aynı polis helikopterlerinin sesini duyuyorsun. Milyonlarca araba farı yüzünden silinmiş Ay ve yıldızlar var gökyüzünde. Herkes çöple dolu aynı kaldırımlara doluşuyor, aynı mahmur ve dumanlı sisin ardından kırmızı doğan güneşi görüyor.</p>

  <p>Angel zenginlerin hoşgörü göstermekten pek hoşlanmadıklarını söylüyor. Para insanlara güzel ve harika olmayan her şeyden uzaklaşma hakkı veriyor. Vasat hiçbir şeye tahammülleri yok. Hayatlarını koşarak, sakınarak, kaçarak geçiriyorlar.</p>

  <p>O güzel şeylerin arayışı yok mu? Bir aldatmaca. Bir klişe. Çiçekleri ve Noel ışıklarını sevmeye programlanmışız. Genç ve güzel birini sevmeye. İspanyol dizilerindeki koca memeli ve sanki ortadan üç kez burulmuş gibi incecik belli kadınları. Waytansea Oteli’nde öğle yemeği yiyen bergüzar hanımları.</p>

  <p>Duvardaki kelimeler şöyle diyor: “... eski karılarınız ve üvey çocuklarınızla, karışık aileleriniz ve yürümemiş evliliklerinizle kendi dünyanızı mahvettiniz, şimdi de benimkini mahvetmek istiyorsunuz...”</p>

  <p>Angel, asıl sorunun artık saklanacak yerimizin kalmaması olduğunu söylüyor. Will Rogers işte bu yüzden insanlara toprak satın almalarını söylüyordu: Çünkü artık kimse öyle yapmıyor.</p>

  <p>Bu yaz bütün zenginlerin Waytansea Adası’nı keşfetmesinin sebebi işte bu.</p>

  <p>Önceleri Idaho’daki Güneş Vadisi vardı. Sonra Arizona’daki Sedona. Aspen, Colorado, Key West, Florida. Lahaina, Maui. Hepsi de turistlerle doldu taştı, yerli halk garsonluk yaptığıyla kaldı. Artık yeni mükemmel kaçış mekânı Waytansea Adası. Orada yaşayan insanlar dışındaki herkes için kaçılacak mükemmel bir yer.</p>

  <p>Kelimeler şöyle devam ediyor: “... trafikte sıkışıp kalmış hızlı arabalarınız, sizi şişmanlatan zengin yiyecekleriniz ve kendinizi hep yalnız hissetmenize sebep olacak kadar büyük evleriniz ve siz ..."</p>

  <p>Ve Angel, “Bak burada yazısı nasıl karman çorman olmuş. Harfler birbirine girmiş,” diyor. Fotoğrafını çekiyor. Filmi ileri sarıyor ve “Bir şey Peter’ı çok korkutmuş," diyor.</p>

  <p>Bay Angel Delaporte elini Misty’nin elinin üzerine koyup Misty’yle flört ediyor. Matarasını Misty’ye uzatıp içindekini bitirmesine izin veriyor. Anakaradaki diğer müşterilerinin yaptığı gibi Misty’yi dava etmediği sürece bunların hiçbir sakıncası yok. Yatak odaları ve çamaşır dolapları kaybolan yazlıkçılar. Diş fırçalarını götüne soktuğun herkes. Misty’nin, evi alelacele Katoliklere bağışlamasının en önemli sebeplerinden biri de birilerinin evi haczetmesini engellemekti.</p>

  <p>Angel Delaporte saklanmanın doğal içgüdümüz olduğunu söylüyor. Türümüz gereği toprak sahibi olup onu savunuyoruz. Havaya bağlı olarak veya bir hayvanı takip etmek için göç ettiğimiz oluyor ama yaşamak için toprağa ihtiyacımız olduğunu biliyoruz, sahip çıkmamız ise içgüdüsel.</p>

  <p>Kuşlar bu yüzden şakıyor; bölgelerinin sınırlarını işaretlemek için. Köpekler bu yüzden işiyor.</p>

  <p>Sedona, Key West, Güneş Vadisi; yarım milyon insanın yalnız kalmak için aynı yere gitmesi paradokstan başka bir şey değil.</p>

  <p>İşaretparmağıyla siyah boyanın üzerinden gitmekte olan Misty, “Stendhal sendromundan söz ederken ne demek istedin?” diye soruyor.</p>

  <p>Fotoğraf çekmeye devam eden Angel, “Sendroma Fransız yazar Stendhal’ın ismi verilmiş,” diyor.</p>

  <p>Misty’nin dokunmakta olduğu kelimeler şöyle diyor: “... Misty Wilmot hepinizi cehennemin dibine gönderecek...”</p>

  <p>Senin kelimelerin. Seni göt herif.</p>

  <p>Stanislavski haklıymış; insan önceden gayet iyi bildiği bir şeyi her keşfedişinde tekrar tekrar acı çekebiliyor.</p>

  <p>Angel, Stendhal sendromu tıbbi bir terimdir, diyor. Çok güzel bir tablo veya herhangi bir sanat eserine bakan kişinin karşı konulmaz şekilde etkilenmesi durumunda ortaya çıkıyor. Bir çeşit şok. Stendhal 1817 yılında Floransa’daki Santa Croce Kilisesi'ni gezerken az daha zevkten bayılacağını söylemişti. Bu durumdaki insanların kalp atışları hızlanır. Başları döner. Büyük bir sanat eserine bakmak insana ismini, hatta nerede olduğunu unutturur. Depresyon ve fiziksel bitkinliğe sebep olabilir. Amnezi. Panik. Kalp krizi. Çöküntü.</p>

  <p>Sadece kayıtlarda bulunması açısından, Misty, Angel Delaporte’un kafasının boktan bilgilerle dolu olduğunu düşünüyor.</p>

  <p>“Dönemin kayıtlarını okuyacak olursan,” diyor Angel, “orada Maura Kincaid’in eserlerinin bir çeşit kitlesel histeri yaşattığı yazıyor.”</p>

  <p>Misty, “Peki ya şimdi?” diye soruyor.</p>

  <p>Angel omuzlarını silkip, “Beni inceleyebilirsin,” diyor. “Benim gördüklerim iyiydi, sıradan manzara resimleriydi.”</p>

  <p>Misty’nin parmağına bakarak, “Bir şey hissediyor musun?” diye soruyor. Bir fotoğraf daha çekip, “Zevklerin insandan insana değişmesi tuhaftır,” diyor.</p>

  <p>“... biz fakiriz...” diyor Peter’ın kelimeleri, “ama her zengin insanın arzuladığı şeylere sahibiz... barış, güzellik, sükûnet...”</p>

  <p>Senin kelimelerin.</p>

  <p>Ölümden sonraki yaşamın.</p>

  <p>Akşam eve dönerken kesekâğıdındaki birayı Misty’ye veren kişi Will Tupper. Yasak olmasına rağmen Misty’nin güvertede içmesine müsaade ediyor. Son zamanlarda resim yapıp yapmadığını soruyor. Manzara resmi falan mesela?</p>

  <p>Feribottaki köpekli adam, köpeğin ölmüş insanları bulmak üzere eğitildiğini söylüyor. İnsanlar öldüğünde adamın epinefrin olarak adlandırdığı yoğun bir koku salgılarlarmış. Adam bunun korkunun kokusu olduğunu söyledi.</p>

  <p>Misty elindeki kesekâğıdına sarılı birayı içiyor ve adamın konuşmasına müsaade ediyor.</p>

  <p>Şakaklarında saçları geriye doğru yattığı ve soğuk rüzgâr yüzünden alın derisi kızardığı için adamın altında şeytan boynuzları varmış gibi görünüyor. Şeytan boynuzları var, yüzü kıpkırmızı ve kırışıklarla dolu. Dinamik çizgiler. Lateral kantal kırışıklıklar.</p>

  <p>Köpek kafasını peri çevirip Misty den uzaklaşmaya çalışıyor. Adamın tıraş losyonu karanfil kokuyor. Ceketinin altından kemerine takmış olduğu kelepçeler görünüyor.</p>

  <p>Sadece kayıtlarda bulunması açısından, bugün hava olası fiziksel ve duygusal çöküntüyle karışık, giderek artan karmaşayla dolu.</p>

  <p>Köpeğin tasmasını tutan adam. “İyi olduğunuza emin misiniz?” diye soruyor.</p>

  <p>Misty, “İnanın bana ölü değilim," diyor adama.</p>

  <p>“Belki sadece tenim ölmüştür,” diyor.</p>

  <p>Stendhal sendromu. Epinefirin. Grafoloji. Detay koması. Eğitim koması.</p>

  <p>Adam kafasıyla kesekâğıdındaki birayı işaret ediyor ve “Kamuya açık alanda içki içmenin yasak olduğunu biliyorsunuz, değil mi?" diyor.</p>

  <p>Misty. “Ne olmuş? Polis misiniz?" diyor.</p>

  <p>Adam. “Aslında evet öyleyim.” diyor.</p>

  <p>Herif cüzdanını açıp rozetini gösteriyor. Gümüş rozette şöyle yazıyor: <span class="t13">Clark Stilton. Dedektif. Seaview Kasabas</span><span class="t13">ı</span> <span class="t13">Nefret Suçlar</span><span class="t13">ı</span><span class="t13">yla Sava</span><span class="t13">ş</span> <span class="t13">Birimi.</span></p>
</body>
</html>
