<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>17 Temmuz</title>
</head>

<body>
  <h3 class="h31"><a id="a29"></a>17 Temmuz</h3>

  <p>Okuldayken Peter, yaptığın her şey otoportrendir deyip dururdu. <span class="t13">Aziz Georgios ile Ejderha</span> veya <span class="t13">Sabinli Kad</span><span class="t13">ı</span><span class="t13">nlar</span><span class="t13">ı</span><span class="t13">n Kaç</span><span class="t13">ı</span><span class="t13">r</span><span class="t13">ı</span><span class="t13">lmas</span><span class="t13">ı</span> tabloları gibi görünse bile, kullandığın açılar, ışık, kompozisyon ve teknik tamamen sana aittir. Bu sahneyi seçmenin sebebi bile sensin. Sen kullandığın her renk ve fırça darbesisin.</p>

  <p>Peter, “Bir ressamın aslında tek yapabildiği kendi yüzünü tarif etmektir,” derdi.</p>

  <p>Kendin olmaya mahkûmsun.</p>

  <p>Bu da bize herhangi bir şeyi çizebilme özgürlüğünü verir, çünkü aslında sadece kendimizi çiziyoruzdur, derdi.</p>

  <p>El yazın. Yürüyüşün. Seçtiğin porselenlerin deseni. Bunların hepsi seni ele verir. Yaptığın her şey elini açık etmene sebep olur.</p>

  <p>Her şey bir otoportre.</p>

  <p>Her şey bir günce.</p>

  <p>Angel Delaporte'tan aldığı elli dolarla, Misty öküz kılından yapılına 5 numara bir suluboya fırçası satın alıyor. Yaldızlama için sincap kılından 4 numara şişkin bir fırça alıyor. Deve kılından 2 numara yuvarlak bir fırça. Detayları yumuşatmak için samur kılından 6 numara bir fırça. Ve gökyüzünü boyamak için 12 numara geniş ve düz bir fırça.</p>

  <p>Üzerinde pandispanya pişirilen kaplara benzer, derin olmayan on tane çukur bulunan yuvarlak alüminyumdan bir suluboya paleti alıyor. Birkaç tüp guvaş boya alıyor. Kıbrıs yeşili, göl yeşili, zeytin yeşili ve Winsor yeşili. Prusya mavisi ve bir tüp de bakır kırmızısı alıyor. Havannah Gölü siyahı ve fildişi külünden yapılan siyah boya alıyor.</p>

  <p>Hatalarını kapamak için sütbeyaz resim kamuflaj sıvısı alıyor. Hemen uygulandığında hataları silen sidik sarısı bir karışım alıyor. Kâğıt üstünde renkler kusmasın diye bira rengi arap sakızı alıyor. Renklere tanecikli bir görünüm verecek sıvıyı alıyor.</p>

  <p>47 santime 60 santimlik ince damarlı, soğuk baskıdan geçmiş bir suluboya kâğıdı bloğu satın alıyor. Bu ebattaki kâğıtlara “Royal” deniyor. 60 santime 70 santim kâğıtlara “Fil”, 66 santime 100 santim olanlara ise “Duble Fil” deniyor. Bunlar asitsiz, 6 gramlık kâğıtlar. Üzerine kanvas gerilip yapıştırılmış boyama tahtaları alıyor. Aldığı boyama tahtalarının ebatları “Süper Royal”, “İmparator” ve “Antika”.</p>

  <p>Bunların hepsini kasaya götürüyor ve elli dolardan fazla tuttuğu için kredi kartıyla ödemek zorunda kalıyor.</p>

  <p>Kırmızıya çalan kahverengi boya tüpünü çalmak için bir istek duyduğunda, Dr. Touchet’nin verdiği küçük, yeşil yosunlu haplardan almanın vakti gelmiş demektir.</p>

  <p>Peter, bir sanatçının vazifesi kaostan düzen yaratmaktır derdi. Ayrıntıları toplarsın, model oluşturur, düzenlersin. Anlamsız gerçeklerin anlamlı olmasını sağlarsın. Her şeyden birer parça alarak bir araya getirirsin. Karıştırıp tekrar düzenlersin. Kolaj. Montaj. Toplama.</p>

  <p>İşyerinde baktığın bölümdeki her masa siparişini bekliyorken, mutfağa gizlenip bulduğun her kâğıt parçasına resim yapıyorsan, bir ilaç almanın zamanı gelmiş demektir.</p>

  <p>İnsanlara yedikleri akşam yemeğinin hesabını getirdiğinde, kâğıdın arkasına ışık ve gölge çalışması yaptıysan - ki nereye ait olduğunu bile bilmiyorsan ve bu görüntü durduk yerde aklına geldiyse. Önemli olmamasına rağmen bu görüntüyü unutmaktan korkuyorsan. O zaman bir ilaç almanın vakti gelmiş demektir.</p>

  <p>“Bu gereksiz ayrıntılar,” derdi Peter, “onları bir araya getirene dek gereksizdirler sadece.”</p>

  <p>Peter, “Her şey bir başınayken hiçbir şeydir aslında,” derdi.</p>

  <p>Sadece kayıtlarda bulunması açısından, bugün Grace Wilmot, Tabbi’yle birlikte restorandaki duvarlardan birini neredeyse tamamen kaplayan cam dolabın önünde duruyordu. Dolaptaki yumuşak ışıkların altında ayaklıklara dayalı porselen tabaklar var. Fincanlar tabaklara oturtulmuş. Grace Wilmot bunları teker teker işaret ediyor. Tabbi ise işaretparmağıyla gösterip sırayla sayıyor: “Fitz ve Floyd... Wedgwood... Noritake... Lenox...”</p>

  <p>Ve kafasını sallayıp kollarını önünde birleştirerek, “Hayır, doğru değil,” diyor Tabbi. “Kâhin Koruluğu deseninin kenar süsleri on dört ayar altından. Venüs Koruluğu’nunki ise yirmi dört ayar.”</p>

  <p>Biricik kızın, nesli tükenen porselen desenleri uzmanı olmuş.</p>

  <p>Biricik kızın artık ergenlik çağında.</p>

  <p>Grace Wilmot uzanıp Tabbi’nin başıboş kalmış birkaç tel saçını kulağının arkasına sıkıştırıyor ve “Yemin ederim bu çocuk doğuştan yetenekli,” diyor.</p>

  <p>Omzuna yerleştirilmiş bir yemek tepsisiyle duran Misty, “Harrow nasıl öldü?” diye sormasına yetecek kadar uzun süre bekliyor.</p>

  <p>Grace bakışlarını porselenlerden Misty’ye çeviriyor. Orbikülaris oküli kası gözlerini açıyor ve “Niye soruyorsun?” diyor.</p>

  <p>Misty doktorla olan randevusundan söz ediyor. Dr. Touchet. Ve Angel Delaporte’un Peter’ın el yazısının babasıyla olan ilişkisiyle ilgili birtakım ipuçları verdiğini düşündüğünü söylüyor. Tek başına bakıldığında bir anlamı olmayan bütün o ayrıntılar.</p>

  <p>Ve Grace, “Doktor sana kullanman için herhangi bir ilaç verdi mi?” diye soruyor.</p>

  <p>Tepsi oldukça ağır, üstelik yemekler de soğuyor ama Misty, “Doktor, Harrow’un karaciğer kanseri olduğunu söyledi,” diyor.</p>

  <p>Tabbi parmağıyla gösterip, “Gorham... Dansk...” diyor.</p>

  <p>Ve Grace gülümsüyor. “Elbette. Karaciğer kanseri,” diyor. “Neden bana soruyorsun? Peter’ın sana anlattığını sanıyordum,” diyor.</p>

  <p>Sadece kayıtlarda bulunması açısından, bugün hava babanın ölüm sebebine ilişkin çelişkili hikâyelerle karışık sisli. Hiçbir detay kendi başına bir şey ifade etmiyor.</p>

  <p>Ve Misty konuşamayacağını söylüyor. Çok meşgul, öğle yemeği telaşı var. Belki sonra.</p>

  <p>Akademideyken Peter, ressam James McNeill Whistler ve yapılacak deniz fenerleri için onun Amerikan Ordusu Mühendislik Müfrezesi’ne yaptığı kıyı şeritleri çizimlerinden söz ederdi. Sorun şuydu ki, Whistler sayfa kenarlarına minik figürler karalamaktan kendini alamıyordu. Yaşlı kadınlar, bebekler, dilenciler, kısacası sokakta gördüğü her şeyi çiziyordu. Hükümet için harita çizerek vazifesini yapıyordu ama bunun dışında kalan şeyleri göz ardı edemiyordu bir türlü. Hiçbir şeyin gözden kaybolmasına izin veremiyordu. Pipo içen adamlar. Çember çeviren çocuklar. Bunların hepsini, resmi işinin kenarındaki boşluklarda karalamalar şeklinde topluyordu. Elbette hükümet sonunda kıçına tekmeyi vurmuştu.</p>

  <p>“O karalamalar,” derdi Peter, “bugün milyonlarca dolar değerinde.”</p>

  <p>Sen derdin bunu.</p>

  <p>Ahşap ve Altın Restoran’da küçük kaplarda tereyağı servis ediliyor ama artık her yağ topağına oyulmuş küçük bir resim var. Minik bir çalışma.</p>

  <p>Bu belki bir ağaç resmi, belki de Misty’nin hayalinde canlandırdığı biçimde bir yamacın sağdan sola meyletmesi. Bir tepe var, kanyondan bir şelale akıyor, gölgeler ve yosunlu kaya parçalarıyla dolu küçük bir koyak ve kalın ağaç gövdelerine dolanmış asmalar var, ama Misty bunların hayalini kurup kâğıt peçeteye çizene kadar müşteriler gelip kendi kahvelerini kendileri dolduruyorlar. Misty’nin dikkatini çekebilmek için çatallarıyla bardaklarına vuruyorlar. Parmaklarını şaklatıyorlar. Ah şu yazlıkçılar.</p>

  <p>Bahşiş vermiyorlar.</p>

  <p>Bir yamaç. Dağdan inen bir akarsu. Irmak kenarında bir mağara. Bir sarmaşık filizi. Bütün bu detaylar aklına geliveriyor ve öylece kaybolup gitmelerine Misty’nin gönlü razı olmuyor. Akşam yemeği vardiyasının sonunda elinde lime lime olmuş peçete, kâğıt havlu ve kredi kartı fişleri kalıyor, hepsinin üzerine de bir detay çizilmiş.</p>

  <p>Çatı katındaki odasında, hiç görmediği yaprak ve çiçek motiflerini toplayarak, kâğıt parçalarından bir yığın oluşturdu. Başka bir müsvedde yığınında ufuktaki kayalıklar ve dağ zirveleri gibi görünen soyut şekiller var. Dallı ağaç şekilleri ve çalı kümeleri var. Bunlar funda da olabilir. Kuş da.</p>

  <p>Anlamadığın şeyi her tarafa çekebilirsin.</p>

  <p>Saatlerce tuvalette oturup kıçın çıkana kadar tuvalet kâğıdına saçma sapan şeyler karalarsan – bir ilaç al.</p>

  <p>Çalışmaktan toptan vazgeçtiğinde odanda kalır ve oda servisini ararsın. Bütün gün ve gece hiç görmediğin manzaraları çizmek üzere odanda kalmak için herkese hasta olduğunu söylersen, bir ilaç almanın zamanı gelmiş demektir.</p>

  <p>Kızın kapıyı çalıp iyi geceler öpücüğü alabilmek için sana yalvardığında ve sen de ona yatağına gitmesini, bir dakika sonra yanına geleceğini söyleyip durduğunda, nihayetinde büyükannesi onu kapıdan uzaklaştırdığında, koridorda kızının ağladığını duyduğunda – o haplardan iki tane al.</p>

  <p>Kızının kapının altından ittiği suni elmas bileziği bulduğunda, bir tane daha al.</p>

  <p>Tuhaf davranışlarını görünüşte kimse fark etmediğinde, sadece gülümseyerek, “Eee Misty, resimler nasıl gidiyor?” diye sorduklarında, ilaç zamanı gelmiş demektir.</p>

  <p>Baş ağrıların yüzünden yemek yiyemiyorsan. Kıçın eridiği için pantolonun üstünden düşüyorsa. Aynanın önünden geçerken gördüğün zayıf, çökmüş hayaleti tanımıyorsan. Ellerinin titremesi ancak ve ancak eline bir kalem veya fırça aldığında duruyorsa. O zaman bir ilaç al. Ve daha sen şişenin yarısına gelmeden Dr. Touchet resepsiyona üzerinde adının yazılı olduğu yeni bir ilaç şişesi bırakıyor.</p>

  <p>Resim yapmaktan kendini alıkoyamıyorsan. Tek düşündüğün şey şu projeyi bitirmekse. O zaman bir ilaç al.</p>

  <p>Çünkü Peter haklı.</p>

  <p>Sen haklısın.</p>

  <p>Çünkü her şey önemlidir. Her ayrıntı. Sadece henüz sebebini bilmiyoruz, o kadar.</p>

  <p>Her şey bir otoportredir. Bir günce. Aldığın tüm hapların hikâyesi tek bir saç telinden bile anlaşılabilir. Tırnaklarından. Adli ayrıntılar. Mide astarın bir delildir. Ellerindeki nasırlar bütün sırlarını ortaya döker. Dişlerin seni ele verir. Aksanın. Ağız ve göz çevrendeki kırışıklar.</p>

  <p>Yaptığın her şey elini ortaya koyar.</p>

  <p>Peter, bir sanatçının görevi dikkat etmek, toplamak, düzenlemek, arşivlemek, korumak, sonra da rapor yazmaktır derdi. Belgelemek. Sunum yapmak. Bir sanatçının görevi asla unutmamaktır.</p>
</body>
</html>
