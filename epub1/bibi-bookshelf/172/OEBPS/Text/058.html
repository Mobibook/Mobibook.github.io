<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>28 Ağustos</title>
</head>

<body>
  <h3 class="h31"><a id="a58"></a>28 Ağustos</h3>

  <p>Platon’a göre bizler karanlık bir mağarada zincirlenmiş olarak yaşarız. Sadece mağaranın arka duvarını görebilecek şekilde zincirlenmişizdir. Görebildiğimiz tek şey o duvarda hareket eden gölgelerdir. Bunlar mağaranın dışında hareket eden bir şeyin gölgesi olabilir. Yanımıza zincirlenmiş diğer insanların gölgeleri de olabilir.</p>

  <p>Belki de her birimizin görebildiği tek şey kendi gölgemizdir.</p>

  <p>Carl Jung bu çalışmasını gölge çalışması olarak adlandırdı. Asla başkalarını görmeyiz dedi. Gördüğümüz tek şey onların üzerine vuran kendi özelliklerimizdir. Gölgeler. Yansımalar. Kendi çağrışımlarımız.</p>

  <p>Eski ressamların küçük ve karanlık bir odada oturup, minik bir pencerenin dışında, parlak güneşte duran şeylerin suretlerini resmetmeleri gibi.</p>

  <p>Karanlık oda.</p>

  <p>Suretin aynısını değil de, tersini veya tepetakla olmuş halini. Sureti yansıtan ayna veya mercek tarafından bozulmuş olan halini. Sınırlı şahsi algımız. Minik deneyim derlememiz. Yarım yamalak eğitimimiz.</p>

  <p>Görenin görüntüyü kontrolü altında tutması gibi. Ressamın ölmüş olması gibi. İstediğimizi görürüz. Nasıl istersek öyle görürüz. Sadece kendimizi görürüz. Bir ressamın tek yapabildiği bize bakılacak bir şey vermesidir.</p>

  <p>Sadece kayıtlarda bulunması açısından, karın tutuklandı. Ama bunu o yaptı. Bunu onlar yaptı. Maura. Constance. Ve Misty. Misty’nin çocuğunu, yani senin kızını kurtardılar. Misty kendini kurtardı. Herkesi kurtardılar.</p>

  <p>Kahverengi üniformalı polis Misty’yi arabayla feribota bindirip anakaraya götürdü. Yolda ona haklarını okudu. Onu, parmak izini ve alyansını alan başka bir polise teslim etti. Bu diğer polis, üzerinde hâlâ gelinliği olan Misty’nin çantasını ve yüksek ökçeli ayakkabılarını da aldı.</p>

  <p>Tüm sahte mücevherleri, Maura’nın mücevherleri, onların mücevherleri Wilmot’ların evinde, Tabbi’nin ayakkabı kutusunda duruyor.</p>

  <p>Bu ikinci polis, Misty’ye bir battaniye verdi. Polis Misty’nin yaşlarında bir kadındı; yüzü, gözlerinin çevresinden başlayıp burnuyla dudaklarının arasına kümelenmiş olan çizgilerin güncesi gibiydi. Misty’nin doldurmakta olduğu formlara baktı ve “Şu ressam sen misin?” dedi.</p>

  <p>Ve Misty, “Evet, ama sadece bu hayatımın sonuna kadar. Bundan sonrakinde öyle olmayacak,” dedi.</p>

  <p>Polis, Misty’yi eski bir beton koridordan geçirerek demir bir kapıya getirdi. Kapının kilidini açarken, “Işıklar söndürüldü,” dedi. Demir kapıyı açıp kenara çekildi ve Misty işte o anda onu gördü.</p>

  <p>İnsana Güzel Sanatlar Akademisi’nde öğretilmeyen şeyi. Her şeye rağmen hâlâ esir olduğunu.</p>

  <p>Kafasının o mağara, gözlerinin ise mağara ağzı olduğunu. İnsanın, kafasının içinde yaşayıp, sadece istediği şeyleri gördüğünü. Sadece gölgeleri izleyip, bunlardan kendi anlamını çıkardığını.</p>

  <p>Sadece kayıtlarda bulunması açısından, tam karşısında duruyordu. Hücrenin açık duran kapısından giren dikdörtgen ışıkta, küçük hücrenin karşı duvarında şöyle yazıyordu:</p>

  <p><span class="t13">Buradaysan, yine ba</span><span class="t13">ş</span><span class="t13">ar</span><span class="t13">ı</span><span class="t13">s</span><span class="t13">ı</span><span class="t13">z oldun demektir.</span> İmza <span class="t13">Constance.</span></p>

  <p>Yuvarlak ve yayvan harfler, sevgi ve şefkat dolu el yazısı kesinlikle onun el yazısı. Misty daha önce buraya hiç gelmemişti ama tekrar tekrar kendini burada buluyor demek ki. İşte o anda uzaktan gelen sirenlerin sesini duyuyor ve polis memuru, “Az sonra gelip seni kontrol edeceğim,” diyor. Hücreden çıkıp demir kapıyı kilitliyor.</p>

  <p>Duvarlardan birinde bir pencere var; Misty’nin uzanamayacağı kadar yüksekte. Ama pencere, okyanus ve Waytansea Adası’na bakıyor olmalı.</p>

  <p>Pencereden giren titrek turuncu ışıkta, pencerenin karşısındaki beton duvarda dans eden ışık ve gölgelerin, bu ışığın altında, Misty Maura’nın bildiği her şeyi biliyor. Constance’ın bildiği her şeyi. Hepsinin nasıl da kandırılmış olduğunu biliyor. Tıpkı duvar resmini yapmayı bildiği gibi. Her şeyi zaten bildiğimizi, sadece hatırlamamız gerektiğini söyleyen Platon gibi. Carl Jung’un ortak bilinçdışı dediği şey. Misty hatırlıyor.</p>

  <p>- Karanlık odanın bir sureti kanvasa yansıtışı, kutu fotoğraf makinesinin çalışması gibi, hücrenin minik penceresinden karşıdaki duvara sarı ve turuncu renklerde alev ve gölgelerden bir şekil yansıyor. Duyabildiği tek ses sirenler, görebildiği tek şey ise alevler.</p>

  <p>Waytansea Oteli yanıyor. Grace, Harrow ve Tabbi içeride.</p>

  <p>Bunu hissedebiliyor musun?</p>

  <p>Buradaydık. Buradayız. Hep burada olacağız.</p>

  <p>Ve yine başarısız olduk.</p>
</body>
</html>
