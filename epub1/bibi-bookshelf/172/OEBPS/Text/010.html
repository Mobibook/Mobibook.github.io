<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>23 Haziran</title>
</head>

<body>
  <h3 class="h31"><a id="a3"></a>23 Haziran</h3>

  <p>Seaview’dan arayan bir kadın çamaşır dolabının kayıp olduğunu söylüyor. Geçen eylülde evinde altı yatak odası, iki tane de çamaşır dolabı varmış. Bundan emin. Ama şimdi sadece bir tane kalmış. Yaz sezonu için yazlığını hazırlamaya gelmiş. Şehirden buraya çocukları, dadı ve köpekleriyle birlikte geldiklerinde bütün bavullarıyla ortada kalıvermişler, bütün havluları da gitmiş. Uçmuş. Püf diye.</p>

  <p>Bermuda şeytan üçgeni gibi.</p>

  <p>Kadının telesekreterdeki sesinden, her cümlenin sonunda hava saldırısı sireni gibi çıkana dek yükselerek ince ve keskin bir çığlığa dönüşen sesinden, deliler gibi titrediğini ama özellikle korktuğunu anlayabilirsin. “Bu bir şaka mı? Lütfen söyleyin, bunu yapmanız için biri size para mı verdi?” diye soruyor.</p>

  <p>Telesekreterdeki sesi, “Lütfen. Polisi aramayacağım. Eski haline getirin yeter,” diyor.</p>

  <p>Arkadan, bir oğlan çocuğunun, “Anne,” diyen sesi duyuluyor belli belirsiz.</p>

  <p>Kadın ahizeden uzaklaşarak, “Her şey yoluna girecek,” diyor. “Şimdi paniğe kapılmayalım.”</p>

  <p>Bugün hava giderek daha fazla inkâra meylediyor.</p>

  <p>Kadının telesekreterdeki sesi, “Lütfen beni arayın, olur mu?” diyor. Telefon numarasını bırakıyor. “Lütfen...” diyor.</p>
</body>
</html>
