<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>11 Temmuz</title>
</head>

<body>
  <h3 class="h31"><a id="a23"></a>11 Temmuz</h3>

  <p>Saat gece yarısını geçti ve aşağıda masasının başında oturan Paulette Hyland dışında lobide kimsecikler yok. Grace Wilmot, Paulette’in nasıl evlenerek bir Hyland olduğunu, aslında annesinin Tupper soyundan gelen bir Nieman olmasına rağmen Paulette’in evlenmeden önceki soyadının Petersen olduğunu anlatır. Bu da eskiden hem anne, hem de baba tarafından yüklü miktarda para sahibi olduğunu gösterirdi. Paulette artık bir resepsiyon görevlisi.</p>

  <p>Lobinin diğer ucunda Grace kırmızı deri bir koltuğun yastığına gömülmüş vaziyette, şöminenin yanında kitap okuyor.</p>

  <p>Waytansea lobisinde hepsi birbirine geçmiş çok fazla eski şey var. Bir bahçe. Bir park. Yalandaki maden ocağından kazılıp çıkarılmış granitlerle döşeli zemin üzerindeki yün halının rengi yosun yeşili. Merdivenlere serilmiş olan mavi halı her basamaktan çağlayarak sahanlığa dökülen bir şelale. Düzeltilip cilalanmış ve bir araya getirilmiş ceviz ağaçları kusursuz kare kolonlardan bir orman oluşturuyor ve plastik çiçeklerle yapraklardan meydana gelen bir orman sayvanının alandaki parlak ve koyu renkli ağaç sıraları şeklinde duruyor.</p>

  <p>Tavandan sarkan kristal avize, bu ormanın içindeki açıklığa vuran som güneş ışığı gibi duruyor. O kadar yüksekteyken kristal zamazingolar minicik ve pırıl pırıl görünüyor ama temizlemek için merdivenin tepesine çıkınca her bir kristalin yumruk büyüklüğünde olduğunu fark ediyorsun.</p>

  <p>Yeşil ipekten çiçek motifleri ve çağlayanlar pencereleri hemen hemen tamamen örtüyor. Gün içinde güneş ışığını yumuşak, yeşil bir gölgeye dönüştürüyorlar. Kanepe ve sandalyelerin içi doldurulmuş ve çiçekli çalılarla kaplanmış, alt kısımlardaki uzun saçaklar yüzünden de koltuklar tiftiklenmiş gibi görünüyor. Şömine pekâlâ kamp ateşi olabilirdi. Tüm lobi adanın bir minyatürü. Dört duvar arası versiyonu. Bir cennet.</p>

  <p>Sadece kayıtlarda bulunması açısından, burası Grace Wilmot’un kendini en rahat hissettiği yer. Hatta kendi evinden bile daha rahat ediyor burada. Kendi evi.</p>

  <p>Senin evin.</p>

  <p>Misty, lobiye yarı mesafede ve kanepelerle küçük sehpaların arasından yolunu bulmaya çalışırken, Grace kafasını kaldırıp ona bakıyor.</p>

  <p>“Misty, gel de şömine başında otur biraz,” diyor. Kucağında açık duran kitabına bakıyor ve “Baş ağrın ne durumda?” diye soruyor.</p>

  <p>Misty’nin başı ağrımıyor.</p>

  <p>Kucağında açık duran kırmızı kapaklı kitap Grace’in güncesi ve Grace sayfalara göz gezdirirken, “Bugün günlerden ne?” diye soruyor.</p>

  <p>Misty ona tarihi söylüyor.</p>

  <p>Şöminenin ızgarasının altındaki kömürler yanarak turuncu köz haline gelmiş. Grace’in kahverengi tokalı ayakkabıları içindeki ayakları koltuktan sarkıyor ama yere değmiyor. Uzun, beyaz ve kıvırcık saçlı kafası kucağındaki deftere eğiliyor. Koltuğunun yanındaki lambadan parlayan ışık sayfalara tuttuğu pertavsızın gümüş köşelerinden yansıyor.</p>

  <p>Misty, “Wilmot Anne, konuşmamız lazım,” diyor.</p>

  <p>Grace birkaç sayfa geri gidip, “Ah tatlını. Benim kabahatim, öbür güne kadar o korkunç baş ağrısını çekmeyeceksin,” diyor.</p>

  <p>Misty, Grace’in yüzüne doğru eğilip, “Çocuğumun kalbini kıracak şeyler söylemeye nasıl cüret edersin?” diyor.</p>

  <p>Grace kafasını defterden kaldırıp bakıyor, yüzünde şaşkın bir ifade var. Çenesini boğazına öyle bir yapıştırıyor ki, boynu iki kulağı arasında kat kat oluyor. Süperfisyel müsküloaponörotik sistemi. Submental yağları. Boynundaki kırışmış çizgiler.</p>

  <p>Misty, “Tabbi’ye benim ünlü bir ressam olacağımı söylemekle nereye varmaya çalışıyorsun?” diyor. Etrafına bakıyor ve hâlâ yalnız olduklarını görünce konuşmaya devam ediyor: “Ben bir garsonum ve başımızı bu çatının altında tutmaya çalışıyorum ve bu da yeterince iyi bir şey. Çocuğumun kafasını gerçekleştiremeyeceğim beklentilerle doldurma.” Misty ciğerindeki son nefesle, “Bunun beni ne duruma düşüreceğinin farkında mısın?” diye soruyor.</p>

  <p>Grace’in yüzüne yumuşak bir gülümseme yayılıyor ve “Ama Misty, gerçek şu ki sen ünlü <span class="t13">olacaks</span><span class="t13">ı</span><span class="t13">n</span>,” diyor.</p>

  <p>Grace’in gülüşü perdenin açılması gibi. Bir gala gecesi. Grace’in kendini ortaya çıkartışı.</p>

  <p>Ve Misty, “Olmayacağım,” diyor. “Olamam.” O göz ardı edilmiş ve anlaşılamamış şekilde yaşayıp ölecek sıradan bir insan sadece. Alelade. Bunun trajik bir yanı yok.</p>

  <p>Grace gözlerini kapıyor. Gülümsemeye devam ederek, “Öyle ünlü olacaksın ki, yeter ki...” diyor.</p>

  <p>Ve Misty, “Dur. Lütfen sus,” diyor. Grace’in sözünü keserek, “Başkalarının umutlarıyla oynamak senin için çocuk oyuncağı. Onlara nasıl zarar verdiğini görmüyor musun?” diyor. Misty, “Ben iyi bir garsonum. Farkında olmayabilirsin ama biz artık egemen sınıfa ait değiliz. Zirvede değiliz artık,” diyor.</p>

  <p>Peter, annenin sorunu hiç karavanda yaşamamış olması. Yemek karnesiyle bakkalda sıraya girmemiş olması. Fakir olmanın nasıl bir şey olduğunu bilmiyor ve öğrenmeye de hiç niyeti yok.</p>

  <p>Misty, Tabbi’yi bu şartlarda büyütmekten ve kendine miras kalacak dünyada bir iş bulabilmesini sağlamaktan daha kötü şeyler olabileceğini söylüyor. Garson olmanın kötü bir yanı yok. Oda temizlemenin de.</p>

  <p>Ve Grace kaldığı yeri işaretlemek için dantelli bir kurdele şeridini güncesinin içine yerleştiriyor. Misty’ye bakıp, “öyleyse neden içki içiyorsun?” diyor.</p>

  <p>“Çünkü şarabı seviyorum,” diyor Misty.</p>

  <p>Grace, “İçki içip erkeklerle gezip tozuyorsun çünkü korkuyorsun,” diyor.</p>

  <p>Erkeklerden kastı Angel Delaporte olmalı. Wilmot’ların evini kiralayan deri pantolonlu adam. Grafolojisi ve kaliteli cin dolu matarasıyla Angel Delaporte.</p>

  <p>Ve Grace, “Nasıl hissettiğini <span class="t13">çok iyi</span> biliyorum,” diyor. Ellerini kucağındaki güncenin üstünde kavuşturuyor ve “Kendini ifade etmek istiyorsun ama bunu yapmaya korktuğun için içiyorsun,” diyor.</p>

  <p>“Hayır,” diyor Misty. Kafasını omzuna eğip Grace’e yan yan bakıyor. “Hayır, ne hissettiğimi bilmiyorsun,” diyor.</p>

  <p>Yanlarındaki şöminenin ateşi patlıyor ve bacaya doğru kıvılcımdan spiraller yükseliyor. Şömine rafından duman kokusu yayılıyor. Bu onların kamp ateşi.</p>

  <p>Grace güncesini okumaya başlıyor: “Doğduğun yere dönebilmek için dün para biriktirmeye başladın. Paraları bir zarfa koyuyorsun, zarfı da odandaki pencerenin önünde duran halının altına saklıyorsun.”</p>

  <p>Grace kaşlarını kaldırıp bakıyor, corrugator kası altındaki lekeli derinin kırışmasına sebep oluyor.</p>

  <p>Misty, “Beni mi gözetliyordun?” diyor.</p>

  <p>Ve Grace gülümsüyor. Pertavsızını açık duran sayfaya vurup, “Güncende yazıyor,” diyor.</p>

  <p>Misty, “O <span class="t13">senin</span> güncen,” diyor. “Başkasının adına günce tutamazsın.”</p>

  <p>Artık biliyoruz ki, bu cadı Misty’yi gözetliyor ve her şeyi kırmızı kaplı şeytani kayıt defterine yazıyor.</p>

  <p>Ve Grace gülümsüyor. "Onu ben <span class="t13">yazm</span><span class="t13">ı</span><span class="t13">yorum.</span> Sadece <span class="t13">okuyorum,"</span> diyor. Sayfayı çevirip pertavsızla bakıyor ve “Ah yarın heyecanlı olacağa benziyor. İyi bir polisle tanışacağın yazıyor burada,’’ diyor.</p>

  <p>Sadece kayıtlarda bulunması açısından, Misty yarın kapısının kilidini değiştirecek. Pronto.</p>

  <p>Misty, “Dur. Bir kez daha söylüyorum, lütfen dur,” diyor. “Konumuz Tabbi. Normal bir işi ve sağlam, güvenli ve sıradan bir geleceği olan muntazam bir hayat yaşamayı ne kadar çabuk öğrenirse, o kadar mutlu olur,” diyor.</p>

  <p>“Bir ofiste çalışmak gibi mi?” diyor Grace. “Köpek eğitmek gibi bir iş mi? Haftalık mı alsın? Bunun için mi içiyorsun?”</p>

  <p>Annen.</p>

  <p>Sadece kayıtlarda bulunması açısından, o bunu hak etti:</p>

  <p>Sen bunu hak ettin:</p>

  <p>Ve Misty, “Hayır Grace,” diyor. “İçiyorum çünkü günün birinde ünlü bir ressamla evleneceğini sanarak yetiştirilmiş, saçma sapan fikirleri olan, tembel bir hayalperestle evlendim ve o, yaşadığı hayal kırıklığıyla başa çıkmayı beceremedi.” Misty, “Grace, sen kendi çocuğunun ağzına sıçmış olabilirsin ama aynını benimkine yapmana izin vermeyeceğim,” diyor.</p>

  <p>Grace’e öyle yaklaşıyor ki, suratındaki kırışıklıkların içine doluşmuş yüz pudrasını ve dudaklarından taşarak ağzının çevresindeki örümcek ağı gibi çizgilere dolmuş kırmızı ruju rahatlıkla görebiliyor. “Ona yalan söylemeyi kes, yoksa yemin ederim yarın eşyalarımı topladığım gibi Tabbi’yi adadan alır götürürüm,” diyor.</p>

  <p>Grace, Misty’nin gerisindeki bir şeye dikiyor gözlerini.</p>

  <p>Misty’ye bakmadan iç geçiriyor. “Ah Misty, <span class="t13">bunun</span> için artık çok geç,” diyor.</p>

  <p>Misty arkasına dönüyor ve resepsiyon görevlisi Paulette’i görüyor. Beyaz bluzu ve koyu renkli plili eteğiyle orada dikilen Paulette, “Affedersiniz, Bayan Wilmot,” diyor.</p>

  <p>Grace ve Misty aynı anda, “Evet?” diyorlar.</p>

  <p>“Rahatsız etmek istemezdim,” diyor Paulette, “ama şömineye odun atmam gerekiyor.”</p>

  <p>Grace kucağındaki defteri kapayıp, “Paulette senden aramızdaki bir anlaşmazlığı çözmeni istiyoruz.” diyor. Frontalis kasını kullanarak tek kaşını kaldırıyor ve “Misty'nin elini çabuk tutup başyapıtına başlamasını sen de istemiyor musun?” diye soruyor.</p>

  <p>Bugün hava istifa ve ültimatoma yol açacak kadar öfkeyle dolu.</p>

  <p>Misty gitmek üzere dönüyor. Biraz döndükten sonra duruyor.</p>

  <p>Dışarıda dalgalar tıslayıp kükrüyor.</p>

  <p>“Teşekkürler Paulette,” diyor Misty, “ama adadaki herkesin benim şişko ve önemsiz biri olarak öleceğim gerçeğini kabullenmesinin zamanı geldi artık.”</p>
</body>
</html>
