<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>2. BOLUM</title>
</head>

<body>
  <h1 class="h11"><a id="a17"></a>2. BOLUM</h1>

  <p><span class="t18">O</span>tele döndüğümüzde Janos beni arka taraftaki ahırların oraya götürdü. Bölmelerden ikisi yıkılmış, içine bir kamyon sokulmuştu.</p>

  <p>Ford kamyon Batı Cephesinde epey sıkı bir savaş geçirmiş gibiydi. Arka tarafta brandanın altında orta boy kutular tepeleme doldurulmuştu. Tekerlekleri gözden geçirirken lastiklerin yeni olduğunu görünce şaşırdım. Kaputu kaldırıp motora bakınca da onun umduğumdan çok daha iyi durumda olduğunu gördüm.</p>

  <p>«Her şey yolunda mı?» diye sordu.</p>

  <p>«Bu sabah esaslı bir usta kaybetmişsiniz.»</p>

  <p>«Evet, çok kötü oldu doğrusu, ama hayat bu ne yaparsınız.»</p>

  <p>«Ne zaman yola çıkmamı istersiniz?»</p>

  <p>«Şimdi çıkarsanız karanlık bastığında yolu yarılamış olursunuz. Huerta'da bir han var. Yoksul bir yer ama idare eder. Eski posta arabaları döneminden kalma. Geceyi orada geçirebilirsiniz. Yarın öğleden önce Huila'da olun. Sizin için uygun mu?»</p>

  <p>Adamın bu kadar saygılı davranması inanılacak şey değildi.</p>

  <p>«Elbette,» dedim. Ama sesimdeki alaycılığı farketmedi bile.</p>

  <p>Memnun olmuşçasına, «Çok. iyi,» dedi. «Haydi içeri girelim de ayrıntıları anlatayım.»</p>

  <p>Bürosu otelin hemen girişinde küçük ve kalabalık bir odaydı. İçerde cilalı meşeden bir çalışma masasıyla insanı şaşırtacak kadar çok kitap vardı. Omuz kılıfımla <span class="t21">Enfield</span> masanın üstündeydi. Janos bastonuyla silaha dokundu.</p>

  <p>«Buna ihtiyacınız olacak sanırım. Bugünlerde oraları epey karışık.»</p>

  <p>Ceketimi çıkartıp tabanca kılıfını omzuma geçirdim.</p>

  <p>«Bu alete epey alışkın görünüyorsunuz, bayım,» dedi. «Kültürünüz ve geçmişinize göre...</p>

  <p>«Öyleyim,» dedim kısaca, ceketimi giydim. «Başka bir şey var mı?»</p>

  <p>Bir çekmeceden çıkardığı iki zarfı bana doğru itti.</p>

  <p>«Bunlardan biri malı Huilo'da teslim edeceğiniz Gomez'e verilecek. Gomez'de benzin vardır, dönüş için sıkıntı çekmezsiniz. Diğeri de jandarmalar yolunuzu keserlerse Yüzbaşı Ortiz tarafından imzalı bir yol belgesi.»</p>

  <p>Her iki zarfı da cebime yerleştirip ceketimi ilikledim, Janos sandalağacı bir kutudan uzun bir puro çekip kutuyu bana doğru itti.</p>

  <p>«Yola çıkmadan önce benimle bir i çki içer miydiniz, efendim?»</p>

  <p>«Benim ülkemde bir deyiş vardır: <span class="t22">'</span><span class="t22">Ş</span><span class="t22">eytanla kar</span><span class="t22">ş</span><span class="t22">ı</span><span class="t22">l</span><span class="t22">ı</span><span class="t22">kl</span><span class="t22">ı</span> <span class="t22">iç ve gülümse.'»</span></p>

  <p>Herif gözleri yaşarana kadar güldü, gülerken etleri titriyordu.</p>

  <p>«Sizi çok sevdim,» dedi.</p>

  <p>Sonra yandaki bir dolaptan bir şişe ile iki kadeh çıkarttı. Konyaktı çıkardığı, hem de iyisinden.</p>

  <p>Dirseğini dolaba dayayıp yüzüme baktı sonra.</p>

  <p>«İzin verirseniz bir gözlemde bulunmak istiyorum, efendim: hayatta hiçbir şeyi umursamaz bir haliniz var. Haklı mıyım dersiniz?»</p>

  <p>O garip, bilgiççe ingilizcesinin anlaşılmaz bir etkisi vardı. İnsan aynen onun gibi konuşarak karşılık vermek istiyordu.</p>

  <p>«Benim tecrübelerime göre hayatta: önemsenecek pek az şey vardır, efendim,» dedim.</p>

  <p>O anda gözlerinde gerçek bir kaygı olduğuna yemin edebilirim, kendisinin böyle bir duyguya sahip olabileceğine pek inanamasam da.</p>

  <p>«Böyle genç bir insanda böyle duygular olması çok rahatsız edici bir şey bence,» dedi.</p>

  <p>Konuşma biraz aşırıya kaçmıştı artık, ikimiz de çok yanlış bir alana kaymış bulunuyorduk. Kadehimi boşaltıp dolabın üstüne bıraktım.</p>

  <p>«Ben yola çıksam iyi olur artık.»</p>

  <p>«Elbette. Yemek için paraya ihtiyacınız olacak.» Cüzdanından on tane on pesoluk banknot çıkardı. «İşler yolunda giderse yarın akşam burada olacaksınız.»</p>

  <p>Şimdi artık kendisi öylesine mutlu görünüyordu ki, bunu kabul edemezdim. Parayı umursamazcasına cebime tıkıştırırken, «Hayat bana çok önemli bir şey daha öğretti Bay Janos,» dedim. «Hayatta her şey olabilir ve genellikle olur da.»</p>

  <p>Adamın yüzü gerçek bir kederle birden çöküvermişti. Daha sonraları öğrendiğime göre tek büyük zayıf yanı kör inançlara olan bağlılığıydı. Bir kahkaha atarak dönüp dışarı çıktım. Küçük bir zaferdi belki de, ama hiç yoktan iyiydi.</p>

  <p class="p10"><span class="t19">Z</span></p>

  <p><span class="t18">H</span>ayatımda ilk kez insanın nasıl öldüğünü gördüğümde onsekiz yaşındaydım. Bir avuç gönüllü İngiliz ordusuna karşı çıkmayı akıllarına koyduklarında 1916 Paskalyasında Dublin kentinin büyük bir bölümü alevler içindeydi.</p>

  <p>Onlardan biri de bendim. Emmet Keogh, tıp fakültesindeki kitaplarından henüz başını kaldırmış ve herhangi bir davanın uğrunda ölmeye değer olduğuna inanacak kadar genç,.. Elimde bir <span class="t21">Martini karabinas</span><span class="t21">ı</span>, üzerimde bana pek uymayan yeşil üniformamla Jacobs Bisküvi Fabrikası yazıhanesinin penceresinde Portobello Kışlasından çıkıp gelecek olan İngiliz askerlerini bekliyorum. Ölmek için pek romantik bir yer... İngiliz askerleri de gelmekte gecikmemişlerdi.</p>

  <p>Çatışmanın durulmaya başladığı bir anda pencereden giren bir <span class="t21">Mills</span> el bombası o kalabalık odanın tam ortasına düşüverdi.</p>

  <p>Altımızın da ölmesi gerekirdi, ancak her nasılsa bomba ben yakalayıp pencereden dışarı fırlatana kadar patlamadı. Askerler de avludan geçmek için tam o anı bulmuşlardı.</p>

  <p>Hayat ya da ölüm şöyle ya da böyle bir rastlantıdan başka bir şey değildi. Zaman ve şans, başka hiçbir şey değil. Öyle olsun. Bu tutum o günden sonra yalnız davranışlarımı değil düşüncemi de etkilemişti. Janos gerçeğe ne kadar yakın olduğunu bilemezdi.</p>

  <p class="p10"><span class="t19">Z</span></p>

  <p><span class="t18">B</span>onito çıkışında yol pek kötü değildi, geçmişte bir kere onarılmış olmalıydı, ama az sonra tipik bir toprak yola dönüşüverdi, öyle ki insan güvenliğini düşünürse saatte yirmi beş milden fazla yapamazdı.</p>

  <p>Ufukta Sierra dağları öğleden sonrasının bunaltıcı güneşi altında titreşiyorlardı. Ben kuzeybatıya doğru gidiyordum. Toprak yoldan yükselen beyaz bir toz bulutu ben dahil ortalığı örtmekteydi.</p>

  <p>Her iki yanda göz alabildiğince çalılıklar, meskito ve akasya ağaçlarıyla kaplı dümdüz boz renkli bir ova uzanıyordu. Güneşin kavurduğu, zamanın başlangıcından beri kıraç olan topraklarda hiçbir yere varmayan bir yolda gitmekteydim.</p>

  <p>Tanrım, nasıl da kendi yurdumu, Kerry'nin dağlarıyla denizi, yemyeşil otlakları, yumuşacık yağmuru özlüyordum. Tanrının Gözyaşları derdik biz yağmura.</p>

  <p>Bir saat boyunca tek bir canlı bile görmedim, sonra uzaklarda beliren küçük bir nokta bir keçi sürüsüne dönüştü. Yaşlı bir adamla iki küçük çocuk. Çıplak ayaklı, paçavralar içinde, hasır şapkaları bile başlarından dökülecek kadar yoksul. İfadesiz yüzlerle bana bakıyorlardı. Gerçekten umutsuz insanların o aksi umutsuzluğu.</p>

  <p>Bir iki mil sonra durup terden sırılsıklam olmuş ceketimii çıkardım, düşünceli birinin yanımdaki koltuğa iplerle bağlamış olduğu testideki ılık suyla başımı yıkadım.</p>

  <p>Ancak o andan sonra durum öylesine kötüleşti ki, saatte on beş milden fazla süremiyordum arabayı, sıcak ve toz da artık katlanılmaz bir hal almıştı, Üçbuçuk saattir yolda olmama rağmen çobanlardan başka kimseyi görmemiştim. Papazı bulduğumda bu kısır dünyanın tek canlısı olduğuma neredeyse inanmak üzereydim.</p>

  <p>Mercedes yolun kenarına çıkmış, bir kaktüs kümesinin içine dalmıştı. Papaz yol kenarında duruyordu, cübbesi ve geniş kenarlı şapkası baştanaşağı tozla kaplıydı. Yaklaştığımı görünce elini salladı. Frene basıp arabayı durdurdum.</p>

  <p>Beni tanır tanımaz hemen gülümsedi.</p>

  <p>«Oh, benim İrlandalı dostummuş.»</p>

  <p>Ön lastiğinin patlamış olması yoldan neden çıktığını gösteriyordu. Ancak arka aksı bir kayaya sıkışıp kaldığı için bir saattir boşuna uğraşıyordu arabasını kurtarmaya.</p>

  <p>Oysa çözüm epey basitti. «Krikoyla kaldırıp kayadan kurtarırsak arkadan bir ittik mi tamam,» dedim.</p>

  <p>«Tüh Allah kahretsin, sanki bunu neden düşünemedim.»</p>

  <p>Kullandığı dil doğrusu Dublin rıhtımını aratmıyordu ama bir şey demedim. Mersedesin bagajını çıkartıp işe koyuldum. Arabanın arkası beş galonluk benzin tenekeleriyle doluydu.</p>

  <p>«Bu işi benim yapmamam için hiçbir neden yok,» dedi. Ama beni vazgeçirmeye de pek uğraşmadı doğrusu. O pek sevdiği uzun kara sigarillolardan birini yakıp beni seyre koyuldu. Bir dakika kadar sonra işimden başımı kaldırdığımda <span class="t21">Enfield</span> tabancamı sağ elinde gördüm.</p>

  <p>«Aman dikkatli olun peder,» dedim. «Bizim meslekte tüy tetik derler ona. Soluğunuzu bırakırken ateş alıverir.»</p>

  <p>«Bir kaza olmasın diye ilk çekişte yuvanın boş olması daha doğru olmaz mı?»</p>

  <p>Bir papaz için epey bilmişçe bir şey söylemişti.</p>

  <p>«Eğer boşa harcayacak zamanınız varsa doğru,» dedim.</p>

  <p>«Anlaşılan sizin böyle zamanınız pek olmuyor.»</p>

  <p>«Pek sık olmaz.»</p>

  <p>Bir elinde <span class="t21">Enfield</span> diğerinde kılıf öylece duruyordu.</p>

  <p>«Belâlı Günlerdeydiniz, değil mi?» diye sordu. «İngilizlere karşı yani?»</p>

  <p>Amerikan gazetelerinin o sıralarda pek benimsedikleri konuşma türüydü bu. Başımı salladım.</p>

  <p>«Öyle diyebiliriz.»</p>

  <p>«Oradaki o İç Savaş çok kötü oldu. Gazetelerden okuduğum kadarıyla bugünlerde İrlandalılar birbirlerini İngilizlerden çok daha vahşi bir biçimde öldürüyorlarmış. Daha dört gün önce Cumıhuriyetçiler kendilerinden olan Michael Collins'i öldürdüler diye okumuştum. Oysa anladığım kadarıyla Collins İngilizleri yenilgiye uğratmak için herkesten çok çalışmıştı.»</p>

  <p>«Sonra da yarım somuna razı geldi,» dedim. «Yeterli değildi bu.»</p>

  <p>«Bağnaz bir cumhuriyetçisiniz demek.» <span class="t21">Enfield</span>'i elinden bırakmamıştı hâlâ. «Bu işlerden pek anlamam ama insanın eline pek rahat oturmuyor.»</p>

  <p>«Oturmaz,» dedim. «Solakım ben. Kabza da ona göre değiştirilmiştir.»</p>

  <p>Tabancayı bir süre daha inceledi; çelik mavisi namlunun ucunda arpacık olmamasına şaşırmış görünüyordu. Ben kendimi krikoya verdim, aks kayanın üzerinde yükselirken omuz kılıfını Mersedese attı, cübbesini toparlayıp yanıma çömeldi.</p>

  <p>«Ne diyorsunuz?»</p>

  <p>«Arabayı arkadan bir omuzlayın da bakalım.»</p>

  <p>İkimiz birden epey zorlandık. Bir an geldi ki arabayı yerinden kıpırdatamayacağımızı sandım, ama kriko birden öne eğildi, araba kayaya sürtünerek kurtuldu. Papaz dengesini kaybedip dizleri üstüne düştü, ben hemen öne koşup araba iyice hızlanmadan elfrenini çektim;. Döndüğümde papaz kalkmış sakalındaki tozları silkeliyor, bir yandan da küçük bir çocuk gibi gülümsüyordu.</p>

  <p>«Öğleden sonrasını geçirmek için berbat bir yol doğrusu.»</p>

  <p>«Yapacak daha iyi şeyler düşünebilirdim,» dedim. «Çok daha rahat yerlerde üstelik.» Sırtımın ağrısını hafifletmek için gerinirken çevredeki ıssızlığa baktım. «Tanrının en son yarattığı yer olmalı burası.»</p>

  <p>Papaz bir sigarillo daha yakmak üzereyken durakladı, yüzünde ciddi ve beklentili bir ifade vardı.</p>

  <p>«Hiç olmazsa bunun için bile olsa ona bir hak tanıyorsunuz.»</p>

  <p>Omuzlarımı silktim.</p>

  <p>«Böyle bir yerde Tanrının varolmadığını söylemek epey güç, peder. Buna kalkışırsanız size varlığını çok sert bir şekilde kanıtlamaya hazır olabilir.»</p>

  <p>«Eski Ahit görüşüne uygun olarak,» dedi. «Sevgi değil de öfke Tanrısı.»</p>

  <p>«Benim kendi deneyimlerimin doğruladığı bir Tanrı görüşü,» dedim.</p>

  <p>Yüzündeki ciddi ifade kaybolmadan başını salladı.</p>

  <p>«Doğru, yaşam pek çetin olabilir. İnsanın her gününü bir inanç gösterisi olarak lyaşaması güçtür. Bunu iyi bilirim, kırk dokuz yıldır böyle yaşamaya çalışıyorum ben, ama bunun bundan başka yolu da yok.»</p>

  <p>Krikoyu alıp arabanın önüne geçtim, tekerleği çıkarmaya koyuldum. Böyle bir ülkede gerekli olduğu biçimde iki yedek lastik vardı yanında, değiştirme işlemi beş dakikadan fazla sürmedi. Bana yardım etmeyi önermediği gibi başka bir şey de söylemeden ilerde hafif bir tümseğin olduğu yere doğru gidip uzun uzun dağlara baktı.</p>

  <p>Kendisine seslendiğimde beni duymamıştı, Elimi eski bir paçavraya silerek yanına doğru yürüdüm. Yanına yaklaştığımda dönüp sert bir sesle, «Evet haklısın, dostum,» dedi. «Böyle bir yerde herhangi bir şeye inanmak epey güç olmalı.»</p>

  <p>Ama ben artık bu tür konuşmalara hiç mi hiç ilgi duymuyordum.</p>

  <p>«Araba tamam sanırım,» dedim. «Yola çıkarın da bir bakalım.»</p>

  <p>Mersedesin marşı otomatikti, motor hemen çalıştı. O güne kadar pek rastlamadığım bir şeydi bu. Papaz arabayı yola çıkartıp Ford'un arkasında durdurdu.</p>

  <p>Arka koltuktan tabancamı ve kılıfımı alıp omzuma geçirdim.</p>

  <p>«Gördünüz mü, peder, eğer doğru dürüst bir hayat yaşarsanız herşeyin sonu iyi gelir işte.»</p>

  <p>Papaz güldü, kontağı kapatıp elini uzattı.</p>

  <p>«Senden hoşlandım, delikanlı. Adım van Horne'dur. Vermont Altona'dan Peder Oliver van Horne.»</p>

  <p>«Keogh,» dedim. Emmet Keogh. «Başlarına kurşun isabet etmiş Katolik papazları Vermont'da epey az olmalı.»</p>

  <p>Güdüsel bir hareketle eli şakağındaki yara izine gitti.</p>

  <p>«Doğru, ama bildiğim kadarıyla ben Batı Cephesinde bir piyade tümenine papaz olarak hizmet veren tek kişiydim.»</p>

  <p>«Yuvanızdan pek uzakta değil misiniz burada?»</p>

  <p>«Ben dini kuruluşlar için bir durum saptaması turuna çıktım. Meksika'nın kırsal bölgelerinde ihtilâlden sonra Kilisenin büyük sıkıntılar çektiğini duyduk. Buraya ne gibi bir yardımda bulunabileceğimizi öğrenmeye geldim.»</p>

  <p>«Bakın peder,» dedim. «Bu sabah Bonito'da size papazları avlama mevsimi olduğunu söylediğim zaman şaka etmiyordum. Yıllardır bir tek papaz görmedikleri ve görmek de istemedikleri yerler var. Geçen ay Hermosa'da bir Fransız papazı sekiz yıldan sonra kiliseyi açmaya kalkışmıştı. Yerel otelin balkonundan aşağı sallandırdılar adamı. Gözlerimle gördüm.»</p>

  <p>«Ve bir şey yapmadın mı?»</p>

  <p>«Ben kendi yurdumda olaylara seyirci kalan papazlar görmüşümdür. Ölecek başka biri olduktan sonra bir kitap alıp yanıbaşında yürümek çok güç olmasa gerek. İnandığın bir şey uğruna sonuna kadar çarpışmak ise epey güçtür.»</p>

  <p>Her nedense öfkelenmiştim birden, oysa bulunduğumuz koşullar altında bu saçma bir şeydi ve ben de bunun saçma olduğunu biliyordum. Her neyse Ford kamyonun ön tarafına gidip marş kolunu çevirdim. Motor çalıştığı anda van Horne da yanıma gelmişti.</p>

  <p>«Sizi kızdırdım galiba,» dedi. «Özür dilerim. Her fırsatta vaaz vermek giıbi kötü bir huyum var. Ben batı kıyısında Girayamas denilen bir yere gideceğim Sierra'ları aşarak. Ya siz?»</p>

  <p>«Huila da birine kaçak viski götürüyorum. Benzininiz yetersiz ise orada bulursunuz.»</p>

  <p>«Bu gece oraya varabilecek misiniz?»</p>

  <p>Evet anlamında başını salladı. «Yirmi mil kadar ilerde Huerta diye küçük bir yer var. Eski posta arabaları döneminden kalma bir durak.»</p>

  <p>«Orada görüşürüz belki.»</p>

  <p>Kamyona atladım. «Karşılaşırsak Tanrı aşkına dini araya sokmayalım, peder.»</p>

  <p>«Hemen hemen olanaksız,» dedi. «Ama elimden geleni yaparım. Tanrı yardımcınız olsun.»</p>

  <p>Bu tür duyguların üzerimdeki etkisi çoktan silinip gittiğinden gaza basıp uzaklaştım yanından.</p>

  <p class="p10"><span class="t19">Z</span></p>

  <p><span class="t18">A</span>kşam aniden çöküverdi, Sierraların ardında batan güneş günün sıcaklığını da alıp götürmüştü, yüksek zirveler altın rengi önünde kapkaraydılar. Mersedesi arkamda görmediğimden papazın neler yapmakta olduğunu merak ettim. Herkes gibi papazların da kendi özelliklerine sahip olma hakları varsa da, bu gerçekten garip bir kişiydi.</p>

  <p>Karanlık basmadan az önce bir tepeye çıktığımda altımda soluk ışıkları parlayan Huerta'yı gördüm. Burası en az yüzelli yıllık küçük ve düz damlı bir binaydı. Avluyu saran duvarı yer yer çökmüştü.</p>

  <p>Ufuk erimiş altın rengindeydi, tepeden aşağı inerken kaktüslerin kocaman kara parmakları kartondan kesilmiş gibi duruyorlardı. Avluya girip motoru kapatınca içerden kahkaha ve şarkı sesleri geldiğini duydum. Bir kenarda bağlı beş altı at vardı. Ben inerken bir kapı açıldı. Çıkan adam çıplak başlıydı, süslü ceketinin üzerine çaprazlama iki fişeklik geçirilmişti, elinde bir tüfek vardı.</p>

  <p>İçkiden yayvan yayvan bir sesle, «Dur bakalım kimsin sen?» dedi.</p>

  <p>İçerdeki arkadaşları olup biteni anlamadan onu vurup kamyona atlayabilirdim bile. Ancak buna gerek yoktu: göğsünün sağ tarafındaki, yalnız jandarmaların taktıkları gümüş armayı görmüştüm bile. <span class="t21">Rurales</span> denilen bu insanlar hiçbir cezalandırma korkusu olmadan ırza da geçerler, insanın boğazını da keserlerdi.</p>

  <p>«Huila'da Gomez'e mal götürüyorum,» dedim. «Bonito'daki şef Yüzbaşı Ortiz'den bir belge var elimde.»</p>

  <p>«Şöyle içeri gel de yüzünü görelim hele.»</p>

  <p>İçersi alçak tavandaki kirişlerden birine asılı bir gaz lambasıyla aydınlanıyordu. Uzun tahta masanın başında dört kişiydiler, ben girerken ikisi tabancalarını bana doğrultmuşlardı. Hepsinin de üzerlerinde o süslü ceketler ve çaprazlama fişeklikler vardı. Gümüş armaları olmasa onları yasanın aksi yönündeki insanlarla karıştırmış olduğum için kimse bana bir şey söyleyemezdi.</p>

  <p>Genel görünüşlerinde garip bir benzerlik vardı. Kalın bıyıklar, traşı uzamış çeneler, aksi kuşkulu bakışlar. Reisleri şapka giymemiş olanıydı.</p>

  <p>«Kimmiş bu?»</p>

  <p>«Huilo'da Gomez'e mal götürüyorum.» Polisin yol iznini çıkartıp gösterdim. «İşte belgelerim.»</p>

  <p>Kağıdı inceleyip geri verdi.</p>

  <p>«Adım Luis Delgado, emrinizdeyim, senor.»</p>

  <p>«Rica ederim,» dedim.</p>

  <p>«Bu gece burada mı kalacaksınız.»</p>

  <p>«Eğer mümkünse.»</p>

  <p>«Pek bir güçlüğü yok, değil mi, Ticho?» Omzu üzerinden küçük barın ardında duran beyaz saçlı, yaşlı adama baktı. «Senor yatacak yer istiyorlar. Gereğine bakacak mısın?»</p>

  <p>Epey kaygılı görünen yaşlı adam hevesle başını sallayınca Delgado güldü.</p>

  <p>«Bu taşra domuzları ben kamçıyı şaklatınca susta gibi dururlar. Benimle bir içki içer miydiniz, senor?»</p>

  <p>En mantıklı şey bu olacaktı. Adamın ısmarladığı bir kadeh tekilayı içtikten sonra bara doğru yürüdüm. Yaşlı Tacho korkuyordu gerçekten korkuyordu hem de. Gözlerinde ne olduğunu bilmediğim yanıtlayamadığım sessiz bir yakarış vardı.</p>

  <p>Delgado elini masaya indirdi. « Yemek getir, pis solucan. Yemek nerede diyorum sana?»</p>

  <p>Tacho barın öteki ucundaki kapıya doğru döndü, kapı açıldı, mutfaktan genç bir kadın girdi içeri. Sonradan öğrendiğime göre onyedisini yeni bitirmişti, ama melezlerin hepsinde olduğu gibi yaşından fazla gösteriyordu. Üzerinde ayak topuklarına kadar inen bir etek, bir kızılderili işi bluz vardı, kara saçları tek bir örgü halinde arkasında toplanmıştı.</p>

  <p>Ben kendisinden en az sekiz santim uzun olduğuma göre ki benim boyum ancak bir altmış vardı kız çok kısa boylu olmalıydı. Esmer, kara gözlü, çıkık elmacık kemikli, geniş bir ağız, bana annemi hatırlatan soluk zeytin ten... Güzel değildi, ama yine de döndükten sonra kendisine bir daha bakmak gereğini duymuştum. Bunun nedeni neydi acaba?</p>

  <p>Kızın yüzünde herhangi bir ifade yoktu. Tepsiyi masaya bırakıp gitmek üzere dönerken Delgado bileğini yakaladı.</p>

  <p>«Öyle acele etme bakalım, çiçeğim. Yemekten önce şöyle iştah açıcı birşeyler gerek bir insana.»</p>

  <p>Kızın bol bluzunun yakasından tutup çekti, altında sutyen giydiğini farkedince biraz bozulmuştu.</p>

  <p>Gürültülü bir kahkaha attı.</p>

  <p>«Hanımefendilik taslıyorsun, ha? Eh az sonra onun da gereğine bakarız.»</p>

  <p>Kız adamın yüzünü tırmaladı, Delgado'nun yanaklarında kan belirince adam karşısındaki bir erkekmiş gibi sert bir tokat indirdi, kızı dizlerine yatırıp elini eteğinden içeri soktu.</p>

  <p>Arkadaşları kahkahadan kırılıyorlardı, yaşlı Tacho adama engel olmak için koştuğunda biri kendisini öyle bir itti ki, adamcağız duvarcı savrulup yere düştü.</p>

  <p>Kız umutsuzca çırpınıyordu, iki kişi bileklerinden tutup masaya yatırmışlardı şimdi. Kız bağırmıyordu, yüzünde hiçbir korku belirtisi yoktu, yalnızca olanca gücüyle karşı koyuyor, bakışlarımız karşılaştığında sanki ben orada değil mişim gibi bakarak, benden bile bir şey istemeyerek acı sona kadar ruhunun selâmeti için çabalıyordu.</p>

  <p>Bu ülkede haftanın yedi günü olan bir şeydi bu, ama yine de hazmetmesi kolay değildi. Beni ilgilendiren bir şey olmadığı için <span class="t21">Enfield</span>'imi çıkartıp masanın üstündeki tekila şişesini paramparça ediverdim.</p>

  <p>Etkisi müthiş oldu, hayatımda bu kadar çabuk kaçışan bir grup insan görmemiştim. Yerinden kıpırdamayan yalnızca Delgado'ydu. Gözleri tetikte, kızı hâlâ elinden bırakmayarak bana bakıyordu. Korku yoktu yüzünde.</p>

  <p>«Sakin olun, senor.» dedi. «Sizin de sıranız gelecek.»</p>

  <p>«Bir daha ateş edersem kafanı uçururum.» dedim. «Şimdi hepiniz ellerinizi kaldırıp barın önüne sıralanın bakalım.»</p>

  <p>İstemeye istemeye, geri geri yürürken fırsat kollayarak yaptılar dediğimi. Kızın tepkisi ilginçti. Hemen yanıma gelmiş, kalabalıkta kaybettiği birini bulan küçük bir çocuk gibi ceketimin eteğini tutmuştu.</p>

  <p>Tacho yerden kalkmış şaşkın şaşkın bana bakıyordu.</p>

  <p>«Tabancalarını al moruk,» dedim.</p>

  <p>«Teker teker. Korkmana gerek yok. Kim kıpırdarsa Delgado'yu göbeğinden vururum.»</p>

  <p>Adam beni duymamış gibiydi. Olduğu yerde durmuş iki yana sallanıyordu. Başımı çevirmeden kıza, «Adın ne senin?» diye sordum.</p>

  <p>Kız yanıt vermedi, ama ceketime biraz daha sarıldı. Delgado pis pis güldü.</p>

  <p>«Boşuna uğraşıyorsun, dostum. Küçük Çiçek yıllardır ağzını açıp bir şey söylememiştir.»</p>

  <p>Kızın ceketimi tutan elini bulup kendisini görebileceğim bir yere çektim. Yüzü sakin ve dikkatliydi.</p>

  <p>«Beni anlıyor musun?» Kız başını salladı. «Tamam, öyleyse git tabancalarını al ve sakın korkma. Sana elini sürecek olanı öldürürüm.»</p>

  <p>O kara gözlerin derinliklerinde birşeyler oldu, yüzüne de, ama bunun ne olduğunu söyleyebilmek çok güçtü. Her neyse ne, dönüp tezgahın önündeki adamlara doğru yürüdü.</p>

  <p>Sessizlikte arkamda bir mahmuz şakırtısı duydum. Kapının önünde altı at olduğunu, yani odada bulunmayan bir rurale <span class="t23">(Jandarma)</span> daha olduğunu hatırladığımda çok geçti artık. Sağ kulağımın ardına inen sert bir darbeyle ne olduğumu anlamadan kendimi yerde buldum.</p>

  <p><span class="t21">Enfield</span>, daha önce dediğim gibi çok hassas tetiği olduğundan yere değdiği anda ateş aldı. Odada bir karışıklık oldu, bir gürültü koptu, bir çizme göğsüme indi. Aslında kendimi kaybetmemiştim, sonunda başımı şöyle bir toparladığımda ellerim arkamdan bağlı yerde dizüstü çökmüş oturuyordum.</p>

  <p>Delgado bir eyer ipinin ucuna bir cellat ilmeği hazırlamaktaydı. Yüzümü hafifçe okşayıp ilmeği boynuma geçirdi, ipin öteki ucunu da tavandaki kirişe doladı.</p>

  <p>Adamlarından ikisi çabalayan kızı tutarlarken diğer üçü arkamdaki ipe asıldılar. Delgado güldü.</p>

  <p>«Önce azıcık asacağız seni. Sonra küçük çiçekle zevkimize bakacağız. Hoşuna gidecektir bu. Ondan sonra... sonrasına da bakarız artık. Özel birşeyler düşünmeye çalışırım. Senin gibi kibar bir beyefendi herşeyin iyisini hak etmiştir.»</p>

  <p>Çenemin altındaki düğüm gerildi, başım geriye çekildi, parmaklarımın ucuna basarak karşısında duruyordum şimdi. Yaşlı Tacho duvar dibinde bir iskemlede oturuyordu, gözleri irileşmişti, eli ağzındaydı. Kız bile çırpınmayı bırakmıştı, adamlar daha gevşek tutuyorlardı kendisini.</p>

  <p>Kapı açılıp içeri Peder van Horne girdi. Kapıdan geçmek için başını eğmişti. Sert bir sesle, «İyi akşamlar,» dedi.</p>

  <p>Sağ elinde bir çanta vardı. Toztoprak içindeki cübbesi.. sakallı yüzünü örten kürek biçimli şapkası ve dişleri arasına kıstırdığı sigarillosu ile garip ve ürkütücü bir görünüşü vardı.</p>

  <p>«Başınıza az birşey dert açmışsınız galiba. Bay Keogh.»</p>

  <p>İpin ucunu tutanlar şaşkınlıktan ellerini açınca rahat bir soluk aldım.</p>

  <p>«Boş oturmaktan sıkıldım diyelim, peder.»</p>

  <p>Delgado tabancasını çıkarmış, bir hamlede uzanıp kızı önünden çekmişti.</p>

  <p>«Kimsin sen?» diye sordu. «Buralarda bir papaz falan beklemiyorduk. Böyle bir şey olsaydı haberim olurdu.»</p>

  <p>«Tahmin ederim,» dedi van Horne. «Bu adamı serbest bırakmanızı istemenin bir anlamı olur muydu acaba?»</p>

  <p>Delgado pis pis sırıttı yine.</p>

  <p>«Deneyebilirsiniz ama bu da beni kızdırabilir. Çoktandır papaz asmadığımı hatırlayabilirim ve sizi bu yabancının yanında ipe çekili görmek hevesime karşı koyamayabilirim.»</p>

  <p>«İşte bu büyük talihsizlik olur,» dedi van Horne.</p>

  <p>«Sizin için belki, benim için değil. Şimdi kağıtlarını görelim bakalım.»</p>

  <p>«Emriniz başımın üstüne, senor.»</p>

  <p>Van Horne çantasını masanın üzerine koyup cebinden bir anahtar çıkardı.</p>

  <p>«Alçakgönüllülük pek çok derde devadır, Bay Keogh. Arasıra insanın karınüstü yatıp pişmanlık getirmesi iyidir, bilmem anlatabildim mi?»</p>

  <p class="p11"><span class="t20">i</span></p>

  <p>&nbsp;</p>
</body>
</html>
