<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>11. BOLUM</title>
</head>

<body>
  <h1 class="h11"><a id="a26"></a>11. BOLUM</h1>

  <p><span class="t18">T</span>omas kızkardeşini anladığım kadarıyla van Horne'un rezil oluşunu görmeye getirmişti. Kendisi yere atlayıp da Chela'yı indirmek için kollarını uzattığında kadının bembeyaz yüzündeki isteksizlik bunun belirtisiydi. Tomas kızkardeşinin kolunu tutup kiliseye doğru yürürken adamlarından sekiz on tanesi de arkasındaydılar.</p>

  <p>«Şimdi ne olacak?» diye mırıldandı Janos.</p>

  <p>Duvardaki yarığa gözümü uydurup kilisenin içine baktım. Van Horne hâlâ yerinde oturuyordu ama makinelitüfeği şimdi kucağına almıştı. Bir mahmuz şakırtısı duyuldu, bir kahkaha koptu, kolunu kızkardeşinin omzuna atmış olan Tomas de la Plata göründü.</p>

  <p>«Bugün işler kesat galiba, peder?»</p>

  <p>Van Horne makinalıyı dikkatle rafa yerleştirip ayağa kalktı.</p>

  <p>«Öyle görünüyor. Tatmin oldun mu?»</p>

  <p>«Domuzların kendilerinden beklenileni yaptıkları için mi? Pek sayılmaz.» De la Plata hâlâ sımsıkı tuttuğu kızkardeşine baktı. «Sen tatmin oldun mu, canım?»</p>

  <p>Ortada hoş olmayan bir şey vardı, olmaması gereken bir şey. Kadın kardeşinin elinden kurtulmaya çalıştıysa da Tomas bırakmadı.</p>

  <p>«Onu bağışlayın, peder. Çok garip ama buraya gelmek istemedi. Benim zorum üzerine geldi ancak.»</p>

  <p>Tomas'ın ardında tüfekleri kucaklarında olan adamları tam bir hedef oluşturuyorlardı, ancak ortada bir kadın olduğu sürece van Horne ateş etmeye kalkışmazdı. Ben onun sözünü dinlemeyip Tomas'ı öldürmeye kalkışsam bile adamların karşı ateşlerine cevap vermek zorundaydım ve Chela da tam ortada kalacaktı.</p>

  <p>Van Horne'un yüzünü göremiyordum ama konuştuğunda sesi çok sakindi.</p>

  <p>«Benden ne istiyorsunuz, senor? Ölümümü mü?»</p>

  <p>«Buna gerek yok.» Tomas de la Plata başını salladı, «Gideceksin, papaz. Yarın seni getiren o iki adamla geldiğin yere döneceksin. Seni asmak bana büyük bir zevk verirdi ama ne yazık ki kızkardeşime söz verdim, o sözünü tutarsa ben de tutacağım.»</p>

  <p>Tomas de la Plata kızkardeşinin omzunu hâlâ bırakmadan dönüp yürüdü. Adamları da arkasından çıkarlarken en sondaki yere tükürdü. Van Horne kürsüden inip Tomas'ın ardından koştu.</p>

  <p>Tomas de la Plata kızkardeşinin yanında atına binerken ben de öteki pencereye döndüm. Adamları çevresini aldılar, yola koyuldular.</p>

  <p>Van Horne kilisenin kapısından, «Senor de la Plata!» diye seslendi. «Bir şey söylemek istiyorum.»</p>

  <p>Don Tomas, ardında diğerleri atlarının dizginlerini çektiler. «Ne istiyorsun?»</p>

  <p>Van Horne herkesin duyabileceği kadar yüksek sesle, «İhtilâl sırasında bu kiliseden alınmış olan Aziz Martin de Porres'in heykelciği bende. Bu durumlarda heykeli yerine yerleştirmeden önce kasabada bir yürüyüş yapmak gerekir.»</p>

  <p>Ortaya çöken sessizliği ancak hayvanların sinirli tepişmeleri bozuyordu.</p>

  <p>«Bu yürüyüşe yarın sabah saat dokuzbuçukta kilisenin önünden başlamak niyetindeyim.»</p>

  <p>Chela'nın ani çığlığı kardeşi tarafından hemen bastırıldı.</p>

  <p>«Kasabada o yürüyüşte sana katılacak bir tek kişi bile bulamayacaksın.»</p>

  <p>«Öyleyse yalnız yürürüm.»</p>

  <p>Tomas de la Plata ani bir hareketle ceketinin altındaki tabancasını çekti. Ben de aynı anda gerektiğinde hemen ateş etmek üzere Janos'tan <span class="t21">Thompson</span>'u kaptım. Chela falan dinlemezdim artık.</p>

  <p>Chela bir çığlık attı, elini kardeşinin koluna götürdü. Bir an çok tehlikeliydi durum. Ama Tomas tabancayı omuz kılıfına soktu yine.</p>

  <p>«Ben sözümü tutarım, papaz. Yarın öğlene kadar vaktin var. Bu yürüyüşe gelince hele bir kalkış seni ben kendimi öldürürüm.»</p>

  <p>«Yalnız mı yoksa arkanda adamlarınla mı?»</p>

  <p>Tomas de la Plata'nın gözleri parladı. Yüzü bembeyazdı, ama başka bir şey söylemedi, eliyle işaret edince hep birlikte yürümeye başladılar.</p>

  <p>Ben fırsattan yararlanıp başımı dışarı uzattım, on beş yirmi metre ötede duran köylüler geri çekiliyorlardı.</p>

  <p>«Seyircisi de varmış,» dedim.</p>

  <p>«Her şeye inanırım artık, bayım.»</p>

  <p>Döner merdivenden koşa koşa inip kiliseye girdim. Camsız pencereden bakınca köylülerin dağılmak üzere olduklarını gördüm, Tomas de la Plata ile adamları da kasabanın kapısından çıkıyorlardı. Van Horne hızlı adımlarla içeri girip ben orada değilmişim gibi geçti yanımdan. Yeleğini çıkartıp en yakındaki sıranın üstüne fırlattı.</p>

  <p>Janos kapıda göründüğünde, «Esaslı bir gösteriydi.» dedim.</p>

  <p>Van Horne öfke ve düşkırıklığıyla bana döndü.</p>

  <p>«Ne yapmamı isterdin, Keogh? Kadını öldürse miydim?»</p>

  <p>«Boş ver bunu şimdi,» diye kaçamak bir cevap verdim. «Bu öteki saçmalık nedir, ha? O lânet heykelle yürüyüş. De la Plata haklıydı. Bu kasabada seninle birlikte yürüyecek bir tek kişi bulamazsın.»</p>

  <p>«Öyleyse yalnız yürürüm.»</p>

  <p>«Ve de la Plata'yı utandırıp yoluna tek başına çıkmaya zorlarsın, öyle mi? O tür oyunlarda yok o.»</p>

  <p>Van Horne cevap vermedi, ama yanağında bir kas nabız gibi atıyor, aramızda sanki sözcüklerle ifade edilemeyen bir şey varmış gibi iri elleri sıkılıp açılıyordu. Ben böyle hissediyordum, onun da aynı şeyi hissettiğine eminim.</p>

  <p>Yanına yaklaşıp alçak sesle, «Neden, Van Horne? Neden?» diye sordum.</p>

  <p>«Lanet olsun, Keogh, bunun cevabını ben bile bilmiyorum,» dedi. Sonra cübbesini bir kenara fırlatıp giyinme odasına doğru yürüdü.</p>

  <p class="p10"><span class="t19">A</span></p>

  <p><span class="t18">B</span>undan sonra söylenecek bir şey olamazdı artık. Janos ile otele döndük. Moreno ortalıkta olmadığı için. tezgahın arkasına geçip birer viski doldurdum.</p>

  <p>«Şimdi ne olacak?» diye sordu Janos.</p>

  <p>«Bunu bana değil, ona sor.»</p>

  <p>Aksi aksi içini çekti.</p>

  <p>«Sana bir şey söyleyeyim mi, dostum? Durum hiç de parlak görünmüyor.»</p>

  <p>Şişeye uzanıp bir kadeh daha doldurdu. Onu orada bırakıp arabayı park ettiğimiz arka avluya çıktım, doğruca kiliseye gittim.</p>

  <p>Çan kulesinde kalmış olan silahları hatırlamıştım. Bu haliyle van Horne muhakkak unuturdu onları, oysa daha güvenli bir yere taşınmaları gerekirdi. Aslında gerçek şuydu ki, van Horne'la bir daha konuşmak istiyordum. Ancak; yokuşu çıkarken boşa zahmet ettiğimi anladım, ben çıkarken Moreno ile van Horne aşağı iniyorlardı.</p>

  <p>Yine de silahları kuleden indirip kutularına yerleştirdim, kutuyu da Merdeses'in arka koltuğu altındaki yerine soktum.</p>

  <p>Sonra kiliseye dönüp bir sıraya oturdum, mihraba baktım. Pekâlâ, bugünlerde Tanrısız da idare edebilirdim, ama mihrapta göz kırpıp duran mumuyla bu loşlukta da insanın içini huzurla dolduran bir şey vardı.</p>

  <p>Birden kapıda Victoria Balbuena belirdi. Kız durakladı, sorgu dolu bakışlarını yüzüme çevirdi, başına bir eşarp örttü.</p>

  <p>Ellerinden tutup yanıma oturttum. «Gördün mü, yaşıyorum işte.»</p>

  <p>Daha fazla konuşamadık ama. Dışarda bir gürültü koptu, ayaksesleri işitildi, van Horne göründü. <span class="t21">Enfield</span>'i çekmiştim bile.</p>

  <p>«Ona gerek yok,» dedi. «Moreno'nun karısı. Durumu kötü. Bebek çıkmıyor bir türlü, buranın ebesi de ne yapacağını bilmiyor.»</p>

  <p>Oturduğum yerde kıpırdamadan baktım yüzüne. Ceketimin yakalarından tutup ayağa kaldırdı beni. «Sen dört yıl doktorluk okumadın mı, ha?»</p>

  <p>Arabayla otele geldiğimde kötü haber çabuk yayıldığı için kapının önünde otuz kırk kişilik bir kalabalık birikmişti. Victoria'ya da benimle gelmesini söyledim, kalabalığı yararak kendisine yol açan van Horne'un ardından yürüdük.</p>

  <p>Yatak odasında insanın gözüyle görrmese inanamayacağı bir manzara vardı. Hepsi de yakın akraba olan on beş kişi toplanmış, kadınlar bağıra çağıra yas tutmaya başlamışlardı bile. Gözleri yaşlı Moreno hiçbir şey yapamadan öylece durmuş bakıyordu.</p>

  <p>Üzerinde bir çarşafla yatakta yatan kadın da ölüm korkusuyla çılgınlar gibi bağırmaktaydı. Ebe olduğunu tahmin ettiğim kocakarı ise belki de hayatımda gördüğüm en pis görünüşlü insandı.</p>

  <p>«At şunları dışarı!» dedim van Horne'a. «Hepsini! Ellerini yıkarsa ebe kalabilir. Mutfaktan hemen sıcak su ile sabun getirsinler!»</p>

  <p>Moreno'nun karısının artık ölmüş sayılabileceğini söylediğini duymama rağmen hepsi de söylene söylene çıktılar dışarı.</p>

  <p>Van Horne, «Öyleyse dua edin,» dedi. «Aziz Martin de Porres'in ona yardımcı olması için dua edin.»</p>

  <p>Van Horne kapıyı, sonra da kalabalık artık iyice gürültüye başlamış olduğu için pencereleri kapattı. Onlara ne söylediğini duymadım. Herhalde Moreno'ya söylediği gibi birşeyler söylemiş olmalılar ki az sonra onların da sesleri kesildi.</p>

  <p>Kapı vurulunca Victoria koştu, bir leğen sıcak su ucuz bir sabunla döndü. Ellerimi yıkadım, yaşlı kadına da yıkanmasını söyledim. Bana verdiği karşılık ellerini havaya kaldırıp odadan dışarı kaçmak oldu.</p>

  <p>"Hamile kadının üstündeki örtüyü çektim, dizlerini kıvırıp muayene ettim. Yaşlı ebenin neden umutsuzluğa kapıldığını bir bakışta anlamıştım.</p>

  <p>«Nasıl yapıldığını hatırlayacak mısın?» diye sordu yan Horne.</p>

  <p>Kadının anlamaması için ingilizce konuşuyorduk.</p>

  <p>«Bir çocuk normal olarak başı önde doğar. Bu ise ters gelmiş, epey berbat bir durum.»</p>

  <p>«Bir şey yapabilir misin peki?»</p>

  <p>«Bu işin kuramını okumuştum diyelim.»</p>

  <p>Kadın bağırmaya başlamıştı, yanına gidip sakinleştirmeye çalıştım. Pek bir yararı olmadı ama. Bunun üzerine van Horne öteki yanına geçip elini tuttu.</p>

  <p>«Sana söz veriyorum endişe edecek bir şey yok,» dedi. «Az sonra hepsi geçecek ve oğluna kavuşacaksın.»</p>

  <p>Sesinde yine o şey vardı. Merhamet deyin, sevgi deyin ne derseniz deyin. Kadının çığlıkları hıçkırığa dönüştü; ancak van Horne'un elini bırakmıyor tam bir güvenle gözlerinin içine bakıyordu.</p>

  <p>İşi kolaylaştırmak için kadının yatağın kenarına gelmesi gerekiyordu. İkimiz birlikte çekerken yine çığlık çığlığa bağırmaya başlayınca van Horne yanına gelip yine sakinleştirdi.</p>

  <p>Victoria'yı bir köşeye çekip ne yapacağımı ve kendisinden neler istediğimi alçak sesle anlattım.</p>

  <p>Okuldayken beş altı çocuk doğurtmuştum ama bunların hepsi normal doğumlardı. Şimdi yapmaya kalkıştığım işi bir kere hastanede görmüştüm ama işin kuramını biliyordum. Derin bir soluk alıp sanki sınav veriyormuş gibi okuduklarımı hatırlamaya çalıştım.</p>

  <p>İlk iş bacakları çıkarmaktı ve bu da çocuğun bacaklarının kasılı olmasına bağlıydı. Hafifçe yoklayınca bacakların dimdik olduğunu farkettim. Bunun üzerine sabırla çalışıp parmağımı çocuğun dizi altına soktum. Parmağımı kıpırdatınca dizi hemen büküldü. Aynı işlemi diğer dizine de yaptım.</p>

  <p>Senora Moreno bir çığlık attı, vücudu kasıldı. Ona ıkınmasını söyledim. Bir dakika sonra bacaklar dışarı çıkmıştı.</p>

  <p>Bir çarşafı parçalamış olan Victoria yanıbaşımdaydı. Ellerimi uzattım, kız ellerimi temizleyip kuruladı. Bundan sonra dönüp ikinci aşamaya geçtim.</p>

  <p>Çocuğun bacaklarını tutup omuzları görünene kadar çektim. Şimdi kolları iki yana açılmıştı, ama bunu nasıl atlatacağımı biliyordum. Çocuğu hafifçe sola çevirdim. Omzu gevşedi, parmağımı sol dirseğine bastırıp kolunu çıkardım. Sonra diğer tarafa çevirip öteki kolunu da kurtardım.</p>

  <p>Bir soluk almak için duraklayınca van Horne, «Nasıl gidiyor?» diye sordu.</p>

  <p>«Şimdiye kadar iyi, ama şimdi en güç aşamaya geldik. Başın çıkarılması. Aletle bile güçtür. Tam olarak yapılmazsa beyin zedelenebilir.»</p>

  <p>İşin bütün sırrı başı ağır ağır ama sürekli olarak çekmekti. Ne yapılacağını çok iyi hatırlıyordum. Sağ kolumu çocuğun altına koyup parmağımı ağzına soktum, şimdi çocuk kolumun üzerindeydi.</p>

  <p>Bundan sonra sol elimin işaret parmağını kafasını gevşetmek için başının üstüne başparmağımla küçük parmağımı da sağ ve sol omuzları üstüne koyup hafifçe bastırdım. Baş ağır ağır gelmeye başladı. Ancak ben öylesine bir güç harcıyordum ki alnımda boncuk boncuk terler belirmişti.</p>

  <p>Çocuk birden anasından kurtulup elime geldi, ancak soluk almadığı görülüyordu. Sanki herşeyi kilitliymiş de açılmasını bekliyormuş gibi mor renkteydi vücudu.</p>

  <p>Bir iki tokat atıp bir yarar sağlayamayınca Victoria'nın verdiği bezi alıp çocuğun ağzını burnunu temizledim. Kalbi atıyordu. Hafifçe ağzına üfledim. Çocuk birden hıçkırır gibi bir soluk aldı, sonra ağlamaya başladı. Dünyanın en güzel sesiydi bu.</p>

  <p>Her nedense Victoria da ağlıyordu. Çocuğu becerikli ellerle almıştı benden.</p>

  <p>Kadına döndüm, «Eğer merak eden varsa, bir oğlan,» dedim.</p>

  <p>Van Horne Victoria'nın bir çarşafa sardığı çocuğu alıp yatağın yanına geldi. Senora Moreno'ya ne dediğini bilmiyorum ama kadın yeniden ağlamaya başladı.</p>

  <p>«Söz verdiğiniz gibi, peder, söz verdiğiniz gibi,» diye hıçkırıyordu.</p>

  <p>Van Horne çocuğu kadının yanına yatırdı, teras kapılarını açıp dışarı çıktı. Sokaktaki kalabalıktan bir sevinç çığlığı yükseldi.</p>

  <p>Ben gereksiz görünüyordum, doğrusu da buydu. Kalkıp kapıya doğru yürüdüğüm sırada kapı açıldı, Moreno peşinde kadınlar olduğu halde içeri daldı. Kendilerinden beklenen sesleri çıkararak koştular. Ben onları bırakıp kendi odama gittim.</p>

  <p>Yıllardır bu kadar yorgun olduğumu hatırlamıyordum, ama içimde garip bir mutluluk vardı. Bir kerelik can alacağıma can vermiştim.</p>

  <p>Yatağıma yatıp tavana bakarken Victoria geldi. Yanıma oturdu eliyle alnımı okşayıp içimdeki düğümleri birer birer açtı, ben de kendimden geçip derin bir uykuya daldım.</p>

  <p class="p11"><span class="t20">i</span></p>

  <p>&nbsp;</p>
</body>
</html>
