<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>9. BOLUM</title>
</head>

<body>
  <h1 class="h11"><a id="a24"></a>9. BOLUM</h1>

  <p><span class="t18">Y</span>ıllardır her şeyin Dava uğruna feda edilmesi gerektiği bir hayat yaşamıştım. Şeref, dostluk, sevgi ya da zayıflık kabul edilebilecek herhangi bir insani ilişkiye yer olmamıştı hayatımda.</p>

  <p>İnsanlarla ilişkiye ve bunun getirdiği sorumluluklara alışkın değildim. Tek başına yaşayan yalnız bir insandım ve yıllar boyunca ertesi gün sağ kalıp kalmayacağımı bilemediğim için böyle yaşamaktan memnundum.</p>

  <p>Ama şimdi; Victoria vardı, Tacho'nun meyhanesinde yanıma gelip de bir kalabalık içinde sevdiği birini tanıyan kayıp bir çocuk gibi ceketimin eteklerini yakaladığı andan beri de vardı.</p>

  <p>Artık size emanet kız senor. Tacho'nun sözlerini hatırlıyordum, ancak şimdi durumun bunun tam tersi olup olmadığını düşünüyordum. Kız taraf değiştirdikten bu yana çok değişmişti. Tam bir Yaki olmuştu. Van Horne bana yatakta kendisini tatmin etmediğim takdirde beni bıçaklayacağını söylemişti. Dün geceki davranışlarına bakılırsa bana zarar verecek herkesi öldürmeye hazırdı.</p>

  <p>Ertesi sabah van Horne yanımda, Janos arkada olduğu halde Mersedesi sürerken kampın hâlâ ırmak kenarında olduğunu ve ateşten dumanlar yükseldiğini görünce içim gerçek ve bilinçli bir zevk duygusuyla doldu.</p>

  <p>Victoria ateşin yanında bir tencere üzerine eğilmişti. Nachita birşey söyleyince başını kaldırdı, gözlerini sabah güneşinden koruyarak bizden yana baktı. Sonra çok garip bir şey yaptı. En yakın ata koştu, hayvanın çıplak sırtına atlayıp dörtnala sürmeye başladı.</p>

  <p>Tutunacağı yalnızca ip yular vardı, ama kız öylesine usta bir biniciydi ki, bir an sonra yanımıza varmıştı bile. Gülüyordu, belki de böyle bir sabahta yaşamanın sevinciyle, ama ben onun benim için güldüğünü düşünmek istiyordum. Yanından uzaklaşırken elimi salladım. Victoria atını çevirdi ve kampa doğru sürdü.</p>

  <p>«Sana seni bırakmayacağını söylemiştim, Keogh,» dedi van Horne.</p>

  <p>«Bırakmasını istedim mi ki?»</p>

  <p>Van Horne şaşırmış görünüyordu, ama yalnızca, «Sen de cehenneme kendi bildiğin yoldan git, evlât,» dedi.</p>

  <p>«Çok güzel,» diye Janos sabırla arkadan söze karıştı. «Şimdi günlük işimizi planlayabilir miyiz?»</p>

  <p>«Çok basit» dedi van Horne. «Ben buraya Bonilla'nın isteği üzerine şu ya da bu yolla de la Plata'yı öldürmeye geldim, intihar etmeye değil.»</p>

  <p>«Onu dün öldürebilirdim,» dedim. «Ama ondan sonra da adamları beni parçalarlardı.»</p>

  <p>«Çok doğru, onu ya yalnız ya da kolayca gereğine bakabileceğimiz bir biçimde adamlarıyla bir çatışmaya çekmeliyiz.»</p>

  <p>«Bunu nasıl yapacağız peki?»</p>

  <p>«Duruma göre. Siz bu sabah madeni inceleyin, sonra da kadınla yaşlı adama öğleden sonra bir rapor hazırlayacağınızı söyleyin. Kadın konuyu tartışmak için bu akşam yeniden toplanmak isteyecektir.»</p>

  <p>«Tomas da gelir mi diyorsun yani?» diye Janos atıldı.</p>

  <p>«Eve ya da otele gelir. Raporda neler yazıldığını bilmek isteyecektir. Sen ne dersin, Keogh?»</p>

  <p>Başımı salladım. «Gelmese şaşarım. Bütün iş yalnız gelip gelmeyeceğinde.»</p>

  <p>«Bekleyip görmekten başka çaremiz yok, değil mi?»</p>

  <p>Van Horne bir sigarillo yaktı, neşeyle arkasına yaslanıp cebinden çıkardığı kitabı okumaya koyuldu. Aziz Augistine'in Tanrı Kenti'nin latincesiydi okuduğu; van Horne'un sözkonusu olduğu yerde hiçbir şeye şaşırmamayı öğrenmiştim artık.</p>

  <p class="p10"><span class="t19">H</span></p>

  <p><span class="t18">A</span>rabayı merdivenin başında durdurduğumda Chela de la Plata da kapıda göründü. Bir gün önceki gibi binici giysileri vardı üstünde.</p>

  <p>Cordoba şapkası gözlerinin üzerine eğilmişti. Sol elindeki kamçıyla sinirli bir tavırla dizine vuruyordu, yorgun görünüyordu, soluk derisi elmacık kemiklerinin üstünde gerilmişti.</p>

  <p>Bizi karşılamak için aşağı indi, elindeki dosyayı bana uzattı. «Madenin çalışır durumda olduğu son beş yılın değerlendirme raporları ve ihtiyacınız olacağını sandığım diğer bilgiler var burada.»</p>

  <p>Janos şapkasını çıkardı. «Babanızın bu sabah nasıl olduğunu sorabilir miyim?»</p>

  <p>«Korkarım pek iyi değil. Yatağından kalkamadı.» Kadın bir an duraksadıktan sonra van Horne'a döndü. «Ziyaretçi kabul edecek durumda değil, peder. Zamanınızı boşa harcattığım için çok özür dilerim.»</p>

  <p>«Çok iyi anlıyorum,» dedi yan Horne; bir an için aralarında ilk defa kilisede gördüğüm o yakınlık o garip yakınlık doğdu.</p>

  <p>Kadının yüzü aydınlandı birden. «Belki siz de bizimle madene gelirsiniz? Köylülerden çoğu şu anda orada çalışıyorlar. İlginç olabilir sizin için.»</p>

  <p>«Pek memnun olurdum.»</p>

  <p>«Ata biner misiniz, peder.»</p>

  <p>«Eh, binmişliğim olmuştur.»</p>

  <p>Yanılmıyorsam kadın uzun, hem de çok uzun zamandır gülümsemedigi gibi gülümsedi van Horne'a, Garip bir şey, ama sanki Janos'la ben yanlarında değilmişiz gibi konuşuyorlardı birbirleriyle.</p>

  <p class="p10"><span class="t19">H</span></p>

  <p><span class="t18">Y</span>ol, hem üzerindeki engebelerden hem de yıllarca bakımsız kaldığından iyice bozulmuştu. Maden eğer ilşetilecekse işe buradan başlamanın gerekeceği görülüyordu.</p>

  <p>Van Horne ile ben tek sıra halinde Chela'nın arkasından gidiyorduk. Janos ise iki atın çektiği bir arabada bizim arkamızdaydı, arabayı çiftlik işçilerinden biri sürüyordu.</p>

  <p>Güdük tepeler ve daracık derelerle dolu bir bölgeye girmiştik. Yamaçlar çalılıklarla kaplıydı, biraz daha yükseldiğimizde çorak olan toprakta nasılsa kök salıp sivri uçlarını sabaha uzatan pinonlar gördük.</p>

  <p>Bir tepeye çıkınca bir düzlükte yolun iki yanına dizilmiş beş altı adam belirdi, herbiri dizginlerini sol eliyle tutmuştu, sağ ellerinde tüfekleri vardı. Çok askeri bir görünümdü kısacası, ama hatırladığım kadarıyla Tomas de la Plata da eskiden subaydı.</p>

  <p>De la Plato üzerimizdeki pinonların arasından kara giysileri içinde bir papazı andırarak çıktı. Chela hem kızmış hem de korkmuştu.</p>

  <p>«Nedir bu?» diye bağırdı. «Ne istiyorsun? Bana söz verdin. İki gün dedin.»</p>

  <p>Adamların biri atını yanıma sürdü, ceketimin altına uzanıp koltuk kılıfından Enfield'imi çıkartıp aldı. Silahı nerede bulabileceği kendisine daha önce belletilmiş olmalıydı.</p>

  <p>«Tomas!» diye ıstıraplı bir sesle bağırdı Chela.</p>

  <p>«Söz verdim bir kere. Sen şimdi madene git. Dostların da kendileriyle işim bitince arkandan geleceklerdir.»</p>

  <p>Chela tartışmanın boşunalığını bilecek kadar tanıyordu kardeşini, yine de atını sert bir hareketle çevirip yola koyulduğunda yüzü öfkeden bembeyaz kesilmişti.</p>

  <p>Araba epey geride kaldığı için Janos ortalıkta yoktu. Tomas şapkasını ensesine atıp bir süre bize baktı. Meksikalılarda pek raslanmayan sapsarı saçlı, mavi gözlüydü. Yakışıklı yüzü sakin ve boştu. Evet boş tam da onu tanımlayacak bir sözcüktü.</p>

  <p>«Buraya gelin, Senor Keogh,» diye emretti. «Papazı da getirin.»</p>

  <p>Başka seçeneğimiz olmadığından dediğini yaptık. Atlarımızdan inip yamaca tırmandığımızda Tomas bir ağaca yaslanmış sigarasını tellendiriyordu.</p>

  <p>İlk önceleri van Horne orada değilmiş gibi davrandı.</p>

  <p>«Maden hakkında ne zaman bir şey söyleyebileceksiniz?»</p>

  <p>«Emin değilim,» dedim. «Bu sabah gidip bir bakacağım, sonra kızkardeşinizin verdiği rakamları inceleyip bir rapor hazırlayacağım.»</p>

  <p>«Bu akşam onunla babamı görmek üzere anlaştınız mı?»</p>

  <p>«Hayır, babanızın pek iyi olmadığını söylüyordu. Yatağından çıkmayacakmış.»</p>

  <p>«Rapor hazır olunca görmek isterim, anlaşıldı mı?»</p>

  <p>«İçinde bulunduğumuz durumda bunun sizin değil, kızkardeşinizin hakkı olduğunu sanıyordum,» dedi van Horne.</p>

  <p>Tomas de la Plata korkunç sakin bir sesle konuştu.</p>

  <p>«Size konuşmanız için izin verdiğimin farkında değildim, ama madem konuştunuz size şu noktayı açıkça belirteyim. Kızkardeşimin yanında kalmanız için size yalnızca iki gün tanıdım, bu süre içinde de vaaz vermek yok, köylülere yaklaşmak yok, papaz numaraları yok. İki gün sonra da gideceksiniz. Bu arada şartlarımı çiğneyecek olursanız sizi öldürürüm.»</p>

  <p>«Bu size zevk mi verecek?» diye sordu van Horne.</p>

  <p>«Ayağımın altında böcek ezmekten farksız olacaktır.» Tomas dönüp düşünceli düşünceli bana baktı. «Huila'da Albay Huila'yı gördünüz ve sizi buraya gelmek konusunda uyardı, öyle mi?»</p>

  <p>«Evet.»</p>

  <p>«Peki benim hakkımda neler söyledi?»</p>

  <p>«Halkın ihtilâlini yaptığını, ülkenin şimdi sükun ve düzene ihtiyacı olduğunu, bunun da sizin gibi insanlara artık ihtiyaç kalmadığını söyledi.»</p>

  <p>Bunu neden söylediğimi bilemiyorum, ama ağzımdan çıkanları geri almak olanaksızdı. Ancak sözlerimin yalnız bir noktasına takıldığı için önemi de yoktu.</p>

  <p>Dönüp bana baktığında gözleri renk değiştirmişti, soluk yüzünde buz parçaları gibi parıldıyordu.</p>

  <p>«Halk ha!» dedi. «Bana halktan mı söz ediyorsunuz? Size halkın ne olduğunu söyleyeyim mi? Toprağın üstündeki pislik. Ben onlar için hapiste yattım, Yucatan'ın vahşi ormanlarındaki siyasi suçlular ceza kampında tam üç yıl kaldım. Akla gelebilecek her türlü hakarete uğradım. İdeali onlara özgürlüklerini vermek olan bir mücadeleye hayatımı verdim. Sonunda elde ettiler özgürlüklerini; adam öldürmek, ırza geçmek ve bu toprakları cehenneme çevirmek özgürlüklerini... »</p>

  <p>«Çok uzun bir süre ezildiler ama,» diye hatırlattım. «Bir tepki beklenmedik bir şey değildi.»</p>

  <p>«Öyle mi dersiniz?» Birden üşümüş gibi titredi, sanki kendi kendine konuşuyormuş gibi. Dağ tarafına baktı. «Benim tarafımdan ezilmediler, senor. Ben halk için on yıl savaştıktan sonra evime döndüğümde babamı yarı deli, kızkardeşimi de koluna bir erkek eli değse çılgınlar gibi bağırırken buldum.»</p>

  <p>Ortalığa bir sessizlik çöktü birden, pinonlar arasından esen çok hafif rüzgâr sesi bile duyuluyordu. Öylesine sessizdi ki altımızdaki tepeyi çıkmakta olan arabanın tekerlek gacırtılarını bile duyabiliyordum.</p>

  <p>«İhtilâlciler safında çarpışan askerler ve bölgenin askeri valisi olan Komutanları Varga adındaki hayvan savaşın son günlerinde bir akşam evime geldiler. Babamı öldüresiye dövüp yattığı yerde üzerine sıçtılar. Kızkardeşimin de akla gelebilecek her şekilde ırzına geçti Varga, sonra da onu adamlarına teslim etti.»</p>

  <p>Çok sıradan bir hikâyeydi, zaten en korkunç yanı da buydu. Ayrıntıları çok daha berbat olan bunun gibi yüzlerce olay anlatabilirdim kendisine.</p>

  <p>İlk konuşan van Horne oldu; sesi sert ve öfkeliydi.</p>

  <p>«Kimse bunu önlemek için hiçbir şey yapmadı mı peki? Onları savunan çıkmadı mı?»</p>

  <p>«Mojada halkı dayak yemiş köpekler gibi evlerinden çıkmadılar. Onların dini liderleri olan o günün papazının ise aklında yalnızca iki şey vardı. Hergün bir şişe tekila ve evsahibesi kadının kokmuş yatağı. Cemaatinin babasıydı yani.»</p>

  <p>«Siz de bu yüzden bütün dünyaya düşman mı kesildiniz?»</p>

  <p>«Bir zamanlar mantığa ve zekâya inanırdım, senor. Ama insanların gerçek değerlerini öğrendim. Varga'nın boğazını kendi elimle kestim, papaz ile ondan sonra yerine geleni astım. Halkı sorarsanız, emredersem kendi pisliklerini bile yerler şimdi.»</p>

  <p>«Ve bu da sizi mutlu mu ediyor?» diye sordu van Horne.</p>

  <p>Tomas de la Plata'nın adama bakan gözleri irileşmiş, kararmış gibiydi. Sol elinin iki parmağını uzattığında eli titriyordu. «İki gün, papaz İki gün!» Sonra bana döndü. «Siz de zamanı gelince benden haber alacaksınız, senor. Gidin şimdi.»</p>

  <p>Biz yamaçtan aşağı inerken adamları da atlarını yokuşa sürdüler. Az sonra ağaçlar arasında kaybolmuşlardı. <span class="t21">Enfield</span> bir kayanın üstündeydi. Tabancayı aldım, şarjörünü kontrol edip kılıfına soktum.</p>

  <p>Van Horne'un yüzü kül rengindeydi. «Seni bilmem ama benim ödümü patlattı,» dedi. «Kaçık bu.»</p>

  <p>«Hem de nasıl!»</p>

  <p>Tam o anda beliren araba yanımızda durdu.</p>

  <p>«Artık oraya varmışsınızdır diye düşünüyordum,» dedi Janos. «Ne oldu? Başınıza bir şey mi geldi?»</p>

  <p>«Eh,, öyle diyebilirsin,» dedim. Van Horne gülmeye başladı, ancak buz gibi kahkahasında neşeden eser yoktu.</p>

  <p class="p10"><span class="t19">H</span></p>

  <p><span class="t18">M</span>aden dağın kayalık yüzünde bir düzlükteydi. Chela de la Plato bizi karşılamak için çıkmış, atını önden giden van Horne'un hayvanının yanına yaklaştırmıştı.</p>

  <p>Kadının ne dediğini duymadım ama van Horne uzanıp elini tuttu ve güven verircesine gülümsedi.</p>

  <p>«Her şey yoluna girecek, söz veriyorum,» dedi. «Sözünü bozmaya niyeti yok.»</p>

  <p>Kadının yüzünde gözle görülür bir rahatlama oldu, atını sürüp öne çıktı, düzlüğe gelince dizginleri çekip yere atladı. Madenin girişi yamaçta düzensizce açılmış bir oyuktu, bir kenarda da başlıca enerji kaynağı olduğu anlaşılan eski bir buharlı motor havaya dumanlar salıyordu.</p>

  <p>Dağın yükseklerinden getirilen su tahta bir yalağa doluyor, buradan da iki ucu açık köhne bir barakaya giriyordu. Maden burada işleniyor olmalıydı.</p>

  <p>Ortalıkta hummalı bir çalışma vardı. Zaman zaman maden ağzından bellerine kadar çıplak kanter içinde iki köylünün ittiği yüklü bir araba çıkıyordu. Paslı raylar üstünde hareket eden araba barakaya götürülüyordu sonra.</p>

  <p>Barakanın içindeki tek makine buharla çalışan bir cevher öğütücüsüydü, makinenin ocağından yükselen sıcak içerde çalışılmasını imkânsız kılıyordu. Su, delikleri kille tıkanmış bir depoya doluyordu. İçerde hepsi bellerine kadar çıplak beş altı kişi çalışıyor, genç bir çocuk da istendikçe koşup madencilerin sırtlarına bir kova su boşaltıyordu.</p>

  <p>«Gördüğünüz gibi yöntemlerimiz çok ilkel,», dedi Chela.</p>

  <p>«Bir kâr ümidi varsa bunu gidermek çok kolay,» dedi Janos, «O zaman modern makine ve yöntemler birinci işimiz olacak.»</p>

  <p>«Madeni yeniden işletmeye başladığınızdan bu yana ne gibi güçlüklerle karşılaştınız,» diye sordum.</p>

  <p>«Sayısını unuttuğum kadar çökmeler oldu.»</p>

  <p>«Öyleyse maden direklerinizde bir kusur olmalı,» dedi Janos. «Bu kadar yıl işletilmeden durduktan sonra beklenen şeylerdir bunlar. Size yardım edebilecek uzmanlar var mı bari?»</p>

  <p>«Maden düzenli olarak işletildiği zaman köylülerden çoğu burada çalışırlardı. Rafael Moreno gençliğinde ustabaşı ve aynı zamanda usta bir dinamitçiydi. Şimdi de çalışmaların başında, Jurado da işçilerden sorumlu.»</p>

  <p>«Kardeşimin ısrarıyla kuşkusuz,» ama Janos o konuya değinmeden gülümsedi.</p>

  <p>«Senorita, size bir itirafta bulunacağım. Ben çocukluğumdan beri kapalı yerlerden nefret ederim. Biliyorum benim işimde biri için garip bir şey bu. İşte bu yüzden Bay Keogh gibi profesyonellerin uzmanca fikirlerinden yararlanmaktayım.»</p>

  <p>«Yani ben madeni gezerken sen burada oturup keyifle puronu içeceksin,» dedim.</p>

  <p>«Çok doğru.» Janos kendisine pek uyan bir biçimde gülümsedi. «Yalnızca yaşın değil, aynı zamanda mevkiin de nimetleri, Bay Keogh. Ben güneşte bir kayanın üstünde oturup bu şahane manzarayı seyrederken sık sık da aşağının karanlıklarında dolaşan sizi düşüneceğim.»</p>

  <p>Chela de la Plata gülümsedi. «Öyleyse sizin kılavuzluğunuzu yapabilir miyim, Bay Keogh? Hem de sizin, peder.»</p>

  <p>Böylece üçümüz Janos'u güneşte bırakıp karanlıklara daldık.</p>

  <p class="p10"><span class="t19">H</span></p>

  <p><span class="t18">H</span>ermosa Madeninde çalışanlardan büyük bir bölümü yerel devlet cezaevinden verilen tutuklular, diğerleri de İhtilâl ordusu saflarından terhis edilenlerden oluşurdu. Kaynama noktasında bir kazan yani.</p>

  <p>Şirket işçilerini yorgunluktan tükenip oldukları yerde ölene kadar çalıştırırdı, gerekli olan bir tek şey vardı ama; havalandırma. Toprağın altında insan ya soluk alırdı ya da boğulurdu. Tünele iki adım atmadan birden boğazıma yapışan sıcak da bana maden mühendisçiliği oynama fırsatı verdi.</p>

  <p>«Havalandırmada ne gibi bir arıza var?» diye sordum.</p>

  <p>«Ana havalandırma borusu bir iki hafta önce bir çökme sonucu tıkandı. Moreno boruyu temizlemek için epey zaman gerekeceğini söylediğinden şimdilik böyle devam etmeye karar verdik.»</p>

  <p>«Ama bunun ne kadar tehlikeli bir şey olduğunu size söylemiştir herhalde?»</p>

  <p>«Her şeyimiz eksik senor, zamanımız da paramız da. Biraz daha fazla sermaye elde edebilmek için mümkün olduğu kadar maden çıkarmalıydık.»</p>

  <p>Bir köşeyi dönünce ışık birden zayıflamış gölgelerden bir koridora girmiştik. Kayalardaki oyuklara mumlar yerleştirilmişti. İki bitkin çıdamın ittiği araba yanımızdan geçerken kenara çekildik. Adamlar yorgunluktan yere yıkılacak durumdaydılar.</p>

  <p>«Gördüğünüz gibi bu çalışma işçileri tümüyle tüketiyor. Bu sıcakta en fazla iki saat kalıyorlar aşağıda, sonra yüzeye çıkmak zorunda kalıyorlar.»</p>

  <p>«Bu da Bay Keogh'un belirttiği gibi uygun bir havalandırma düzeniyle normale çevrilebilir sanıyorum,» dedi van Horne.</p>

  <p>Bir kavşağa gelmiştik, «iki ana baca var,» dedi Chela. «Hangisini görmek istersiniz?»</p>

  <p>«Ben Moreno ile konuşmak isterdim,» dedim.</p>

  <p>«O zaman Yaşlı Kadın diye adlandırdığımıza gidelim, genellikle oradadır.»</p>

  <p>Duvardaki bir çengele bir lamba asılıydı. Chela lambayı alıp öne geçti, tünel alçak olduğu için eğilerek yürüyordu. Kayalarda garip bir titreme vardı. Kazmalı adamlar yakınlarda bir yerde çalışıyor olmalıydılar. Az sonra önümüzde bir ışık belirdi, beş altı lambanın aydınlattığı alçak tavanlı bir mağaraya girdik.</p>

  <p>On onbeş kadar işçi ellerinde kısa saplı kazmalarla kayaları parçalıyorlar, üç dört tanesi de sepetlerine doldurdukları parçaları arabaya boşaltıyorlardı. Sıcak ve tozdan soluk almak olanaksızdı. Kayanın yüzünde çalışanlardan biri kalkıp bizi karşıladı. Alnındaki ter bezine ve yüzündeki tozdan maskeye rağmen Moreno'yu tanımıştım.</p>

  <p>«Senorita.» Beceriksiz bir hareketle başını eğdi.</p>

  <p>«Senor Keogh'un soracağı soruları cevaplandıracaksın,» dedi kadın.</p>

  <p>Adam kararsızca bana döndü. Tam o sırada köşeden toprak ve taş yağmaya başladı, adamlar koşarak kaçtı.</p>

  <p>«Daha sağlam direkler konabilirdi,» dedim.</p>

  <p>Moreno cebinden çakısını çıkartıp en yakındaki direğe sürterek iri bir parça kopardı.</p>

  <p>«Gördüğünüz gibi keresteler çok eski ve de dağılacak kadar kuru. Dağ her an üzerimize inebilir. İnsan burada her öksürdüğünde bir kaya yuvarlanıyor.»</p>

  <p>«O yüzden motor kullanmıyorsunuz.»</p>

  <p>«Hafif bir titreşim yeter de artar bile.»</p>

  <p>Maden örnekleri konusunda bir iki aklıbaşında soru sorduktan sonra oradan ayrılıp tünelin çatal yaptığı yere döndük.</p>

  <p>«Öteki ocağı da görmek ister misiniz?» diye sordu kadın. «Kaçık Adam dediğimiz yani?»</p>

  <p>Durumu gerçeğe yakın göstermek için gidip görmek gerekirdi kuşkusuz, ancak oradan ne kadar çabuk kurtulursam o kadar sevinecektim.</p>

  <p>«Çok kısa bir ziyaret ama, senorita,» dedim.</p>

  <p>Kadın van Horne'a döndü. «Kaçak Adama giden tünel yer yer bir metre yüksekliğindedir. Sizin için oraya gitmek güç olabilir ayrıca gerek de yok buna.»</p>

  <p>«Öyleyse ben sizi burada beklerim,» dedi van Horne.</p>

  <p>Onu orada bırakıp birincisinin benzeri olan yalnız tavanı birdenbire alçalan öteki tünele girdik. Kadının uyarmasına rağmen bu alçalmanın bu kadar kısa mesafede olacağını beklemiyordum. Uzaktan kazma sesleri geliyor, kayalar titreşiyordu. Yanımızdan üstü neredeyse tünelin tavanına değen bir araba geçerken yine kendimizi duvara attık. Araba geçince koridorun ucundaki soluk ışığa doğru yürüdük.</p>

  <p>İlerden o daracık yerde insanı rahatsız edecek kadar yüksek sesli konuşmalar, bağrışmalar geliyordu. Düzlüğe girince nedenini hemen anladım. Yüzü terden ve tozdan bir maskeye dönüşmüş olan Jurado'nun elinde meşin bir kırbaç vardı.</p>

  <p>Kırbacı sepetlere maden dolduran adamların ayakları dibinde şaklattı.</p>

  <p>«Haydi ulan tembel herifler! Daha hızlı!»</p>

  <p>Van Horne gibi o da bu tür işler için uygun olmayan bir yapıya sahipti. İri cüssesiyle bu daracık yerde müthiş rahatsız olduğu açıkça görülüyordu. Gözlerinde öfke ve umutsuzluk parıltısı vardı, kırbacı, yüzü ve göğsü tozla kaplıydı.</p>

  <p>Beni görmezlikten gelerek başıyla Chela'yı selamladı.</p>

  <p>«Öğrenmek istediğiniz bir şey var mı, Senor Keogh?» diye sordu kadın.</p>

  <p>«Sanmıyorum. Buradaki koşullar da Yaşlı Kadındakilerin eşi.»</p>

  <p>Chela Jurado'ya döndü, «işler yolunda mı?»</p>

  <p>«Bu sefil domuzlar biraz daha gayret gösterseler yolunda gidecek elbette.»</p>

  <p>«Ama bu herhalde çalışma koşullarının sonucu,» dedim. «Kırbacın pek sınırlı yerlerde kullanıldığını sanırdım.»</p>

  <p>«Bu insanları benim kadar tanımazsınız. Anladıkları tek şey budur.»</p>

  <p>Adamlardan biri doldurduğu sepeti arabaya boşaltacakken soluk almak için bir an duraklayınca eli kaydı, toprak yere döküldü. Jurado hemen fırlayıp kamçısının sapıyla adama vurmaya başladı.</p>

  <p>Chela de la Plata Jurado'nun kolunu kavradı. «Yapma! Sana emrediyorum, Jurado!»</p>

  <p>Jurado kendini öylesine kaybetmişti ki, elini savurunca sıkılı yumruğu kadının yüzüne çarptı, kadın kollarımın arasına düştü. Bütün bunların nedeni olan talihsiz köylü de o anda fırsattan yararlanıp kaçmaya kalkıştı. Jurado adamın üstüne atladı, ayağı kaydı, destek kirişlerinden birine çarpıp kirişi yerinden attı.</p>

  <p>Üzerimizdeki karanlıktan toprak ve taşlardan bir çavlan boşandı başımıza. Maden yüzünde çalışan işçiler korkuyla bağırarak yerlerinden fırlayıp tünele doğru koşmaya çalıştılar ama geç kalmışlardı.</p>

  <p>Ortadaki sekiz metrelik payanda çatırdayarak kırılırken dağ üzerimize indi.</p>

  <p class="p10"><span class="t19">H</span></p>

  <p><span class="t18">H</span>ava solumayı imkânsız kılan toz bulutlarıyla kaplanmıştı. Kendimi sırtüstü yerde buldum. En korkunç şey de bacaklarımın bir şey altında kalmış olmasıydı, ancak can havliyle ilk çırpınışımda ayaklarım kurtuldu, üstüme çöken yalnızca topraktı.</p>

  <p>Toz perdesinin arasından elyordamıyla yerde gördüğüm donuk bir parıltıya yürüdüm. Gaz lambası yarıyarıya toprağa gömülmüştü. Parlaklığını arttırmak için birkaç kere hızla pompalayıp lambayı başımın üstüne kaldırdım.</p>

  <p>Chela dizleri üstüne yıkılmıştı, yanağından akan ince bir kan çizgisi yüzünün tozuna karışıyordu. Çevreye şöyle bir baktığımda madencilerin çoğunun sağ olduklarını gördüm,</p>

  <p>Jurado bir kayaya dayanmış hiçbir şey anlamıyormuş gibi çevresine bakınıyordu. Sanki kendi başına böyle bir şey geldiğine inanamıyormuş gibi. Lambayı biraz daha kaldırıp uzak köşeleri de aydınlattığımda öfkeyle homurdanarak yerdeki toprak yığınının üstüne çıkıp çıplak elleriyle tünelin ağzını örten toprakları kazımaya başladı. Madenciler tozdan öksüre öksüre kendisine katıldılar. Chela ayağa kalktı ama sanki dizleri üstünde duramıyormuş gibi sallanıyordu. Onu tutmak için elimi uzattığımda şiddetle geri çekildi. Demek ki bu kadar berbat bir durumda bile kardeşinin dediği gibi kendisine erkek eli değmesine dayanamıyordu. Ancak ben başka bir şey yapamadan Jurado'nun boğuk çığlığını duyduk.</p>

  <p>Lambayla yanına tırmandığımda toprak yığını ile tünelin üstü arasında şimdi epey bir aralık olduğunu ve bir hava akını olduğunu gördüm. Bu kadarı yeterdi zaten. Madenciler kunduzlar gibi çalışmaya başladılar, ben de Chela'nın yanına dönüp kolunu tuttum. Yine şiddetle karşı koymaya, elimden kurtulmaya çalıştı. Ama yüzüne bir tokat indirip iyice sarstım kadını.</p>

  <p>«Beni dinle diyorum sana. Her şey düzelecek. Çıkacağız buradan!»</p>

  <p>Kadın çırpınmayı kesti, sanki anlamıyormuş gibi yüzüme baktı. Dağ da tam o anı buldu bizden uzak köşeye birkaç ton toprak daha boşaltmak için. Kadın kollarımın arasına süzülüp sıkı sıkı sarıldı bana.</p>

  <p>Çok geçmeden Jurado yine beni çağırdı. Kadını bir kayanın üzerine oturtup ötekilerin yanına gittim. Bir karışıklık bir açıklık olmuştu şimdi, öteki taraftan ışık ve sesler geliyordu.</p>

  <p>Delikten Oliver van Horne'ün bana baktığını görünce hiç şaşmadım.</p>

  <p>İçinden bir insanın geçebileceği kadar bir delik açmak için iki taraftan en az bir saat uğraşmak gerekti. Tepemizdeki dağ da homurdanıyor, direkler bu kadar yükü taşımaktan şikayet ediyorlarmış gibi huzursuzca sallanıyorlardı.</p>

  <p>Açılan delikten ilk olarak utanılacak denilebilecek bir aceleyle çıkan Jurado olduğu için Chela ancak ikinci olarak çıktı. Ben en arkadan çıktığımda Moreno ile bir iki kişi beni çekmek için yardıma hazır bekliyorlardı.</p>

  <p>«Peder van Horne senorita ile gitti,» dedi. «Senorita hasta görünüyordu.»</p>

  <p>Ben de sonunda güneşe çıktığımda herkes oradaydı. Yalnızca madenciler değil. Tomas de la Plata ile adamları da.</p>

  <p>Tomas kızkardeşini yere yatırıp dizine dayamış yanında su dolu bir kova taşıyan adamından aldığı ıslak bir bezle yüzündeki toprakları temizliyordu. Sonradan anladığıma göre kulübenin dışında duran ve felâket anlarında çalınan alarm çanının sesini duyup gelmişti.</p>

  <p>Beline kadar çıplak olan ve vücudu bir ağır siklet güreşçisine benzeyen van Horne bir kenarda durup ortalığı seyrediyordu. Bütün bu olanların sorumlusu Jurado ise çılgın bakışlarla bir kenarda duruyordu.</p>

  <p>Ben yanlarına gelirken Tomas de la Plata, öfkeden bembeyaz kesilmiş yüzünü kaldırdı.</p>

  <p>«Burada durumun ne olduğunu öğrendiniz artık, Senor Keogh, resmi rapora falan gerek kalmadı. Bana az daha kızkardeşimin hayatına mal olacak bu saçmalıktan söz edilmesini istemiyorum bundan böyle.»</p>

  <p>Kayba uğrayacak olanın kızkardeşi değil de kendisi olduğunu böyle vurgulaması çok garipti doğrusu. Jurado'yu köpeklerin önüne atmanın tam zamanıydı, ancak Chela beni şaşırtan bir hareketle, «Beni eve götür, Thomas,» dedi sadece.</p>

  <p>Adam yalnız kadının duyabileceği bir şey mırıldandı, kızkardeşini alnından öptü ve kucağına aldı. Yola çıktığında kadın da eyerinin önündeydi. Herkes sessizlikle kendilerini seyrederken adamları da arkasında gittiler.</p>

  <p>İlk konuşan Janos oldu.</p>

  <p>«Bay Keogh, doğrusu her koşul altında canınızı kurtarabilmek gibi müthiş bir yeteneğiniz var.»</p>

  <p>«Bundan daha kötüsü de olamazdı. Oradan çıkarken dağ tepemize çöküyordu. Van Horne'a bakıp gülümsedim. «Doğrusu o aralıktan içeri bakan yüzün şahane bir görüntüydü.»</p>

  <p>En yakın su kanalına gidip başımı suya soktuktan sonra yere yatıp yüzümü güneşe verdim. Ama bu keyif böyle devam edemezdi kuşkusuz, adamları saymakta olan Moreno asık bir yüzle önüme dikiliverdi.</p>

  <p>«Bir kişi eksik, senor.»</p>

  <p>Yorgun bir halde kalkarken yalakta yıkanmakta olan Van Horne bize döndü, «Emin misin?» diye sordu.</p>

  <p>«Evet, senor. Jose Jordana.»</p>

  <p>Sırtını kulübenin duvarına dayamış, yerde oturan Jurado kalkıp yanımıza geldi.</p>

  <p>«Şimdiye kadar çoktan ölmüştür.»</p>

  <p>«Bundan emin olamayız,» dedim. «Gidip bakmamız gerekecek.»</p>

  <p>«Aptallaşma,» dedi Jurado. «Biz çıkmadan önce ne kadar kaldık orada? En az bir saat. Hiç bir ses duyan oldu mu?» Çevrelerinde halka olmuş madencilere döndü. Kimse cevap vermeyince bana baktı yine. «O ilk çökmede ölmüş olmalı.»</p>

  <p>«Benimle gelecek misin?» diye sordum Moreno'ya.</p>

  <p>Adamın yüzünde korku vardı, gerçek korku, ne de olsa genç değildi artık. Derin bir soluk alıp önümde hafifçe eğildi.</p>

  <p>«Nasıl emrederseniz senor, ancak bu durumda başka kimseyi alamayız.»</p>

  <p>Hoş bir düşünce değildi ama neyse. Madene doğru yürürken Jurado omzumu yakaladı.</p>

  <p>«Aptallık etme, dağ hâlâ sarsılıyor.»</p>

  <p>Ama o benden çok korkuyordu, elinden sıyrılıp Moreno'nun ardından yürüdüm. Moreno yaktığı iki gaz lambasından birini bana verdi, içeri girdik.</p>

  <p>Tüneldeki çatala geldiğimiz sırada van Horne da bize yetişmişti.</p>

  <p class="p10"><span class="t19">H</span></p>

  <p><span class="t18">Y</span>ere yığılı kayalar üzerinden sırtım tünelin tavanına sürtünerek sürünmeye çalışmak ve bu arada ilerde hâlâ taşların karanlıkta yuvarlandığını duymak pek iç açıcı bir durum değildi.</p>

  <p>Madencilerin çalıştıkları düzlük felâketti. Biraz önce yeni bir toprak kayması olmuş, her şey yarı boyuna inmiş, çatı kirişleri ve direkler kibrit çöpleri gibi kırılmış ortalığa yayılmıştı.</p>

  <p>Bunların arasından geçmeye çalışmak bile başlıbaşına bir tehlikeydi. Ancak bir köşeden hafif bir inleme geldiğinden bundan kaçınamazdık artık.</p>

  <p>Jordona bir ton kadar toprağın altındaydı, yalnızca başı, omuzları ve bir kolu dışardaydı, yüzü terden sırılsıklamdı. İlk şokta bayıldığını ve biz kendimize yol açmaya çalışırken baygın yatmış olduğunu tahmin ettim.</p>

  <p>Moreno elleriyle kazmaya başladı toprağı. Bir süre sonra bana bakıp başını hafifçe salladı. Aslında Jose Jordana ölmek üzereydi ve bu ana kadar sağ kalmış olması bile bir mucizeydi.</p>

  <p>Madenci gözlerini açıp anlamsızca yüzümüze baktı, ama sonra şaşkın bir ifade belirdi bakışlarında. Dudakları aralandı, «Peder, siz misiniz?» diye mırıldandı.</p>

  <p>Van Horne omzumun üstünden bakıyordu. Beline kadar soyunmuştu yine, yüzü tozdan bir maskeydi.</p>

  <p>«Sizi kilisede gördüm,» dedi Jordano. «Ateş yanıyordu.» Gözlerini yine kapattı sonra, acıyla titredi. «Ölüyorum, peder, hayatımda öyle kötü şeyler yaptım ki. Bunun hiç önemli olmadığını sanırdım, önemliymiş ama.»</p>

  <p>Tepemizde gök gürlemesi gibi bir gürültü duyuldu, başımızdan aşağı toprak yağarken korunmak için ellerimle yüzümü örttüm.</p>

  <p>Jordana'nın ağzından kan geliyordu.</p>

  <p>«Beni bırakma, peder,» diye yalvardı.</p>

  <p>Van Horne adamın elini tutarken uzak köşede bir gürültü daha koptu, çatı kirişleri iyice bel verdiler. Van Horne omzu üzerinden bakarak, «Sizin ikinizin burada kalmanızın bir anlamı yok,» dedi.</p>

  <p>Her an Tanrısıyla yüzyüze gelmeyi beklermiş gibi görünen Moreno erkekliğine ihanet edecek değildi.</p>

  <p>«Jose benim kuzenimdir, senor,» dedi. «Aile işi yani... »</p>

  <p>Ben lambayı havaya kaldırdım.</p>

  <p>«Karanlığı biraz azaltalım, peder. İşinize devam edin haydi.»</p>

  <p>Van Horne daha fazla tartışmayla zaman harcamadı. Adama yaklaşıp güçlü bir sesle, «Pişmanlık duymanı istiyorum,» dedi. «Benimle birlikte söyle: Ey bütün iyiliklerin sahibi Tanrım... »</p>

  <p>Ağzına dolan kanla boğulacak gibi olan Jordana tek tek onunla birlikte duayı söyledi. Van Horne, sesi bir kere bile titremeden son ayini bitirdi. Dağ bile bir süre hareketini kesmişti, ortalıkta tam bir sessizlik vardı.</p>

  <p>Jardona'nın ağzından son bir kez kan boşandı, gözleri kapandı. Moreno istavroz işareti yapıp geri geri süzülmeye başladı.</p>

  <p>«Tanrı seninle olsun, Jose,» diye mırıldandı.</p>

  <p>Van Horne'un omzuna dokundum. Bana aldırış etmeden madencinin üzerine eğilip soluğuna kulak verdi. Sessizlikte düzensiz bir soluma işittim. Jordano hâlâ sımsıkı sarılıydı yaşama. Gölgeler arasından tek tek toprak taneleri düşmeye başladı: madenciyi korumak için üzerine kapanan van Horne ölüm duasını okumaya başladı.</p>

  <p>«Ey Hıristiyan ruh, seni yaratan Ulu Tanrının, senin için acı çeken İsa'nın, Kutsal Ruhun adı üzerinde olsun... »</p>

  <p>Daha önce duyduklarıma hiç benzemeyen bir gürültüyle dağ sarsıldı ve üzerimize inmeye başladı.</p>

  <p>Moreno tünelin girişinden heyecanla bağırdı. Van Horne'u saçlarından yakalayıp olanca gücümle geriye çektim. Jose Jordano sonsuza dek kaybolmuştu artık; bir kaçış deliği arayan herhangi bir ürkmüş hayvan gibi kendimi dışarıya attım.</p>

  <p>Havada uçan bir taş lambamı parçaladı, lambayı fırlatıp taşlar üzerinde emeklemeye başladım. Az sonra başının üstünde lambasıyla Moreno beni çekmek için elini uzatıyordu.</p>

  <p class="p10"><span class="t19">H</span></p>

  <p><span class="t18">D</span>ışarda bekleyenlerin maden ağzından dökülen koskoca toz bulutu arasından canlı çıkacağımızı sanmadıkları kuşkusuzdu. Ama bizi gördükleri anda müthiş bir sesle bağırarak, hep birlikte çevremizi sardılar.</p>

  <p>Ben kalabalığı yararak yalağın yanına gittim, yere çöküp başımı suya daldırdım. Sonra sırtüstü uzandım yere. Gözlerimi kapatıp derin soluklar aldım. Gözümü açtığımda Janos başımın ucunda dikilmiş bana bakıyordu.</p>

  <p>«Ama bu kadarı da çok fazla, efendim,» dedi. «Kendimi yabancı bir ülkede tek başıma hissetmeye başladım artık.»</p>

  <p>«Konuşman gereken insan van Horne senin. Bana sorarsan ölümü arzuluyor gibi bir hali var. Ya bu ya da yaşamaktan bıkmış artık.»</p>

  <p>Ne olduğunu sorunca durumu kısaca anlattım. Sözümü bitirdiğinde kaşları çatılmıştı.</p>

  <p>«Demek yine rolünü ciddiye almaya başladı, ha?»</p>

  <p>«Aklına estiği zamanlar.»</p>

  <p>«Ya sen?» Bu sefer şaşkınlıktan kaş çatma sırası bana gelmişti. «Siz de kaldınız orada, Bay Keogh. Siz de ölebilirdiniz, bayım, hem de ne için?»</p>

  <p>Bir yere kadar doğruydu söyledikleri. Ayağa kalkınca van Horne'un bize doğru gelmekte olduğunu gördüm, madenciler kendisine yol açıyorlar ama yine de yakınlarından pek ayrılmıyorlar, çoğu istavroz işareti yapıyorlardı.</p>

  <p>Van Horne başına ve omuzlarına su döktükten sonra bana bakıp gülümsedi.</p>

  <p>«Hepimizin sevdiğimiz anlarımız vardır, Keogh.»</p>

  <p>Ancak gülümsemesi uçucuydu, yeni bir ciddiyet vardı şimdi üzerinde. Gömleğini almak için uzandığında Moreno yanına yaklaştı, madenciler de Moreno'nun ardındaydılar. Jurado'nın kalabalığın kıyısında durduğunu gördüm, herhalde neler olacağını izlemek için bekliyordu. Ben de aşırı merak duyduğumdan bir an için onu unuttum.</p>

  <p>«Peder, içerde zavallı kuzenim için yaptıklarınız... ruhunu huzura kavuşturmak için... inanılmaz bir şeydi. Hepimiz size borçluyuz şimdi. Eğer yapabileceğimiz bir şey varsa... »</p>

  <p>Van Horne bir elinde gömleği, yüzünde ve boynunda boncuk boncuk su damlalarıyla durup baktı köylülere. Yüzünü göremiyordum ama üzerinde garip bir sakinlik vardı.</p>

  <p>«Bu kadar insan kurtulmuşken bir tek kişinin ölümüne yas tutmak Tanrının merhametini kötüye kullanmak demektir. Bugün öğleden sonra saat ikibuçukta kilisede bir şükran ayini düzenleyeceği. Gerçekten minnet duyanlar orada olsunlar.»</p>

  <p>Janos'un yüzünde bile şaşkınlık vardı. Moreno ile adamlarına gelince hayatımda bu kadar düşkırıklığına uğramış insan, pek seyrek olarak görmüştüm.</p>

  <p>Jurado mutlu haberi sahibine iletmek için atını dörtnala sürmüştü bile.</p>

  <p class="p11"><span class="t20">i</span></p>

  <p>&nbsp;</p>
</body>
</html>
