<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>5. BOLUM</title>
</head>

<body>
  <h1 class="h11"><a id="a20"></a>5. BOLUM</h1>

  <p><span class="t18">B</span>ir İngiliz cezaevinde veremden ölene kadar ateşli bir Fenian<span class="t24">(*)</span> yanlısı olan babam beni Kerry Bölgesinde Stradballa'da oturan büyükbabam Mickeen Bawn Keogh'a emanet etmişti.</p>

  <p><span class="t25">(*)</span> <span class="t25">İ</span><span class="t25">rlanda'da,</span> <span class="t25">İ</span><span class="t25">ngiltere egemenli</span><span class="t25">ğ</span><span class="t25">ine kar</span><span class="t25">ş</span><span class="t25">ı</span> <span class="t25">ç</span><span class="t25">ı</span><span class="t25">kan eski bir</span> <span class="t25">İ</span><span class="t25">rlanda kahraman</span><span class="t25">ı</span><span class="t25">n</span><span class="t25">ı</span><span class="t25">n ad</span><span class="t25">ı</span><span class="t25">.</span></p>

  <p>Mickeen Bawn'un küçük beyaz Michael anlamına geldiğini bilmek gerek, aslında bu tanım benim için pek bir anlam taşımıyordu: büyükbabamın saçları çocukluğundan beri kar beyazı olduğu halde boyu bir seksenden uzundu, içki içmediği zamanlar sakin bir devdi. Gençliğinde profesyonel boks yaptığından sarhoş olduğu zamanlar yarım düzine belâlı adamın yanından kaçtıklarına tanık olmuşumdur.</p>

  <p>Böylece bir Kerry çiftliğinde İrlanda'nın hatta dünyanın en iyi atlarıyla birlikte büyüdüm. Hayatta o günlerle kıyas edilebilecek başka hiçbir şey olamazdı. Ortalık öylesine sessizdi ki bir sonraki kasabada köpek havlasa bizim çiftlikten duyulurdu. Tanrıya şükürler yağdırtacak tatlı kokulu sabahlar ve güneşin batışları. Ne başlangıç ne son, zaman sonsuz bir halkaydı büyükbabam benim akıllı olduğuma karar verip beni okumuş biri, hatta bir beyefendi yapabilmek için Knockbree'deki Cizvit okuluna göndermeye kalkana kadar...</p>

  <p>Tıp Fakültesi tarafından kabul edildiğimde benden daha gururlu bir insan olamazdı yeryüzünde, ancak biz insanlar doğduğumuz gün neysek oyuz ve bundan kaçınamayız. İnsanı iyileştirme sanatını öğrenmek için Dublin'e gittim ve orada beni çok daha başka bir alanda kullanacak olan Michael Collins'le tanıştım.</p>

  <p>Paskalya Ayaklanmasından sonra onun emri üzerine üniversiteye dönüp beklemeye başladım. Ondan sonraki yıllar hep orada kaldım. Gündüzün kusursuz bir tıp öğrencisiydim, boş zamanlarımda ise yeraltı örgütü üyesi. Emmet Oge Keogh küçük Edmund Keogh. Benim güçlü sol kolu olduğumu söylerdi. O günlerde ya onun için ya da İrlanda için hangisini kabul ederseniz edin pek çok adam öldürdüm.</p>

  <p class="p10"><span class="t19">P</span></p>

  <p><span class="t18">B</span>u olaylardan bazılarını tutukluluğumuzun ilk üç gününde anlattım van Horne'a. Doğrusu büyükbabama benzediği için adamdan haşlanmıştım. Zaten iş falan vermedikleri için o günlerde konuşmaktan başka yapacak bir şey de yoktu ya.</p>

  <p>Victoria kasabadan bir şey getiremediği için artık günde bir kere yemek diye verdikleri o süprüntüyü yiyorduk. Bonilla'nın gölgeler arasından ansızın çıktığı o ilk akşamdan sonra pencerenin önüne bir nöbetçi dikilmişti.</p>

  <p>Üç gün dayanabildik ancak, üç günün sonunda insanda sinir diye bir şey kalmamıştı. Van Horne'un karanlık basarken pencere önünde durduğunu hatırlıyorum. Birden sanki dalaşacak birini arıyormuş gibi öfkeyle döndü.</p>

  <p>«Bildiğim kadarıyla İngilizlere karşı hiçbir zaman onbinden fazla silahlı adamınız olmamış,» dedi. «Milletin geri kalanı neredeydi, ha?»</p>

  <p>Her nedense beni kızdırmaya çalışıyordu, bunu bildiğim için tartışmaya girmeye hiç niyetim yoktu.</p>

  <p>«Daha fazlası için silahımız yoktu,» dedim.</p>

  <p>«Haydi haydi, Keogh.» Pis pis gülüp elindeki kirli paçavrayla yüzünü sildi. «Senin gibilerin insan öldürmekten zevk aldıkları için bu işe bulaştıklarını sanıyorum. Gerçek silahlarla oynayan okul çocukları.»</p>

  <p>«Bak bunda haklı olabilirsin,» dedim. Buruşuk paketimden son sigaramı çıkardım.</p>

  <p>Van Horne'in canı sıkılmıştı.</p>

  <p>«Bir yerde okumuştum, bazı bölgelerde o kadar çok olay varmış ki, sokakta polisin yanından geçen herkesin kollarını havaya kaldırması için bir yasa çıkarmışlar.»</p>

  <p>«Bazı yerlerde öyleydi sanırım.»</p>

  <p>«Elbette.» Van Horne iyice çileden çıkmıştı artık.</p>

  <p>«Pekâlâ, lanet davan uğruna kaç kişi temizledin, Keogh?»</p>

  <p>«Gerektiği kadar elbette, Bay van Horne.»</p>

  <p>Saldırıya hazırlanan gerçekten öfkeli bir boğa gibi, olduğu yerde durmuş bana bakıyordu . Bundan sonra ne olacağı bilinemezdi, ancak kilidin içinde dönen anahtar sesiyle ikimiz de kendimize geldik.</p>

  <p>Yeni ütülenmiş üniformasıyla Teğmen Cordona içeri girdi. Loş ışıkta cilalı çizmeleri parlıyordu.</p>

  <p>«Vay canına askere bak!» dedi van Horne. «Yani sonunda biraz hizmet görecek miyiz?»</p>

  <p>«Çok daha fazlasını da göreceksiniz, hiç kuşkunuz olmasın.» Cordona dışarı çıkmamızı işaret etti.</p>

  <p>Teğmen bizi prangaları yerlere sürünen sekiz on askerin arasından geçirdi. Bir kemerden geçip kapalı bir avluya, oradan da duvarlarla çevrili bir bahçeye girdik. Ortada bir havuz, çiçekler içinde bir ağaç vardı; Bonilla hasır bir koltuğa kurulmuş oturuyordu.</p>

  <p>Cordona gibi o da üstüne uyan bir üniforma ile cilalı çizmeler giymişti. Tam bir asker görünümündeydi. Cordona'ya bizi içeri almasını söyledi, ayağa kalktı, önümüze düşüp balkon kapısından içeri girdi.</p>

  <p>Pek sade döşenmiş odanın büro olarak kullanıldığı anlaşılıyordu. Bir masa, bir koltuk, duvarlarda bölgenin çeşitli ölçeklerde haritaları ve bir köşede de daracık bir karyola vardı.</p>

  <p>Bonilla masanın arkasına oturup purosunu ağzına soktu. Cordona koşup ateş tuttu. Bonilla arkasına yaslanıp uzun bir süre ikimize baktı, sonra konuştu.</p>

  <p>«Evet, birçok bakımdan birbirinizi tamamlıyorsunuz. İnanılacak şey değil. İki serseri.»</p>

  <p>«Ben olsam öyle konuşmazdım,» dedi van Horne.</p>

  <p>«Öyle mi, peder? Size peder desem aldırmazsınız, değil mi?»</p>

  <p>«Ne isterseniz söyleyebilirsiniz,» dedi van Horne.</p>

  <p>«Epey seçenek var öyleyse. Katil? Hem de kaç kere. Hırsız mı?» Bonilla bana döndü. «Bu. adamın yüzüklerini almak için ölünün parmaklarını kesebileceğini söylersem bilmem bana inanır mıydınız, Senor Keogh? Hiç acımadan, vicdan azabı çekmeden. Birleşik Devletlerin en az iki eyaletinde ölüme mahkum edilmiştir kendisi.»</p>

  <p>«Pecklerin Kötü Çocuğuyum ben,» dedi van Horne. «Ee, ne olacakmış yani?»</p>

  <p>«Çok uygun bir ortamdasınız, peder. Mexico City'deki Özgür İrlanda Devleti temsilcisinden çok ilginç bir mektup aldım. Bu Emmet Keogh çok tehlikeli bir insanmış. Örgüt diye bilinen bir grubun yıllarca silahşorluğunu yapmış. İrlanda yurtsever lideri Michael Collins'in İngilizlere karşı yönelttiği terör hareketinin başlıca organıymış bu Örgüt. Senor Keogh sayısını bilemeyeceği kadar çok insan öldürmüş.»</p>

  <p>«Ben İrlanda Cumhuriyetçi Ordusunun bir neferiyim,» dedim.</p>

  <p>«Ne kadar da soylu. Hermosa Madencilik Şirketinin güvenliğinde çalışırken de İrlanda için mi dövüşüyordunuz? Oradaki olaylarda kaç kişi öldürdünüzdü, dört mü beş mi?»</p>

  <p>«Çok iyi bildiğiniz gibi bir papaz asmışlardı,» dedim. «Ben aldığım paranın hakkını ödüyordum.»</p>

  <p>Albay beni dinlemiyordu bile.</p>

  <p>«Evet çok tehlikeli bir insan,» dedi. «Senor Keogh bir fanatik. İngilizlerden kurtuldukları yetmemiş gibi, o ve onun gibiler kendi liderlerine dönüp ülkeyi en kötüsünden, bir iç savaşa soktular. İrlanda Hükümeti senin kurşuna dizilmek üzere iade edilmeni istiyor. Onlardan aldığım yazıda dört ay önce Drumdoon'da içinde Özgür Devletin dört yüksek rütbeli subayının bulunduğu bir aracı pusuya düşürüp hepsini öldürdüğünden özellikle de söz ediliyor.»</p>

  <p>Kalbim duracak gibi oldu birden, bu kadar zamandır içimde tutmaya çalıştıklarım yükseldikçe boğazım kupkuru kesildi.</p>

  <p>«Onlardan biri de anladığım kadarıyla ağabeyin Albay Sean Keogh'muş.»</p>

  <p>Van Horne'un şaşkın bakışlarını görüyordum, yerimden sallanır gibi öne fırlayıp masanın kenarına tutundum.</p>

  <p>«Cehenneme kadar yolun var,» diye bağırdım Bonilla'ya.</p>

  <p>«Orası senin gideceğin yer, dostum. Sen ve peder bu öğleden sonra askeri mahkeme tarafından ölüme mahkûm edildiniz. Yarın sabah kurşuna dizileceksiniz.»</p>

  <p>Bonilla kalkıp başka bir şey söylemeden dışarı çıktı, ben soluk almaya çalışarak masasına dayanıp durdum bir süre.</p>

  <p>Dirseğimin altında bir el hissettim. Van Horne sakin bir sesle, «İyi misin?» diye sordu.</p>

  <p>«Merhamet istemiyorum.»</p>

  <p>«Benim sözlüğümde böyle bir sözcük yoktur.»</p>

  <p>Dönüp baktığımda o yıpranmış yüzünde o güne kadar kimsede görmediğim bir gülümseme gördüm. Cesaret ve güç. Gerçek güç ve sonsuz acıma.</p>

  <p>Cordona'nın, «Artık gidebiliriz, beyler,» dediğini duydum. Artık yürüyen ölüler olduğumuz için ilk kez saygılı davranıyordu.</p>

  <p>Van Horne, «Buradan kendi ayakların üzerinde ve gülümseyerek çıkacaksın,» dedi. «Ne dediğimi anladın mı, evlât?»</p>

  <p>Büyükbabam konuşuyordu sanki; ancak haklıydı, onun dediği gibi olsundu. Adımı ne bu gece ne de başka bir zaman kirletecek değildim. Ayakta durabilmek için derin bir soluk aldım ve hepsinin önüne geçip dışarı ilk ben çıktım.</p>

  <p class="p10"><span class="t19">P</span></p>

  <p><span class="t18">H</span>ücrenin içi buz gibiydi, dış dünyaya yaptığımız kısa ziyaret sonunda kokusu daha beter olmuştu sanki. Pencerenin önünde durup geceye baktım. Aradan bir süre geçtikten sonra kilitte anahtar yine çevrildi, Cordona elinde iki paket Artista ve üzeri hasır kaplı bir şişe tekila ile içeri girdi. Elindekileri yere bıraktı ve tek söz söylemeden çıkıp gitti.</p>

  <p>«Vay canına orospu çocuğunun kalbi varmış demek,» dedi van Horne. «Al şundan bir fırt bakalım.»</p>

  <p>Tekila şişesini bana uzattı. Daha önce de dediğim gibi içkiyle aram iyi değildi, ama en azından insanın içini ısıtıcı bir şeydi. Bir iki yudum alıp şişeyi iade ettim.</p>

  <p>«O konuyu konuşmak ister misin?» diye sordu.</p>

  <p>Garip olan da buydu işte; onu papaz rolünde görmüştüm, Tacho'daki olaydan sonra bambaşka bir insan olarak görmüştüm, ancak şimdi karşımdaki bu sakin, bilmiş, merhametli insan bambaşka biriydi sanki. Konuşması bile değişmişti.</p>

  <p>«Tanrı aşkına, kaç değişik insansın sen?» diye sordum.</p>

  <p>«İnsanların kafasını karıştırmak hoşuma gider, ama bu seninki sorumun karşılığı değil ki.»</p>

  <p>«Pekâlâ anlatayım,» dedim. «Benden altı yaş büyüktü ağabeyim. 1914'te <span class="t22">Dublin Fusiliers</span> birliğine katılıp, İrlandalıların pek kolay terkedemedikleri bir alışkanlık olan İngilizler için savaşa katıldı. Savaş alanında subaylık aldı ve 1918 başında yüzbaşı olarak malulen ordudan ayrıldı.»</p>

  <p>«Aynı renk miydi politikanız?»</p>

  <p>«Öyle diyebiliriz. Sakat sağ bacağına rağmen <span class="t22">Flying Column</span>'un komutanlığına getirildi. İngilizlerle yapılan anlaşma üzerinde görüş birliğinde olmadığımız için birbirimizden koptuk sonra. Collins gibi o da yeteri kadar ıstırap çektiğimize inananlardandı. Yarım somunun hiç yoktan iyi olduğunu savunurdu.»</p>

  <p>«Sen ise sapına kadar bir <span class="t22">Cumhuriyetçiydin</span>.»</p>

  <p>«Öylesine karanlıktı ki yüzleri seçememiştim. Onun o gün Drumdoon'daki arabada olduğunu bilmiyordum. Biz tümen komutanını bekliyorduk.»</p>

  <p>«Savaşta böyle şeyler olur.»</p>

  <p>«Onu öldürdüm,» dedim. «Cohan'ın Barının üst kat penceresinden bir <span class="t21">Thompson</span> makinelisiyle öldürdüm dördünü de. Felâket bir yağmur yağıyordu, sokaklarda bir tek canlı yoktu. Zaten çıkmazlardı sokağa. Terörizmin amacı milletin yüreğine korku salmaktır derdi Mick Collins, ben de buna inanmıştım. Sonunda ise değişemeyecek kadar geç olmuştu artık, Drumdoon'dan sonra bile. Yapabileceğim tek şey kaçmaktı.»</p>

  <p>«Bu hayatta hiçbir şey için geç değildir.»</p>

  <p>«Yine papazlık oynamaya başladın şimdi.»</p>

  <p>Öylesine aniden değişiveriyordu işte.</p>

  <p>«Haklısın, Keogh, doğru değil bu,» dedi. «Bana kalırsa insan yolun sonuna geldiğinde, hayatı boşuboşuna bile geçmiş olsa, yine de olduğunu inkâr etmemelidir.»</p>

  <p>«İşte tam beni tarif ettin.»</p>

  <p>«Bilemiyorum. O kızılderili kıza ne diyeceksin. Tacho'da onu kurtardın, değil mi? Bunun bir değeri olması gerek.»</p>

  <p>Bu düşüncenin rahatlatıcı bir yanı vardı; bir an için o kara, sakin gözleri, o esmer teni, yağmurlu gecede bana sıkı sıkı sarılan vücudunun sıcaklığını düşündüm.</p>

  <p>«Benim kadar sana da borçlu kız,» dedim. «Eğer tam zamanında işe karışmış olmasaydın...»</p>

  <p>«Benim davranışıma var olmayan bir neden yüklemeye çalışma, Keogh.»</p>

  <p>Yine o alaycı kimliğine bürünmüş, sesi sertleşmişti.</p>

  <p>«Ben o gece Tacho'nun meyhanesine girdiğimde herhangi bir karar vermemiştim. Olaylar öylece gelişti sadece. Benim kaçıklığımın belirli bir yöntemi yoktur. Bu kadar konuşma yeter, ben uyuyacağım artık.»</p>

  <p>Köşedeki kovaya çöküp işini bitirdikten sonra ottan minderine uzandı.</p>

  <p>Ben parmaklıklara tutunup yarın gece küçük Emmet Keogh çoktan gittikten sonra hâlâ orada olacak olan o uzak ve soğuk yıldızlara baktım uzun uzun. Tanrı yardımcım olsun ama hayat dediğim bu paçavraya baktığımda yine de çok yazık olmuş gibi geldi.</p>

  <p class="p10"><span class="t19">P</span></p>

  <p><span class="t18">N</span>öbetçi çavuşu saat yedide kahve getirdi, içinde bulunduğumuz koşullar altında normal sayılabileceği için yiyecek bir şey getirmemişti.</p>

  <p>Bundan sonra iki saat hiç rahatsız edilmedik. Van Horne'un söyleyecek hiçbir şeyi yoktu. Sabahın soğuk ışığında olduğundan yaşlı görünüyordu, yüzü pis, sakalı karışıktı. Ben de ondan daha iyi değildim kuşkusuz, içimdeki sıkıntı anlaşılmayacak bir şey değildi. Avludaki koşuşturma sesleri de bize yardımcı olmuyordu herhalde.</p>

  <p>Askerlerin ayak sesleri duyuldu sonra, bir iki emir verildi, van Horne kalkıp pencereden baktı. Dışarda bağrışmalar oldu, ardından biri bir çığlık attı.</p>

  <p>«Ne oluyor?» diye sordum.</p>

  <p>«Zavallının birini kurşuna dizmeye hazırlanıyorlar, adamcağız da su koyveriyor işte.»</p>

  <p>Pencereye gidip parmaklıkların arasından baktım. Avlunun öte yanında duvarın dibinde tahta bir direk vardı. Direğe bağlamaya çalıştıkları adam öylesine çırpınıyordu ki, dört asker güçlükle tutabiliyorlardı zavallıyı. Adamı bağlayıp önünden çekildiklerinde tutuklunun yüzünü görünce hafifçe gülmekten alamadım kendimi.</p>

  <p>«Tacho'nun dediği gibi Tanrı zaman zaman bakıyor bulutların arasından.»</p>

  <p>«Tanıdığın biri mi?»</p>

  <p>Başımı eğdim.</p>

  <p>«Yüzbaşı Jose Ortiz. Bonito Polis Müdürü.»</p>

  <p>«Vay canına bir tıkaç sokup gözlerini bağladıkları için Ortiz kendini daha fazla kepaze edemedi. İdam mangasının başında Cordona vardı. Ben kendi sapık nedenlerimle idamı seyrettim, ama zaten zamanında pek çok kişinin böyle öldüğünü gördüğüm için bunun benim için pek gerçek bir yanı yoktu. Sert bir emir, aynı anda ateş ve direğe bağlı zavallı yaşamıyordu artık. Bir tatmin duyulacak bir şey yoktu bunda. Bizi almaya gelirlerken kapıya döndüm.</p>

  <p>Çavuş ve yarım düzine asker bizi hücreden serin ve duvarları beyaz badanalı, pencereleri avlunun görünmeyeceği kadar yüksekte olan koridora çıkardılar. Çavuş anahtarlarıyla prangalarımızı çıkardı, beklemeye başladık.</p>

  <p>Bir süre sonra arkamızdaki kapı açıldı, zincir şakırtısından başka bir tutuklunun getirilmekte olduğunu anladım. Omzum üzerinden şöyle ilgisizce bakınca hayatımda bu denli şaşırdığımı hatırlamıyorum. İki nöbetçi arasında duran Janos'tu, keten elbisesi tarif edilemeyecek kadar pisti, şişko suratından terler boşanıyordu.</p>

  <p>Adamın gözleri irileşti, hiçbir şaşkınlık belirtisi göstermeden, «Bay Keogh, yine karşılaştık işte,» dedi.</p>

  <p>Adamın küstahlığı öylesine aşırıydı ki, kendimi tutamayıp güldüm. Van Horne'a «Bonito'lu dostum Bay Jonas'la tanıştırayım seni,» dedim.</p>

  <p>«Viskiyi tüfekle karıştıran mı?» Van Horne adama gülümseyerek baktı. «Eh, hiç olmazsa adamlar için epey geniş bir hedef oluşturacaksın, dostum.»</p>

  <p>Janos van Horne'u görmezlikten geldi. Bastonunu almamışlardı, zincirleri çıkarılırken öne doğru düşecek gibi oldu.</p>

  <p>«Bu olanlardan çok üzgünüm, 'Bay Keogh,» dedi. «Hep benim suçum. Elimden bir şey gelse, emin olun yapardım. Hepimiz aynı yazgıyı paylaşacağız, belki bu sizin için bir avuntu olur.»</p>

  <p>«Hiç olmuyor ama,» dedim.</p>

  <p>Kapı açıldı, içeri teğmen Cordona girdi. Sağ elinde bir tomar kağıt vardı. Çavuşa başıyla işaret etti, çavuş Janos'un kolundan tutup ileri çıkardı.</p>

  <p>Cordona üstteki kağıttan okudu.</p>

  <p>«<span class="t22">Paul Janos. Ya</span><span class="t22">ş</span> <span class="t22">ellidokuz. Gerçek ad</span><span class="t22">ı</span> <span class="t22">Kont Rakossy, Avusturya</span> <span class="t22">İ</span><span class="t22">mparatorluk Muhaf</span><span class="t22">ı</span><span class="t22">z Alay</span><span class="t22">ı</span> <span class="t22">eski albaylar</span><span class="t22">ı</span><span class="t22">ndan.</span>»</p>

  <p>Janos sıkılmışçasına, «İlle de eski defterleri karıştırmak zorunda mıyız?» diye sordu.</p>

  <p>«Devlete ihanet suçundan askeri mahkemece yargılanmış ve suçlu olduğunuz saptanmıştır. Mahkemenin verdiği ceza kurşuna dizilerek idamdır.»</p>

  <p>«Öyleyse bir an önce yapın da bitsin.»</p>

  <p>Cordona askerce bir selam verip kapıyı açtı.</p>

  <p>Janos bana dönüp ciddi bir sesle, «Sizi bu pisliğe bulaştırdığım için gerçekten üzgünüm, Bay Keogh,» dedi. «Talihiniz açık olsun.»</p>

  <p>Adamın küstahlığı gerçekten soluk kesiciydi. Kapıdan çıkarken sanki askerler onu değil de, o askerleri götürüyormuş gibiydi.</p>

  <p>İş çabuk bitti. Bir emir, ateş, ardından bir tek tabanca sesi. Aradan iki dakika geçmeden kapı açıldı yine, Cordona ile adamları içeri girdiler.</p>

  <p>Biz ne olup bittiğini pek anlayamadan çavuş ile adamları sanki bir boğuşma bekliyorlarmış gibi van Horne'un üstüne atladılar.</p>

  <p>Kapıdan dışarı itilirken van Horne dönüp, «Pişman olmak yok, Keogh,» diye seslendi.</p>

  <p>Yumruğum kadar bir şey takıldı boğazıma. Gözlerimi kapatıp bekledim. Soğuk içime doluyordu sanki. Ölümün kaçınılmazlığı pek az insanın bilinçli olarak düşündüğü bir şeydir; çünkü bu hayatı katlanılmaz yapar aksi halde. Ben de şimdi gerçek ve dehşetle ve gerçek olarak öleceğimi biliyordum. Hayatta birkaç dakikam kalmıştı.</p>

  <p>Dışarda silahlar patladı. Ben gözlerim kapalı bekliyordum ayakseslerinin kapıya yaklaşmasını. Gözlerimi açtığımda Cordona elinde son kağıt parçasıyla karşımda duruyordu.</p>

  <p>«<span class="t22">Emmet Keogh, yirmi alt</span><span class="t22">ı</span> <span class="t22">ya</span><span class="t22">ş</span><span class="t22">ı</span><span class="t22">nda,</span> <span class="t22">İ</span><span class="t22">ngiliz yurtta</span><span class="t22">ş</span><span class="t22">ı</span><span class="t22">...</span>»</p>

  <p>O konuşurken ben onun omzu üzerinden avlunun köşesine, sabah güneşinde yere demir parmaklıklar gibi gölgeler veren sütunlara bakıyordum. Sonra kapıdan çıktık, dibinde taze kan gölleri olan direğe doğru yürüdük.</p>

  <p>Ayak bileklerimi, belimi ve göğsümü direğe bağlarlarken kıpırdamadan durdum. «Ne yazık ki papaz yok, Senor,» dedi Cordona. «Tanrı ile kendi bildiğiniz gibi anlaşacaksınız.»</p>

  <p>Gözlerimi bağlayıp yanımdan çekildiler. Beynim durmuş gibiydi. Bu olanlar bana değil de bir başkasının başına geliyordu sanki. Korkmuyordum artık, dua etmeye değecek bir şey de göremiyordum.</p>

  <p>Teğmen silahların doldurulması emrini verdi, sürgülerin tek tek çekildiğini duyuyordum, sanki acemiymişler ya da yaptıkları bu işten hoşlanmıyormuşlar gibi.</p>

  <p>Teğmenin emriyle askerler hazırola geçtiler. Ağabeyimin beni bağışlaması için yalvardığını anda kulaklarımı parçalayan bir patlama duydum.</p>

  <p class="p10"><span class="t19">P</span></p>

  <p><span class="t18">H</span>enüz yaşıyordum, bu kadarı belliydi, ancak hiçbir yerimden vurulmamış olmam akıl alacak bir şey değildi. Bir an sessizlik oldu, sonra ayaksesleri duyuldu. Gözbağım çıkarıldı, güneşin parıltısı karşısında gözlerimi kırpıştırdım.</p>

  <p>Cordona'nın yüzü solgundu ama kendisi sakindi.</p>

  <p>«Şimdi benimle geleceksiniz, senor,» dedi ifadesiz bir sesle.</p>

  <p>Çavuş bağlarımı çözerken dilimle dudaklarımı ıslattım.</p>

  <p>«Tanrı aşkına, ne biçim oyun bu, teğmen?» diye kısık bir sesle sordum.</p>

  <p>Teğmen hiç konuşmadan dönüp yürümeye başladı; çavuş silahının dipçiğini hafifçe belime bastırarak beni de arkasından yürümeye zorladı. Kemerden geçip yine o duvarlar arasındaki bahçeye girdik. Bonilla ortalarda yoktu ama van Horne ile Janos çevrelerinde üç asker olduğu halde duvarın dibinde duruyorlardı.</p>

  <p>Durup şaşkın şaşkın baktım.</p>

  <p>«Harikalar Diyarında Alis'i hatırladınız mı?» diye seslendi Janos. «'Giderek daha da garipleşiyor her şey.'»</p>

  <p>Van Horne bir şey demedi, yüzü tehlike hisseden vahşi bir hayvanınki gibi gerilmişti. Cordona balkon kapısından içeri yürürken çavuş bizleri de ardından sürüklediğinden konuşacak fırsat bulamadık.</p>

  <p>Albay Bonilla masası başında oturmuş kahvaltı ediyordu. Ağzını peçeteyle silerek başını kaldırdı, Cordona'ya başıyla bir işaret yaptı. Cordona çavuş ile erlerin çıkmalarını emrettikten sonra balkon kapısı önüne geçti,</p>

  <p>«Güne kötü bir başlangıç, beyler,» dedi Bonilla. «Ama sanırım sizleri avcumun içinde tuttuğumu artık çok iyi anlamış bulunuyorsunuz.»</p>

  <p>Sessizliği bozan van Horne oldu.</p>

  <p>«Pekâlâ, neler dönüyor burada? Nedir bu oyun?»</p>

  <p>«Çok yerinde bir sözcük,» dedi Bonilla. «Aslında çok basit, sizin yeniden papaz rolünü oynamanızı istiyorum Senor van Horne. Epey yeteneğiniz var bu konuda.»</p>

  <p>Van Horne şaşkın şaşkın baktı adama. «Ne dediniz?»</p>

  <p>«Senor Janos da esaslı bir işadamı olacaktır. Bunun için yapısı pek uygun. Epey oturaklı göründüğünden herkes başka bakımlardan da öyle olduğunu sanacaktır.»</p>

  <p>Janos, epey bir alaycılıkla, «iltifat ediyorsunuz, efendim,» dedi.</p>

  <p>Bonilla adamı duymazlıktan geldi.</p>

  <p>«Ve sizin işiniz de çok kolay olacak, Bay Senor Keogh. Sizin karanlık yeteneklerinize sahip bir insan için özellikle yaratılmış denebilir... Benim için birini öldürmenizi istiyorum.»</p>

  <p class="p11"><span class="t20">i</span></p>

  <p>&nbsp;</p>
</body>
</html>
