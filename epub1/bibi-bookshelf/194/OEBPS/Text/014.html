<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>7. BOLUM</title>
</head>

<body>
  <h1 class="h11"><a id="a22"></a>7. BOLUM</h1>

  <p><span class="t18">I</span>nsanın aklına gelebilecek en gri ve içkapayıcı bir sabah saat altıda yola çıktık. Sabahın erken saatlerine kadar iskambil oynayıp şarap içmiş olan van Horne yüz yaşında görünmesine rağmen Janos'ta hiçbir değişiklik yoktu.</p>

  <p>Cordona bizi uğurlamaya gelmişti, çizmeleri cilâlı, pantolonu ütülüydü, sabahın o saatinde bile kusursuz bir askerdi. Devriye kolu ile birlikte o gün daha geç bir saatte Huanca'daki çiftliğe gitmek üzere yola çıkacağını söyleyip kendine özgü o çekingen konuşmasıyla bize şans diledi. Bizi bir daha sağ görmeyeceğine emin olduğuna emindim.</p>

  <p>Arabayı ben sürdüm, van Horne yanımda oturuyordu, zaten iki kişilik yer kaplayan Janos'u ise arkaya atmıştık. Huila'dan geçerken sokaklar bomboştu, kasabanın dışındaki yol da, eğer yol denebilirse sabahın griliğinde Sierra Madre'ye doğru sisler içinde kayboluyordu.</p>

  <p>Yoğunluğu yer yer değişse de toprağa oturmuş olan sis yüzünden birkaç metre ötesini görmek olanaksızdı. Huila'dan beş mil kadar sonra ortalık biraz açıldı da ilerde hareket eden kızıl bir parıltı gördüm.</p>

  <p>Az daha yaklaştığımızda önümüzde yüklü katırlardan oluşan on-onbeş hayvanlık bir kervana yetiştik. Nachita eski <span class="t21">Winchesteri</span> elinde olduğu halde en arkada koruyuculuk görevini üstlenmişti. Kervan boyunca üç kızılderili daha vardı: üniforma gibi kızıl gömlekler ve başlarındaki bantlarla tepeden tırnağa kadar silahlı tehlikeli görünüşlü insanlar.</p>

  <p>Victoria Balbuena üzerinde daha önce gördüğüm giysilere ek olarak sırtına soğuğa karşı bir hayvan postundan bir pelerin atmış bir halde kervanın başındaydı.</p>

  <p>Yanlarından geçerken arabayı iyice ağırlaştırdım, Nachita selam vermek için silahını kaldırdı, ancak Victoria dimdik ileri bakarak katırını sürmeye devam etti; sıradan insanları görmezlikten gelen küçük vahşi bir kraliçe.</p>

  <p>Bu görünüm van Horne'u canlandırmıştı.</p>

  <p>«Vay canına!» diye söylendi. «Kendi tipini buldu sonunda diyordum ama bu kadarı da gülünç artık.»</p>

  <p>Elli metre kadar ilerde arabayı kenara çekip kontağı kapattım.</p>

  <p>«Ne yapıyorsun böyle?» diye sordu van Horne.</p>

  <p>Ona karşılık vermeden arabadan atlayıp yeniden sisin içine koştum. Kızın atının boynunda küçük bir çıngırak vardı. Kız sislerin arasından yüzermiş gibi ortaya çıkmadan önce çıngırağın sesini duydum.</p>

  <p>Victoria beni karşısında görünce hiçbir şaşkınlık belirtisi göstermedi. Kendisine en yakın kızılderili hayvanını bize doğru sürmeye kalkışınca Nachita sert bir sesle kendi dillerinde bir şey söyledi. Victoria bakışlarını ilerden ayırmadan yoluna devam ediyordu. Üzengisinin kayışını tutup ben de onun yanında yürümeye başladım. Mersedese vardığımızda kayışı bıraktım, kız hâlâ yüzüme bir kere bile bakmadan atını sürdü gitti</p>

  <p>Nachita'nın en arkasında olduğu kervan sisler içinde kayboldu.</p>

  <p>«Ne oldu?» diye sordu Janos.</p>

  <p>Direksiyon başına geçtim yine. Öne doğru eğilirken kızın verdiği gümüş madalyon gömleğimin altından kurtulup sallandı. Van Horne uzanıp madalyonu tuttu.</p>

  <p>«Kız mı verdi bunu sana?»</p>

  <p>«Ne olacakmış yani?»</p>

  <p>Güldü van Horne.</p>

  <p>«Sana biraz Yakileri anlatayım, evlât. Kabilelerden bazılarında kadınlar üstündür. Erkeğini seçen bile kadındır hatta. Her kız çocuğa doğumda annesi tarafından cinsinin ve gücünün sembolü olarak gümüş bir madalyon verilir. Kız bir koca istediği zaman madalyonu seçtiği erkeğin boynuna geçirir, boşanmak isteyince de madalyonunu geri alır.»</p>

  <p>Her ne nedense olay kendisine çok komik gelmişti.</p>

  <p>«Keogh, sen evlenmişsin, de haberin yok yahu!»</p>

  <p>Öylesine kahkahalar atıyordu ki soluğu kesilecek sandım, Janos da ona katılmıştı, ancak ben bu olayda gülünecek hiçbir şey görmüyordum.</p>

  <p>«Ne olacakmış yani?» dedim. «Nasılsa bir iki güne kadar öleceğim, hepimiz öleceğiz.»</p>

  <p>Her ikisinin de yüzlerindeki neşe aniden siliniverince gaza bastım ben de.</p>

  <p>Aradan bir saat geçince sis dağılmış, bulutlar yükselmiş, güneş çıkmıştı. Ortasından geçtiğimiz yarı çöl ova dağlara doğru yükselen boz renkli bir pustu sanki, kanyonlar kapkara gölgelerle doluydu.</p>

  <p>Araba geçeceği hiç düşünülmemiş bir araziydi burası, Mersedes tank gibi sağlam olduğu ve her türlü güçlüğe dayanabildiği halde başımıza dert sarmanın gereği olmadığını düşünerek çok dikkatli sürüyordum arabayı. Dağlara tırmanmaya başladığımızda ise sık sık inip önümüze çıkan kayaları itmek zorunda kalıyorduk.</p>

  <p>Hiç kuşkusuz böyle durumlarda Janos'un hiçbir yararı olmuyordu. O arka koltuğunda oturup purosunu içiyor, yüksek sesle bizi özendirip duruyordu. Van Horne'un adamın bu davranışını sessizlikle karşılamasına şaşıyordum doğrusu. Hatta saatler ilerledikçe neşelenmişti bile.</p>

  <p>Mojada'ya on mil kadar yaklaştığımızda durup yemek yemeye karar verdik. Hazırlanan sepeti açtığımızda bayağı bir piknik yapacağımızı gördük. Sepette soğuk et, ançuvez, zeytin, taze ekmek ve iki şişe de kırmızı şarap vardı.</p>

  <p>Janos kadehini Mojada yönüne doğru kaldırdı. «Ölmek üzere olan bizler seni selamlıyoruz!»</p>

  <p>«İnce duygular, ama benim için değil,» dedi van Horne. «Sen ne diyorsun, Keogh.»</p>

  <p>«Tanrının dediği olur,» diye omuzlarımı silktim. «Boğa güreşçileri arenaya girmeden önce öyle demezler mi?»</p>

  <p>Adamın içinde bir yaraya dokunmuştum, bunu şimdi eskileri hatırlayınca daha iyi anlıyorum artık, hayatta herhangi bir şeyin ne zaman bittiğini kestirebilmek çok güç olduğu halde onun içinde bir değişikliğin daha o zaman başlamış olduğunu söyleyebilirim. Neşesi bir anda kaybolmuştu, ayağa kalkıp dağlara doğru bakarken yüzünde sıkıntılı ve garip bir bakış vardı.</p>

  <p>«Bir düşünce bu, Keogh,» dedi. «Berbat bir düşünce üstelik.» Belirgin bir biçimde ürperip zorla gülümsedi. «Böyle güneş altında bile rüzgârın böyle buz gibi esmesi ne garip,» diye söylendi.</p>

  <p>Oysa rüzgâr falan yoktu.</p>

  <p class="p10"><span class="t19">O</span></p>

  <p><span class="t18">M</span>ojada'ya yaklaştıkça dağlarda atlılar görünmeye başlamıştı. Atlıları bana Janos gösterdi ama çok uzakta ve bizden çok yüksekte olduklarından kimliklerini seçmek olanaksızdı. Bizimle aynı hızda gidiyorlardı onlar da, yolun sonuna gelip de aşağımızda Mojada'yı gördüğümüzde ise tümüyle ortadan kayboldular.</p>

  <p>Mojada beş metre yüksekliğinde bir duvarla çevrili köyden biraz büyükçe bir yerdi. Duvar da kızılderililerin eskiden tehlikeli oldukları günlerden kalmaydı. Köye kemerli bir kapıdan giriliyordu, içerde otuz-kırk kerpiç ev, bir zamanlar badanalı olduğu anlaşılan kulesinde çan olan harap bir kilise ve Cordona'nın sözünü ettiği otele benzeyen bir yer vardı, eğer böyle bir yerdeki yapıya otel denilebilirse.</p>

  <p>Yamaçtan aşağı inerken çobanlık yapan üç yaşlı adamın şaşkınlıktan büyüyen bakışları altında bir koyun sürüsünün arasından geçtik. Kasabaya girdiğimizde çıplak ayaklı sefil bir çocuk grubu arabanın arkasından koşmaya başladı. Ben otelin önünde dururken Janos da çocukları başımızdan savmak için bir avuç bozukluk para fırlattı. Sefil bir yerdi otel anlaşıldığı kadarıyla, kızgın güneşin altında her gün biraz daha yıkılıyor, kimse de onarmak için zahmet etmiyordu. Kapının üstündeki tabelada Casa Molada yazıyordu.</p>

  <p>Ben arabadan çıkıp Janos'un inmesi için arka kapıyı açtım. Çocuklar saygılı bir mesafede bir halka oluşturmuşlar bizi seyrediyorlardı. Yakındaki evlerden çıkan dört beş kadının bağırmaları üzerine istemeye istemeye ayrıldılar çevremizden.</p>

  <p>Otelin verandasında gölgede üç dört adam sırtlarını duvara dayamış oturuyorlardı. Zamanından önce yaşlanmış insanların yorgun ve buruşuk yüzleriyle tipik yoksul köylülerdi hepsi de. Yaşayabilmek için çocukluklarından beri köpekler gibi çalışan insanlar. Hayata hiçbir şeysiz başlamışlardı ve öyle öleceklerdi.</p>

  <p>İçerisi serin ve loştu. Yer taş döşeliydi, iki üç masa, birkaç iskemle, üstü temiz bir tezgâh ve barın ardında da sıra sıra şişeler. Ortalıkta ne bir müşteri vardı, ne de hizmet edecek herhangi br insan. Janos tezgaha bastonuyla vurdu bir iki kere, sonra yüzünden yine terler boşanarak bir iskemleye çöktü.</p>

  <p>Birden şaşkın bir soluma duydum arkamda. Dönüp bakınca barın solundaki açık kapının önünde bir kadın gördüm. Kırk yaşlarında olan kadının ödü patlamıştı bizi orada görünce. En garip olan şey de kadının hamile olması ve her an doğuracak durumda bulunmasıydı.</p>

  <p>Kadının ardından uzun boylu, orta yaşlı, kalın bıyığı ve saçları kırlaşmış bir adam ceketini giyerek geliyordu. Adam kadına birşeyler mırıldanıp onu geldiği yöne doğru iteleyip yanımıza yaklaştı.</p>

  <p>«Hoş geldiniz, beyler.»</p>

  <p>«Sen kimsin?» diye sordu Janos.</p>

  <p>«Rafael Monero, senor. Otelin sahibiyim, aynı zamanda Mojada belediye başkanıyım.»</p>

  <p>«Öyle mi?» Janos yüzündeki terleri sildi. «Adım Janos, bu bey de yardımcım Bay Keogh. Don Angel de la Plata'nın daveti üzerine madenini incelemeye geldik.»</p>

  <p>Moreno diyecek bir şey bulamayınca Janos sözünü sürdürdü.</p>

  <p>«Kalacak yer arıyoruz, be adam, anlamadın mı? İki oda istiyoruz.»</p>

  <p>Tam o anda içeri giren van Horne'u gören Moreno'nun yüzündeki ifadeyi ve şaşkınlığı anlamak için ancak orada olmak gerekirdi. Elinde olmadan birkaç adım gerileyip istavroz işareti yaptı.</p>

  <p>«Bu da peder van Horne, Huila'ya gitmekte olduğumu duyunca kendisini de almamı istedi. Onu da papazevine götürürsün herhalde.»</p>

  <p>«Papazevi mi?» Moreno şaşkın şaşkın bakıyordu. «Ama burada papazevi yok ki, senor. Mojada'da papaz yoktur.»</p>

  <p>«Ama şimdi var artık, evlâdım,» dedi van Horne şaşırtıcı bir yumuşaklıkla. «Kiliseniz var, şimdi de papazınız oldu işte.»</p>

  <p>Moreno'nun yüzünde gerçek bir dehşet belirmişti.</p>

  <p>«Papazımız yok, peder, buna izin vermiyorlar.» İki yana açtı kollarını. «Oda da yok. Otel dolu, anlıyor musunuz? Gitmelisiniz buradan, hepiniz gitmelisiniz. Ve özellikle de siz, peder.»</p>

  <p>Sonra yine içeri girip kapıyı arkasından kapattı.</p>

  <p>Bir sessizlik çökmüştü aramıza. Ben tezgâhın arkasına geçip bulduğum üç kadehe bir kova içinde soğumaya bırakılmış testiden bira doldurdum.</p>

  <p>«Bizim geleceğimizi haber almış olacağını sanıyordum,» dedim.</p>

  <p>«Alması gerekirdi.» Van Horne birasından bir yudum aldı. «Bir oyun dönüyor burada.»</p>

  <p>«Öyleyse bundan sonraki adımımız ne olacak, sorabilir miyim?» diye Janos atıldı.</p>

  <p>«Bu durumda bizden beklenecek şey elbette. Hepimiz rollerimizi oynayacağız. Siz ikiniz beni eşyalarımla birlikte kiliseye götürecek sonra da Don Angel'in evine gidip hikâyenizi anlatacaksınız. Sizi evinde konuk edecektir sanırım.»</p>

  <p>«Sen tek başına kalacaksın öyleyse,» dedim.</p>

  <p>Van Horne ciddi bir gülümsemeyle elindeki Gladstone çantasını kaldırdı.</p>

  <p>«Bu yanımda oldukça yalnız sayılmam. Haydi gidelim şimdi.»</p>

  <p>Kilisenin kapısına vardığımızda çürümüşlük ve pislik kokusu birden yüzümüze çarpmıştı. Kilidi parçalanmış olduğu için kapı açıktı. Van Horne kapıyı ayağı ile itip içeri girdi.</p>

  <p>İçerisi tam anlamıyla bir yıkıntıydı. Tahta sıralar devrilmiş ve parçalanmıştı, badanalı duvarlara müstehcen sözler yazılıydı. Her tarafta insan ve hayvan pisliği kümeleri göze çarpıyordu. Çok eski olduğu belli olan gri taştan mihrap bile nasibini almaktan kurtulamamıştı. Taşın ön yüzüne hayatımda hiç görmediğim kadar müstehcen bir cinsel ilişki resmedilmişti.</p>

  <p>Van Horne bir süre sesini çıkarmadan baktı, sonra elini uzatıp hafifçe dokundu mihrap taşının üstüne.</p>

  <p>«Zavallı cahil budalalar,» diye söylendi. «Ne yaptıklarını biliyorlar mıydı acaba? Bundan sonra burasının tümüyle yeniden kutsanması gerekecek.»</p>

  <p>Yan taraftaki bir kapıyı açıp papazın giyinme odası olduğunu tahmin ettiğim yere girdi. Odada bir masa, eski bir dolap, köşede şiltesi insanın bildiği her mikrobu taşıdığı izlenimini veren daracık bir karyola vardı.</p>

  <p>«Bu bana yeter,» dedi van Horne. Sandığımı taşımama yardım edin, sonra da kendi işinizin ardına düşün bakalım.»</p>

  <p>Sandığı taşıyıp bir köşeye yerleştirdik.</p>

  <p>«Ne yaptığının farkında mısın?» diye sordum.</p>

  <p>«Genellikle farkındayımdır. Arabadaki battaniyeyi alır, Moreno'dan da bir şilte ile bir lamba dilenirim. Bu kadarını reddedemez artık.»</p>

  <p>Bakışları küçücük kilisede dolaşırken dalgın görünüyordu. Yan gözle Janos'a baktım, sonra da onu orada bırakıp çıktık.</p>

  <p>Janos arabanın arkasına yerleşirken, «Dostumuz rolünü ciddiye alıyor,» dedi,</p>

  <p>«Öyle mi dersin?» Omuzlarımı silktim. «Bilmem. Kiliseye yapılanlar felâket doğrusu. Ben bile kahkahalarla gülüyor değildim.»</p>

  <p>Ancak van Horne'un mihraba bakışını gördüğüm için kendi sözüme kendim inanmıyordum aslında, Adamın yüzünde bir an için müthiş bir ıstırap belirmiş ve belki de en önemlisi sesi bir kere daha değişmişti.</p>

  <p>Haritaya göre çiftlik Mojada'nın üç mil ötesindeydi, oysa araziye daha bir mil gitmeden girmiştik bile. Yan yollardan birinin başında yolu kaplayan büyük bir kemerin üstünde de la Plata adı ve aile arması taşa kazınmıştı.</p>

  <p>İki yanı geniş otlak olan bir yolda sürdüm arabayı orada burada kavaklar altında inekler otluyordu.</p>

  <p>Kemeri bir mil kadar geçmiştik ki, birden bir silah sesi duyuldu ve yola paralel bir ağılın içinden üç atlı dörtnala üzerimize doğru geldiler. Ben gaza basıp yoluma devam ettim, ancak atlıların önündeki adam silahını sol koluna dayayıp nişan aldı ve iki adım ötemizden bir toz bulutu kaldırdı. Ben de en doğru şeyi yapıp frene bastım.</p>

  <p>«Eğer istersen, Cordona'dan bir tabanca almıştım,» dedi Janos. «Salgı bezlerimin değiştiremediği şeylerden biri de keskin nişancılığımdır.»</p>

  <p>«Bekle hele,» dedim. «Önce yasalara bir uyalım da.</p>

  <p>Gelenler hasır şapkalı, meşin dizlikli çobanlar gibi giyinmişlerdi. Ancak silahlı olanı bambaşka biriydi. Hayatımda gördüğüm en iri elli, vahşi yüzlü, van Horne kadar iri yapılı bir insandı.</p>

  <p>Janos, «Ne biçim oyun bu?» diye kükredi.</p>

  <p>Diğeri yıllar boyu süren içki ve hastalıktan sertleşmiş bir sesle, «Burası özel arazi,» dedi.</p>

  <p>«Ben buraya bu toprakların sahibi Don Angel de la Plata'nın davetli üzerine geldim.»</p>

  <p>«Kötü bir yalancısınız, senor, ben Don Angel'in kâhyası Raul Jurado'yum ve böyle bir şey olsa ilk olarak benim haberim olurdu.»</p>

  <p>Sol kolunu kaldırıp namluyu üzerimize doğrulttu. Parmaklarım Enfieldin kabzasını bulmuştu bile. Ama buna gerek yoktu.</p>

  <p>Janos, «Dostum dikkatli bakarsan elimin cebimde olduğunu görürsün,» dedi. «Dolu bir tabanca var cebimde. Epey iri bir insan olduğundan bu mesafede sana isabet ettirmek için pek güçlük çekmeyeceğimi anlarsın.»</p>

  <p>Tüfeğin namlusu titremedi bile, Jurado'nun yüzü taştan yontulmuştu sanki. Durumun nasıl sonlanacağını bilemiyordum ama tam o anda yeni biri girdi sahneye.</p>

  <p>«Jurado, aptal herif, ne yapıyorsun?»</p>

  <p class="p10"><span class="t19">O</span></p>

  <p><span class="t18">T</span>epenin üstünde beliren genç bir kadın bize doğru yürüyordu. Tıpkı bir erkek gibi çizme, kara deriden İspanyol binici pantolonu, boğazı, açık beyaz ipekli bir gömlek giyinmişti. Solgun yüzünü güneşten korumak için geniş şapkası öne çekilmişti.</p>

  <p>«Burada neler oluyor?» diye sorarken Jurado'nun silahına vurdu.</p>

  <p>«Yabancılar,» dedi adam ters bir sesle «İzinsiz girmişler.»</p>

  <p>«Senora, izin verirseniz size kendimi ve arkadaşımı tanıştırayım.»</p>

  <p>Janos kalkıp hafifçe eğilerek kızı selamladı. Her ne derseniz deyin bayağı beceriyordu bu tür şeyleri.</p>

  <p>«Adım Paul Janos, Herrerg Madencilik Şirketinin temsilcisiyim, bu da maden mühendisi Senor Emmet Keogh. Don Angel de la Plata'nın çağrısı üzerine burada bulunuyorum ve bu adam da pek anlamadığım bir nedenle bize ateş etti.»</p>

  <p>Kızın yüzü öfkeyle kasıldı birden, kolunu kaldırıp deri kamçısını Jurado'nun yüzüne indirdi.</p>

  <p>«Hayvan! Ne yapmaya çalışıyorsun sen?»</p>

  <p>Adam kendini korumak için kolunu kaldırdı.</p>

  <p>«Emir almıştım, senorita.»</p>

  <p>«Emir mi?» Kız tadından hoşlanmamış da sözcüğü tükürüyor gibiydi. «Burada emirleri ben veririm, kardeşim değil. Haydi şimdi defol git ve atımı da götür.»</p>

  <p>Kız yere atladı, dizginleri adama fırlattı. Bir an adamın bir şey söyleyeceğini sandım, ancak elini şapkasının kenarına götürdü, kızın atını alıp adamları ardında olduğu halde çekip gitti.</p>

  <p>Kız şapkasını çıkarınca onun göründüğünden daha yaşlı olduğunu farkettim. En azından otuz yaşında vardı; teni öylesine soluktu ki, iri kara gözlerinde dünyanın tüm trajedisi yerleşmişti sanki.</p>

  <p>«Chela de la Plata emrinizde, beyler. Eğer beni de arabanıza alırsanız sizi babamın evine götürürüm.»</p>

  <p>Karşımıza ilk çıkan ahırların ve diğer binaların çoğu yıkılmaya terkedilmiş gibiydi. Çiftlik binası bunların ardındaydı, evin arkasında da bir dizi selvi vardı. Bina eski sömürge üslûbunda olup tek katlı ve önü sütunluydu.</p>

  <p>Mersedesi geniş merdivenlerin önünde durduğumda gözüme ilk çarpan şey sütunlarda ve arkalarındaki duvardaki mermi izleri oldu. Bir zamanlar burada epey çetin çatışmaların yer aldığı anlaşılıyordu.</p>

  <p>Chela de la Plata'nın ardından merdivenleri çıkıp duvarlarında doldurulmuş boğa başları asılı serin ve loş bir hole girdik. Kadının solda açtığı kalın meşe kapının yüzünde de birkaç kurşun izi vardı ama oda gerçekten şahaneydi. Siyah meşeden masif onsekizinci yüzyıl İspanyol mobilyaları, cilalı cam tahtası döşemede renk renk kızılderili kilimleri ve o anda ateşi yanmayan kocaman bir şömine.</p>

  <p>«Babamı gidip getireyim, beyler, lütfen burada bekleyin.»</p>

  <p>Kız gidince Janos goblen kaplı bir koltuğa çöküp hayranlıkla çevresine bakındı.</p>

  <p>«Bir zamanlar burada epey lüks bir hayat yaşamış olmalılar,» dedi.</p>

  <p>Öteki uçtaki pencereye yürüyüp dışarı baktım. Taş bir duvarla çevrili bir bahçe vardı önümde. Bir zamanlar epey gösterişli olmalıydı ama şimdi çok bakımsızdı. Dünyanın en kederli şeylerinden biri de kendi haline terkedilmiş bir bahçedir.</p>

  <p>Kapı açıldı ve Chela tekerlekli bir koltuğu iterek içeri girdi. Koltukta zayıf, hastalıklı görünüşlü, kır saçları neredeyse omuzlarına değecek kadar uzun bir adam vardı. Uzun ve kemikli yüzü ile dünyaya şaşkınlık ve kederle bekar gibi görünen kahverengi gözlerinde kızına benzeyen bir şey yoktu. Adamın dizleri üstünde bir örtü vardı ve açık konuşmak gerekirse bu dünyada daha uzun süre kalıcı görünmüyordu.</p>

  <p>«Babam Don Angel de la Plata, beyler.»</p>

  <p>Adam titrek elini Janos'a uzattı.</p>

  <p>«Senor Janos'sunuz, değil mi? Mektubunuzu aldığımda ne kadar sevindiğimi anlatamam. Çok memnun oldum. Her şey hazır. Haftalardır madende işçi çalıştırıyorum. Durumu iyi bulacağınızdan eminim.»</p>

  <p>Adam daha bir sürü laf ederken Janos bir fırsat bulup beni tanıştırdı. Yaşlı adam hiç de sağlıklı gelmeyen yaşlı bir kadın sesiyle bir söylediğini bir daha söyleyerek konuşup duruyordu.</p>

  <p>Kızı adamın sözünü Kesip yemeğin başka bir odada hazır olduğunu söyledi. Tekerlekli koltuğu ben ittim, kadın öne geçip bizi bakımsız bahçeye bakan bir verandaya kurulmuş olan sofraya götürdü.</p>

  <p>Sofrada bize tek kelime bile konuşmadan gerektiğinde ortaya çıkıp gerektiğinde kaybolan asık yüzlü iki kızılderili kadın hizmet etti.</p>

  <p>Şarap boldu, kadehte değilde kocaman bardaklarda sunuluyordu. Bardağım boşaldığında kadınlardan biri hemen dolduruyordu. Yemek sıradan, besleyici ve boldu. Tipik taşra çiftlik yemeği. Bol acılı frijoles. Tabak kadar iri biftek ve hayatımda yediğim en esaslı keçi sütünden peynir. Yaşlı adam yemeğine şöyle bir çatal dokunduruyor ve hiçbir şey yemiyordu. Artık konuşmayı bile kızına bırakmıştı.</p>

  <p>«Huila'dan rahat geldiniz mi?» diye sordu kadın.</p>

  <p>«İyi denebilir,» dedi Janos. «Arabanın çok etkisi var tabii. Papaz epey etkilendi, öyle değil mi, Keogh?»</p>

  <p>«Papaz mı?» diye sordu kadın.</p>

  <p>«Huila'da rastladık, Mojada'ya gelmek için bir çare arıyordu. Peder van Horne. Amerikalı. Bu bölgeye atanmış anladığım kadarıyla. Kendisini, doğrusu pek berbat bir halde olan kilisede bıraktık.»</p>

  <p>«Öyledir sanırım.» Kadın kaşlarını çattı. «Senor, bu adamla konuşmak için sizinle Mojada'ya dönmek isterdim. Bir sakıncası var mı sizce?»</p>

  <p>«Bizim için bir zevk olur, senorita.» Janos hafifçe öksürdü. «Ama bir nokta var. Otelde bize yer olmadığını söylediler.»</p>

  <p>«Otel sahibi Moreno ile konuşurum, o zaman bir güçlük çıkarmaz.»</p>

  <p>«Peki madeni ne zaman göreceğiz, senorita?» diye ben söze karıştım.</p>

  <p>«Sizce uygunsa sabaha belki de. Buradan üç mil kadar uzaktadır. Otomobilinizin o yolu yapabileceğini sanmıyorum, sizce bir sakıncası yoksa arabayla gideriz.»</p>

  <p>Janos başıyla selamladı kadını. «Hizmetinizdeyim, senorita. Ancak bir nokta daha var.»</p>

  <p>«Neymiş o?»</p>

  <p>Janos hafifçe boğazını temizleyerek kusursuz bir role başladı.</p>

  <p>«Açık konuşacağım, senorita. Huila'dayken bölgenin askeri valisi Albay Bonilla buraya gelmememi söyledi. Arkadaşımla benim canlarımızın hayatlarımızın tehlikede olduğunu belirtti.»</p>

  <p>«Böyle bir tehlike yoktur. Albay Bonilla gerçekleri tam olarak bilemez.»</p>

  <p>«Senorita, bu nokta üzerinde durduğum için beni bağışlamanızı rica edeceğim. Ama bana sizin kardeşinizin işimize engel olabileceği söylenmişti.»</p>

  <p>«Burada babamın adına ben konuşuyorum, senor. Kardeşimin burada sözü geçmez. Şimdi gidip hemen döneceğim ve sizce uygunsa hemen yola çıkarız.»</p>

  <p>Kadın çıkınca Janos'a baktım. Hafifçe başını sallayıp purosunu yaktı.</p>

  <p>O kadar zamandır sesini çıkarmadan oturan yaşlı adam birden başını kaldırdı, ikimize de kötü kötü baktıktan sonra, «Kimsiniz siz? Burada ne arıyorsunuz?» diye sordu.</p>

  <p>İkimiz de ayağa kalktık, arkamızda kapı açıldı, Chela de la Plata içeri girdi. Yaşlı adam monoton bir biçimde epey ama müstehcen küfürler sıralıyordu. Kadın geçmemiz için kapıyı açık tuttu, dışarı çıktık.</p>

  <p>Biz kadını arkada bırakıp arabaya gittik. Janos'u arka koltuğa yerleştirirken Janos yüzündeki gülümsemeyi eksik etmeden hafifçe, «Bonilla bu küçük noktayı neden anlatmadı bize?» diye sordu.</p>

  <p>Ben de aynı şeyi düşünüyordum aslında, ancak üzerinde hâlâ binici giysileri olan Chela'nın gelmesiyle daha fazla konuşamadık.</p>

  <p>Kadın ön koltuğa oturup gülümsedi. «Hazır olduğunuz zaman gidebiliriz, senor.»</p>

  <p>İşte hepsi bu kadar. Ben arabayı sürerken Bonilla'yı ve Don Angel de la Plata'nın zırdeli olduğunu söylemeyi neden ihmal ettiğini düşünüyordum.</p>

  <p class="p11"><span class="t20">i</span></p>
</body>
</html>
