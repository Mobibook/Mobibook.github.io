<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>15. BOLUM</title>
</head>

<body>
  <h1 class="h11"><a id="a30"></a>15. BOLUM</h1>

  <p><span class="t18">A</span>ta atlayıp yağmurun içine dalmanın; bir yararı olmayacağı için artık Nachita'yı beklemekten başka yapacak şeyim kalmamıştı. Odama çıktım, soyundum, kurulandım, kuru elbiselerimi giydim. Ceplerime birer kutu .455'lik mermi yerleştirdikten sonra bara inip Moreno'nun viskisinden içerken tabancamı iyice söküp temizledim.</p>

  <p>Az sonra Moreno geldi, saygıyla şapkasını; çıkardı.</p>

  <p>«Senor, kilisede ona ait şeyler var; bunları ne yapmamız gerektiğini bilemiyoruz, siz onun arkadaşıydınız...»</p>

  <p>«Pekâlâ, seninle kiliseye gelirim,» dedim.</p>

  <p>Yağmur hâlâ şakır şakır yağdığı için pelerinimi sırtıma, şapkayı başıma geçirdim, dışarı çıktık. Katırların çektiği bir iki araba geçti yanımızdan, de la Plata'nın adamlarının cesetlerini taşıyan.</p>

  <p>«Tanrısız, yaşadılar, biz de onları Tanrısız gömeceğiz,» dedi Moreno. «Hepsini bir çukura.»</p>

  <p>«Senorita de la Plata'yı da mı?»</p>

  <p>«Senor, rica ederim.» Adam gerçekten dehşete düşmüştü. «Onu gereken bütün törenleri yaparak gömeceğiz. Babasını düşünmemiz gerek, tabii kızının ölümü zavallı adama nasıl etki yapacak bilemem... »</p>

  <p>Alana girdiğimizde at leşlerini çekmek için katırlara bağlıyorlardı. Yağmur, yerdeki kanın çoğunu alıp götürmüştü. Hayat devam ediyordu.</p>

  <p>Kilisenin içinde şaşırtıcı bir değişiklik vardı. Sıralar iki yana çekilmiş, ortaya konmuş bir sıranın üstüne de kapağı kapalı tabut yerleştirilmişti.</p>

  <p>«Dona Chela, senor,» diye mırıldandı Moreno.</p>

  <p>«Onu örtmek iyi olur diye düşündük, yüzünden vurulmuştu. Bilmem anlatabildim mi?»</p>

  <p>Çok iyi anlıyordum, kilisenin mumlarla ışıl ışıl yanan öteki yanına yürüdüm.</p>

  <p>Meksika'ya ilk geldiğimde Vera Cruz sokaklarında Meryem Ananın geçişi törenini görmüştüm. Hayatımda gördüğüm en güzel heykellerden biriydi, ancak kalbine bir bıçak saplıydı; bu da Meksika'yı güzelce özetliyordu işte.</p>

  <p>Van Horne sırma pelerini içinde bir masanın üstünde yatıyordu, elleri arasında bir haç, baş ve ayak ucunda mumlar vardı. Her an gözlerini açacak gibiydi.</p>

  <p>«Onu alacak kadar büyük tabut yoktu, senor. Köy marangozu çalışmaya başladı bile.»</p>

  <p>Mumların kokusu dayanılır gibi değildi, üstelik orada yapacak bir işim de yoktu. Daha önceden veda etmiştim. Giyinme odasına gittim. Moreno'nun sözünü ettiği şeyler aslında van Horne'un değildi. Huerta'da ölen papazın sandığından çıkma şeylerdi, ama şimdi bunu söyleyemezdim.</p>

  <p>«Bunları güvenli bir yerde saklayın, yeni gelecek papaz ne yapacağını bilir,» dedim.</p>

  <p>«Yeni papaz mı, senor?»</p>

  <p>«Durum değiştiği için artık birini gönderirler buraya.»</p>

  <p>«Ya Don Tomas?»</p>

  <p>«Onun işi bitti artık.»</p>

  <p>Bir daha kiliseye girmeyi göze alamadığımdan yan kapıdan çıkıp doğruca kasaba kapılarına gittim. Otelin önünden geçerken nöbetçilerden biri havaya bir el ateş edip birinin yaklaşmakta olduğunu bildirdi,</p>

  <p>Moreno ile kapıdan dışarı çıktık. Arkamızda silahlı birkaç köylü olduğu halde Nachita sisler arasında göründü, Jurado boynundan bir iple bağlı olarak arkasından geliyordu.</p>

  <p>«Hızlı koşamadı,» dedi Nachita.</p>

  <p>«Ya ötekiler?»</p>

  <p>«Papazı getirmesi için bunu bırakıp gitmişler. Yağmurda iz bulmak kolay olmuyor.»</p>

  <p>Jurado'nun tek gözü yarı kapalıydı, yüzünün bereleri hâlâ geçmemişti, gözlerinde nefretten başka şey okunmuyordu.</p>

  <p>«Pekâlâ Keogh, yakaladın beni,» dedi. «Ama sevgilin Don Tomas'ın elinde, onun çocuklar kızın üzerinden geçtikten sonra... »</p>

  <p>Suratına bir şamar indirdim.</p>

  <p>«Kes bunları. Nereye gidiyorlar?»</p>

  <p>Jurado yüzüme tükürdü. Pelerinimin eteğiyle yüzümü silip bir yumrukta herifi yere serdim.</p>

  <p>«Ben onu konuşturabilirim, senor.» dedi Nachita.</p>

  <p>«Ne kader sürer?»</p>

  <p>«Bir ateş yakma zamanı kadar.»</p>

  <p>«Öyleyse kızart herifi. Ne kadar çabuk olursa o kadar iyi.»</p>

  <p>Raul Jurado'nun kaba kuvvetinden başka bir şeyi olmadığı için konuşması uzun sürmedi. Daha önce iki kere pes etmişti benim elimde. Nachita atını sürünce ip gerildi, Jurado yerde sürüklenmeye başladı.</p>

  <p>«Hayır, hayır kızılderiliye bırakmayın!» diye bağırıyordu.</p>

  <p>Janos'un Yakiler hakkında söylediklerini hatırlayınca buna pek şaşmadım.</p>

  <p>«Bir kere soracağım,» dedim. «De la Plata'nın yanında; kaç kişi var?»</p>

  <p>«Beş.»</p>

  <p>«Nereye gittiler?»</p>

  <p>«Poneta'ya.»</p>

  <p>Nachita başını salladı.</p>

  <p>«Orasını bilirim. Melekler Vadisinin öte yanında yirmibeş mil ötede. Uzun yıllardır kimse yaşamıyor orada.»</p>

  <p>Jurado'nunı kaburgalarına bir tekme savurdum.</p>

  <p>«Doğru mu?»</p>

  <p>Aksi aksi başını salladı.</p>

  <p>«Don Tomas eskiden de kullanırdı orasını. Oradan dağlara haber gönderir adam çağırtmak için.»</p>

  <p>Sözleri gerçek kokuyordu, ayağa kaldırıp Moreno ile arkadaşlarına doğru iteledim.</p>

  <p>«Bunu askerlere saklayın, gerekeni yasal olarak yapsınlar.»</p>

  <p>Jurado küfürler yağdırarak bana döndü, ama Moreno suratına bir tokat yerleştirdi. İki kişi ipin ucundan tuttular herifi sürüye sürüye köye götürdüler.</p>

  <p>Nachito atından inmişti, biz de arkalarından yürüdük.</p>

  <p>«Bu Poneta nasıl bir yer?» diye sordum.</p>

  <p>«Bir yar kenarında yıkık bir kilise, iki üç sokak. İhtilalin ilk günlerinde hükümet kuvvetlerinin kalesiydi. Epey çarpışma olmuştur. Köylülerin çoğu öldürüldü. Kalan birkaç kişi de başka yerlere göçtüler.»</p>

  <p>Otelin arka avlusuna Mersedesi park ettiğim yere yürüdük. Bonilla'nın verdiği haritayı koltuğun üstüne yaydım.</p>

  <p>«Oraya ne kadarda gideriz?»</p>

  <p>«Beş altı saat sürer, senor. Atlara bağlı. Melekler Vadisi yirmi mil enindedir. Hep çöl hiç su yoktur.»</p>

  <p>«Bizden ne kadar öndedirler dersin?»</p>

  <p>«Bir buçuk saat.»</p>

  <p>«Poneta'ya varmadan onları yakalayabilir miyiz?»</p>

  <p>«Yedek at alırsak, belki. Ama bizi gördüğü anda kızı öldürür.»</p>

  <p>Haritaya, özellikle de Melekler Vadisi çölüne bir daha baktım. Çözüm ortadaydı.</p>

  <p>«Ya biz oraya ondan önce varırsak?» dedim. «Ya onlar geldiklerinde biz bekliyor olursak?»</p>

  <p>«Senor?» Kaşlarını çattı. «Bu nasıl olabilir?»</p>

  <p>Mersedesin direksiyonuna vurdum. «Bununla her şey mümkündür.»</p>

  <p>Kızılderili'nin gülümsediğini ilk kez orada gördüm.</p>

  <p class="p10"><span class="t19">3</span></p>

  <p><span class="t18">K</span>asabadan ayrılmamız epey duygusal oldu. Moreno bizi bırakmak istemiyordu.</p>

  <p>Huanoa'da Cordona'ya bir atlı göndermiş hiç olmazsa teğmenin gelişini beklememizde ısrar etmekteydi.</p>

  <p>Mersedese binmeden önce beni adetleri olduğu üzere kucakladı, sırtımı okşadı. Gözlerinin yaşlı olduğuna bakılırsa beni bir daha sağ görmeyeceğine inanıyordu. Yine de ilginçtir, içlerinde bir kişi çıkıp da bizimle gelmek istememişti.</p>

  <p class="p10"><span class="t19">3</span></p>

  <p><span class="t18">M</span>ojada'yı arkamda bıraktığım için seviniyordum, daha o zamandan orasını bir daha göremiyeceğimi biliyordum sanırım, zaten görmek istediğim de yoktu ya.</p>

  <p>Sonunda, başka ne olmuş olursa olsun, Oliver van der Horne kendi kendilerine yardıma bile hazır olmayan insanlar uğruna ölmüştü. İnsan onlar için pek çok özür ileri sürebilirdi. Hayatlarının sefaleti, yıllarca süren ıstırapları... Ancak sonuç yine de kendi kendilerine yardım için hiçbir şey yapmadıklarıydı. Başkasına yardım için de küçük parmaklarını bile oynatmazlardı.</p>

  <p>Anlatılmaz bir burukluk kaplamıştı içimi. Onlardan da, bu lanet ülkeden de bıkmıştım. İçimdeki öfke bir hal almıştı ki kasabadan hiç de gerekmeyen bir hızla çıkıp uzaklaşmıştım.</p>

  <p>Tepeden aşağı inerken yağmur hafiflemiş, sis yer yer açılmıştı. Meskit ve kaktüs ağaçlarıyla kaplı vadiye indiğimizde arabayı durdurdum. Nachita inip geniş daireler çizerek çevreyi taradı. Çok geçmeden döndü.</p>

  <p>«Tahmin ettiğim gibi buradan geçmişler, izleri taze henüz,» dedi.</p>

  <p>Askeri haritada eski yol işaretliydi. En kısa yol dümdüz gitmekti. Poneta yarı yolda bir dağın yamacındaydı. Yirmi mil kadar bir yolumuz vardı.</p>

  <p>Stratejim açık seçikti. Nachita arabaya döndü, beş mil kadar çölün kıyısını izleyerek doğuya doğru sürdüm Mersedesi, sonra kuzeye dönüp Nachita için müthiş bir hız olan saatte yirmibeş mille güneşten kavrulmuş topraklara daldım.</p>

  <p class="p10"><span class="t19">3</span></p>

  <p><span class="t18">C</span>ölü olaysız geçip bir saatte öteki taraftaki dağların eteklerine vardık. Burada batıya dönüp birkaç mil boyunca çölü izledim yine. Haritada belirtildiği gibi iki dağ arasındaki bir geçide giden yolu bulduk.</p>

  <p>Yokuş yukarı giderken hızı kesmek zorunda kalmıştım, yol bir süre dağın çevresinden kıvrılarak devam etti, yamaçlar altımızda dimdikti, sonunda büyük bir kayalığın çevresini dolanınca Poneta'yı bir yarın altında gördük.</p>

  <p>Sandığımdan büyük bir yerdi, kilisesinin heybetine bakılırsa bir zamanlar epey önemli bir kasaba olmalıydı. Düz damlı taştan kilisenin çan kulesi de kurşunlara epey hedef olmuş görünüyordu.</p>

  <p>Binaların geri kalanı kerpiçtendi. Çoğunun damı çökmüştü, her tarafta savaşın izleri görülüyordu.</p>

  <p>Ana caddeden geçerken Nachita'nın silahı elindeydi, ancak kertenkeleler ve yıkık kulenin üstüne konmuş kargalar dışında bizden başka canlı yoktu kasabada. Arabayı bir alanın ortasındaki boş havuzun önünde durdurdum.</p>

  <p>Mataralarımızdan birini alıp boğazımdaki tozları temizleyip Nachita'ya uzattım. İki üç karga havalanıp birbirlerine seslendiler. Güneş battı. Ben ürperdim, içimdeki o Kelt kanı yine galebe çalmıştı.</p>

  <p>«Kötü bir yer,» dedi Nachita. «Çok insan öldü burada.»</p>

  <p>«Onları gelenleri görebileceğimiz yolun başında bekleyeceğiz,» dedim.</p>

  <p>Köyün kıyısında bir duvarı yıkık eski bir ev bulduk. Mersedesi yıkık duvardan içeri sokup iyice gözden sakladım. Sonra yolun kayalığın çevresini dolandığı yere kadar yürüyüp kayalığa tırmandık.</p>

  <p>Çölü iyice görebiliyorduk buradan, Nachito, yılanları kovmak için bir sopayla çalılıklara vurdu, sonra oturup beklemeye başladık. Bende <span class="t21">Thompson</span>lardan biri, onda da eski <span class="t21">Winchester</span>i vardı. Ama Victoria'ya bir zarar gelmeden onlara saldırmak kolay olmayacaktı. Ne de olsa önemli olan kızın güvenliğiydi. Çok şeyi şansa bırakacaktı ki, işte hiç hoşuma gitmeyen bir şeydi bu.</p>

  <p>Şapkamı başımın altına yerleştirip arkama yaslandım, bir sigara yaktım, orada gözlerimi kısmış boşluğa bakarken Victoria'nın nasıl biri olduğunu, aklından neler geçtiğini düşünmeye başladım. Bizim kendilerini izleyeceğimizi biliyor olmalıydı. Ayrıca başka bir seçeneğimiz olmadığını da.</p>

  <p>Peki ya Tomos de la Plata? Onun ne yapacağını kestirmek çok güçtü. Başından çok şey geçmiş ve yüzlerce olayın içinde yoğurulmuş bir insandı. Cezaevindeki yılları, horgörülme, inandığı dava uğruna çektikleri... Uzun mücadele. O kadar insana kıyması..</p>

  <p>Ama başkaları da bunlardan geçmişler ve sağ kalabilmişlerdi. Burada daha derin bir şey olmalıydı. Bu insanın en derin karanlıklarına girilmişti ve böyle bir insandan korkulmalıydt.</p>

  <p class="p10"><span class="t19">3</span></p>

  <p><span class="t18">U</span>yuyakalmış olmalıyım, Nachita da beni uyandırmamıştı. Sonunda sarsarak uyandırdığında güneş portakal rengi bir top gibi batıyordu, öte yandan vadi kızıla boyanmıştı.</p>

  <p>Sakin havada nal sesleri açıkça duyuluyordu. Çalılıklar arasından bakınca altımızdaki yoldan yukarı çıkmakta olduklarını gördüm. Çölün tozuyla kaplıydılar, insanların da hayvanların da yorgun oldukları bir bakışta anlaşılıyordu.</p>

  <p>Victoria ile de la Plato aynı ata binmiş olduklarından yine talihimiz yoktu. Kız adamın önünde, kolları arasındaydı. O bu durumdayken herhangi bir şeye kalkışmak çılgınlık olurdu. Orada sessizce yatıp köye girişlerini ve ana caddeden alana doğru ilerlemelerini izledik.</p>

  <p>«Ben onları üstüme çekersem Victoria'nın başında birden fazla adam bırakmaz sanırım, sen de herifi haklayabilirsin.»</p>

  <p>«Peki bunu nasıl sağlayacaksınız, senor?»</p>

  <p>Kısaca anlattım.</p>

  <p>«Ölümünüze gittiğinizi biliyor musunuz?» dedi.</p>

  <p>«Zamanı gelmişti belki de.» Omuzlarımı silktim. «Sen zamanı gelince Victoria'yı aradan çek, yeter. Ondan başka şey düşünmeyeceksin. Ne olursa olsun, beni unut.»</p>

  <p>Garip bir kendimden geçmişlikle çalılar arasından aşağı kaydım. Yapılması gerekeni yapacaktım, bu benim sonum demek olacaksa, sonum olsundu. Epey uzun bir süre beklemiştim bu günü.</p>

  <p class="p10"><span class="t19">3</span></p>

  <p><span class="t18">N</span>achita Mersedesi sessizce yıkık evden iterek çıkarmama yardım etti, ben direksiyona geçtim, <span class="t21">Thompson</span>u da yanımdaki koltuğun üstüne bıraktım. O mükemmel motorun kükremesi neredeyse kasabayı yerle bir edecekti ayağımı gaz pedalına bastığımda. Daracık sokaktan alana doğru sürdüm arabayı.</p>

  <p>Victoria'nın kolunu tutmuş olan Tomas de la Plata kiliseye doğru yürüyor,adamları da atları yularlarından tutmuş arkasından geliyorlardı. Ben frene bastım, yüzünde beni tanımanın yarattığı şaşkınlığı görene kadar bekleyip vitesi geriye taktım sonra, Mersedes geri geri dar sokağa girerken onlar ateşe başlamışlardı bile. Ön cam paramparça olduğu anda güdüsel bir hareketle başımı eğince araba savruldu kerpiç duvarlardan birini yerle bir etti.</p>

  <p>Bu beni biraz yavaşlatmıştı ki zaten istediğim de buydu. Kurşunlar başımın üstünde uçuyor arabanın karasörine çarpıyordu. Sonunda köyden kurtulmuş, yine açıklığa çıkmıştım.</p>

  <p>Arabayı savurmak için direksiyonu sağa sola kırdım, sonra da yolun dışına sürdüm.</p>

  <p class="p10"><span class="t19">3</span></p>

  <p><span class="t18">M</span>ersedes çalılıklar arasından kendine yol açarak yamaçtan aşağı yıldırım gibi gitmeye başladı. Ben <span class="t21">Thompson</span>'u kapıp kendimi dışarı atmıştım. Araba iki kere ters döndü, bir ağaçlığa daldı sonunda tepeüstü bir halde durdu.</p>

  <p>Ben çalılar arasına yatıp bekledim. Birkaç dakika sonra başımın üstündeki yolda göründüler. Adamlardan biri Victoria'yı tutuyordu. Kenarda durup arabaya baktılar, de la Plata birşeyler söyledi ve dördünü yanına alıp inmeye başladı. Victoria ile o tek adam yukarda kalmışlardı.</p>

  <p>Nachita birden arkalarında belirdi. Yaptığı her neyse çok sessiz yapmış olmalıydı ki adamın gıkı çıkmadan devrildi, Nachita Victoria'yı geri çekti.</p>

  <p>Beklediğim buydu benim. De la Plata ile adamları çalılıkları yara yara üstüme geliyorlardı.</p>

  <p>Birbiri ardından açıklığa çıktıklarında ayağa kalkıp beşini birden devirmek için tetiğe bastım. İlk ikisi hemen devrildiler, ancak o anda makinelinin şarjörü tutukluk yaptı.</p>

  <p>Tomas de la Plata bir yılan gibi ani bir hareketle omzundaki kılıftan tabancasını çekip ateş etti. Kurşun göğsümün sağ üst tarafına girdi, arkası üstü çalılara devrildim.</p>

  <p>Yere çarptığım anda <span class="t21">Enfield</span>imi çekip iki kere üstüste ateş ettim, sonra elimden geldiği kadar çabuk çalıların arasından aşağı kaydım.</p>

  <p>Kuytu bir yerde durup yarama baktım. Mesafe kısa olduğu için merminin gücü çok fazlaydı, kurşun sağ kürek kemiğimin altından çıkmıştı. Çıkış deliği tahminimden de küçüktü, tabancası .38'lik olmalıydı.</p>

  <p>Elime tükürdüm, tükrüğümde kan olmaması iyi bir şeydi. Ancak o sırada üstümdeki çalılıklardan gelen sesler hiç hoşuma gitmemişti. Saklandığım yerden çıkıp yeniden yamaca tırmanmaya başladım. Yola varmak için çaprazlamasına gidiyordum.</p>

  <p>Biri az sonra beni gördü, bir çığlık, ardından üç dört el ateş... Son bir hamleyle ciğerlerim patlayacak gibi olduğu anda kendimi yola çektiğimde adamlardan birinin soldan lokomotif gibi üzerime geldiğini farkettim.</p>

  <p>Başka seçeneğim olmadığından nişan almadan ateş ettim. Sonra ayağım takıldı, yaramın sancısından bir çığlık atarak yere devrildim. Koşan adam yaklaşmayı bekleyerek ateş etmemişti. Ama kendinin sonu oldu bu; tam kalbine isabet eden kurşun herifi havalandırıp yoldan aşağı fırlattı.</p>

  <p><span class="t21">Enfield</span>'de bir tek mermi kalmıştı, yeniden dolduracak zamanım da yoktu. De la Plata ile sağ kalanlar çalılıklar arasından çıkarlarken dönüp köye doğru koşmaya başladım.</p>

  <p>Sürekli ateş ediyorlardı, ancak çalılıklar arasındaki o kovalamacadan ve yamacı tırmanmaktan sonra hiçbirinde nişan alacak hal kalmış değildi. Ben kiliseye erişmeyi umarak koşuyordum. Söylediklerime rağmen Nachita'nın olaya el atacağını diliyordum.</p>

  <p>Havuza vardığımda bir daha vuruldum. Bu kere kurşun sağ bacağımı sıyırıp geçmişti ama bu da beni yıkmaya yetmişti.</p>

  <p>Yerde yuvarlandığım sırada de la Plata'nın güçlü kuvvetli ve genç arkadaşı olanca hızıyla üzerime doğru koşuyordu. Öyle fazla titizlik edecek durumda değildim. Herifin göbeğine nişan alıp tetiğe bastım ve herif daha yere düşmeden kalkıp kiliseye koştum.</p>

  <p class="p10"><span class="t19">3</span></p>

  <p><span class="t18">T</span>omas insanın karabasanlarında bir türlü elimden kurtulamadığı yaratıklardan biriydi sanki. Kapıya vardığımda bir kurşun gelip hemen başımın üstüne saplandı. Omzum üzerinden baktığımda havuzun yanından geçmiş iki elinde birer tabanca hızla koşuyordu.</p>

  <p>Kilisenin serin karanlığa dalınca, bir an bile durmaya cesaret edemeden cebimden mermileri çıkardım. Sağ kolum ve omzum alev alev yanıyor, parmaklarım oynamıyordu, iki mermiyi güçlükle doldurdum tabancaya.</p>

  <p>Tomas içeri girmiş ve karanlıkta ateşe başlamıştı bile. Ben de büyük bir aptallık edip döndüm ve ateş ettim. Böylece yerimi belli etmiş oluyordum. O karşılık verince de dönüp gölgeler arasına koştum.</p>

  <p>Önüme çıkan taş bir merdivene ayağım takılınca düştüm, sonra kalkıp yukarı koştum. Merdivenler çan kulesinin iç tarafına çıkıyordu. Kulenin tepesindeki bir delikten ışık doluyordu içeri. Dama çıkıp çevreme bakındım. Aşağı açıklıktan bir kurşun yanımdan geçip gitti. Karanlığa iki kere ateş ettim, ikincisinde tabancadan yalnızca bir çat sesi çıktı.</p>

  <p>Sonum gelmişti artık. Küçük Emmet Keogh' un sonu gelmişti. Tomas hiç duraksamadan çıkıyordu yukarı. Dönüp çatının kenarında yürüdüm, ama gidecek hiçbir yer yoktu. Ya aşağı uçuruma ya da öteki taraftan kasaba alanına...</p>

  <p>Arkama döndüğümde Tomas de la Plata'nın on metre berimde durduğunu gördüm. Soluk soluğaydı, yüzü bembeyazdı tek elinde tabanca vardı şimdi. Sonunda yapılabilecek yanlışların en kötüsünü yaptı. Beni hemen orada vuracağı yerde konuştu.</p>

  <p>«Seni kim gönderdi, Keogh?»</p>

  <p>Aldığı karşılık damların tepesinde yankıyan ve kargaları korkuyla havalandıran bir tek el silah sesi oldu. De la Plata bir çığlık attı, olduğu yerde döndü, tabancası elinden fırlayıp aşağı alana uçtu.</p>

  <p>Nachita havuzun kenarındaydı, <span class="t21">Winchester</span>ini omuzlamış, Victoria da yanında çömelmişti. Kız birden benim adımı söyleyince sesi kargaların boğuk seslerine karıştı.</p>

  <p>Ben dönerken de la Plata da ağzından kanlar boşanarak üzerime atladı. Ben hafifçe yana kaydım, herif tepetaklak alana yuvarlandı.</p>

  <p>Baktığımda yüzüstü yatıyordu yerde, Nachita yanında çömelmişti. Nachita ayağa kalktı bana baktı, sonra kilisenin kapısına doğru Koşan Victoria'nın ardından yürüdü.</p>

  <p>Kargalar yeniden kuleye konmuşlardı. Bakır rengi gökyüzünde kapkara. Güneş tepeler arasında alçaldı. Yorgundum, sol elimdeki <span class="t21">Enfield</span>'in ağırlığı bile fazlaydı artık. Tabancayı bir daha almamak üzere uçuruma atmak çok dramatik bir hareket olacaktı, ancak bunun akıllıca bir şey olacağı söylenemezdi. Küçük Emmet Keogh'un yapacağı bir şey değildi bu. Kötü bir yerdeydik ve akşam oluyordu.</p>

  <p>Yere oturdum, mermilerimi önüme yaydım ve yaralı omzum yüzünden epey güçlük çekerek tabancayı yeniden doldurmaya başladım.</p>

  <p class="p1"><span class="t26">SON</span></p>
</body>
</html>
