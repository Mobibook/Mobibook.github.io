<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>4. BOLUM</title>
</head>

<body>
  <h1 class="h11"><a id="a19"></a>4. BOLUM</h1>

  <p><span class="t18">O</span>nümdeki birkaç dakika büyük bir olasılıkla son dakikalarım olacaktı. Mersedesten inerken sırtıma yediğim bir tekme yüzünden dizlerimin üzerine çökmüştüm. Beş altı atın beni ezmek için tepiştikleri yerde olmak hiç hoş değildi doğrusu. İki tekme daha yedim, ikincisi öyle güçlüydü ki kaburgamın kırıldığına emindim; tam o anda güçlü bir el beni yakamdan tutup ayağa kaldırdı.</p>

  <p>Van Horne beni bir eiiyle dik tutmaya çalışırken diğer yumruğunu en yakındaki atın sağrısına indirdi. Atın üstündeki adam darbenin şiddetinden az daha eyerden devriliyordu. Biri van Horne'a kamçısını savurdu. Van Horne kamçının koluna sarılmasını bekledi, sonra fazla bir kuvvet harcamıyormuş gibi atlıyı yere çekiverdi. Adamın bu inanılmaz gücüne ilk kez tanık oluyordum.</p>

  <p>Bundan sonra birkaç dakika askerler yere düşen arkadaşlarını ezmemek için hayvanlarını yana çekmeye çalışırlarken epey karışıklık oldu. İçlerinde bir ikisi kılıçlarını çekince durup biraz kötüleşir gibi olduysa birden bir el silah sesi duyuldu, genç bir subay askerlerin oluşturduğu halkayı yarıp ortaya girdi, atının dizginlerini çekti.</p>

  <p>Soluk, zayıf yüzü, hafif bir bıyığı, omuzlarında teğmen gümüş demirleri vardı. Adamları gibi yağmurluk giymemişti, üniforması sırılsıklamdı.</p>

  <p>Herif soğuk bir gülümsemeyle eyerinden eğilip tabancasının namlusuyla van Horne'un gözleri arasına dokundu.</p>

  <p>«Senor bir tek kurşun güçlü ya güçsüz, iri ya da ufaktefek demeden bitirir insanın işini.»</p>

  <p>«Köpeklerini çek üstümden yeter,» dedi van Horne. «Sessizce geleceğiz.»</p>

  <p>«Elbette. Bana verilen emir sizi mümkünse sağ olarak ele geçirmekti. Ama bana başka türlü davranma fırsatı yaratırsanız size minnet duyarım. Sizi insanlığa bir hakaret olarak görüyorum. Çıkart o cübbeyi.»</p>

  <p>Van Horne ellerini kalçalarına dayamış bakıyordu.</p>

  <p>«Sana meydan okuyup öteki işi yapmanı söylersem ne dersin bakalım?»</p>

  <p>Teğmen atından indi, dizginleri adamlarından birine verip van Horne'un karşısına geçti, tabancayı midesi hizasına kaldırdı. Sonra ağır ağır horozcuğu çekti.</p>

  <p>«Senor, sizi hiç ilgilendirmeyen bazı nedenlerden dolayı sizden hiç hoşlanmıyorum. Anamın mezarı üzerine yemin ederim ki, böylesine hak ettiğiniz şeyi yapmaktan hiç kaçınmam sözümü dinlemezseniz.»</p>

  <p>Subay artık gülümsemiyordu, dikkatle bakıldığında tabancanın çok hafifçe titremekte olduğu farkedilebilirdi. Van Horne adamı yatıştırmak istercesine elini kaldırdı.</p>

  <p>«Pekâlâ, asker efendi, nasıl istersen öyle olsun.»</p>

  <p>Cübbesinin yakasını açtı, eteğini toplayıp başından yukarı çekip çıkardı, Mersedese attı. Şimdi üzerinde papaz pantolonunu pek andıran kara yünlü kumuştan bir pantolonla beyaz bir gömlek vardı.</p>

  <p>Teğmen, «Yakayı da lütfen,» dedi.</p>

  <p>Van Horne papaz yakalığını çıkartıp cübbenin ardından arabaya attı.</p>

  <p>«Memnun oldun mu şimdi?»</p>

  <p>«Sizi asılmış gördüğüm zaman memnun olacağım, Senor. Şimdi arabanızı aynı yoldan geri süreceksiniz. Kaçmak için en küçük bir hareketinizi görürsem ateş ederim. Anlaşıldı mı?»</p>

  <p>«Elinde silah olunca konuşmasını iyi beceriyorsun, tek anladığım bu, evlât.»</p>

  <p>Van Horne dönüp arabasına yürüdü.</p>

  <p>Teğmen bana, «Sen yürüyebilirsin,» diyerek van Horne'un ardından yürüdü.</p>

  <p>«Ya o ne olacak?» İki adamının gereksiz yere sımsıkı tuttukları kızı işaret ettim. «Onu da birlikte alamaz mısınız?»</p>

  <p>Subay kıza bakıp kaşlarını çattı.</p>

  <p>«Tacho'nun yanındaki kız değil mi bu? Dilsiz olan yani?»</p>

  <p>«Evet. Tacho ile konuştunuz mu? Dün gece olanları anlattı mı size?»</p>

  <p>«Hayır, ama öldürdüğünüz adamlardan sağ kalanı olup biteni yeteri kadar anlattı.»</p>

  <p>«Çok ilginç,» dedim. «Kıza ne yapmak üzere olduklarını söyledi mi? İşlerine engel olmaya çalıştım diye beni asacaklarını da anlattı mı? Arkadaşım tam zamanında gelmeseydi beni öldürmüş olacaklardı.»</p>

  <p>Bana inandı, ki önemli olan da buydu, yüzü daha da soluklaşmıstı şimdi, gözlerindeki ifade korkunçtu.</p>

  <p>«Pis bir dünya, teğmenim,» dedim. «Kızcağız kendini kurtarmak için sesini bile çıkaramıyordu.»</p>

  <p>Teğmen tek bir söz söylemeden döndü, kızı kolundan tuttuğu gibi Mersedesin arka koltuğuna soktu. Sonra kendisi de van Horne'un yanına oturup arabayı sürmesini söyledi. Van Horne epey zorlandıktan sonra arabayı çevirdi, biz de geçmesi için kenara çekildik.</p>

  <p>Bizler de yola koyulduk, askerler atlarına binmişlerdi, ancak başlarındaki çavuş atından indi, tabancasını çekip yanımda yürümeye başladı.</p>

  <p>Cebimden bir paket Artista çıkardım. «Sigara içebilir miyim?»</p>

  <p>«Tabii, ben de bir tane yakarım.»</p>

  <p>Çakmağı uzattım, ilk ciğer dolusu dumanı ustalıkla üfledi.</p>

  <p>«Sen ve arkadaşın dün akşam Tacho'nun orada epey eğlenmişsiniz. Kaç <span class="t21">rurale</span> temizlediniz beş mi?»</p>

  <p>«Şimdi ne olacak?» diye sordum.</p>

  <p>«Albay sizi bekliyor. Albay Bonilla. Bu bölgenin askeri valisi. Durumu kendi gözleriyle görmek için dün sabah bizimle devriyeye çıktı. Öyle bir insandır. O <span class="t21">rurale</span> geldiğinde anayolun dışında eski bir çiftlikte geceliyorduk.» Adamın sesinde hayranlık vardı, «Arkadaşınla sen epey hızlıymışsınız,» derken.</p>

  <p>«Peki neden Tacho'nun oraya gitmediniz de dosdoğru buraya geldiniz?»</p>

  <p>«Albayın fikri. Cok kurnazdır. Sizin kaçacağınızı tahmin ettiği için başlarına bir çavuş verip beş altı kişiyi oraya yolladı, kendisi de teğmenle haritayı inceledi. Eğer bu işi yapan o olsaymış pek mümkün görünmediği için Nonava Geçidinden geçmeye çalışırmış dedi.»</p>

  <p>«Tam üstüne basmış desene.»</p>

  <p>«Genellikle hep öyledir. Dün gece epey zorlu bir yürüyüş yaptırttı bize. Yağmur başlayıncaya kadar hiç durmadık. Ama yine haklı çıktı işte. Eğer o beklediğimiz yerde olmasaydık geçip giderdiniz, değil mi?»</p>

  <p>Esaslı adammış bu Albay Bonilla. Yolun çölle birleştiği yere varınca Marsedesin dar bir boğazın girişinde durmuş olduğunu gördük. Yağmura rağmen biri bir ateş yakmıştı, dumanı ıslak havada tembel tembel yükseliyordu.</p>

  <p>Van Horne arabanın yanında ayakta duruyordu. Kapısı açık arka tarafta biri, herhalde Bonilla oturmaktaydı. Yaşını kırktan fazla tahmin etmediğim için favorileri zamanından öncebeyazlaşmış uzun boylu, yakışıklı bir erkekti..</p>

  <p>Pelerinli süvari kaputuyla epey gösterişliydi. Hafif alaycı, zeki bir görünüşü vardı. Hayatta mümkün olan her şeyi görmüş ve artık hiçbir şeye inanmayan bir insan yüzü vardı.</p>

  <p>Çavuşun teslim ettiği teğmen beni albaya götürdü. Bonillo sakin sakin baktı bana.</p>

  <p>«Adınız, senor?» diye kibarca sordu.</p>

  <p>«Emmet Keogh. İngiliz yurttaşıyım.»</p>

  <p>«Keogh mu?» Hafifçe kaşlarını çattı, «Çok rastlanmayan bir ad bu, senor, ancak benim bu adı daha önceden duymuşluğum var. Hermosa gümüş madenlerinde güvenlik servisinin başında olan kişisiniz siz.»</p>

  <p>«Evet öyle. Şaşırmış görünüyorsunuz.»</p>

  <p>«Beklediğim kişi çıkmadınız, senor. Ben çok daha başka biri olacağınızı sanmıştım.»</p>

  <p>«Nasıl yani? Kuyruklu boynuzlu falan mı?»</p>

  <p>«Öyle bile olabilirdi. Kağıtlarınız.»</p>

  <p>Bonito'daki şefin imzaladığı yol kağıdını çıkardım.</p>

  <p>«Yanımda yalnızca bu var.»</p>

  <p>İyice inceledi kağıdı.</p>

  <p>«Demek Huila'da Gomez diye birine bir kamyon eşya götürüyorsunuz?»</p>

  <p>«Evet. Bonito'da Hotel Blanco'nun sahibi Senor Janos gönderiyor malı.»</p>

  <p>«Senor Janos'u tanıyor olmak, inanın bana, hiç de övünülecek bir şey değildir. Bu adam dün gece handa olanları kendi bildiğince anlattı az önce, Şimdi hikâyeyi bir de sizin ağzınızdan dinlemek istiyorum.» Genç teğmene döndü. «Onu götürebilirsin.»</p>

  <p>Teğmen van Horne'u pek de hafifçe sayılmayacak bir biçimde iteledi. Bonillo kıs kıs güldü.</p>

  <p>«Korkarım Teğmen Cordona dostunuzdan pek hoşlanmadı. Kendisi çok temiz bir insandır. Çocukken ana-babası papaz olmasını istemişler ve öyle bir eğitim görmüş. Onun gibi bir insan için papaz olmadığı halde kendisini papaz olarak tanıtan bir kimseyi kabul etmenin güç olduğunu anlarsınız sanırım.»</p>

  <p>Gümüş tabakasından bir sigara çekip yaktı, dumanını yağmura savurdu.</p>

  <p>«Şimdi de sizin anlatacaklarınızı dinleyelim bakalım.»</p>

  <p>Ona gerçeği anlattım. Hikâyemi bitirdiğimde ağır ağır başını salladı.</p>

  <p>«Şaşılacak bir şey, gerçekten şaşılacak bir şey.» Arkasına uzanıp van Horne'in Gladstone çantasını çekti. «Bunun içinde elliüçbin dolar olduğunu biliyor muydunuz?»</p>

  <p>Van Horne'u ilk olarak dün sabah Bonito'da kurşuna dizilen üç kişinin son dualarını ederken gördüm. Papaza benziyordu. Papaz gibi davrandığı için de, ben dahil herkes onu papaz sandı. Dün gece olaylar sırasında Tacho'nun yerine girdiğinde beni asılmaktan kurtardı. Kızı da Tanrı bilir nelerden... Her ne olursa olsun bunun bir değeri olmalı.»</p>

  <p>«Şartlar ne olursa olsun bir hamlede beş kişi yine de biraz aşırıdır, dostum. Diğer devriyeden haber gelince bunu bir daha konuşacağız.»</p>

  <p>Albay parmağını şaklatınca çavuş koşarak geldi.</p>

  <p>«Bunu da arkadaşının yanına koy sonra da bana kahvaltı getir.»</p>

  <p>Bir kayanın dibine çömelmiş duran van Horne'un yanına gittim. Gömleği sırtına yapışmıştı, hafif bir titreme geçirmekteydi.</p>

  <p>«Ne söyledin ona?» diye sordu.</p>

  <p>«Gerçeği... ne söyleyecektim ki?»</p>

  <p>«Eh, haklısın.» Gülümsedi. «Bence fark etmez ya. Bu işin tek bir sonu var, Keogh.»</p>

  <p>«Belki.» Çevreme bakındım. «Kız ne oldu?»</p>

  <p>«Çalıştırıyorlar.»</p>

  <p>Kızın üzerinde askerlerden birinin muşambası ile kepi olduğundan ilk bakışta farkedememiştim; ateşin yanında çömelmiş tavada <span class="t22">frijoles</span> kızartıyordu.</p>

  <p>Benim baktığımı görünce bir fincana kahve doldurup bize doğru yürümeye başladı. Ancak Cordona ondan önce davranıp fincanı bir vuruşta yere savurduğu gibi kızı da iterek ateşin başına yolladı.</p>

  <p>Van Horne, «İşte nefret edebileceğim bir insan,» diye mırıldandı.</p>

  <p>«Al benden de o kadar. Papazmış gibi davrananlara karşı bir hıncı var sanki.»</p>

  <p>Uzaktan atlıların borazanı işitildi. Başlarında çavuşları olan yarım düzine kadar asker yağmurun arasından göründüler.</p>

  <p>«Dün gece Tacho'ya gönderdiği devriye olacak,» dedim.</p>

  <p>Çavuşun gidip raporunu vermesini seyrettik. Bonilla bize bir iki kere dönüp baktı, adamı dikkatle sorguya çeker gibi oldu. Sonunda Cordona'ya bizi yanına getirmesini emretti:.</p>

  <p>«Söyleyin Bay Keogh, o kamyonda ne vardı.</p>

  <p>«Viski. Huila'da Gomez diye birine teslim edilecekti. Daha önce de söylemiştim.»</p>

  <p>«Ama tüfeklerden sözetmeyi unutmuştunuz.»</p>

  <p>«Tüfek mi?» Adamın yüzüne şaşkın şaşkın baktım. «Ne dernek istediğinizi pek anlayamadım.»</p>

  <p>«<span class="t21">Martini Henry karabinalar</span><span class="t21">ı</span>. Kamyonun arkasındaki sandıklar silah doluymuş diyor çavuşum, ki genellikle sözüne güvenilir bir insandır.»</p>

  <p>«Doğrusu iyi dostların varmış, Keogh,» dedi Van Horne. «Şimdi yandık işte.»</p>

  <p>«Nedenmiş yani? Kamyon Janos'un benim değilki. O beni lanet şeyi sürmem için tuttu.» Bonilla'ya döndüm. Sizin aradığınız Janos'tur. Janos ve Bonito'daki polis şefi Yüzbaşı Ortiz.»</p>

  <p>«Her şey sırasıyla. Bay Keogh.»</p>

  <p>Bonilla Mersedesin sürücü koltuğunun sırtını okşadı.</p>

  <p>«Çok esaslı bir araç.» Cordona'ya döndü. «Benim araba kullandığımı bilir miydin, teğmen? Önemsiz bir şey ama insanın karşısına böyle bir araba çıkınca bir zevk oluyor. Huila'ya bununla dönme zevkini yaşamaya karar verdim. İki kişi benimle gelsin. Bir an önce yola çıkmak İstiyorum.»</p>

  <p>«Tutuklular, albayım?»</p>

  <p>«Onlar yürüyebilirler. Yürümek sağlıkları için iyidir. Yarın öğleden sonra varırsınız kasabaya, gelir gelmez bana haber verirsin.»</p>

  <p>Bize bakmadan döndü sonra, Cordona eski yerimize dönmemizi emretti. Bonilla'nın yola çıkış hazırlıklarını izledik. Tüfekleri ellerinde iki asker arka koltuğa oturdular. Bonilla marşa basınca araba tıpkı van Horne'un elindeymiş gibi kolaylıkla canlanıverdi.</p>

  <p>Arabanın yağmurda uzaklaşmasına baktık.</p>

  <p>«Ne diyorsun?» diye sordum van Horne'a.</p>

  <p>«Ne diyeceğim? Ne diyebilirim ki?» Öfkeyle baktı yüzüme. «Olgun ol, Keogh. Yolun sonuna geldik artık, bu fikre alışsan iyi olur.»</p>

  <p class="p10"><span class="t19">K</span></p>

  <p><span class="t18">K</span>ampı bozup da yola çıkarken kızı yük katırlarından birine bindirdiler. Van Horne ile ben Cordona'nın emriyle bileklerimizden onar metrelik bir iple bağlı olarak yürüyorduk.</p>

  <p>Yürüyorduk diyorum ama, aslında atlara ayak uydurmaya çalışıyorduk. Onlar tırıs giderken biz de tırıs gidiyor, onlar koşarken biz de koşuyorduk.</p>

  <p>Berbat bir sabahtı kısacası, yağmur kesildikten sonra bile yürümek kolay değildi, düştüğümüz birkaç kere de uzun uzun sürüklendik atların arkasında.</p>

  <p>Öğlen mola verildi, kahve pişirilmesi için küçük bir ateş yakıldı. Van Horne ile ben yorgun bir halde atların yanına çöktük. Bizden başka herkes kahve içti. Kız bu duruma çok üzülmüştü. Hep bizden yana bakıyordu, bir keresinde bir fincana kahve doldurup Cordona'nın kolunu çekiştirdiyse de adam sabırsızlıkla başını salladı.</p>

  <p>«Bu hayvan herif bize acı çektirmeye karar vermiş galiba,» dedi van Horne.</p>

  <p>«Genel fikrin bu olduğunu sanmaya başlamıştım ben de. Bari Metodist papazı kılığına girseydin, ,o zaman belki bu kadar önemsemezdi.»</p>

  <p>Bu sözüm her nedense pek hoşuna gitmiş olacak kahkahalarla gülmeye başladı. Cordona bundan hiç hoşlanmamıştı, bir süre aksi aksi bize baktıktan sonra adamlarına kampı dağıtmalarını söyledi.</p>

  <p>Öğleden sonra da sabahın bir tekrarıydı, yani hiç sona ermeyecek uzun bir ıstırap. Akşama doğru yeniden sağanak başladı. Yürüyüş kolunun sonunda üşüyerek, sırılsıklam ve olduğum yere yığılacak kadar yorgun tökezleyip duruyordum. Bacaklarım öylesine ağrıyordu ki attığım her adım bir mucizeydi sanki.</p>

  <p>Sonunda yıkık bir çiftlikte kamp kurduğumuzda beni çeken asker ipimi bırakır bırakmaz bir duvarın dibine yığıldım kaldım.</p>

  <p>Otuz mil kadar yol gelmiştik, önümüzde bir yirmi milimiz daha vardı. Gözlerimi açınca van Horne'un yanıbaşımda olduğunu gördüm.</p>

  <p>«Yaşlanıyorum, Keogh.» Yüzü soluktu, süzülmüştü ama yine de gülümseyebiliyordu. «Birşey söyliyeyim mi sana? Dostumuzdan hiç hoşlanmadığıma karar verdim artık.»</p>

  <p>Adamlar yakınlardaki ağaçlıktan çalıçırpı topladılar, üç tane ateş yakıldı, az sonra ıslak havaya kahve ve kızarmış pastırma kokusu yayılıyordu.</p>

  <p>Kız az sonra elinde teneke bir maşrapa kahve ve <span class="t22">frijoles</span> ile göründü. Cordona koşa koşa yetişti, ardından bir tekmede maşrapayı devirdi, kızın bileğini yakalayıp büktü.</p>

  <p>«Bu ikisine yiyecek yok dedim sana.»</p>

  <p>Ama sonra kızın yüzündeki ıstırap ifadesini görünce bir an duraksar gibi oldu.</p>

  <p>Van Horne, «Böyle davrannca daha rahat mı ediyorsun, evlât?» diye sordu.</p>

  <p>Cordona yumruğunu kaldırıp döndü, kendine güçlükle hakim oldu, kızı bileğinden yakalayıp ateşe doğru çekti.</p>

  <p>Yağmurla birlikte karanlık da, çektiğimiz sefalet de artmıştı. Sağanak altında çömelmiş durduğumuz yere askerler dönüp dönüp bakiıorlardı. Cordona ise bizi görmezlikten gelmekteydi. Kendi özel ateşi başında oturmuş birbiri ardından kahve ve sigara içiyordu.</p>

  <p>Sonunda Victoria yerinden kalktı, iki at battaniyesi alıp yanımıza geldi, birini van Horne'a verdi, sonra yanıma çömelik diğerini ikimizin sırtına örttü. Askerler kaçamak bakışlarla Cordona'ya ve birbirlerine bakıyorlardı. Fısıltıları duyuyordum, ama Cordona bir olay başlatmayacak kadar gururlu olduğundan dimdik, önüne bakmakla yetindi.</p>

  <p>Ben yaprak gibi titriyordum, dişlerim takırdıyordu, ancak kızın bana yaslanan vücuduyla ısınmaya başlamıştım bile. Titremem geçmeyince kız başımı omuzlarına çekip battaniyeyi: başımın üstüne örttü, hafif hafif iki yana sallanmaya başladı. Onun yaşını unuttum o anda, gözlerim kapanmaya başlarken geçmişini de unuttum. Yapılması gereken şeyi zamanında yapan bir kadındı yalnızca; kadınlar zaten çok şeyi bilmiş olarak yaşlı doğarlardı.</p>

  <p class="p10"><span class="t19">K</span></p>

  <p><span class="t18">G</span>ece yağmur dindi, sabah güneş doğarken masmavi gökyüzünde bir tek bulut bile yoktu. Öğlene doğru hava öylesine ısınmıştı ki, toprağın nemi uçup gitmişti, atların ayakları altında yine tozlar kalkıyordu.</p>

  <p>Van Horne ile ben toz bulutunun tam ortasındaydık, soluk alamıyorduk nerdeyse, sıcak da daha fazla katlanılır gibi değildi. Öğle molası zamanı geldiğinde ben artık dayanma noktamın sonundaydım. O kadar çok düşüyordum ki, yürüyüş kolu sık sık beni beklemek zorunda kalıyordu. Sonunda biraz su verdiklerinde Cordona bile itiraz edemedi.</p>

  <p>Kendi ıstırap dolu dünyamda yaşadığımdan van Horne'un ne halde olduğunu bilmiyordum. Sonunda gözlerimi açtığımda onu yanıbaşımda yatarken gördüm, durumu benden daha iyi değildi.</p>

  <p>Kısık bir sesle, «Bu herifi çıldırtmak için yaşamaya karar verdim,» dedi. «Küçük bir zafer belki, ama benim zaferim.»</p>

  <p>Tüm vücudum ateşten yanarak sırtüstü döndüğümde Victoria'nın elinde bir matara suyla üzerime eğilmekte olduğunu gördüm. Hem korkmuş hem öfkeli bir hali vardı. Gülümsemeye çalıştım ama çatlak dudaklarımın acısına dayanamadım.</p>

  <p>Kız ağzıma, birkaç damla su döktükten sonra yüzümü yıkadı. Cordona elinde bir maşrapa kahve olduğu halde ateşin başından yanımıza yürüdü bir süre bizi seyretti.</p>

  <p>«Tatmin oldun mu?» diye van Horne kısılmış sesiyle sordu. «Yoksa şimdiye kadar ölmemiz mi grekiyordu?»</p>

  <p>Cordona dönüp ateşin başına yürüdü. Hâlâ pes etmemişti. Yola çıktığımızda beni katırların birinin yanına götürüp bağlı bileklerimi eyerin tahta kayışına geçirdiler; böylece bir daha düşmeyecektim, iyi bir şeydi bu ama yine de yürümek zorundaydım.</p>

  <p>Bir iki metre ilerde van Horne'a da aynı şey uygulanıyordu. Huila'ya böyle girdik. Kasabaya vardığımızda artık ben yürümüyor, parmaklarımın ucunda sürükleniyordum.</p>

  <p>Huila'ya girişimizi pek hatırlamıyorum aslında, yalnızca yüzüme bir kova su atıldığını, kendimi yerde sırtüstü bulduğumu ve gözlerimi açınca Cordona'nın üzerime eğilmiş olduğunu hatırlıyorum.</p>

  <p>«Tamam Keogh, topla artık kendini, geldik işte,» dedi.</p>

  <p>İki er kollarımdan tutup ayağa kaldırdılar, avlunun öteki yanına yürümeye başladık. Van Horne iki yanındaki iki askere dayanarak önümde yürüyordu. Büyük meşe bir kapıdan geçip kokusundan cezaevi olduğunu anladığım yere girdik.</p>

  <p>Atıldığımız hücre bir lağımdan farksızdı, zaten burası lağım olarak yapılmış olmalıydı. Cordona için bu kadarı bile yeterli değildi ki gitmeden önce bacaklarımıza demir halkaları geçirtti. Artık hiçbir şeyi umursayacak durumda değildim ben, daha kapı kapanırken huzurlu bir karanlığa dalmıştım bile.</p>

  <p class="p10"><span class="t19">K</span></p>

  <p><span class="t18">O</span>naltı onyedi saat öylece uyumuş olmalıyım. İşemek için bir iki kere kalktığımı ve van Horne'un bir köşede horladığını hatırlıyorum. Her seferinde gözümü kapatıp yeniden dalmıştım uykuya.</p>

  <p>Tam olarak uyandığımda ertesi günün öğleden sonrasıydı ve van Horne hücrenin demir parmaklıklı küçük penceresinden dışarı bakıyordu.</p>

  <p>Gülümseyerek bana döndü. «Nasılsın bakalım?»</p>

  <p>«Feci.» Elimi bana delikmiş gibi gelen karnıma bastırdım. «Buralarda yiyecek bir şey yok mu?»</p>

  <p>«Köşede içi kurtlu bir tabak dolusu birşeyler var. Ben senin kızı bekliyorum.»</p>

  <p>«Victoria.» Yerimden kalkarken bacaklarımın kaskatı kesildiğini farkettim. «Neden söz ediyorsun sen?»</p>

  <p>«Az önce buradaydı, ayakkabımda sakladığım elli pesoyu verdim bir iki şey alması için. Hah, geliyor işte!»</p>

  <p>Parmaklıklar arasından ortasında bir çeşme olan küçük bir avlu görünüyordu. Ortalıkta kimseler olmadığı gibi sokak kapısı da açıktı.</p>

  <p>Victoria ciddi ve kaygılı bir yüzle baktı bana. Hafifçe, «Bunu yapmamalıydın,» dedim.</p>

  <p>Kız gülümseyerek aldıklarını parmaklıklar arasından bize uzattı. Bir şişe şarap, ekmek, zeytin, iki uzun sucuk ve iki paket Artistas sigarası ile kibrit.</p>

  <p>«Afiyetler olsun, dostlarım.» Albay Bonilla sağımızdaki kemerlerin gölgesi arasından çıktı.</p>

  <p>«Sakın kızı suçlama,» dedim. «O yalnızca bize yardım etmek istiyordu.»</p>

  <p>Kız kaygıyla baktı adamın yüzüne. Bonilla kızın başını okşadı.</p>

  <p>«Haydi yerine git yavrum, başını derde sokmamaya bak.»</p>

  <p>Benim şaşkın bakışlarım altında kız albaya gülümsedi, hafif bir gülümseme ama yine de gülümseme... Sonra gitmeden önce bir de bana gülümsedi.</p>

  <p>«Evet dostlarım, bu hayatta insanın imkan bulduğunda yemek yemesi akıllıca bir şeydir, çünkü insan bir daha yemek yeyip yiyemeyeceğini bilemez.»</p>

  <p>Bu tatlı sözlerinden sonra bizi yemeğimizle başbaşa bırakıp gölgeler arasında kayboldu yine.</p>

  <p class="p11"><span class="t20">i</span></p>

  <p>&nbsp;</p>
</body>
</html>
