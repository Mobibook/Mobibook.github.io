<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>3. BOLUM</title>
</head>

<body>
  <h1 class="h11"><a id="a18"></a>3. BOLUM</h1>

  <p><span class="t18">H</span>er şey göz açıp kapayıncaya kadar olup bitti. Beni kirişe çekmeyi bekleyenler ipi bırakıp silahlarına sarıldılar. Geç kalmışlardı ama. Ben kendimi ileri fırlattım; kızın dizlerine çarpıp onu da yere devirdim. Diğer üçünün gereğine van Horne baktı.</p>

  <p>Van Horne gerçekten iyi biliyordu. Çantadan çıkan <span class="t21">Thompson</span> makineli tüfeğinin yuvarlak bir şarjörü vardı. Adam: ateş ederek barın ardındaki aynayı, mutfağa doğru koşan diğer iki ruralenin ayakları altındaki döşemeyi parça parça etti.</p>

  <p>Arkadaşı kendisine kalkan görevi yaptığından önde koşan kendini mutfağa atıvermişti Arkadan gelenin süslü ceketi sırtında parçalanmış, kendisi de mermilerin itişiyle mutfağa uçuvermişti.</p>

  <p>Sağ kalan tek adam dışarı koşarken arkasından kapıyı çarptı, van Horne da hemen onun ardından fırladı.</p>

  <p>Kız yerde bir takla atıp oturdu. Ben ellerim bağlı olduğu için güçlükle dizüstü kalkabildim.</p>

  <p>«İyi misin?» diye sordum kıza.</p>

  <p>Kız başını salladı, Delgado'yu çevirdi, kemerinden bıçağını alıp iplerimi kesti. Boynumdan ilmeği çıkardığımda boynumun derisinin sıyrıldığını ve kabardığını farkettim. Kız yüzünde hâlâ hiçbir ifade belirtisi olmadan boynuma baktı, sonra kalkıp mutfağa koştu.</p>

  <p>Dışarda aniden bir nal sesi duyuldu, ardından makineli tüfeğin takırtısı ve bir çığlık. Ayağa kalkıp çevreme bakındım. Ortalık kan içindeydi, barut ve yanık et kokusu, cehennemde bir kasap dükkanı. Tacho tezgahın ardına geçmiş elleri titreyerek bir kadehe tekila doldurmaktaydı,</p>

  <p>Bir şişe ve bir kadeh de ben aldım. İçtiğime saf alkol dense yeriydi. Ama kendimi toplamama yardım etti ki bu anda herşeyden çok buna ihtiyacım vardı.</p>

  <p>«İyi bir şey değil, ha?» dedim.</p>

  <p>Tacho'nun yüzü tam bir umutsuzluk tablosuydu.</p>

  <p>«Polis, hatta <span class="t21">rurales</span> öldürmek çok kötü bir şeydir. Burası ile Huila arasında epey Federal atlı var. Bu bölgede son zamanlarda çok karışıklıklar çıkmıştı.»</p>

  <p>Kız içi bir tür yağ dolu bir testiyle çıkageldi. Boynumun sıyrıklarına yağı sürerken kaşlarını çatmıştı, parmakları kuş gibi hafifti; sonra etekliğinden bir parça kopartıp boynuma sardı.</p>

  <p>Kızın yüzünü okşadım, «Çok rahatım şimdi, sana minnettarım.»</p>

  <p>Kız ilk olarak güldü, kararsızca Tacho'dan yana bakıp mutfağa gitti. «Kızın mı?»</p>

  <p>Adam başını salladı. «Adı Balbuena'dır senor. Babasının buralarda bir <span class="t21">hacienda</span>sı vardı, ben onun yanında çalışırdım. Savaş sırasında beş yıl önce çiftlik yandı, patronla karısı öldüler. Victoria hepsini gördü. O zaman on iki yaşında bir çocuktu. Bir şey oldu kıza, çok garip bir şey...»</p>

  <p>«Ne demek istiyorsun?»</p>

  <p>«Burada kafasında, senor.» Adam kafasına dokundu. «O günden sonra bir daha hiç konuşamadı.»</p>

  <p>Kapının önünde bir ayak sesi duyuldu, Van Horne sigarillosu hâlâ dişleri arasında olduğu halde içeri girdi; makineli tüfeği kolunun altındaydı.</p>

  <p>«Ne oldu?» diye sordum. «Ne olacak, kaçtı.»</p>

  <p>Sanki bir örtü çekilip alınmış, altından bambaşka bir insan çıkmış gibiydi. Her şey değişmişti: yürüyüşü, hareketleri, sesi, konuşması. Daha önce şimdi anlaşılan nedenlerle sakladığı bir güç vardı adamın içinde.</p>

  <p>Makineliyi tezgahın üstüne gürültüyle bırakıp Tacho'ya doğru parmaklarını şaklattı.</p>

  <p>«Çabuk bir şişe ver bana. Ne olursa olsun. Kafamı toplayıp düşünmem gerek.»</p>

  <p><span class="t21">Enfield</span> tabancam Delgado'nun kemerine sıkıştırılmış duruyordu. Tabancayı çekip aldım. Delgado'nun cesedini ayağımla dürterek, «Bu da Batı Cephesinde öğrendiğiniz bir şey mi, peder?» diye sordum.</p>

  <p>Van Horne elini omzuma dayadı. «Sana bir şey itiraf etmeliyim, oğlum. Her şey senin gördüğün gibi değildir.»</p>

  <p>«Pek seyrek olarak öyledir zaten.»</p>

  <p>Adam kendine özgü o sert, garip kahkahalardan birini attı.</p>

  <p>«Açıklamalar daha uygun bir zamana kalabilir. Şimdi başka işlerim var. Pislik bu. Giden herif arkadaşlarının yanına ne kadar da varır?»</p>

  <p>«Tacho burası ile Huila arasının federallerle kaynadığını söylüyor. Bölgede son zamanlarda epey karışıklık çıkmış. Sierralar yoluyla Guyamas'a gidecek miydiniz gerçekten?»</p>

  <p>«Evet. Bir dostum oraya Pasifik adalarından köprü yüklü gemiler geldiğini söyledi. Buradan çekip gitmek için sakin bir yol.»</p>

  <p>«Bu türlü bir çıkışa ihtiyacınız mı var?»</p>

  <p>«Öyle diyebiliriz sanırım, Gidip bir harita getireyim.»</p>

  <p>Papaz Mersedes arabasına giderken kız da mutfaktan elinde bir tepsi içinde kahve güğümü ve fincanlar olduğu halde çıktı. Fincanları doldurunca ilk servisi bana yaptı ki, her nedense bu durum beni epey huzursuz etmişti. Kız daha sonra tezgahın yanında durup benim gülümsemelerime bile karşılık vermeden efendisinin emirlerini bekleyen bir köpek gibi yüzüme bakmaya başladı. Van Horne getirdiği büyük ölçekli bir kuzey Meksika haritasını tezgahın üzerine yaydı.</p>

  <p>«Kuzey, güney ve doğu benim için kapalı,» dedi. «Birkaç saate kalmaz gideceğimiz her yöne telgraf üstüne telgraf yağdırırlar.»</p>

  <p>«Geriye bir tek dağlar kalıyor.» Parmağımı Huila yolu üzerine koydum. «En iyisi şurası olacak. Dağlardan geçen yol Huila'nın şu çıkışından kırk mil sonra ayrılıyor.»</p>

  <p>«Başımız derde girmeden oraya kadar gidemeyiz.»</p>

  <p>«Beni de bu işe mi katıyorsunuz?»</p>

  <p>«Başka seçeneğ!n var mı ki? Seni yakaladıkları takdirde nasıl olsa sallandıracaklardır, üstelik ortalık karışırsa iki kişi bir kişiden iyidir.»</p>

  <p>Kısacası bana ihtiyacı vardı. Az sonra elini haritanın üzerine indirdiğinde gerçek nedeni anladım.</p>

  <p>«Tanrım, ne berbat bir durum. Neden burnumu beni ilgilendirmeyen işlere sokuyorum sanki?»</p>

  <p>Bu benim de aklıma gelmişti ama ağzımı açıp bir şey söylemedim. Konuşan haritanın üzerine miyop gözlerini kasarak eğilen Tacho oldu.</p>

  <p>«Dağlar arasından Nonava Geçidinden de bir yol vardır. Cok seyrek kullanılan berbat bir yol, ama İhtilâlde bazı Amerikalılar kıyıdan o yolu kullanarak iki kamyon silah getirmişlerdi. Bildiğim kadarıyla bir daha hiç kullanılmadı.»</p>

  <p>«Bak bu ilginç,» dedi van Horne. «Sözleri doğruysa bizi orada aramak akıllarına bile gelmeyecektir.»</p>

  <p>«Peki benzini nereden bulacağız?»</p>

  <p>«Depoda yirmibeş galon var, bagajdaki tenekelerde de elli. Bizi kıyıya kadar götürmeye yeter.»</p>

  <p>Haritaya bir daha baktım. Onbeş mil kadar Huila yolunda kalmalıydık, başka seçeneğimiz yoktu. Ondan sonra tepeler arasından bir katır patikasından pek farklı olmadığı anlaşılan bu bilinmeyen yola girecektik.</p>

  <p>«Karanlıkta orada başımız derde girebilir,» dedim. «Farlarımız olsa da olmasa da.»</p>

  <p>«Ne yapalım öyleyse? Güneş doğana kadar burada oturup da federallerin gelmesini mi bekleyelim? Kendine gel, Keogh. Hiç kuşkusuz bir çukura düşebiliriz ya da bir tepeden aşağı uçabiliriz, ama elimizde başka bir seçenek olmadığından bir an önce yola koyulsak iyi olur.»</p>

  <p>Haritasını katladı, açılmamış bir tekila şişesini kaptığı gibi dışarı çıktı.</p>

  <p>«Haklı,» dedim Tacho'ya. «Burada daha fazla kalmanın bir, anlamı yok.»</p>

  <p>Gitmek üzere döndüğümde kız kolumu yakaladı. Gözleriyle konuşmaya çalışıyordu, ağzı açılıp kapanıyor, yüzü ile birşeyler anlatıyordu.</p>

  <p>«Ne var?» diye sordum.</p>

  <p>«Sanırım szinle birlikte gitmek istiyor, Senor.» dedi Tacho.</p>

  <p>Kız hevesle başını salladı, ben ise omuzlarından tutup şöyle bir sarstım.</p>

  <p>«Aptallaşma. Seni ne yapabilirim ki? Nereye gidersin? Ben canımı kurtarmaya çalışıyorum.»</p>

  <p>Kız, gözleriyle yalvararak ellerimi tuttu. Ben yine başımı salladım.</p>

  <p>«Olmaz.»</p>

  <p>Kızın birden içi boşalmış gibi oldu, umudunu kaybetmişti belki de. Ya da kendisi için çok daha önemli bir şeyi. Hepimizin içinde olan canlı bir şey. Omuzları sarkmış bir halde geri döndü.</p>

  <p>«O da kaçıyor, senor,» dedi Tacho. «Bu kadar genç olmasına rağmen çok acı çekti. Çok kötü şeyler gördü. Balbuenas ailesi bu yörenin ünlüleri arasındaydı, kızın babası bir soyluydu, ama bağışlanamaz bir günah işledi. Bir kızılderili ile evlendi. Hem de Yaki kabilesinden bir kadınla. Dağın öteki tarafındaki Rüzgâr Nehri bölgesinden bir kadınla. Ailesi adamı asla bağışlamadı.»</p>

  <p>«Kızın kimsesi yok öyleyse?»</p>

  <p>«Burada yok, Senor, ama annesinin doğduğu dağın öteki yanında durum çok daha değişik olabilir.»</p>

  <p>Kaçınılmaza boyun eğerek kıza, «Pekâlâ, dedim. «Eşyalarını toplamak için iki dakikan var.»</p>

  <p>Kız omzu üzerinden yüzüme şaşkın şaşkın baktıktan sonra mutfağa koştu.</p>

  <p>Tacho, «Kimi zaman Tanrı bulutlar arasından bize de bakar, Senor,» dedi.</p>

  <p>«Benim pek sık rastladığım bir şey değildir bu. Peki sen ne olacaksın? Federaller sana ne yaparlar?»</p>

  <p>«Kötü muamele görmüş masum bir seyirciyim ben Senor. Üstelik benim gibi yaşlı biri nereye gidebilir ki?»</p>

  <p>Mersedesin kornası sabırsızlıkla çalıyordu. Victoria da o anda elinde küçük bir torba, sırtında kalın yünlü bir şal olduğu halde mutfaktan çıktı.</p>

  <p>Kızı kapıya doğru iterken Tacho arkamdan, «Ona iyi bakın, Senor,» diye seslendi. «Artık size emanet kız.»</p>

  <p>İnsanın yeniden başka bir insanın sorumluluğunu üstlenmesi huzur kaçırıcı bir şeydi, ancak geri dönemezdim artık.</p>

  <p>Mersedese geldiğimizde kızın torbasını alıp arka koltuğun üstüne attım.</p>

  <p>«Ne yaptığını sanıyorsun?» diye sordu van Horne.</p>

  <p>«Kız da bizimle geliyor. Tartışma istemiyorum.»</p>

  <p>«Ben ölmedikçe gelemez.» «Eh, bunu ayarlamak pek güç değil,» dedim.</p>

  <p>Bundan sonra ne olacağını bilemiyorum, elimi <span class="t21">Enfield</span>'in kabzasına götürmüştüm bile, ancak van Horne beni şaşırtarak birden pes etti.</p>

  <p>«Tanrı aşkına kızı sok içeri de gidelim artık. Kafanı daha sonra da kırabilirim.»</p>

  <p>Kızı arka koltuğa yerleştirdim, kendim de van Horne'un yanına oturdum, yola koyulduk.</p>

  <p class="p10"><span class="t19">K</span></p>

  <p><span class="t18">H</span>uila yolunda bulunduğumuz onbeş mil boyunca hiçbir sorun çıkmadı. Karanlık ve yol durumu göze alındığında onbeş mili yarım saatte almamız gerçekten şaşırtıcıydı.</p>

  <p>Dönemece vardığımızda güçlükler de başladı. Bir kere gireceğimiz yolun başını bulmamız yarım saatimizi aldı. Yola saptığımız anda da başımızın iyice dertte olduğunu anladım.</p>

  <p>Farlara rağmen önümüzü görmek olanaksızdı. Çalılar ve kaktüslerden oluşan bir labirente girmiştik sanki. Saatte beş altı mil hızla bir süre böyle gittik. Ancak van Horne'un refleksleri sayesinde iki kere uçuruma yuvarlanmaktan kurtulduk.</p>

  <p>Van Horne sonunda frene basıp motoru ve ışıkları kapattı.</p>

  <p>«Sen haklıymışsın,» dedi. «Yolda olup olmadığımızı bile kestiremiyorum artık. Sabahı bekleyeceğiz.»</p>

  <p>Dönüp kıza baktım. «İyi misin?»</p>

  <p>Kız elimi tutup hafifçe sıktı.</p>

  <p>«Onu neden getirdin sorabilir miyim?» dedi van Horne. «O işi yapmadan duramaz mısın yoksa?»</p>

  <p>«Federaller onu sıradan geçirirlerdi.»</p>

  <p>«Burada olmazsa başka yerde aynı şey başına gelecek nasıl olsa. O yüzden bunun anlamını pek kestiremedim doğrusu.»</p>

  <p>«Dağların öteki yanında annesinin ailesi varmış. Ona bakarlar. Yaki kabilesinin aile bağları güçlüdür. Kızı kapılarından çevirmezler.»</p>

  <p>Van Horne sigarillosunu yakarken birden durup şaşkın şaşkın bana baktı.</p>

  <p>«Yani kız Yaki mi?»</p>

  <p>«Annesi Yaki imiş. Babası ise soylunun soylusu. Büyük toprak ağalarından biri.»</p>

  <p>«Evlât, bunun hiçbir önemi yoktur. Kız ömrünün sonuna kadar lekelidir artık. Yakiler Apache'lerden bile berbattırlar. Seninle yattığı ilk gece yatakta senden hoşlanmazsa bıçakla doğrar takım taklavatını.»</p>

  <p>«Bu benim sorunum, senin değil.»</p>

  <p>«Birlikte olduğumuz sürece beni de ilgilendirir. Öteki yana geçtiğimiz anda kızı bırakacaksın, tamam mı?»</p>

  <p>«Bakarız.»</p>

  <p>«Elbette bakacağız.»</p>

  <p>Sonra kendisinde şaşırtıcı bulduğum o ani dönüşlerden biriyle, «Bu gece sabaha karşı çok soğuk olacak,» dedi. «Oturduğu yeri kaldırırsa altında birkaç battaniye vardır.»</p>

  <p>Sonra sanki bıkmış gibi dönüp aynı şeyi ispanyolca söyledi. Kız kalkıp karanlıkta elyordamıyla arandı. Bir süre sonra kalın dizörtüsünü uzattı bana.</p>

  <p>«Hayır, senin için bu,» dedim.</p>

  <p>Van Horne huzursuzca güldü.</p>

  <p>«Sana sülük gibi yapışacak, Keogh. Bu dediğimi unutma bak.»</p>

  <p>Battaniyenin ucunu çekip dizlerimizin üstüne yaydı.</p>

  <p>«Kızın arkada rahatı yerindedir, iki battaniye daha var. Diğer yandan onunla bir örtü altına girmek istersen seni kınamam.»</p>

  <p>Yemlediği oltayı bana uzatıyordu ama ben kıza dönüp, «İyice örtün ve uyu,» dedim. «Sabah şafak söker sökmez hareket edeceğiz.»</p>

  <p>Van Horne ışığı yaktı, bardan aldığı tekila şişesini bulup kapağını açtı.</p>

  <p>İri bir yudum alıp içini çekti.</p>

  <p>«Bu içkinin karaciğerde yaptığı zararı ancak Tanrı bilir ama bu geceyi de başka türlü geçiremem. Sen de al biraz.»</p>

  <p>Bir yudum aldım, içki mideme inerken güçlükle soluk alıp şişeyi hemen geri uzattım.</p>

  <p>«Tacho bunu arka odasında kendi elleriyle yapmış olmalı.»</p>

  <p>«Buna inanırım işte. Bu lanet ülkede her şeye inanırım.»</p>

  <p>Van Horne titredi. «Hayatımı yeniden yaşayabilseydim.»</p>

  <p>«Bugünküden daha değişik olur muydu?»</p>

  <p>Şişenin boynu dişlerine çarptı, uzun uzun içti, sonra yine içini çekti.</p>

  <p>«Hayır. Hiçbir yere açılmayan bir kapının ağzında kapkaranlık bir gecedeyiz, Keogh, onun için bir kere olsun gerçekleri konuşalım: ikimiz de yurdumuzdan çok uzaktayız.»</p>

  <p>«Yani...»</p>

  <p>Van Horne kesik kesik güldü.</p>

  <p>«Sana bir din okulunda dört yıl geçirdiğimi söylesem inanır miydin, Keogh? Gerçekten papazlık eğitimi gördüğümü söylesem?»</p>

  <p>«Bu sabah Huerta'da o adamları kurşuna dizdiklerinde epey inandırıcı bir tablo çizmiştin doğrusu.»</p>

  <p>Açık bir yaraya dokunmuş gibiydim, sertçe döndü bancı doğru.</p>

  <p>«Onlar ölüyorlardı, Keogh, hayatta yalnız birkaç dakikaları kalmıştı. Yanlarında bir papaz olduğunu sanıp daha rahat gittiler öteki tarafa. Ama gittikleri yerde son anlarında yanlarında papaz olup olmamasının hiçbir önemi yok.»</p>

  <p>«Yani daha mutlu bir yere mi gittiler şence?»</p>

  <p>İçinde bulunduğumuz durumda aptalca bir sözdü bu, ama o yine hakettiğm karşılığı verdi.</p>

  <p>«Bana ukalâlık taslama, evlât.»</p>

  <p>«Pekâlâ, özür dilerim.» Bir yudum daha alıp şişeyi bana geçirdi. «Peki cübbe giymediğin zamanlar ne yaparsın?»</p>

  <p>«Bankacılık yapıyorum diyebilirsin.» Kahkahayla güldü. O kadar içmiş olmasına rağmen sarhoş değildi. «Evet, hiç de kötü değil bu. Bir zamanlar Arkansas'da küçük bir kasabadaydım, yerel polis silahın varsa ruhsat almanda ısrar ediyordu, silah taşıma gerekçeni açıklamak zorundaydın.»</p>

  <p>«Sen ne dedin peki?»</p>

  <p>«Genellikle yanımda büyük paralar taşıdığımı söyledim. Ama bunun başka insanların paraları olduğunu belirtmedim tabii.»</p>

  <p>«Anlıyorum... hırsızsın demek.»</p>

  <p>«Banka soyarım eğer demek istediğin buysa ve inan bana bu işi başarmak için insanın epey usta olması gerekir.»</p>

  <p>«Demek bu yüzden Meksika'da namuslu papaz rolünü oynuyorsun?»</p>

  <p>«Tam üstüne bastın. İki gün önce Teksas'ta Brownsville diye bir yerin bankasını tek başıma soydum. Komik bir şey ama papazlarla rahibelere herkes güvenir. Açılış saatinden yarım saat önce kapıyı çalınca içerdeki bekçi hiç duraksamadan açtı kapıyı.»</p>

  <p>«Arkanda kaç ölü bıraktın?»</p>

  <p>«Ölü mü?» Şaşırmış gibiydi. «Sana temiz bir işti dedim ya. Arkamda yalnızca boş bir kasa ile elleri arkalarına bağlı yere uzanmış dört kişi bıraktım.» Yüzümü görmek istermiş gibi öne eğildi. «Sen kaç kişi öldürdün bakalım, Keogh?»</p>

  <p>Haklıydı, ama söyleseydim hayatında şaşırmadığı kadar şaşırırdı.</p>

  <p>«Gereğinden bir fazla,» dedim.</p>

  <p>«Hep öyledir zaten, öyle politika falan gibi bir mazeretin olsa da. Biz birbirimize çok benziyoruz, Keogh. Nedenini söyleyeyim mi: ruhumuzda ölüm var bizim, bu kadar basit işte.»</p>

  <p>Bundan daha korkunç bir şey söylememişti kimse benim için; belki de insanın kaçınmaya çalıştığı gerçeği açığa çıkmaya zorladığı için.</p>

  <p>«Ne demiştin?» diye van Horne devam etti. «Tanrının yarattığı en son yer. Özeti bu işte. Anam lâyığımı bulduğumu söylerdi. Babamla anam Hollandalıydılar. Vermont'a taşındıklarında babam Altona'da küçük bir basımevi açtı. Annemin dini herşeyiydi kendisi için. İnan bana evlât. Hollanda katolikleri gibi dini ciddiye alan başka kimse yoktur. O aptal orospu yüzünden, ki beni altı ay sonra terketti, din okulundan ayrıldığımda annem gözünü yumdu ağzını açtı. Tanrının Gazabı ve Mahşer Günü birleşmişti sanki. İşler böyle devam ederse dedikleri çıkacak sanırım.»</p>

  <p>Sarhoş değildi ama yine de kendisini böyle konuşturan içkiydi. Sonunda iri damlalı bir sağanak başladı, hemen inip arabanın tentesini kapattık.</p>

  <p>«Bir bu eksikti,» dedi van Horne.</p>

  <p>Olayların bu yeni durumunun gerçekten farkında olup olmadığını düşündüm. Sabaha kalmadan gideceğimiz yolun yarısı bataklığa dönüşecekti, kuru dere yatakları seller yüzünden geçilmez olacaktı.</p>

  <p>Ancak bunu şimdi dile getirmenin hiçbir yararı olamazdı, onun için örtünün bir ucuyla dizlerimi örtüp ceketimin yakasını kaldırdım.</p>

  <p>Sen kaç kişi öldürdün, Keogh? Doğrusu insanın uykusunu kaçıracak bir düşünce işte.</p>

  <p class="p10"><span class="t19">K</span></p>

  <p><span class="t18">S</span>abah şafak söktüğünde yağmur hâlâ yağıyordu, gün kurşuni ve sıkıntılıydı. Bir gece önce kuru bir dere yatağının hemen yanında durmuştuk. Şimdi ise yataktan seller akıyordu. Dağlar sandığımdan daha yakındılar ama, haritamızı çıkartıp sonunda güçlükle yerimizi saptayabildik.</p>

  <p>Aradığımız yola varana kadar on on iki mil açık araziden geçmek zorundaydık. Nonava Geçidi iki dağ arasında işaretliydi. Yağmura rağmen uzaktan ikisini de açıkça görebiliyorduk.</p>

  <p>Van Horne marşa basınca kusursuz motor bir anda tökezlemeden çalıştı, van Horne arabayı ağır ağır sürmeye başladı. Bir gece önce izlediğimiz yol yağmurla tümüyle silinmişti artık.</p>

  <p>Hava hâlâ buz gibi soğuktu, Victoria gece sarındığı iki battaniyenin içine büzülmüş, yüzü her zamanki gibi ciddi, sabahı seyrediyordu. İyi olup olmadığını sorunca başını salladı ve ilk kez gülümsedi.</p>

  <p>«Nasıl oluyor da böyle iyi ispanyolca konuşuyorsun?» diye sordu van Horne.</p>

  <p>«Annem Seville'de doğmuş.»</p>

  <p>«Öyle mi? Baban dünyayı dolaşan biri olmalı. Ben ispanyolcamı bir yıl içinde Juarez'de öğrendim. Leavenworth'dan yani Texas Devlet Cezaevinden kaçtığımdan bir süre ortalıkta görünmemek zorundaydım.»</p>

  <p>«Deliğe neden girmiştin?»</p>

  <p>«Beni vurmaya çalışan bir adama ateş ettiğim için, ancak onun mahkemede dostları vardı, benim yoktu.»</p>

  <p>Adamda nasıl da bir değişiklik oluvermişti. Sesindeki sertlik, davranışlarındaki kendine güven hep bir şey kanıtlamaya çalışıyordu sanki; ama bana mı yoksa kendine mi orası tartışmaya açıktı. Söyleyecek bir şey düşündüğüm sırada bir iki dakika sonra hafif bir tepenin üzerine çıktık ve altımızdaki düzlükte Federal atlıları gördük.</p>

  <p>Sanki kamp yerini terkediyorlar da emir bekliyorlarmış gibi atlarına binmiş, bir halka oluşturmuşlardı. Biz de onlar da şaşırmıştık, çok ağır giden arabanın motor mırıltısını sağanak halinde yağan yağmurun gürültüsü arasında duyamamışlardı.</p>

  <p>Bizi gördükleri anda bir çığlık koptu, van Horne direksiyonu çevirip gazı köklediğinde tepemizden ıslıklar çalarak iki kurşun geçti. Yokuş aşağı inerken iki karış derinliğinde bir su birikintisine dalıp dağlarla son bulan son düzlüğe girdik.</p>

  <p>Şimdi tam bir av başladı. Federaller sonuçtan hiç kuşku duymuyor olmalıydılar. Van Horne ne yaparsa yapsın önünde arabayı yavaşlatmak zorunda kalacağı yerler vardı.</p>

  <p>Van Horne bir küfür savurup frene bastığında yaklaşık iki yüz metre kadar ilerdeydik. Önümüzde suyu taşmış dere yatağı vardı. Kendimizi oradan kurtardığımızda askerlerle aramızda yalnızca elli metre kalmıştı. Dik bir yokuşu tırmanmaya başladık, yumuşak toprak zeminde tekerlekler boşa dönüyordu.</p>

  <p>«Tepeye çıkınca o yolu bulacağız sanırım,» diye bağırdı van Horne. «O zaman dünyada yetişemezler bize. <span class="t21">Thompson</span> ayağının altında, şunların keyiflerini kaçır biraz.»</p>

  <p>Ünlü çantayı koltuğun altından çekip açınca makinalı tüfeğin bir tomar gıcır gıcır banknotun üzerinde durduğunu gördüm. İlginç bir keşifti bu, ama o anda aklımı meşgul eden çok başka şeyler vardı. Camdan dışarı uzanıp kovalayanların başları üzerine uzun bir el ateş ettim. Askerler hemen dizginlere asıldılar, ancak ikinci bir el ateş etmeye hazırlandığımda o günün silahlarında pek sık görüldüğü gibi şarjör takılıverdi.</p>

  <p>Federaller atlarını mahmuzladılar, ama bir an sonra tepenin üstüne varmıştık ve elli metre kadar altımızdaki yol görünmüştü. Yol beklediğimden çok daha iyi durumdaydı, Mersedes yola girip yokuşu çıkmaya başladığında kurtulduğumuzu anladım.</p>

  <p>Van Horne dönüp bana baktı. Sonra yol epey dikleşirken vitesi küçültürken öne döndüğünde aniden bir küfür savurup frene bastı. Dağın koca bir parçası herhalde gecenin yağmurundan olduğu gibi kaymış ve haritadaki yolu silip götürmüştü.</p>

  <p>Van Horne geri vitese takıp arabayı döndürmeye çalıştı ama geç kalmıştı, tepenin üstünde beliren sekiz on federal öfkeli bir deniz gibi çevremizi sardılar.</p>

  <p><span class="t21">Enfield</span>'im sağ elimde hazırdı, askerlerden bir ikisini saf dışı edeceğim kuşkusuzdu ama o durumda bundan fazlasını beklemek boşunaydı. Tabancamı yanıma bırakıp kollarımı mümkün olduğu kadar havaya kaldırdım.</p>

  <p class="p11"><span class="t20">i</span></p>

  <p>&nbsp;</p>
</body>
</html>
