<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>6. BOLUM</title>
</head>

<body>
  <h1 class="h11"><a id="a21"></a>6. BOLUM</h1>

  <p><span class="t18">I</span>htilâlden sonraki bir yıl içinde Meksika'nın pek çok yerinde huzursuzluk çıktı, şiddet olayları görüldü, ama bu bölgede görülenler hepsini bastırdı. En kötüsü de Sierra Madre'nin kuzey eteklerinde Mojada'da.»</p>

  <p>Bonilla kırbacının sapıyla haritada bir noktayı işaret edince daha iyi görebilmek için yaklaştım. Gösterdiği nokta Huila'nın otuz kırk mil ötesinde, dağlardan geçen katır yollarının kenarında bir iki yüzyıl önce ortaya çıkmış yerlerden biriydi.</p>

  <p>«Pekâlâ, hikayeyi dinleyelim,» dedi van Horne.</p>

  <p>«Şimdi anlatacağım, Senor. Ben merkezi Huila'da olan bölgenin askeri valisiyim. Buradan otuz mil uzakta olmasına rağmen ne yasa ne düzen olmadığı gibi seleflerim hiçbir şey yapmadıkları için tam bir anarşi hüküm sürmektedir.»</p>

  <p>«Ben bunun için asker besliyorsunuz sanıyordum,» dedi.</p>

  <p>«Komutam altında olan bölgede asayişi sağlamak için yalnızca iki yüz adamım var. Mojada'daki durumu bir ordu bile düzeltemez oysa. Geçmişte bu işe ayırdığım birkaç avuç insan da hiçbir şey başaramadılar. Olayın anahtarı müthiş bir adamın kişiliğinde yatıyor beyler. <span class="t23">Tomas de la Plata</span>, şerefini ayakları altına alana kadar benim emrimde çalışmış olan bir binbaşı.»</p>

  <p>Bu sonuncuyu sanki kendisi için çok önemliymiş gibi söylemişti.</p>

  <p>«De la Plata'lar bir zamanlar bu bölgenin en büyük toprak sahipleriydi. Şimdi ise ellerinde Mojada dışında yıkılmak üzere bir bina, birkaç dönüm toprak ve son on oniki yıldır işletilmeyen bir gümüş madeni var.»</p>

  <p>«Orada oturan var mı?» diye sordum.</p>

  <p>«Babası Don Angel de la Plata ile kızkardeşi Chela.»</p>

  <p>«Peki ya Tomas?»</p>

  <p>«Onun herhangi bir anda nerede olduğunu ancak Tanrı bilir. Geçen ay adamlarıyla Madera'ya giden gece ekspresini soydu. Bununla da yetinmeyip makinisti öldürdü ve treni dik bir yokuşun tepesinde serbest bıraktı. Otuzdan fazla ölü, bir o kadar da yaralı...»</p>

  <p>«Peki böyle bir şeyi yaptıktan sonra hâlâ kendisini izleyen adam bulabiliyor mu?» diye sordu van Horne.</p>

  <p>«Yurdumun hikayesi yıllardır bir ölüm ve ıstırap hikayesidir, senor. Bizim için bir yaşam biçimi olmuştur bu. Yalnız İhtilâlde üç milyon ölü verdik. Buna kıyasla otuz ölü nedir ki?»</p>

  <p>«Doğru,» dedim. «Ama yine de kafamda adamı canlandırabilmiş değilim. Nedir bu adam? Tatmin olmamış bir ihtilâlci mi yoksa sıradan bir haydut mu?»</p>

  <p>«Onu yalnızca Tomas'ın kendi ve Tanrı bilir.» Bonilla sigarasını fildişinden yapılmış ağızlığına dikkatle yerleştirdi. «Onu ilk tanıdığımda üniversiteyi yeni bitirmişti. Tam bir idealist. Bu yüzden her şey yanlıştı ve değiştirilmesi gerekiyordu.»</p>

  <p>«Bu da onu kendi sınıfı gözünde popüler yapmamıştır,» diye Janos atıldı.</p>

  <p>«Öyle. Kendini halkın davasına adayarak çok şey kaybetti. Öz babası bile onu kamuoyu önünde evlatlıktan reddetti.»</p>

  <p>«Ama o aldırmadı tabii,» dedim. «Her şey dava için. Tanıdık birine benziyor.»</p>

  <p>Bonilla acı acı gülümsedi.</p>

  <p>«Benim deneyimlerime göre bu tip idealistler uğrunda savaştıkları davada ya da arkadaşlarının davranışlarında kusursuzluktan başka bir şey kabul edemeyecek kadar bağnaz olurlar.»</p>

  <p>«Bu dünyada kusursuzluğu bulmak pek güç,» dedi van Horne.</p>

  <p>«Gerçekte hayat istediğimiz ile elde edebildiğimiz arasında bir uzlaşmadır. Tomas işte bunu asla yapamayacak bir insandı.»</p>

  <p>«Peki olay nasıl patlak verdi?» diye sordum.</p>

  <p>«Bir esrar bu. İhtilâlin başarıyla sonuçlanmasından sonra Tomas bölgeyi iyi tanıdığı için Huila'ya atandı, Albay Varga adındaki askeri valinin yardımcılığına getirildi. İkisinin pek anlaşamadıklarını sanıyorum.»</p>

  <p>«Belirli bir neden var mı buna?»</p>

  <p>«Varga alaydan yetişme öküz gibi bir adamdı. Kendi çapında iyi bir askerdi. Ama hâlâ elleriyle yemek yerdi, bilmem anlatabiliyor muyum. Bir sabah yatağında boğazı kesilmiş olarak bulundu. Ayrıca erkekliği de kopartılmıştı.»</p>

  <p>«Peki, ya Tomas de la Plata?»</p>

  <p>«Gitmişti, senor. Yeryüzü yarılmıştı da içine girmişti sanki. Bir ay sonra buraya gelmekte olan askeri ikmal konvoyunu soyan yirmi otuz kişilik çetenin başında görüldü. Bu tür olayların ilkiydi bu.»</p>

  <p>«Adamlarını nereden buluyor?» diye van Horne sordu.</p>

  <p>«Senor Keogh'un kendi ülkesinden çok iyi bildiği gibi her ihtilâlden sonra tatmin edilmemiş bir sürü insan çıkar.» Herif iyice belden aşağı vurmaya başlamıştı. «İmkân buldukları takdirde her türlü otoriteye karşı koyacakların bulunduğu gibi. Mojada bölgesinde halk devlet kontrolündün tümüyle kurtulmuştur. Vergi tahsildarları çalışamadıkları için vergi toplanmaz. Bölgede hiçbir polis memuru yaşayamadığı için ne yasa vardır ne de adalet. Kiliseyi bile reddetmişlerdir. Son onsekiz ay içinde üç papaz. İkisi öldürüldü, üçüncüsü de dayaktan ölüm halinde ve çırılçıplak çölde bulundu. Aklını kaçırmıştı.»</p>

  <p>Van Horne'un bu konuda fikir yürütmemesine şaşırmıştım. Onun yerine Janos, «Yani de la Plata karargâh olarak kullandığı Mojada'da halkın desteğine mi sahip diyorsunuz?» diye sordu.</p>

  <p>«Kendisinin çoğunlukla o bölgede ve zaman zaman da Mojada'da bulunduğunu söyleyebiliriz. Ancak halkı disiplin altında tutmak için adamlarından birkaçı hep oralarda açıkta dolaşmaktadırlar.»</p>

  <p>«Şu halde halkın çoğunluğunun onu tutması diye bir şey yok,» dedim.</p>

  <p>«Ondan korkuyorlar, senor. Bölgeye üç kere gittim. Bir keresinde bir ay kadar askerlerimi orada bıraktım, sanki bir sessizlik duvarı vardı karşımızda.»</p>

  <p>«Pekâlâ albayım, sadede gelelim artık,» dedi van Horne. «Bu sözün sonu nereye varacak?»</p>

  <p>«On yıl süren savaş, beyler, üç milyon ölü, yıkılmış bir ekonomi. Yurdum yeteri kadar acı çekti. Şimdi barışa, dengeye ve cinayetlere son vermeye ihtiyacımız var, Tomas de la Plata gibi insanlara yer yok artık. O ne kadar çok ortalıkta dolaşırsa tatminsizlik duyanlar o kadar çok dağlara çıkacaklar kendisine katılmak için ve bu da kabul edilebilecek bir şey değildir. Kellesini istiyorum onun.»</p>

  <p>«Ve bunu bizim yapmamızı istiyorsunuz,» dedi van Horne.</p>

  <p>«Bunu başarabilirseniz senor, hem özgürlüğünüze kavuşursunuz, hem de Gladstone marka bir çantanın içindekilere. Senor Janos da devlet tarafından elkonulacak olan otelini geri alır.»</p>

  <p>«Ya ben?» diye atıldım.</p>

  <p>Bonilla düşünceli düşünceli baktı bana, sonra içini çekti.</p>

  <p>«Siz de kendi bildiğiniz yoldan cehenneme gitmekte özgür olacaksınız, Senor Keogh.»</p>

  <p>Pek de hoş bir öneri değildi doğrusu. Janos beklenen noktayı dile getirdi.</p>

  <p>«Peki buradan kurtulur kurtulmaz kaçmayacağımıza nasıl emin olabilirsiniz? Ya Mojada'ya gitmezsek?»</p>

  <p>«Gidebileceğiniz başka bir yer yok ki, beyler. Ne kadar uzağa kaçabilirsiniz ki? Yüz mil? İkiyüz mil? Bundan sonra yakalandığınızda artık bir seçeneğiniz olmayacaktır. Ben sizi ölümün çenelerinden daha yeni kopartıp aldım. Size canınızı kurtarma fırsatı tanıdım. Başka ne olursanız olun sizleri akıllı insanlar sanırdım.»</p>

  <p>Van Horne bir şey sorar gibi yüzüme bakıp sonra Janos'a döndü.</p>

  <p>«Pekâlâ albayım, kabul,» dedi. «Planınız nedir?»</p>

  <p>Bonilla'nın yüz ifadesi değişmemişti; az sonra da anlayacağımız gibi önerisini geri çevireceğimizi hesaplarına hiç katmamıştı bile.</p>

  <p>«Platoların arazisinde bir gümüş madeni olduğunu söylemiştim. Yaşlı adam bir süredir madeni ortak işletmek üzere madencilik şirketlerinin kapısını çalıp duruyor. Büyük para sıkıntısı içinde.»</p>

  <p>«Tomas babasına yardım etmiyor mu?»</p>

  <p>«Kızkardeşi Chela'yı görmek için sık sık çiftliğe gitmesine rağmen babasıyla yıldızı barışmış değil, ama kızkardeşiyle çok iyi anlaşırlar.»</p>

  <p>Van Horne, «Peki bu maden işi nedir?» diye sordu.</p>

  <p>«Bölgenin huzursuzluk içinde olmasından dolayı kimse ortaklığa yanaşmıyor. Bölgenin postası Huila'dan geçtiği için biliyorum bunu; böylece bazı mektupları açıp okumak imkânına sahibim. Önceki gün bu oyuna katılmaya karar verdim ve yaşlı de la Plata'ya sizin adınıza bir mektup yazdım, Senor Janos.»</p>

  <p>«Gerçek mi!»</p>

  <p>«Mexıco City'deki Herrara Madencilik Şirketinin temsilcisisiniz ve birkaç gün sonra yardımcınızla birlikte madeni görmek üzere Mojada'ya gideceksiniz. Geçmiş deneylerinizden yararlanabileceksiniz, Bay Keogh.»</p>

  <p>«Her şeyi düşünmüşsünüz,» dedim.</p>

  <p>«Buna zorunluyum, dostum. Çok uzun süreden beri askerim ben. Sağ kalabilmek bir alışkanlık oldu artık.»</p>

  <p>Van Horne masaya uzanıp Bonilla'nın dirseği dibinde duran kutudan bir puro aldı.</p>

  <p>«Beni en sona bıraktığınıza göre, epey esaslı bir rolüm olmalı, albayım.»</p>

  <p>Cordona sinirli bir hareketle bir adım öne çıktı, ancak albay yerinde kalmasını işaret edip van Horne'un purosunu yaktı.</p>

  <p>«Mojada'da papaza ihtiyaç var, peder. Onların ihtiyaçlarını gidereceğinizden hiç kuşkum yok.»</p>

  <p>Van Horne'un yüzü inanılmaz derecede sakindi.</p>

  <p>«Papazlardan ikisi ölü, biri de aklını kaçırmış... durum böyleydi, değil mi?»</p>

  <p>«Evet, ama bu da orada olmanız için mükemmel bir neden sizin için. Yabancılara genellikle hükümet casusu gözüyle bakılır ve öyle davranılır. Don Angel'in isteği üzere kendisini ziyarete gelen iki madencilik uzmanı ve bir papazın sağ kalabilme şansları yüksektir, hele üçü de yabancıysa. Gerektiğinde ihtiyaç olabilir diye teğmen Cordona ile yirmi kişi göndereceğim Mojada'ya onbeş mil uzakta olan Huanca'ya. Oradaki terkedilmiş bir çiftlik binasını sık sık bölgedeki devriyeler için kullandığımızdan bu durum pek bir aykırılık yaratmayacaktır.</p>

  <p>«Peki ya Tomas'ın ne zaman ortaya çıkacağı hakkında bir bildiğiniz var mı?» diye sordum.</p>

  <p>«Siz oraya ayak bastığınızdan birkaç saat sonra hem orada olduğunuzu, hem de babasıyla iş görüşmeye geldiğinizi öğrenecektir. Neler olup bittiğini anlamak için fazla gecikmeden çiftliğe geleceğinden emin olabiliriz sanıyorum. Ne de olsa madenin yeniden işletilmesi kendisi için önemsenmeyecek bir şeydir.»</p>

  <p>«Nden bizi doğrudan doğruya kurşuna dizdirmiyorsunuz, albayım?» diye sordum, «Mojada'da öleceğimiz kesin nasıl olsa.»</p>

  <p>«Hiç de değil,» diye van Horne atıldı. «Bu durumda sağ kalıp kalmamız yalnızca bize bağlı, başka kimseye değil. İnsaf, evlât, sen koskoca İngiliz ordusunu karşına alıp kendi oyunlarınla yenilgiye uğratmadın mı? Kıçları çıplak bir avuç köylü mü öldürecek beni şimdi? Ben sizin için Mojada'ya giderim, albayım. Hatta yeniden papaz rolü de oynarım, ancak kellemi uçurmaya kalkışacak herkes bundan sonra hayatının en sert vaazını dinleyecektir. Anlaşıldı mı?»</p>

  <p>«Tam olarak,» dedi Bonilla ayağa kalkarken. «Tomas de la Platayı sağ olarak isterim, ancak cesedini getirebildiğiniz takdirde ölüsüne de hayır demem. Yerel halk için gerekli bir özendirme olur bu.» Janos'a döndü. «Mercedesi kullanabilirsiniz. Yeni rolünüze uyar, üstelik aynı yöne gitmekte olan yoksul bir papazı da almış olmanız kimsenin pek karşı çıkamayacağı bir iyilik gösterisi olur.»</p>

  <p>Van Horne hafif alaycı bir sesle, «Doğrusu çok iyi düşünmüşsünüz, albayım,» dedi. «Kalbinizin temiz olduğu bir bakışta anlaşılıyor.»</p>

  <p>«Teğmen Cordona sizi daha rahat bir yere götürecek şimdi. Bütün ihtiyaçlarınızı da sağlayacak. Talihiniz açık olsun, beyler.»</p>

  <p>Eh, bizi başından savmanın epey mantıklı bir yoluydu bu, üstelik hemen oturup kendini önündeki kağıtlara verdiğinden ne demek istediğini de açıkça anlatmış oldu.</p>

  <p>Cordona bizi balkon kapısından bahçeye çıkardı. Çavuş ile adamlarını gönderdikten sonra kendisini izleyip izlemediğimize bakmadan yürümeye devam etti.</p>

  <p>Bahçenin öteki ucunda bir kapı daha küçük bir avluya açılıyordu. Ortasında mavili beyazlı çinili bir havuzda fıskiyeden sular akan avlunun üç tarafı üstü kapalı sundurmaydı. Sakin ve hoş bir yerdi. Duvarın ötesindeki kasabadan gelen sesler başka bir dünyadan geliyor gibiydi dersem belki biraz abartmış olurum ama son birkaç günlük yaşantımla bu görüntü pek başka türlü de kıyaslanamazdı.</p>

  <p>Daha sonra öğrendiğim gibi küçük avluyu çevreleyen odalarda subaylar kalıyorlardı ve Cordona da bu düzenlemeden hiç memnun kalmamıştı. Hatta özellikle van Horne'un durumuna karşı duyduğu öfkeyi açığa vurmamak için büyük bir güç harcadığını söyleyebilirim.</p>

  <p>Van Horne ile ben aynı odada kalacaktık, Janos ise yanımızdaki odada tek başına. Odalar birbirinin eşiydi; iki yatak, birkaç parça mobilya, badanalanmış duvarlar ve zamanın din aleyhtarlığının yansıması olarak da içlerinde dini herhangi bir resim falan bulunmaması.</p>

  <p>«Uçta bir banyo vardır,» dedi Cordona. «Başında bir emireri bulunur. Hazır olduğunuzda sıcak suyu ve ihtiyacınız olan başka şeyleri getirecektir.»</p>

  <p>Van Horne, «Ben bir kadın isterdim,» dedi.</p>

  <p>«Çok genç olmasın. Otuz yaşlarında, kara saçlı, işini bilen biri.»</p>

  <p>Cordona'nın huzurunu kaçırmak için özellikle söylenmiş bir sözdü bu, çünkü van Horne'u tanıdığım süre içinde kendisinde en çok gözlediğim şey kadınlara olan ilgisizliğiydi. İstediğini az daha başardı da. Cordona'nın yüzü bembeyaz kesildi, eli tabancasının kabzasına uzandı; her nasıl bir sapık nedenle ise o anda adamcağıza çok acıdım.</p>

  <p>Tehlikeli an birden geçiverdi. Teğmen derin bir soluk aldı.</p>

  <p>«İhtiyacınız olabilecek giyecekler ve diğer eşyalar sağlandı,» dedi Sonra van Horne'a döndü. «Sizin için de bazı özel şeyler, senor.»</p>

  <p>Van Horne'un yakalandığımızda giydiği cübbe yıkanmış ve ütülenmiş olarak yatağın üzerine serilmişti, baca gibi şapkası da üstüne yerleştirilmişti. Gladstone çantası da oradaydı ama içinde yalnızca <span class="t21">Thompson</span> makinalısıyla yedek şarjörler vardı. Para ortalıkta yoktu. Cordona yerdeki siyah sandığa ayağıyla dokundu.</p>

  <p>«Aylardır papaz yok burada. Sonuncusu hummadan öldü. Bu sandıkta onun eşyaları var, özellikle de rolünüzü oynamanız için gerekecek ayin giysileri.»</p>

  <p>«Bu rolü üstlenmemi onaylamıyorsunuz sanırım.»</p>

  <p>«Senor, benim elimde olsaydı iyiyürekli bir insana ait olan bu sandığı açmadan cehennemde cayır cayır yanmanızı sağlardım. İnsanlara yardım ederken ölen bir Tanrı adamının eşyalarıdır bunlar.»</p>

  <p>Teğmen aniden dönüp yürüdü gitti. Van Horne bir süre yüzünde garip bir ifadeyle açık kapıya baktı, sonra bir kahkaha atıp eliyle dizine vurdu.</p>

  <p>«Şu anda ölmüş olacağımı sanıyordum. Keogh, hiç hayat kadar garip bir oyun görmüş müydün, ha?»</p>

  <p>Bir fikirdi bu da. Yatağıma gidince omuz kılıfındaki <span class="t21">Enfield</span>'imle en son Bonito'da otel odasında bıraktığım iki bavulumu gördüm.</p>

  <p>«Beyler, şu anda beni ilgilendiren bir tek şey var,» dedi. «Banyo ve sözü edilen sıcak sudan bolca bir miktar.»</p>

  <p>«Önce durumumuzu konuşsak daha iyi olmaz mı?» diye sordum.</p>

  <p>«Konuşacak ne var ki,» dedi van Horne.</p>

  <p>«Her şey olabilir ve büyük bir olasılıkla da Mojada'ya vardığımızda olacaktır. Bizi gördükleri anda vurabilirler de. Bu işler poker oyununa benzer, Keogh. Eline gelen kağıda göre oynaman gerekir.»</p>

  <p>«Al benden de o kadar,» diye Janos atıldı.«Bu sabah olanları geleceği düşünmenin yararsızlığı konusunda bir ders olarak görüyorum. Ama şimdi sıcak bir banyonun zevki beni bekliyor, beyler. Sonra görüşürüz artık.»</p>

  <p>«Senin gerçekten de banyoya ihtiyacın var, şişko,» dedi van Horne.</p>

  <p>Macar siyah fildişi bastonunun ucundan elli santimlik çelik bir şiş çıkardı ve van Horne ne olduğunu anlayamadan boğazına dayadı.</p>

  <p>«Herhalde şaka ediyordunuz, bayım,» diye gülümseyerek sordu Janos.</p>

  <p>Van Horne elini kaldırdı.</p>

  <p>«Benim de bilmek istediğim buydu zaten Kont bilmem ne hazretleri.»</p>

  <p>Janos şişi yerine soktu. «Esaslı adamsınız, bayım. Anlaşabileceğimizi sanıyorum.»</p>

  <p>İri cüssesi iki yana sallanarak dışarı çıktı sonra.</p>

  <p>«İşte karşımda olması yerine yanımda olmasını yeğleyeceğim bir insan,» dedi van Horne.</p>

  <p>Dizüstü çöküp sandığı açtı. Eline ilk gelen şey uzun yıllar kullanıldığı belli olan soluk yeşil bir papaz cübbesi oldu. Günlük kullanım içindi bu. Bir de önemli bayram günleri için yaldızlı ve ölüm ayinleri için siyah bir cübbe daha vardı.</p>

  <p>Eski bir battaniyeye sarılı gümüş bir kupa, küçük gümüş şişelerde kutsal yağlar, günlük, birkaç yünlü kumaşa sarılı elli santim boyunda, çok eski olduğu belli olan ve tahtadan oyma bir heykelcik. Hangi ölçüyü kabul ederseniz edin değerli bir eserdi. Van Horne hiç konuşmadan uzun uzun baktı elindeki heykelciğe.</p>

  <p>«Kim bu?» diye sordum.</p>

  <p>«Şu anda aklıma gelen tek siyah aziz St. Martın de Porres. Piçti. İspanyollardan biri ile bir kızılderili kadının oğlu. Yoksullar ve ezilmişler için bir aziz varsa odur işte.»</p>

  <p>Nasıl da aniden hatırladım Knockbree'deki çocukluğumu, haftalık ayinlerde papaza yardım sırası bana geldiğinde giymekten nefret ettiğim o kızıllı beyazlı cübbeyi. Benim dinle pek ilgim yoktu çocukluğumda, hele yaşlı büyükbabam dinini inkâr edip de <span class="t22">Plymouth Brethren</span>'lere katıldıktan sonra.</p>

  <p>Uzun zamandır inanmıyordum insana huzur verebilecek bir Tanrı olduğuna. Bildiğim tek tanrı şiddet ve öfke getiren gazap Tanrısıydı. Onsuz da pek iyi idare edebilirdim kendimi.</p>

  <p>Van Horne heykelciği sandığa yerleştirip kapağını kapattı, sonra başını kaldırdı.</p>

  <p>«Doğrusu yeniden işe başladım galiba, öyle değil mi, Keogh?» Gülümsememişti ama.</p>

  <p class="p10"><span class="t19">E</span></p>

  <p><span class="t18">J</span>anos'tan sonra yarım saat kadar da haşlar suda ben yattım. Yerimi van Horne'a bırakıp belime sardığım havluyla odamıza döndüm, Bonilla'nın düşünceli davranmasına borçlu olduğum temiz elbiselerimi giydim.</p>

  <p>Janos avlunun öteki ucunda gölgelikte bir masa başında oturuyordu. Kızılderili bir emireri çevresinde dolaşmaktaydı; masanın üstü tepeleme yiyecek doluydu. Pideler, frijoles, benim hiç sevmediğim yeşil zeytin ve tereyağda pişirilmiş tatlı mısır. Ayrıca taze meyve ile bir kaç şişe kırmızı şarap da vardı.</p>

  <p>Janos şaşılacak kadar az yedi ama epey içti. Çenesi de iyice açılmıştı. Benim maden mühendisi rolünü yapabileceğimden hiç kuşkum yoktu. Bunu kendisine söyleyince içi biraz rahat eder gibi oldu. Aramızda onun rolünün de bu işe para için girmek isteyen ve konuyu anlamayan bir finansör olmasını kararlaştırdık. Kısacası sağlam ve oturaklı bir işadamı olacaktı.</p>

  <p>Bu arada ikinci şişe şarabı da açmış ve çenesi daha da düşmüştü.</p>

  <p>«Tehlikeli bir girişim bayım. Tehlikeli bir girişim, ama hiç korkunuz olmasın, yüzümüzün akıyla çıkacağız bu işten. Dostunuz van Horne çok yetenekli bir insan besbelli, siz de...siz de bana gençliğimi hatırlatıyorsunuz. Cıva gibi.»</p>

  <p>Adam, «Salgı bezleri, efendim, salgı bezleri,» diyerek öne eğildiğinde az daha kendimi tutamayıp kahkahayı basıyordum. «Otuzbir yaşımdan bu yana doğanın lanetine uğradım. O yaşa kadar herkes gibi normaldim ben de, soylu bir adın sahibi ve ünlü bir süvari subayı... ve şimdi de hepsi gerilerde kaldı işte.»</p>

  <p>Gözlerinin yaşardığını görünce şaşırdım, sonra birden çenesi düştü, horlamaya başladı.</p>

  <p>Onu öylece bırakıp bir sigara yakarak yürüyüşe çıktım. Bonilla'nın odasının önündeki bahçe ile sabahın, gerçek ya da sahte idamlarının yeraldığı avlu bomboştu.</p>

  <p>Bağlanmış olduğum direğe gidip, ardındaki kurşunlardan delik deşik olmuş duvara baktım ve ilk kez elimde olmayarak hayatın anlamını düşündüm. Hiç kuşkusuz pek az insanın denetimi altında olan bir şeydi.</p>

  <p>Sonra şimdi kapalı olan büyük demir parmaklıklı kapıya gittim parmaklıklar arasından sokağa baktım. Kapıya yaklaşınca epey geniş duvarın içine oyulmuş aralıktaki nöbetçiyi farkettim. Adam silahına dayanmış uyukluyordu, ben yaklaşırken yarı kapalı gözleri aralandı, asker doğruldu. Başımla selamladım kendisini iyi. akşamlar dileyip sokağa baktım.</p>

  <p>Karşıdaki kerpiç evin duvarına yaslanmış oturan iki kızılderili dışında ortalıkta kimseler yoktu. Erkeğin bacaklarında deri dolaklar, sırtında kırmızı pamuklu bir gömlek vardı, omuzlarına uzun saçları da aynı kumaştan bir bantla bağlıydı. Kucağında epey eski bir <span class="t21">Winchester</span> tüfeği taşıyordu.</p>

  <p>Kadının saçları kuzguni siyahtı, omuzlarına inen kara bir perde, başının çevresinde kızıl bir bant vardı onun da. Kızılderili işlemeli bluzu da kızıldı, belinde elişi bir gümüş kemer vardı. Dizlerinin hemen altına kadar uzayan kara bir etek giymişti, ayağa kalkarken ham deriden çizmeler giydiğini farkettim.</p>

  <p>Kadın bana doğru koştu, parmaklıklardan uzanıp ellerimi tutmaya çalıştı. Bu vahşi ve gururlu güzelin Victoria Balbuena olduğunu anlamam için birkaç saniye geçmesi gerekmişti.</p>

  <p>Kızın yüzüne, sesi çıkmadığı için konuşmaya çalışan gözlerine bakarken açıklayamadığım birtakım duygular nedeniyle sıkı sıkı ellerine sarıldım.</p>

  <p>«Merak etme, iyiyim,» dedim. «Kaygılanacak hiçbir şey vok.»</p>

  <p>Nöbetçi hiç beklenmedik bir hareketle beni arkamdan itip o küçük, esmer ellere tüfeğinin dipçiğiyle öyle bir darbe indirmeye kalktı ki, kızın parmaklarına değse parçalayacağından hiç kuşkum yoktu.</p>

  <p>Kız ellerini tam zamanında parmaklıkların arasından çekti. Dipçik demirlere vurduğu anda ben de herifi boğazından yakalayıp sıkmaya başlamıştım bile. İçimde kabaran öfke dalgası öylesine güçlüydü ki, işini az daha orada bitiriyordum.</p>

  <p>Bağrışmalar işittim. Beyaz saçlı kızılderilinin kızın omzu yanında belirdiğini gördüm, adamı <span class="t21">Winchester</span>in namlusuna bir mermi sürdü, tam o anda nereden çıktıysa, van Horne benimle nöbetçi arasına girdi.</p>

  <p>Nöbetçi savrulduğu duvar dibinden silahını bize doğrulttuğu sırada Cordona koşarak yetişip tüfeğe bir tekme savurdu. Talihsiz nöbetçi yeniden yere devrildiği anda teğmenin yumruğu ağzının ortasını bulmuştu bile.</p>

  <p>Zavallı adamın kalkmasına yardım edip duvara yasladım, ancak döndüğümde Victoria ile yanındaki adamın gitmiş olduklarını gördüm.</p>

  <p>«Nereye gitti?» Parmaklıklara sarıldım «Kim olduğunu gördün mü?»</p>

  <p>Van Horne başını salladı. «Sana Yakilerden söz etmiştim, evlât. Kendi insanlarına döndü işte.»</p>

  <p>Cordona da başını salladı.</p>

  <p>«Yanındaki Nachita Rüzgâr Nehri Yakilerinin yaşlılarındandır, kızın annesinin kabilesinden. Yılda iki kere bir katır kervanıyla dağı aşıp Huila'ya gelir. Bugünlerde bu işe ancak Yakiler cesaret edebiliyorlar.»</p>

  <p>«Peki ama kızın onun yanında ne işi vardı? Neden öyle giyinmişti?»</p>

  <p>«Adam geçen gün kızı burada kapının dışında gördü, Yaki kanını tanıyıp sorguya çekti. Bu insanlar için aile bağları çok güçlüdür, kız ile adam da aynı kanı taşıyorlar. Kızın annesi adamın kuzeniydi. Dün kendisini iyice sorguya çektim.»</p>

  <p>Demek onca olaya rağmen kız sonunda kendi ailesini bulmuştu.</p>

  <p>«Peki onlar arasında yaşayabilecek mi?» diye sordum.</p>

  <p>«Kabilede ana soyu esastır, o yüzden kız tamkan Yaki sayılır. Annesinin babası da kabile reisi olduğu için kabile içinde elüstünde tutulacaktır. Aralarına döndüğü için şeref duyacaklardır. Bu insanları iyi tanırım, inanın bana. Bu Nachita ile adamları kıza yan bakanın gözünü çıkarırlar.»</p>

  <p>«Sana dediğim gibi, Keogh,» diye atıldı van Horne. «Yakiler Apache'lerden de vahşidirler.»</p>

  <p>Ama ben içimde garip, mantıksız bir sızıduyarak dönüp yürüdüm. Hiç anlamı yoktu bunun. Yatağıma uzanıp gözlerimiı kapattığımda birden kız beliriverdi önümde. Güzel değildi, ama yine de hayatımda tanıdığım kadınların en güzeliydi.</p>

  <p class="p10"><span class="t19">E</span></p>

  <p><span class="t18">U</span>ç dört saat uyuyup saat ondan az önce uyandım. Van Horne görünürlerde yoktu, ama kapıyı açıp avluya baktığımda Janos'la karşı tarafta bir masa başında bir gaz lambasının soluk sarı ışığı altında iskambil oynamakta olduklarını gördüm.</p>

  <p>Huzursuzdum, sıkılıyordum, dostluk edecek durumda değildim, bu yüzden gölgede kalmamaya çalışarak kenardan geçip bahçeye çıktım.</p>

  <p>Duvarın dışında kasaba sakindi, bir gitar çalıyor, biri hafif sesle bir şarkı okuyordu. Resimli kitapların Meksikası. Rüzgarla sallanan selvi ağaçları arasında bir kıpırtı oldu, boynuma bir kol dolanırken gözlerimin önünde bir bıçak parıltısı belirdi.</p>

  <p>Ses, ormanda akşamları fısıltılar çıkaran kuru yaprakları andırıyordu.</p>

  <p>«Sakin olun Senor, korkacak bir şey yok.»</p>

  <p>Victoria Balbuena gölgeler arasından sıyrıldı. Kol boğazımın çevresinden çekildi, kız ellerimi tuttu. Gülümsedi sonra geceyi gündüz yapan bir gülümsemeydi bu.</p>

  <p>Kız beni gölgelere çekmeye çalışırken direndim. «Dur hele, nereye gidiyoruz?»</p>

  <p>Kızın gözleri konuşuyordu ama sesiyle konuşan Nachita oldu.</p>

  <p>«Hemen gidiyoruz, senor, bu gece ayrılıyoruz Huila'dan. Şafak sökerken dağlarda oluruz; orada da hiçbir federal bir Yakiyi yakalayamaz. Dört gün sonra Rüzgar Nehri bölgesinde güvenlik içinde olursunuz.»</p>

  <p>«Neden ama?»</p>

  <p>«Hanımım öyle istiyor.»</p>

  <p>İspanyolca olarak kızın kabile içindeki yerini ancak bu sözcükle anlatabilirdi, Cordona'nın dediği' doğruydu anlaşılan.</p>

  <p>Victoria'nın ellerini sımsıkı tutarken başımı salladım.</p>

  <p>«İmkânsız bu.»</p>

  <p>«Bu sabah ölmek üzereydiniz, senor, bu gece ise yaşıyorsunuz. Çok ilginç bir gelişme bu.»</p>

  <p>Esaslı bir yüzü vardı adamın, sanırım İlk olarak o anda dikkat etmiştim kendisine. Düz burunlu, ince dudaklı, soluk esmer tenli... güç, zekâ ve sakin bir gurur... Adamın yetmiş iki yaşında olduğunu daha sonraları öğrendiğimde daha da şaşmıştım.</p>

  <p>«Bir cana karşılık üç can. Albay Bonilla benimle iki arkadaşımın hayatını Tomas de la Plata adında birinin hayatına karşılık bağışladı.»</p>

  <p>«Ama de la Plata hâlâ sağ, senor, herkesin bildiği bir şey bu.»</p>

  <p>«Biz de işte yarın Mojada'ya bu durumu değiştirmeye gidiyoruz.»</p>

  <p>«Kötü bir sona gidiyorsunuz öyleyse,» dedi.</p>

  <p>Victoria sımsıkı sarılmıştı koluma.</p>

  <p>«Burada şeref sözkonusu,» dedim. «Van Horne Tacho'nun meyhanesinde ikimizi de kurtardı. Şimdi onu terkedeyim mi?»</p>

  <p>Tanrı bilir nereden aklıma gelmişti bu, ancak kız sözümü ciddiye aldı, başını salladı, avcumun içindeki elleri birden gevşeyiverdi. Uzanıp yanağına dokundum, başını çevirip elimin içini öptü. Boynunda meşin bir kayış ucunda yuvarlak bir kızılderili gümüş madalyonu vardı. Ani bir hareketle madalyonu çıkardı, başımı tutup eğdi, kayışı boynuma geçirdi, sonra uzanıp beni tam bir Avrupalı gibi öptükten sonra karanlığın içinde kayboldu.</p>

  <p>«Mojada'yı bilirim, senor,» dedi Nachita. «Dolmamış bir mezardır. Bir daha düşünün.»</p>

  <p>«Yol boyunca bir başka durak, hepsi bu, dostum,» dedim. «Ben hiç sözümden dönmem. Kıza iyi bak.»</p>

  <p>Kızılderili sanki hiç varolmamış gibi karanlığın içinde eridi gitti. Ben öneminin hiç farkında olmadan parmaklarımın arasındaki gümüş madalyonu parmaklarımın arasında evirip çevirdim. Büyük bir keder çökmüştü üzerime, sanki şimdi herşeyin sonuna varmışım da elimde hiçbir şey kalmamış gibi...</p>

  <p class="p11"><span class="t20">i</span></p>

  <p>&nbsp;</p>
</body>
</html>
