<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>12. BOLUM</title>
</head>

<body>
  <h1 class="h11"><a id="a27"></a>12. BOLUM</h1>

  <p><span class="t18">K</span>aranlıkta müzik sesiyle uyandım. Gitar ve marakas çalınıyor, biri de şarkı söylüyordu. Yalnızdım, Victoria'dan eser yoktu, yataktan kalkıp bir kibritle lambayı yaktığımda odanın boş olduğunu gördüm. Çizmelerim yatağın uçundaydı. Gidip köşedeki leğenden bir tas su döktüm başıma.</p>

  <p>Biraz kendime gelmiştim şimdi. Bir havlu buldum, balkon kapısını açıp serin akşam havasını içime çekerek kurulandım. Otel odalarından dökülen ışıkta Victoria ile Nachita'nın karşı kaldırımda oturduklarını gördüm.</p>

  <p>«Victoria,» diye seslenince kız başını kaldırıp baktı. «Neden gittin, Victoria? Gel yukarı.»</p>

  <p>Soluk bir gölge gibi olan yüzünden hiçbir şey okunmuyordu. Onun yerine Nachita cevap verdi.</p>

  <p>«Yasak, senor.»</p>

  <p>«Ne diyorsun, sen? Durun orada, şimdi geliyorum.»</p>

  <p>Temiz bir gömlek bulup sırtıma geçirdim, aşağı inip bara girmeden doğruca ön kapıdan karşıya koştum. İki atlı bana çarpmamak için dizginlerine asıldılar.</p>

  <p>Victoria ile Nachita geldiğimi görünce ayağa kalktılar. Kızı kollarından tuttum.</p>

  <p>«Ne demek oluyor bu?»</p>

  <p>«Oteli terketmesi istendi, senor,» dedi. Nachita.</p>

  <p>«Saçma bir şey bu.»</p>

  <p>«Mojada'da durum o kadar kötü değildir.» Kızılderili omuzlarını silkti. «Bazı yerlerde kızılderililer, hele Yakiler kasabaya bile sokulmazlar.»</p>

  <p>Ve orospu çocukları içerde kutluyorlardı, iki adam atlarından inmişler bize bakıyorlardı. Jurado'yu tanıdım ama ötekisini ilk defa görüyordum, Jurado arkadaşına birşeyler söyledi, iki adam gülüşerek içeri girdiler.</p>

  <p>Ortalık sessizdi şimdi, müzik uzaklaşmıştı, yorgun değildim artık, yalnızca üzüntülüydüm, insanlık için üzülüyordum.</p>

  <p>Kızın ellerini dudaklarıma götürdüm.</p>

  <p>«Beni bekle, ceketimi alayım kampa kadar seninle geleceğim.»</p>

  <p>Holden geçerken bar kapısı açıktı, van Horne, «Hey Keogh, buraya gel!» diye bağırdı.</p>

  <p>Kapıda durakladım. Kasabadaki bütün erkekler oradaydı, hepsi de içmişlerdi üstelik. Bir köşede dört kişilik bir orkestra çalıyordu.</p>

  <p>Van Horne ile Janos bar tezgahına bitiştirilmiş bir masanın başındaydılar. Macar kadehini kaldırdı.</p>

  <p>«Günün kahramanına! Bize katıl haydi.»</p>

  <p>Yanlarına gittim. Jurado ile arkadaşı arkamdaydılar. Moreno bedava içki dağıtıyordu, kendisi de sarhoştu. Van Horne bana baktı.</p>

  <p>«Pek mutlu görünmüyorsun, Keogh, ne oldu?»</p>

  <p>«Ben uyurken Victoria'yı kapıdışarı etmişler.»</p>

  <p>Van Horne omuzlarını silkti.</p>

  <p>«Buranın adeti böyle. Kız kendi tarafını seçti, Keogh. Sıradan bir Meksikalının kızılderililere katlanamadığı da bir gerçek.»</p>

  <p>«Özellikle de Yakilere,» diye Janos atıldı. «Çok vahşi insanlar, Keogh. Federal ceza birliğinde iken beş Yaki kadınından harem kurmuş bir albayımız vardı. Albay Cubero, Kadın diyorum ama hatırladığım kadarıyla en büyüğü onbeş yaşındaydı. Her birine yüz peso saymıştı.»</p>

  <p>«Ve sen Yakilere vahşi diyorsun, ha?»</p>

  <p>«Onu bir gün dağda pusuya düşürdüler.» Janos müthiş sarhoştu, bu yüzden de tane tane konuşuyordu. «Öldürmeden önce neler yaptıklarını ancak Tanrı bilir, ama onu bulduğumuzda ellerinin içinde gözleri vardı ve cinsel organı da ağzına tıkılmıştı.»</p>

  <p>«Ne yapmamı bekliyorsun, kusayım mı yani? O küçük kızları yüz pesoya satın almışsa başına gelenleri hak etmiştir bence.»</p>

  <p>Moreno aptal aptal sırıtarak tezgahın üzerinden eğildi.</p>

  <p>«Hey, Senor Keogh, oğlana peder van Horne'un adını koymaya karar verdik. İyi fikir, değil mi?»</p>

  <p>«Çok şahane,» dedim. Van Horne'a döndüm. «Yeni bir van Horne mucizesi, öyle mi?»</p>

  <p>Van Horne'un gülümsemesi soldu, gözlerinde ıstıraba benzer bir şey belirdi. Moreno koluma dokundu.</p>

  <p>«Benimle içer misiniz, senor?»</p>

  <p>«Teşekkür ederim, ama başka bir işim var.»</p>

  <p>Gerçekten şaşmış görünüyordu.</p>

  <p>«Ama anlamıyorum, senor.»</p>

  <p>Gömleğimi iliklememiştim. Victoria'nın verdiği gümüş madalyon birden dışarı fırlayınca Jurado uzanıp tuttu.</p>

  <p>«Çok basit, Moreno.. Senor Keogh başkalarının dostluğunu bizimkine tercih ediyor. Esmer et.» Kaba kaba güldü. «Yaki kadınları hakkında söylenenler doğru mu, ha?» Ardından da hayatımda: duyduğum en müstehcen şeyi önerdi.</p>

  <p>İşte o zaman onun hır çıkartmak için oraya geldiğini anlamıştım. Özellikle benim için gelmiş değildi, ama beni karşısında bulmuştu bir kere. Van Horne yerinden kalkmak için davranınca iskemlesine ittim onu.</p>

  <p>«Seninle içmekten mutluluk duyarım,» dedim Moreno'ya. «Bir dakika bekle ama.»</p>

  <p>Dönüp dışarı çıkarken Jurado arkamdan güldü.</p>

  <p>«Donuna, etmemek için kaçıyor işte ufaklık.»</p>

  <p>Sarhoşlardan birkaçı da zorunluluktan, güldüler.</p>

  <p>Victoria ile Nachita, beni karşılamak için sokağın bu yanına geçtiler.</p>

  <p>«Gitmeden önce bir kadeh içkiye çağırıldım,» dedi.</p>

  <p>Kız aklımdan geçeni anlamıştı, bunu gözlerinden okudum. Nachita da anlamıştı. «Bunun bir anlamı yok, senor,» dedi. «Yüzümüze tükürürler onlar bizim.»</p>

  <p>O anda çok garip bir şey oldu. Buz gibi oldum ansızın, içim bir ateşle doldu. Konuştuğumda sesim dışarda bir yerden geliyordu sanki.</p>

  <p>«Beni dinleyin şimdi. Ben Stradballa'lı Emmet Keogh'um ve yeryüzünde hiç kimseden korkmam. Şimdi gideceğiz ve Tanrı da bizimle gelecek. Adaleti yerine getireceğim, bu arada bir iki kafa kırılırsa ne yapalım artık.»</p>

  <p>İçime bir karanlık çökmüştü; bana anlattıklarına göre babama da böyle olurmuş. Kaçınılması olanaksız şiddet annemi erken mezarına göndermiş. Başka tek söz etmeden dönüp yürüdüm. Onlar da arkamdan geldiler. Kapıya bir tekme atıp fırtına gibi daldım içeri. Arkamda duran şeyi gördükleri zaman ortalığa çöken sessizliği tahmin edebilmek için ancak orada olmak gerekirdi:</p>

  <p>Bara yürüdüm, ellerimi tezgahın kenarına dayayıp ağzı bir karış açık duran zavallı Moreno'ya.</p>

  <p>«Ver bakalım şu içkini,» dedim.</p>

  <p>Tezgaha yaslanarak hafifçe döndüm. Sırtımı Janos'la van Horne'a vermiştim, önümde Jurado ile arkadaşı vardı. Bir iki adım ötemde duran Victoria kendisine bakınca gülümsedi. Parmaklarımı dudaklarıma götürüp bir öpücük yolladım kıza. Kalabalıktan birinin soluğu tutulmuş gibi oldu. Nachita'nın parmakları eski <span class="t21">Winchester</span>inin tetiğini kavramıştı bile.</p>

  <p>Moreno viski şişesiyle bir kadeh koydu tezgâha.</p>

  <p>«Dostlarımı unutuyorsun,» dedim.</p>

  <p>Adamın yüzü ıstıraptan çarpılmış gibiydi. Zavallıcık ne yapacağını bilemiyordu. Duruma Jurado el koydu hemen. İri eliyle şişeyi kapıp, «Hayır,» dedi.</p>

  <p>O kadar yakından kokusu, o çirkin vücudu katlanılabilir gibi değildi.</p>

  <p>«Hiç sana berbat koktuğunu söyleyen oldu mu, dostum?» dedim.</p>

  <p>Jurado'nun gözlerinde gerçek bir şaşkınlık belirdi, birinin herkesin önünde kendisine böyle hakaret edebilmesi inanılmaz bir şeydi. Hele kendisinden bu kadar ufaktefek birinin.</p>

  <p>Refleks bir hareketle bıraktığı şişeyi, kaptığım gibi kafasında parçaladım. Gerileyip bağırırken de tabancasını kılıfından çekip van Horne'un önüne fırlattım.</p>

  <p>Jurado yüzünden kanlar akarak dönerken en yakındaki iskemleyi kapıp kafasına ve omuzlarına indirdim. Bir kere, iki kere, iskemle paramparça olana kadar.</p>

  <p>Jurado dizüstü çöktü, bir süre öyle kaldı, eliyle gözlerine dolan kanları silerek bana baktı.</p>

  <p>Ben hafifçe çömelerek kavga pozisyonuna girdim.</p>

  <p>«Gel bakalım orospu çocuğu, gel de boyunun ölçüsünü al,» dedim.</p>

  <p class="p10"><span class="t19">J</span></p>

  <p><span class="t18">A</span>nlattıklarına göre büyükbabam büyük Bob Fitzsimmons'un ardından gitmeseymiş gençliğinde ağır siklet boks şampiyonu olabilirmiş.</p>

  <p>Çocukluğumda okulda boyumun kısaldığından dolayı sık sık dayak yerdim. Tabiatım gereği çok yaygara koparmayan biri olduğumdan uzun bir süre bunu kimse farketmemişti. Ancak bir akşam iki çocuğun kurdukları pusu sonunda eve çiğ et gibi bir suratla döndüm.</p>

  <p>Mickeen Bawn Keogh yüzündeki gülümsemeye rağmen epey korkutucu, soğuk bir bakışla inceledi yüzümü.</p>

  <p>«Yalnızca iki kişi mi dedin, öyleyse seni ele almanın zamanı geldi de geçti bile,» dedi.</p>

  <p>Bunun üzerine büyükbabam ceketini çıkardı, beni avluya çıkarıp o soylu sanatın ilk dersini verdi.</p>

  <p class="p10"><span class="t19">J</span></p>

  <p><span class="t18">E</span>vet, boyum bir altmış, kilom yetmişti ama Raul Jurado'nun o gece anladığı gibi tüm kilomu yumruğumda toplayabiliyordum.</p>

  <p>Jurado kükreyerek saldırdı üstüme, sol gösterip sağ yumruğumu ağzına indirdim, dudakları patladı. Bunu göğsünün altına indirdiğim solla tamamlayınca kemiğin kemiğe çarpmasından bir çatırtı işitildi.</p>

  <p>İşin sırrı zamanlama ve yumruklardaydı, ilk iki dakika dur durak tanımadan çevresinde dönüp durdum, gülle gibi yumruklarını kolaylıkla savuşturdum.</p>

  <p>Kalabalık dağılmıştı, çoğu kendini dışarı atmış dövüşü pencerelerden seyrediyordu. Janos bastonunun sapını kavramış masasında oturuyordu, yüzü terden parıl parıldı. Ancak elinde Jurado'nun tabancası olan van Horne ayaktaydı.</p>

  <p>Sanırım bir an dikkatsizlik edip Jurado'nun bileğinden sarkan meşin kırbacı unutmuştum. Bir yumruk daha yerleştirmek için çevresinde dönerken kırbacı rasgele salladı, meşin ip yüzüme dolanınca elimde olmadan ağzımdan bir çığlık koptu.</p>

  <p>En kötüsü de kırbacı çekince idi, kendimi tutamaçtan ona doğru savrulduğumda alnıma indirdiği yumrukla geriye doğru savruldum. Arkadaşı ayağını uzatınca da sırtüstü devrildim.</p>

  <p>Jurado hızla üzerime atlarken ben yana kaydım, çizmesini suratıma indirmek için ayağını kaldırdığında ayağını kaptığım gibi büktüm; herif tepeme düştü. Masalar arasında yuvarlanırken birbirimizin gözlerini çıkarmaya çalışıyorduk. Yuvarlanmamız sona erdiğinde ben üstteydim.</p>

  <p>Kendisine fazla bir şey yapamadan dizini böğrüme soktu ve güçlü bir tekmeyle beni geri fırlattı. Ben doğrulurken de yüzü bir kan maskesi halinde üzerime geldi. Korkmuyordum. Çevresinde dönerken kapı yanındaki Victoria'yı gördüm, herhangi bir dişi kedi gibi dişlerini gösteriyordu, Nachita kızın kolunu kavramıştı.</p>

  <p>Jurado artık öldürecekti beni, bu yüzünden okunuyordu. Ellerini pençe gibi kıvırıp boğa gibi saldırdı üzerime. Yoluna bir iskemle atınca dizüstü düştü, kafasına bir tekme indirdim.</p>

  <p>O gece ikinci kere elleri ve dizleri üstündeydi şimdi, bardaki arkadaşı onu öldüreceğimi sanarak tabancasını çekti. Hızlıydı ama gerektiği kadar değil. Macarın bastonundan iki karışlık bir çelik parıldadı. Jurado'nun arkadaşı kanlar fışkıran bileğini tutarak tabancasını düşürdü.</p>

  <p>Jurado beni o boğa gücüyle gerçekten şaşırtmıştı. Eğilmiş olarak üzerime geldiğinde omzu beni duvara savunmuştu. Ayağı kaymasaydı o anda işimi bitirecekti sanırım. Ben doğrulurken o yine saldırdı. Kolunun altına girdim, omzunu içeri çekip herifi kalçamın üzerinden fırlattım.</p>

  <p>Kalabalık yağmur gibi yağan cam kırıkları altında kaçışırken Jurado'nun ardından atıldım, suratına indirdiğim bir tekmeyle terastan sokağa fırlattım.</p>

  <p>Jurado düştüğü yerde kaldı, ben ise birden veranda sütunlarından birine tutunma gereği duydum. Sütuna yaslanıp dönünce Victoria'nın beş altı metre ötede, kalabalığın önünde olduğunu gördüm.</p>

  <p>Yüzü bembeyazdı, gözleri irileşmişti. Gülümsedim, ya da o halimle gülümsediğimi sandım ki Tanrım o anda bir mucize oldu.</p>

  <p>Kızın gözleri dehşetle doldu, yüzü parçalanan bir aynayı andırdı, ağzı sessiz bir çığlıkla aralandı. Ama birden benim adımı söyledi.</p>

  <p>«Emm-et!»</p>

  <p>Jurado elinde bıçağıyla üzerime saldırırken dönüp yana attım kendimi. Aynı anda Nachita onun arkasındaki karanlığın içinden çıkıp kendi bıçağını benim önüme fırlattı.</p>

  <p>Korkunç bir güce sahip oldum o anda. Benim için dünyanın on önemli kişisi tarafından adımın söylenmesi beni bin kere güçlendirmişti sanki. Victoria daha sonraları orada elimde bıçakla sokağa Jurado'nun üzerine giderken yüzümdeki ifadenin korkunç olduğunu söyledi.</p>

  <p>Jurado da aynı fikirde olmalıydı ki elindeki bıçağı atıp sendeleyerek karanlıkta kayboldu.</p>

  <p>Dönüp sokak ışığında sapsarı olan yüzlere baktım, çoğunda korku okunuyordu; van Horne yanıma gelip beni düşmekten alıkoyarmış gibi elini göğsüme dayadı. Sesi çok uzaklardan, yerin altından geliyor, gibiydi. Ancak ben o anda bir tek kişiyi görmek istiyordum.</p>

  <p>Victoria her nedense ağlıyordu. Neden acaba? Sonra hatırladım. Yavaşça, «Adım?» dedim. «Adım ne benim?»</p>

  <p>Ancak büyü bozulduğu için korkacak bir şey yoktu.</p>

  <p>«Emm-et,» dedi. «Emm-et.»</p>

  <p>«Şimdi gidelim haydi. Yoksa olduğum yere yığılıp rezil olacağım.»</p>

  <p>Bir koluma Victoria, diğerine Nachita girdi, onları orada bırakıp kendi yerimize gittik.</p>

  <p class="p10"><span class="t19">J</span></p>

  <p><span class="t18">B</span>eni kampa götürüp çadıra soktular. Orada serin karanlıkta yatıp kendimi geceye bıraktım. Bir süre sonra Victoria' bir tas su ile gelip yüzümü sildi.</p>

  <p>Yorgundum, kafam omuzlarımdan ayrılmış gibiydi, ama yine de güvence isteyecek kadar bilinçli olduğumdan kızın bileklerini kavrayıp, «Bir şey söyle bana,» dedim. «Ne olursa olsun, sesini duyayım sadece.»</p>

  <p>Adeta hissedebildiğim bir duraksama oldu, sonra sesi biraz uzak ve biraz boğuk, sözcükler ağzından tane tane dökülerek, «Ne söylememi istersin?» dedi.</p>

  <p>«Başka bir şey söyleme, yeter.» Kısık kısık gülmeye başladım, o anda da karanlık iyice sardı beni.</p>

  <p class="p10"><span class="t19">J</span></p>

  <p><span class="t18">U</span>yandığımda çadırın bez duvarlarında ateşin gölgesi titreşiyor, sesler duyuluyordu. Kendime gelebilmem birkaç saniye sürdü, seslerden biri van Horne'undu.</p>

  <p>Vücudum kaskatı kesilmiş ve sancılar içinde çadırdan dışarı süzüldüğümde üçü de ateşin başında oturmuş kahve içiyorlardı. Beni ilk gören Nachita oldu, Victoria ile van Horne de aynı anda döndüler.</p>

  <p>Kız bir anda yanıma uçtu, ayağa kalkmama yardım etti.</p>

  <p>«Dinlenmen gerekirdi.»</p>

  <p>Sesinde hâlâ o gerçekdışı lezzet vardı.</p>

  <p>«Nasılsın?» diye sordu van Horne.</p>

  <p>«Çok yaşlı bir köpek gibi hissediyorum kendimi.»</p>

  <p>«Esaslı bir gösteriydi. Kendini kullanmasını biliyorsun.»</p>

  <p><span class="t21">Enfield</span>'im yanında duruyordu.</p>

  <p>«Bunu odanda bırakmışsın,» dedi. «İhtiyacın olur diye düşünüp getirdim.»</p>

  <p>Bu kadarla kalamazdı kuşkusuz, devamı da olmalıydı.</p>

  <p>«Janos nerede?»</p>

  <p>«Bu gece erken yatmak istedi.»</p>

  <p>Kafam hâlâ şiş ve vücudumdan ayrı gibiydi, doğru dürüst düşünemiyordum; benim durumumda bu ise hiç olmazdı.</p>

  <p>«Kendime gelmem gerek,» dedim. «Bunu çabuk yapmanın da bir tek yolu var. Çok kalmam, hemen dönerim.»</p>

  <p>Gökte dolunay vardı, kavaklar ışık ve gölgelerden oluşan bir labirentti sanki, daha geride ise ayışığında gümüşe dönüşmüş olan cavlan akıyordu.</p>

  <p>Soyunup bir an gece havasını çıplak vücudumda hissettim, gerçek bir zarar alıp almadığımı kontrol etmek ve anlamak için yaralarımı elledim. Kaburgalarım falan sağlam görünüyordu. Sonra çimenlikten geçip suya girdim.</p>

  <p>İnsanın iliklerini donduracak kadar soğuktu su. Haykırmamak için kendimi güç tutup havuzun öteki ucuna kadar yüzüp döndüm. Birkaç saniye de çavlanın altında durunca iyice kendimi toparlamıştım artık.</p>

  <p>Suyun altında on saniyeden fazla kalamadım, kıyıya çıktığımda van Horne <span class="t21">Enfield</span>'im elinde beni bekliyordu.</p>

  <p>«Yine unuttun bunu,» diye başını salladı. «Kadınlar insanı böyle yapar işte, Keogh. Sonun başlangıcı.»</p>

  <p>«Haklısın.» Bana attığı battaniyeyi yakaladım. «Ne son ama!»</p>

  <p>Güldü. «Beynin yerinde oturdu demek? Çok iyi. Sık sık intihara kalkışır mısın?»</p>

  <p>Kurulanırken omuzlarımı silktim. «Bilirsin böyle şeyleri.»</p>

  <p>Sigarillosunu yakacakken elindeki yanar kibritle durakladı. «Bildiğimi sanmıyorum,» dedi.</p>

  <p>«İtilmekten hoşlanmam. Duvar dibine sıkıştırmaktan da. Bu tür hareketler ve Jurado gibi insanlar içimdeki en kötü hisleri uyandırırlar. Boyumun kısalığından olsa gerek.»</p>

  <p>«Farketmiştim,» dedi alaycı bir sesle.</p>

  <p>Gömleğimi giydim, pantolonumun cebinde buruşuk bir Artista paketi buldum.</p>

  <p>«Benden ne istiyordun?»</p>

  <p>Van Horne şaşırmış göründü. «Yarını konuşacaktım, başka ne olacak ki... »</p>

  <p>«Bu saçma yürüyüşü yapacak mısın?»</p>

  <p>«Dediğim gibi saat tam dokuzbuçukta kilisenin önünde olacağım. De la Plata da beni önlemek için oraya gelecek.»</p>

  <p>«Yanında en az bir düzine adamıyla.»</p>

  <p>«Ve doğruca pusuya düşecek. Bak, anlatayım...»</p>

  <p>Bir dal parçası bulup ıslak kumlara planını çizdi.</p>

  <p>«Ben Moreno'dan aldığım elarabasına heykeli yerleştirmiş olarak kilisenin kapısı önünde olacağım. Thompsonlo bir iki <span class="t21">Mills</span> bombası arabada olacak.»</p>

  <p>İnsanın zihni ne garip oyunlar oynuyor. Bir an için uzun kara yıllar boyunca planlayıp karıştığım buna benzer yüzlerce işin birindeydim sanki.</p>

  <p>«Peki ya Janos?»</p>

  <p>«Dünkü gibi öteki <span class="t21">Thompson</span>'la çan kulesinde olacak o. Sen ise alanın öteki yanında.» Planında bir noktayı işaret etti. «Şurada kullanılmayan yıkık bir ahır var. Bu gece oraya gidip samanlığın kapısı yanına eski bir torbanın altına <span class="t21">Winchester</span> ile üç <span class="t21">Mills</span> bombası bıraktım.»</p>

  <p>«Ateş alanı nasıl?»</p>

  <p>«Bundan iyisi olamaz. Ahırdan kiliseye kırk adım. Kendim ölçtüm. O mesafeden samanlık kapısından ateş ettiğin sürece kaçırmana olanak yok. Dosdoğru çapraz ateşin içine düşeceklerdir.»</p>

  <p>Bir süre düşündüm ama planda hiçbir kusur bulamadım. Genellikle her planda bulunanın dışında: bu hayatta hiçbir şeye güvenemezdin. Bu da beklenilmeyenin mutlaka olacağı anlamına gelirdi.</p>

  <p>«Bir şey var,» dedim. «Senin bulunduğun yana ateş edeceğim ben. Umarım bunu düşünmüşsündür.»</p>

  <p>«Evlât, ben kendimi kapı içine öylesine çabuk atacağım ki, orada olup olmadığımı bile anlayamayacaksın.»</p>

  <p>«Sana belki garip gelecek ama kilisede de la Plata'ya meydan okuduğun zaman Janos'u da beni de iyice endişelendirdin,» dedim. «Rolünü biraz fazla ciddiye aldığını düşünüyorduk.»</p>

  <p>Buna gerçekten şaşırmış göründü, acı acı güldü.</p>

  <p>«Elbette ciddiye alıyorum, Keogh. Elliüç bin dolar değeri var bunun benim için.»</p>

  <p>İnkârda biraz aşırıya kaçtığı için bu noktayı hafifçe deşebilirdim ama Nachito ağaçlar arasından bir hortlak gibi beliriverdi o anda. Adamın her zamanki soğukluğunu bile hesaba katsak yine de halinde birşeyler vardı.</p>

  <p>«Ne var?»</p>

  <p>«Bir ziyaretçi var, senor.» Van Horne'a döndü. «Size gelmiş, peder. Senorita de la Plata.»</p>

  <p>Sürprizlerle dolu bir geceydi doğrusu.</p>

  <p class="p10"><span class="t19">J</span></p>

  <p><span class="t18">K</span>adın ateşin hemen ötesinde atını dizginlerinden tutmuş bekliyordu. Yüzü pek görünmüyordu ama konuşmaya başladığında sesi sakindi.</p>

  <p>«Bağışlayın beni, peder, ama sizinle konuşmam gerekiyordu. Senor Janos'u otelde gördüm, bana sizi burada bulabileceğimi söyledi.»</p>

  <p>Van Horne dizginleri kadının elinden alıp Nachita'ya verdi.</p>

  <p>«Size ne gibi bir yardımda bulunabilirim?»</p>

  <p>«Peder, kardeşimi iyi tanırım. Yarın sabah belirttiğiniz saatte adamlarıyla kilisede olacaktır. Sizi orada bulursa öldürür. Hiç kuşkum yok bunda.»</p>

  <p>Van Horne kadının ellerini tuttu, tam bir cevap verecekti ki kadın sanki destek ararmış gibi kendisine yaslanıp haykırdı.</p>

  <p>«Yardım edin bana, peder. Tanrı adına yardım edin bana. Bu korkunç yükü tek başıma daha fazla taşıyamayacağım.»</p>

  <p>Van Horne omzu üzerinden bize baktı, bir an duraksadı, sonra kadını çadıra soktu.</p>

  <p class="p10"><span class="t19">J</span></p>

  <p><span class="t18">C</span>adırdan bir süre ağlama sesi geldi, sonunda hıçkırıklar kesildi, mırıltılar başladı. İnsan sanki çok özel bir şeye kulak misafiri oluyormuş gibi hissediyordu kendini. Hiç konuşmadan ateşin başına çöküp Victoria'nın getirdiği kahveyi içtik.</p>

  <p>Çadırdan çıktıklarında yarım saat geçmişti. Chela de la Plata yüzlerimize bakmadan Nachita'nın atını bağladığı ağaca doğru yürüdü.</p>

  <p>Van Horne de arkasından gitti. Kadın papazdan kendisini kutsamasını istedi. Hiç duraksamadan isteği yerine getirdi van Horne, parmaklarıyla istavroz işareti yaparken sesi hiç titremiyordu.</p>

  <p>«Benedicat te Omnipotentus Deus, Pater, et Filius, et Spiritus Sanctus.»</p>

  <p>Kadın atına atlayıp dörtnala uzaklaşırken van Horne uzun bir süre arkasından baktı. Yanına gittim, ama benim konuşmama fırsat vermeden, «Janos'la senin saat dokuzda yerlerinizi almanızı istiyorum,» dedi. «Ondan önce buluşmanıza gerek yok.»</p>

  <p>Gerçekten yürümeye başlamıştı ki kolundan yakaladım.</p>

  <p>«Dur bir dakika, ne oldu anlatsana.»</p>

  <p>«Beni uyarmaya gelmişti, kendi kulaklarınla duydun ya.»</p>

  <p>«Hayır, öteki işten söz ediyorum.»</p>

  <p>«Kafasını kurcalayan pek çok şey vardı. Uzun zamandır bir papazla konuşmamış.»</p>

  <p>«Yani günah mı çıkarttın?»</p>

  <p>Bana dönüp ceketimin yakalarını yakaladı.</p>

  <p>«Bunu düşünmek sana zevk mi veriyor, Keogh? Ne yapacaktım yani? Hayır mı deseydim?»</p>

  <p>Hayatımda onun kadar acı çeken bir ruhla karşılaşmış değildim o güne kadar. Beni iterken, «Üstelik yarın sabah dokuz otuzbeşte hepimiz ölmüş olabiliriz,» diye söylendi.</p>

  <p>Onun ayışığında uzaklaşmasını izlerken her nedense içim anlatılmaz bir umutsuzlukla dolmuştu. Hayır, doğru değil bu. Bu hissi bir kere duymuştum. Yüz yıl kadar önce. Drumdoon'da yağmur altında, önümde ağabeyimin ölüsü yatarken.</p>

  <p>Çadıra dönüp battaniyenin üzerine uzandım, Victoria az sonra sıcak bir içki getirdi. İçkinin içinde uyku ilacı falan olmalıydı ki birkaç dakika sonra uyumuştum bile.</p>

  <p class="p11"><span class="t20">i</span></p>

  <p>&nbsp;</p>
</body>
</html>
