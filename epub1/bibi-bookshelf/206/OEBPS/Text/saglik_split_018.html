<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>saglik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_17">16. BÖLÜM<br class="chapter" />
  Okültizm ve Vejetaryenlik</h1>

  <p class="normal">Son zamanlarda okült bir öğrenci için etsiz bir diyetin gerekli olduğuna dair çok sayıda argüman ileri sürülüyor. Pek çok farklı okült okulun üyeleri bu tartışmayı yapmıştır. Karşıdaki katılımcı tarafından kabul ediliyor olabilecek veya olmayabilecek "ilk ilkelere" dayalı tartışma tamamen tümdengelime dayalı olarak ilerliyor gibiydi. Şimdiye kadar hiç kimse "Durumun gerçekleri nedir?" diye sormamış gibi. "Okült sanatın ustaları olarak kabul edilenlerin bu konudaki uygulaması neydi?"</p>

  <p class="normal">İnisiyeler bu konuda bölünmektedir; Pisagor gibi bazıları katı bir vejetaryenlik öğütler; İsa gibi bazıları ise "Bir insanı kirleten şey ağzına ne girdiği değil, kalbinden ne çıktığıyla ilgilidir" demiştir. Modern zamanlara bakacak olursak, Max Heindel bir vejetaryendi; Rudolf Steiner değildi. Dr. Besant vejetaryen; Eliphas Levi değildi. Doğu'dan Batı'ya gelmiş en ileri okültizm öğretmenlerinden biri olan Swami Vivekananda, vejetaryen diyetin bilinci arttırabileceği fikrini küçümseyerek "Eğer durum bu olsaydı, ineklerin ve koyunların en gelişmiş yogiler olması gerekirdi" demiştir. Dolayısıyla, okült yol için en iyi diyetin ne olduğu konusunda tartışmaya yer vardır ve vejetaryen diyetin en iyi veya tek olası diyet olduğu düşüncesi zaruri görülemez.</p>

  <p class="normal">Vejetaryenlik tartışmasına üç ayrı bakış açısından yaklaşılabilir: hijyenik, insancıl ve okült. Okült bakış açısı hem hijyenik hem de insancıl bakış açısını dikkate almak zorundadır. Bunların her birini kendi içinde ayrı ayrı ele alıp sonra okült bakış açısından değerlendirelim.</p>

  <p class="normal">Bir keresinde tanınmış bir Harley Street doktoruyla vejetaryenlik meselesini tartışıyordum ve bana o güne kadar o konu hakkında duymadığım ve en doğru şey olduğunu düşündüğüm bir şey söyledi:</p>

  <p class="normal">"Pek çok insan, dış görünüşlerimizde sonsuz bir çeşitlilik olmasına rağmen içimizin sabit bir kalıpta olduğunu sanıyor. Dolabımda çok sayıda röntgen fotoğrafı var ve farklı hastalarımı yüzlerinin fotoğraflarından tanıyabileceğim kadar kolay bir şekilde mide röntgenlerinden de tanıyabiliyorum. Eğer iç görüntülerinde bu kadar farklılık varsa, iç ihtiyaçlarında da eşit ölçüde bir farklılık olması gerekmez mi?"</p>

  <p class="normal">Sir Thomas Horder yakın bir zamanda "Lancet"te yayınlanan bir makalesinde, bireysel diyet deneyimine dayalı tartışmaların lüzumsuz olduğunu söylemiştir. Zayıf, çalışkan ve nörastenik tipte bir adamın belirli bir türde diyete ihtiyacı varken, kan basıncı yüksek, şişman, kısa bir insan bambaşka bir diyete ihtiyaç duyar. Ayrıca, hazımsızlık sorunlu zayıf bir kocası olan dolgun vücutlu bir kadının kendisine sorduğu bir soruyu da alıntıladı: "Kocam da benim gibi vejetaryen olsaydı bu ona iyi gelmez miydi?"</p>

  <p class="normal">Doktor ona şu cevabı vermiş: "Madam, gördüğüm kadarıyla siz vejetaryenliği kaldırabilirsiniz." Bunu söylerken o iyi bayanın öfkesini çekebilirdi, çünkü ilginçtir ki vejetaryenliği insani açıdan bağımsız olarak, yalnızca sağlık nedenleriyle savunanlar bile bunu bir din haline getiriyor gibi görünmektedir ve sadece inançları için acı çekmeye değil, bu inançları doğrultusunda başkalarına acı çektirmeye de isteklidirler. Bu tutum olmasaydı, diyet reformu günümüzde olduğundan çok daha sağlam bir temele sahip olurdu, çünkü insanlar bir ilke meselesine dayalı olarak gerçeği önlemeye çalıştıklarında gerçeğe varmak kolay değildir.</p>

  <p class="normal">Tüm mantıklı insanlar tarafından kabul edilmesi gereken bir gerçektir ki, diğer her şey başarısız olduğunda bir vejetaryen diyetle sağlığını kazanan pek çok insan vardır. Fakat burada göz önünde bulundurmamız gereken şey, bunların fiziksel mi yoksa psişik hastalık vakaları mı olduğudur. Ve sağlığın tekrar kazanılmasını sağlayan şey diyetin kendisi miydi, yoksa o diyete olan inanç ve hayata karşı yeni bir ilgi kazanmak mı? Bu insanlar daha önce arkadaşlarına kötü sağlıklarından bahsetmedikleri halde şimdi iyi sağlıklarından bahsetmeye başlamaktadırlar ve bu durum da daha önce düşündükleri kadar hasta olmadıkları ve şimdi de düşündükleri kadar iyi olmayabilecekleri şüphesini doğurmaktadır. Sir Thomas Horder'in belirttiği gibi, pek çok insan çok tuhaf diyet alışkanlıklarına rağmen iyi durumdadır ve bunun yanında kabul etmemiz gerekir ki, vejetaryen diyet pek çok insana iyi gelirken, pek çok insana da iyi gelmemektedir.</p>

  <p class="normal">Etsiz diyetin okült eğitime etkisine dair diğer bir husus, bunun kesinlikle sinirlerin hassasiyetinde bir artışa neden olduğudur. Psişik gelişimin arttırılması için savunulmasının nedeni budur. Bununla birlikte hatırlayalım ki iki tür psişizm vardır. Biri gerçek ruh vizyonuyken, diğeri bir hayal gücü sapmasıdır ve şüphesiz ki fiziksel canlılığın zayıflaması ikincisine eğilimi arttırır.</p>

  <p class="normal">Bunu söylerken, katı bir vejetaryen diyete dayalı olarak sağlığın muhafaza edilemeyeceğini değil, tüm koşullar göz önünde bulundurulduğunda bunun herkes için mümkün olmadığını iddia ediyorum. Olağan karışık bir diyete alışık olan bir insanı aynı zamanda hem vejetaryen diyete, hem okült eğitime başlatmak nadiren tatmin edici sonuçlar verir, özellikle de eğer o insan yorucu ve zor bir iş yapıyorsa veya etin yerini tutacak gıdaları almada zorluk çekiyorsa. Bu okültizm öğretmenleri tarafından çok yapılmaktadır ve hiç akıllıca olmayan bir yöntemdir.</p>

  <p class="normal">Bu bizi bir sonraki hususa getiriyor. Yol'un izleyicisi, kendisine uysun veya uymasın ve etin yerini alacak gıdaları alabilsin veya alamasın vejetaryenliğe mi yönelmelidir? Bazıları bu soruya evet deyip bunu güçlü bir şekilde savunuyor. Fakat göz önünde bulundurulması gereken başka hususlar da vardır. Sağlık durumu iyi olmadıkça hiç kimsenin gerçek bir okült eğitimin yorucu deneyimlerini takip etmesi mümkün değildir. Pek çok kişinin acılı bir şekilde öğrendiği gibi Yol güçsüzlere uygun değildir. Peki eğer bir insan tüm dezavantajlarına rağmen vejetaryenliğe sıkı sıkıya yapışırsa, fiziksel durumuna rağmen bir okült eğitime kabul edilmeli midir? Hiçbir tanınmış okült öğretmen bunu yapmaz.</p>

  <p class="normal">Kendi gözlemlerime göre, alternatif diyet alışkanlığı olan insanlarda bir istikrarsızlık vardır ve bu durum, özellikle dengeli bir kafa ve sağlam bir sinir gerektiren bir çalışma alanı için iyi bir temel oluşturmamaktadır. Aşırı uçlar hayatın hiçbir alanında başarılı olmamıştır. Burnunu yapıştırdığı tek bir ağaç yüzünden ormanı göremeyen adama deli derler. Eğer en yüksek idealler oran ve denge duyusuyla yönetilmezse, o insanın insanlık için yaptığı çalışma "gerçek dışı" ve hatta kelimenin gerçek manasıyla "delilik" olacaktır.</p>

  <p class="normal">Ne yazık ki, hiçbir çeşit aşırılığı sevmeyen bir yapım var ve tek yanlı reformlara girişmekten ziyade "hayata boylu boyunca, bütüncül bir şekilde" bakmanın daha iyi olduğunu düşünüyorum. Okült dünyayı tanıdıkça, tarafsız ve bilimsel bir tutumun genel eksikliğine daha fazla üzülüyorum. Özellikle farklı öğretmenlerin farklı idealleri olduğu göz önünde bulundurulduğunda, diyet meselesine idealizm açısından olduğu gibi fizyoloji ve psikoloji açısından da yaklaşılmalıdır.</p>

  <p class="normal">İnsancıllık açısından bakıldığında da vejetaryenlik yine son derece karmaşıktır; savunucularının inanmamızı istediği kadar basit bir mesele değildir. Tüm konu, hayvanların evcilleştirilmesine yönelik tutumumuza dayalı olmalıdır. Hayvanları evcilleştirmek yanlış mıydı? Evcil hayvanlar medeniyet için bir esas teşkil ediyor mu? Bir canlılar âleminin bir diğeri tarafından sömürülmesinin temelde yanlış olduğunu kabul ettiğimizde, duyarlı bir vicdana sahip insanlar bu sömürüden uzak durmanın onlar için bir görev olduğunu hissedebilir. Fakat sömürü et yemekle sınırlı değildir. Deri çizme, kemikten düğme, tutkal ve tüy gibi binlerce diğer hayvani yan ürününün kullanımının da göz önünde bulundurulması gerekir. Bir trende bir kayışa tutunduğumuz her defasında, hayvan katlinin ürünlerini kullanmaktayız. Dolayısıyla bu argüman dayanaksızdır ve bu temelde vejetaryen diyetin savunulması mantıksızdır.</p>

  <p class="normal">Hayvanları evcilleştirmeye devam ettiğimiz sürece, yaşlı ve hastalıklı hayvanların veya fazla sayıda olan erkek hayvanların insan eliyle öldürülmesi devam edecektir. Hayvan evcilleştirmenin tamamen bırakılmasını savunmaya hazır olmadıkça, hayvanların canını almaktan da asla uzak olmayacağız demektir.</p>

  <p class="normal">Tüm okültistlerin, öğretmenler ve Üstatlar olarak ve inisiyasyonlarının çatısı olarak gördükleri Büyük Beyaz Loca Kardeşliği, öğrencilerinden, herhangi bir canlının hayatının alınmasına iştirak etmekten uzak durmalarını talep ediyor mu? Bazı Doğu okullarının böyle bir öğreti sunduğunu biliyoruz, çünkü Jain rahipleri yanlarında yumuşak bir süpürge taşır ve bir canlının üzerine basıp öldürmemek için önlerindeki yolu nazikçe süpürürler. Ayrıca biliyoruz ki belirli Hint çilecileri yaralarındaki kurtçukları çıkarmayı reddeder, hatta kurtçuklar yaradan düştüklerinde "Rahatsızlık vermek istemezdim kardeşim" deyip onları geri koyacak kadar ileri giderler. Böyle bir tutum Batı'da asla bulunmaz. Henry Suso gibi ortaçağ azizlerinin temizlikten kaçınmasının nedeni mikroplarını rahatsız etmemek değil, kendilerine bu yolla konfor sağlamamaktı.</p>

  <p class="normal">Peki bu durumda Işığın Batı Yolu'ndaki arayıcıları olarak bu konudaki tavrımız ne olmalı? Üstat Mesih'ten daha iyi bir model bulabileceğimizi sanmıyorum. O gerçekten Merhametin Efendisiydi ama duygusalcı değildi ve herhangi bir şekilde deli de değildi. Asla herhangi aşırı bir insancıllık biçimi öğütlememiş, sadece büyük ve küçük her şeye karşı merhametli bir tutum tavsiye etmiştir. İnsanlar âlemiyle olduğu gibi hayvanlar alemiyle doğru ilişkiler de bu tutuma dayalı olmalıdır. Fakat henüz savaşların, hapishanelerin veya alnının teriyle ekmeğini kazanan adamın üzerine bindirilen yüklerin kaldırılmasına yakın olmadığımıza göre, hayvanların evcilleştirilmesinin ve doğal olarak bununla birlikte gelen şeylerin kaldırılmasına da yakın değiliz demektir. Gereksiz acının yasaklanması şüphesiz görevimizdir fakat evcil hayvanlar bizimle birlikte olduğu sürece onlara kendi bulduğumuzdan fazla konfor sunmamız pek mümkün değildir.</p>

  <p class="normal">Üzerinde büyük ölçekte uğraşılması gerekenler başta olmak üzere tüm pratik problemler göz önünde bulundurulduğunda, soyut doğruyu bulup gidip onu yapmak her zaman mümkün değildir. Genellikle şu anda mümkün olanla yani kötünün iyisiyle yetinmemiz gerekir.</p>

  <p class="normal">Yediğimiz yiyeceklerden ve giydiğimiz giyeceklerden bazılarının üretiminde meydana gelen acıları fark ederek o yiyecek veya giyecekleri kullanmayı reddeden hassas insanlar her zaman olacaktır. Bu elbette soylu bir fedakârlıktır ama Üstatlar öğrencileri kabul etmek için onlardan böyle bir fedakârlık talep ediyor mu? Okültistler olarak bizim cevaplamamız gereken soru budur. Tüm inisiyelerin hayvan ürünleri kullanmaktan sakınmıyor olması, aradığımız cevabı veriyor ve dolayısıyla belirli okült okullarda belirli bir gereklilik olabilse bile, okült çalışma için vejetaryen diyetin mecburi olmadığı açıktır.</p>

  <p class="normal">Süptil bir titreşimi algılamanın iki yolu vardır; ya odaklanıp titreşimleri büyütmek, ya da alıcı aracın duyarlılığını arttırmak. Bazı okült okullar ikinci yöntemi kullanır ve dolayısıyla sinir duyarlılığını arttırmak için et tüketiminden kaçınırlar. Elbette etsiz bir diyet sinir duyarlılığını arttırır fakat bu duyarlılığın uzun bir perhizle sağlanan duyarlılıkla aynı şey olduğunu ve kötü beslenme sonucu meydana gelen bir zihin faaliyeti artışı olduğunu düşünmek için neden vardır. Çoğu okült ve mistik okullar olağan bazı diyet alışkanlıklardan sakınma yoluyla bilinçte geçici bir yükselme meydana getirirler. Şüphesiz, doğru bir şekilde uygulandığında bu tür pratikler tüm ırkların uyguladığı okült eğitim sisteminin bir parçasıdır. Fakat bilge okültist bu bilinç artışının geçici olabileceğini ve bu pratikler için ödenen bir bedel olduğunu bilir. Elbette çok meşru bir şekilde, elde edilen şeyin bedele değdiğine karar verebilir fakat bedelin aşırı hale geldiği bir nokta da gelir. Eğer okültist akıllıysa, bedelin kazancı aştığı noktanın ötesinde, stimüle edici besinlerden hatta tüm besinlerden uzak durma pratiğini sürdürmeyecektir. Bir okültist olarak onun görevi hayvanlar alemini kurtarmak değil, yüksek bilinci deneyimlemek üzere bilincini yükseltmektir.</p>

  <p class="normal">Berrak düşünmeye ihtiyaç duyduğumuz nokta burasıdır. Okültisti et ürünlerinden sakınmaya motive eden şey insani idealler mi, yoksa bu sakınmanın ardından meydana gelen bilinç artışı yoluyla ulaşılacak bilgiye olan arzu mu? Eğer ikincisiyse, kişi sağlığını bozmadan bu sakınmayı hangi noktaya kadar sürdürebilir? Bu sorunun yanıtı tamamen bireyseldir, çünkü dayanıklılık ve diyet gereksinimleri konusunda bireyler arasında çok büyük farklar vardır. Bir şey kesindir: Diğer herhangi bir işte geçerli olduğu gibi, Okült Yol'da da, sağlık durumu zayıf olan bir insanın başarı şansı düşüktür.</p>

  <p class="normal">Özetlemek gerekirse, benim konu hakkındaki kanaatim, sıkı bir diyetin belirli okült eğitim okulları tarafından ileri duyarlılık yaratmak için kullanıldığıdır. Bu şekilde hassaslaştırılan kişinin hayatın şoklarından ve zorluklarından korunması koşuluyla bu yöntem tatmin edicidir. Aksi takdirde korkunç bir yöntemdir. Batı'da nadiren başarılı olan bir yöntemdir çünkü Batılı insanın bünyesi kolay kolay hassaslaşmaz ve dolayısıyla fiziksel cansızlaşmanın etkili olabilmesi için çok ileri seviyelere kadar götürülmesi gerekir. O durumda gelişme ile sakatlanma arasındaki çizgi giderek belirsizleşir. Olağan bir dünya hayatı yaşayan ve modern şehir koşullarının baskısı altında çalışması gereken biri için bu yöntem özellikle olumsuzdur. Soğuk ve değişken iklimimiz de bunu iyice zor hale getirir. Fakat eğer bir öğrenci bu diyet yöntemini kullanan bir okült okula kayıt olmayı seçiyorsa, doğal olarak seçtiği disipline uymak zorunda kalacaktır. Bu nedenle ben Batı'da bu yöntemlerin kullanımını savunmuyorum, çünkü Avrupalılar arasında yüksek bilinci açmanın bir yolu olarak bunun nadiren işe yaradığını gözlemledim (yüksek bilinç derken buna astral psişizmi katmadığımı belirtmek isterim). Ve bu yöntem genellikle herhangi verimli bir işi imkânsız hale getiren bir sağlık bozulmasına neden olmaktadır.</p>

  <p class="normal">Kendi öğretmenimin bana verdiği tavsiyenin sağlam olduğuna inanıyorum: "Yerleştiğin ülkenin geleneklerini izle ve dolayısıyla anlayışlı bir şekilde onun grup ruhunun hayatına gir. Yeme içmede aşırıya kaçma, et düşkünü olma ama tuhaflık ve marazilikle kendini grup hayatına yabancılaştırma." Okültistin kendini zorlu işine fiziksel olarak uygun halde tutmaya ihtiyacı vardır. Zevk veya vicdan nedeniyle vejetaryen bir diyeti tercih ediyorsa, bırakın tercihini deneyimlesin. Tatmin edici sonuçlar verdiği sürece bir diyet olarak vejetaryenliğe itiraz yoktur. Okült bilimin sağduyulu öğrencisinin yüzleşmesi gereken şey, vejetaryenliğin fetiş haline getirilmesi ve bu diyet başarısız olduğu halde, kişisel mizaç veya koşullar nedeniyle ona yapışmaya devam edilmesidir.</p>

  <p class="normal">En büyük inisiyelerimizden pek çoğunun et yediğini göz önünde bulundurursak, vejetaryenliğin Yol için gerekli olduğunu iddia etmek faydasızdır, çünkü gerekli değildir, çünkü aksi durumda kendileri inisiye olamazdı.</p>

  <p class="normal">Duyarlı bir vicdana ve canlı hayal gücüne sahip bir insan şüphesiz konuyla ilgili hisleri yüzünden et ürünlerinden sakınır. Onun bu konudaki tercihine saygı duyulması gerekir ama aklı başında olan okültistler olarak, vejetaryenliğin okült gelişimin bir vazgeçilmezi olduğu düşüncesini reddetmemiz gerekir. Ayrıca, okült bakış açısı itibariyle, vejetaryenliğin sonuçlarının genellikle olumsuz ve sağlık açısından son derece verimsiz olduğu gerçeğine dikkat çekmeliyiz. İster insancıl, ister diyetsel, hangi nedenle olursa olsun vejetaryen olmayı seçenler, vejetaryen olma özgürlüğüne sahip olsun ve eğer mevcut koşullar altında sağlıkları izin verirse, onlara iyi gelen şeyi takip etsinler, ama Batı ırkının insanının okült gelişiminin hiçbir belirli diyete (sağlıklı olduğu sürece) dayalı olmadığı gerçeğiyle dürüst bir şekilde yüzleşelim ve sadece bir vejetaryenin inisiye olabileceği fikrini tamamen reddedelim, çünkü gerçekler bize durumun bu olmadığını gösteriyor.</p>

  <p class="normal">Okült bilim, aslında hayali olabilecek ilk ilkelerden ziyade gerçeklere dayalı olmalıdır. Henüz kendini orta çağların ayak bağlarından özgürleştirememiştir ve hâlâ, gözlem ve deneyden ziyade argümana ve otoritelere dayalı olan Bacon-öncesi yöntemleri kullanmaktadır. Bir zamanlar Occult Review'un sayfalarında coşan vejetaryenlik tartışmasında, kimsenin deneyime bakmaması beni çok şaşırtmıştı, çünkü deneyimlere bakılacak olsaydı, dünyanın en büyük okültistleri arasında et yiyicilerin bulunduğu görülürdü.</p>

  <p class="normal">Medeniyetimizi ancak etik bir temele dayandırabileceğimiz inancını kuvvetle benimsiyorum ama etiğin makul ve pratik olması gerektiği ve doğru yolun genellikle iki uç arasındaki orta yolda olduğu inancını da aynı derecede kuvvetle benimsiyorum. Foie Gras veya balık kartalı kullanımını reddediyorum, ama süpürgeli Doğu çilecisini ve kurtçuklarını da reddediyorum. Kürk kullanımını reddeden ama deri kullanımını kabul eden zihniyeti de reddediyorum.</p>

  <p class="normal">İncil öğretilerini ihtiyaçları için yeterince yüce bulmayan idealistle ilgili de şüphelerim var.</p>
</body>
</html>
