<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>saglik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_20">19. BÖLÜM<br class="chapter" />
  Okültizmin İdealleri</h1>

  <p class="normal">Bu sayfalarda okültizmin tehlikelerine ve tuzaklarına defalarca değindim, ama bir hareketin zayıf yönlerine değinmek onu iyileştirmek için yetersizdir. Bu nedenle okült bilimin gerçek idealleri ve amaçları olarak algıladığım şeyleri de paylaşmak istiyorum.</p>

  <p class="normal">Konunun pek çok araştırmacısını motive eden faktörlerle meslektaşlarının gerçek okült düşüncenin liderleri olarak gördüğü kişilerin idealleri arasında büyük bir fark vardır. Okültizm sadece bir bilim veya felsefe değil, bir dindir ve sırlarına sadece çalışma değil, aynı zamanda adanmayla ulaşılabilir. Zekâ kadar karakter de okült araştırmanın aracıdır fakat karakterin tek başına araç olabildiği ve entelektüel özelliklerin mecburi olmadığı mistisizmden farklı olarak okült bilim yolunda ilerlemek için belirli ek zekâ vasıflarına da sahip olmak gerekir. Bir başka deyişle karakterin adanmışlığı ve saflaştırılması bizi Mistik Mesih'in ortaya çıktığı noktaya getirir fakat okült bilimi izlemek için aklın belli bazı ek vasıfları sahip olması gerekir.</p>

  <p class="normal">Pek çok öğrenci tek başına entelektüel niteliklerine dayalı olarak okült bilimde ilerlemeye çalışır fakat bu öğrenciler okült güçlerin mistik ifşalara giden yolu açtığı derin gizemlere ulaşmayı asla ümit edemeyecekleri gibi, ego şişmesi başta olmak üzere psişik hayatın çok ciddi bazı patolojilerine de açık olacaklardır.</p>

  <p class="normal">İnisiyasyona giden tek bir gerçek yol vardır. O da kadim geleneğin açtığı ve sayısız ayak tarafından kat edilmiş olan yoldur. Bu yolun ilk aşamaları insanlığın her büyük ırkı için farklıdır fakat bu ayrışan yollar Dış Kapı geçildikten sonra bir geniş yol halinde birleşir. Bu İnisiyasyon Yolu dünyevi bir organizasyon değil, ruhsal marifete giden psişik bir yöntemdir. Hiçbir toplum veya kardeşliğin sunduğu öğreti, o toplum veya kardeşliğin tekelinde değildir ve yine hiçbiri o öğretinin inisiyasyonlarının tamamını aktarma gücüne sahip değildir. Dünyevi organizasyonlar hem güçleri, hem de saflıkları bakımından büyük farklılıklar gösterir. Asla bir amaca giden bir araçtan, karşılıklı yardım ve yoldaşlık için bir olanaktan fazlası olamazlar. Herhangi bir eğitim sistemine İnisiyasyon veriyor olarak bakarsak büyük bir hata yapmış oluruz; yalnızca Büyük İnisiyatör (her kim veya neyse) İnisiyasyon verebilir. İster eğitim, ister ritüel bazlı olsun, tüm beşeri sistemler ancak O'nun gelişine bilinci hazırlayabilir.</p>

  <p class="normal">Bize Yol'da rehberlik ve koruma sunması ümidiyle okült okulumuzu seçeriz ve kadim Gizem Geleneğinin bir katılımcısı olabilmek için ritüel yoluyla kendimizi o okulla birleştiririz. Bu gelenek çok büyük bir değere sahiptir fakat zorunlu değildir; onu aktarmak okült düzenlerin gücü dâhilinde olmakla birlikte, onu alıkoymak güçleri dâhilinde değildir, çünkü arayıcının elle inşa edilmemiş Tapınağa bilinçte yükselmesi ve orada beden dışı haldeyken İnisiyasyon alması mümkündür. Böyle bir başarı nadirdir ve faydalı bir kardeşliğin sunduğu eğitim ve yoldaşlık öğrenciler için büyük bir değere sahiptir.</p>

  <p class="normal">Her okült okulun kendi idealleri, yöntemleri, amaçları ve elbette kendi dezavantajları ve sınırlılıkları vardır. Tıpkı insanlar gibi insan kurumları da sonludur ve kusursuz değildir. O kurumun tapınağına kendi ideallerimizi getiririz ve uyum, yanımızda getirdiğimiz ile orada bulduğumuz şey arasındaki ahenge veya o organizasyonla olan ilişkilerimize bağlı olacaktır. Eğer ideallerimiz yeterince yüce değilse, yanlış amaçlarla izlenen okültizmin sonuçlarını acı deneyimlerle öğreneceğiz demektir. Eğer ideallerimiz, girdiğimiz organizasyonun ideallerinden daha yüceyse, eğer sezgilerimiz öğretmenimizden daha iyi bir rehberlik sağlıyorsa, İç Planlar'a giden yol bize açılacaktır, çünkü bu ilerlemeye hak kazanmamızı sağlayan koşulları kendi içimizde yaratmışızdır.</p>

  <p class="normal">Gerçek okült gelenek okullarının öğrenci eğitmedeki tek amacı, o öğrencilerin Tanrı'ya daha iyi hizmet edebilmelerini sağlamaktır. Sadece merak ve hırsla yola çıkan öğrencilere bilinç geliştirme ve Görünmeyen üzerinde egemenlik kazanma ile ilgili gizli yöntemlerini öğretmezler. Tüm saygın kurumların kapıları bu tür insanlara kapalıdır ve yoldaşlarının huzuruna gerçekten önem veren herkes bunun böyle olmasına minnettar olacaktır.</p>

  <p class="normal">Gerçek okültist bilgisini, ırkının yararı ve güvenliği için koruduğu kutsal bir emanet olarak görür. Öğrencilerini o emaneti kendisiyle paylaşabilmeleri için kabul eder ve eğitir. Gösterdiği güvene değdiğine inanmadığı öğrencileri kabul etmez. Kabul ettikten sonra bile onları dikkatle test ederek, yüklenmekte oldukları büyük sorumluluğa olan sadakatlerinden emin olur. Gerçek okült sırlar asla bütünüyle açığa vurulmamıştır. Hatta ifşa edilebilenler yalnızca küçük sırlardır; mistik bilincin yüksek sırları ifşa edilemez, çünkü ifade edilemezler, ancak farklarına varılır. Bu nedenle Sol Yol okültistleri normal ötesi bilinç durumlarını meydana getirmek için her durumda uyuşturuculara başvurur ve Sağ Yol disiplinlerinin kullandığı tamamen psişik yöntemleri denemezler. Ruhun yüksek güçleri ancak saflaştırılmış bilinçle elde edilebilir ve dolayısıyla adanmamış, kutsallaşmamış olanlar için erişilebilir değildir.</p>

  <p class="normal">Büyük İnisiyatör'ün hizmetçisi olan usta, öğrencisinde önce karakter hususiyetlerine bakar ve bunları bulduğu zaman, öğrenciye okült eğitim vermeye hazırlanır; tabii eğer öğrencinin zihniyeti bundan yarar sağlayabilecek nitelikteyse. O öğrenciyi, kendisinin de adandığı bir hizmet perspektifiyle eğitir. O hizmetin çeşitli alt bölümleri vardır ve bunların kısa bir tanımı, İnisiyasyon için adaydan istenen özellikleri anlamamız için faydalı olacaktır. Bir öğrencinin belirli bir faaliyet alanına girmesi, başka hiçbir faaliyet alanıyla ilgilenmeyeceği anlamına gelmez, çünkü bu faaliyetler anatomi ve fizyoloji çalışmasıyla yapısal olarak bağlantılıdır. Fakat çalışmanın farklı dalları için özel eğilimlere ihtiyaç vardır ve dolayısıyla uzmanlaşma doğaldır.</p>

  <p class="normal">İnisiyenin işinin en yaygın kesiti, bilinci yüksek bir plana yükseldiği zaman farkına vardığı ideallere madde planında ve ırksal hayatta ifade kazandırma göreviyle ilgilidir. İnsan bilinci planlarında evrim bu şekilde gerçekleşir. Logoidal Zihin (yani bu evrenin Güneşsel Varlık/Solar Logos'unun bilinci, ki bu Her şeyin Kökü olan Tezahür Etmemiş Büyük Varlık'la aynı şey değildir) her an yeni fikirler geliştirir ve bu fikirler insan evriminin ötesine geçmiş olan ve artık madde içinde enkarne olmayan büyük varlıkların yüksek bilinci tarafından sezgisel olarak algılanır. Alt Üstatlar olarak bildiğimiz kişiler de bu işte onlarla işbirliği yapar ve okültist de özelikle bu Alt Üstatlar ile ilgilenir, çünkü onu eğiten ve verdikleri eğitim karşılığında ondan işbirliği bekleyenler onlardır. Aslında onu yalnızca onlarla işbirliği yapabilmesi için eğitmektedirler ve dolayısıyla Üstatların hizmetine adanmak, onlar tarafından öğrenci olarak kabul edilmek için esastır.</p>

  <p class="normal">Bu kabul edilmiş ve adanmış öğrencilere psişizm eğitimi verilir. Bu onların Üstatlarla doğrudan iletişim kurmasını sağlar ve sonra Alt Üstat'ların Büyük Üstatlardan aldığı arketipsel idealleri (Büyük Üstatlar da bu arketipsel idealleri Logoidal Bilinç'ten almıştır) insan hayatına aktarma göreviyle görevlendirilirler. Dolayısıyla, Üstatların öğrencileri canlı bir bilinç zincirinin dünyaya uzanan ucudurlar ve Logos'un arketipsel fikirlerini alt planlara tercüme etmede ve madde düzleminde bunların farkına varılmasında görev yaparlar.</p>

  <p class="normal">Bu ancak insan yaşamında bunları gerçekten uygulamaya döken bir ruh tarafından yapılabilir. Bu bireylerin pek çoğu, bu tür ilerleyişler için hazır olmayan yoldaşları tarafından şehit edilir fakat yerleri hemen başkaları tarafından doldurulur ve böylece İlahi Güdü başarısız olmaz. Bu şekilde madde planında deneyimlenen arketipsel fikirler ırkın grup zihnine ekilir ve sonraki nesillerde meyve verir. Arketipsel fikirleri bir ırkın grup zihnine ancak o ırkın üyeleri başarılı bir şekilde ekebilir. Yabancı talimat verebilir ama görevi gerçekleştirmesi gereken yerlidir; bu yüzdendir ki, sunulan idealler bir ırkın ruhuna ilham veremezse misyoner faaliyetler başarısız olur.</p>

  <p class="normal">Logos'un arketipsel fikirlerini tezahür etme görevini çeşitli derecelerde yerine getiren milyonlarca ruh vardır. Yeni bir idealin ilk kez farkına varılmasını sağlama işi adanmış bir psişiğin ellerinde olsa da, işitmeye ve adanmaya hazır olan herkes o ideallerin madde planında gerçekleştirilmesi görevinde işbirliği yapabilir. Hatta psişik, işlevi gereği insanların günlük hayatından tecrit olmuş durumda olduğundan, yürüttüğü görevi tamamlama gücüne sahip değildir ve meşaleyi başkalarına vermek zorundadır. Dolayısıyla Üstatların öğrencileri etraflarına ezoterik bilim teorisini öğretecekleri kişileri toplar ve onları o teorinin idealleriyle donatır. Logoidal idealleri hayatın olağan akışında etrafındaki bireyler arasında gerçekleştirmek suretiyle onların çıraklığını yapanlar, bu henüz psişik yeteneklerle donatılmamış, henüz kalabalıklardan ayrılması istenmemiş olanlardır. İstisnasız olarak Üstatların tüm öğrencileri bu şekilde hizmet eden ve bazı şeylerde imanlı olduğu tespit edilen kişiler arasından seçilir.</p>

  <p class="normal">Okült çalışmanın bir diğer dalı hiç dünyevi görev yapmayan, toplumdan ayrı, yalıtılmış halde yaşayan, sadece zihinsel işlerle meşgul olanlar tarafından gerçekleştirilir. Bunların ırk için gördüğü görev tıpkı Dua Gruplarının Katolik Kilisesi için gördüğü görev gibidir. Güçlü ama görünmez bir enerji kaynağıdırlar. İşleri tamamen ırksal seviyededir ve bireylere şahsi problemleri konusunda yardımcı olmayla ilgilenmezler. Uluslara istikrar veren şey, idealleri zihninde canlandırarak ruhsal kötülükleri etkisizleştiren bu zihin işçilerinin faaliyetidir. Bununla birlikte, gerçek inisiyenin siyasi çalışmasının zihinsel olduğunu anlamak çok önemlidir ve siyasi entrikalara eğilimin teessüfle karşılanması gerekir. Bu kuralın istisnalarına aşağıda değinilmektedir.</p>

  <p class="normal">Burada, okült işçilerin okült polis olarak bilinen son derece ilginç bölümünü görüyoruz. İki yönlü bir görevleri olan bu bireylerin astral ambulans işçileri olduğu da söylenebilir. Toplumun korunması için onların müdahalesini gerektiren vakalar her iki tarafta da psişik yaralanmaların meydana gelmesine neden olur. Onların görevi kara okültizmle savaşmak ve ezoterik bilginin suiistimal edilmesinden kaynaklanan kötülüklerle okült yolla ilgilenmektir. Bu organizasyon son derece gelişmiştir ve sosyal yaşamımızda olağanüstü bir şekilde dallanan bir ağı vardır. Normal suçlara, hatta siyasi suçlara veya bir neslin yıkıcı olarak gördüğü ama bir sonraki neslin yeni bir çağın şafağı olarak gördüğü hareketlere karışmazlar; sadece zihnin az bilinen güçlerini kullanan hareketlerle ilgilenirler ve o zihinsel unsurla kendi planında, yani zihinsel/mental planda ilgilenirler.</p>

  <p class="normal">Okült polis, üyeleri işbirliği içinde çalışan küçük kardeşlikler dışında fiziksel planda organize değildir fakat insan evriminin yönüyle ilgilenenlerin ruhsal otoritesini kabul eder. Genellikle liberal hareketlerin tarafındadır fakat aynı zamanda yasa ve düzenden yanadır. Bir reform gerçekleştirmek için medeniyetin organizasyonunun bozulmasını, yani hastalığa yönelik bir ilacın hastayı öldürmesini istemezler.</p>

  <p class="normal">Diğer ırkların o ırkın ideallerini saptırmaya yönelik organize girişimlerine karşı o ırkı korumaya ek olarak, onu Sol Yol okültistlerinin yaydığı sinsi ahlaki zehirden de korurlar. Sol Yol okültistlerinin ahlaki zehirleri kaçınılmaz olarak ya uyuşturucu kullanımı ya da cinsel anormalliklere yöneliktir. Astral planda, Büyük Beyaz Kardeşliğin bu bireylerin faaliyetlerinin kaydını tuttuğu ve bunları dünyevi düzlemde bu faaliyetlerle mücadele edecek konumda olanların dikkatine sunan bir psişik organizasyon vardır.</p>

  <p class="normal">Dünyanın işleri bu şekilde yürütülür. Her şeyin dengesini sağlamak için gerekli olan ağırlığı koyan, adanmış zihin işçilerinin görünmez dengesi vardır her zaman. İnsanlığa çekici gelen ödülleri bir kenara iten, bencillikten tamamen uzak, son derece eğitimli ve büyük riskler alan bu görünmez işçiler dünyaya gelip gider ve ancak kardeşleri tarafından bilinirler. Hizmet ettikleri İç Planlar'dakiler tarafından satranç tahtasındaki taşlar gibi hareket ettirilen bu kişilerin belirgin bir organizasyonu veya aralarında belirli bir bağ yoktur. Faaliyetlerinde şansa dayalı bir olay dizisinden fazlasının var olduğunu gösteren şey uzun ve anlamlı tesadüfler dizisidir.</p>

  <p class="normal">Bunlar dıştan bakıldığında ünlü biri gibi görünmeyen, ilgi çekmekten kaçınan erkek ve kadınlardır. Tüm derin okült işler gizlilik içinde yapılır ve öncelikle üzerlerinde herhangi bir okült saldırının odaklanmasını önlemek için ve ikincil olarak da organizasyon üyelerinin kardeşleri dışında kimse tarafından tanınmaması için ritüel localarının yerini kimse bilmez. Okült düzenlerin dalları geniştir ve hiç beklenmedik yerlere de uzanır.</p>

  <p class="normal">Aceminin bu organizasyonlarda aldığı eğitimin ayrıntıları farklılıklar gösterse de ilkeleri ortaktır. Acemi öğrenci öncelikle okült bilim metafiziği konusunda eğitilir. Mantal önemlerini anlayabilmesi için astral sembollerin yorumu da öğretilir. Gerçek bir okült okul inisiyesi metafiziğin sembolik bir sistemini astral plan coğrafyasına ve zoolojisine çevirme hatası yapmaz. Öğrenme Salonlarının gücü odaklamak için kullanılan düşünce formlarından başka birşey olmadığını bilir; Dünyanın Kralı'nın ve onun askerlerinin organize varlıklardan değil organize güç sistemlerinden oluştuğunu bilir. Okültizmin anahtarının psikoloji olduğunu bilir ve batıl inançları Gizem Geleneği'ne erişimi olmayanlara bırakır.</p>

  <p class="normal">Aşırılıklardan uzak duran basit bir hayat yaşaması talimatını alır ve grup zihniyle bağlantısının bozulmaması için ırkının geleneklerinden çok farklı alışkanlıklar edinip sapmaması tavsiye edilir. Aydınlanmamış olanlardan farkı giysileri ve şahsi alışkanlıklarında değil, zihniyetlerindedir. İki özellikle tanınır; dinginliği ve cesareti. Bunlar bir inisiyenin vazgeçilmez özellikleridir. Eğitimi onu merhametli bir kalbe sahip çelikten bir adam yapmaya yöneliktir. Doğası ruhun akımından geçip yeniden yapılana kadar acı ve sıkıntı fırınında denenir. Sonra tehlike çekiciyle disiplin örsünde dövülür. Bu aşamadan keskin bir metal çıkar. O keskin metal bir bisturi de olabilir bir kılıç da ama sonuçta keskin bir metaldir. "Okültizme ilgili" olanlar, bir ustanın ruhunun tava getirilmesi için neler yapıldığını pek bilmez.</p>

  <p class="normal">Mistik düşünce bahçesini sürebilir ama okültist çiftçiden ziyade askerdir. Fakat tıpkı bir asker gibi disiplin altında olmasına rağmen tipik bir askerin sorumluluklarına sahip değildir ve dolayısıyla içinde izindeki bir askerin neşeli ve tasasız halini taşır. İstekleri basittir ve yaptığı hizmeti yönetenlerin o isteklerin yerine getirilmesine özen göstereceğini bilir. İçindeki çocuk baskıdan kurtulur ve psişizmini rahatlattığında tekrar o çocuğa döner. Bu gerçek bir ustanın karakteristiğidir ve onu sürekli tribünlere oynayan şarlatandan ayırt eder.</p>

  <p class="normal">Tam olarak inisiye olmuş usta, üç yönlü bir bağlantıyı sürdürür: mistik adanma, okült bilgelik ve ilkel doğa güçleri. Onun doğasında ruhsal, entelektüel ve elemental mükemmel bir dengede olmalıdır. İradesi ona öylesine bir disiplin verir ki, yargının kontrolüne karşı tamamen esnektirler. Ustanın karakteri kısa bir ifadeyle özetlenebilir: Tanrı'nın hizmetine adanmış bir asker-âlimdir.</p>

  <div class="calibre1" id="calibre_pb_22"></div>
</body>
</html>
