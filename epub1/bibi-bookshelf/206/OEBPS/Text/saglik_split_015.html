<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>saglik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_14">13. BÖLÜM<br class="chapter" />
  Okültizm ve Ahlaksızlık</h1>

  <p class="normal">Şimdi seksin diğer ve çok önemli bir yönünü, okült yönünü inceleyelim. <span class="ideitalik">Aşk ve Evliliğin Ezoterik Felsefesi</span> adlı kitabımda bu konuyu ele aldım, ama o sayfalarda konunun karanlık yönüne çok az değindim. O kitabı bilmeyenler için temel fikirlerin kısa bir açıklaması gerekiyor.</p>

  <p class="normal">Okültizmin derin konularına girenler Kundalini'nin, yani omurganın tabanında kıvrılmış yatan Yılan Gücü'nün, üreme organlarını yöneten sinir uçlarının çıktığı kuyruk sokumu sinir ağında merkezlenen seks gücü olduğunu bilir. Normalde bu güç fizyolojik işlevleri yönünden tamamen anlaşılmıştır, fakat o, farklı amaçlar için iki yolla kullanılabilir. Bu gücün psişik yönü İç Planlar'da çok önemli bir potansiyeldir: Çilecilerin yaptığı gibi bu güç doğal ifade düzeyinin üzerine yükseltilebileceği gibi, altına da indirilebilir. İkincisi kara okültistlerin kullandığı yöntemdir. Bununla birlikte, okültizmi kötü amaçları için bir paravan olarak kullanan kişi ile bu gücü bilgi yoluyla bilinçli olarak bir okült pil olarak kullanan kişiyi birbirinden ayırt etmemiz gerekiyor. Kötü niyetlilere normalde sahip olmamaları gereken bilgileri vermeden, masumlara konu hakkında uyarıda bulunmaya yetecek kadar bilgi vermek kolay değildir.</p>

  <p class="normal">Bu gücün doğru kullanımını yöneten ilkeleri anlamaya çalışalım. Sonra kötüye kullanma yöntemleri açığa çıkmış olur. "Hazinen neredeyse, kalbin de orada olacaktır." İnsan ruhsal şeyler üzerinde odaklandığında, duyusal şeylere karşı ilgisi azalır. Bu durumda duygusal nitelikteki büyük güdümleyici güçler dünyevi şeyler yerine ruhsal şeylere döner. Bu tek gerçek yücelmedir. Tüm yapının bir ideal üzerinde yoğunlaşması sonucunda büyük bir psişik enerji ortaya çıkar. Kara okültist nefsi tatminlerden vazgeçmeden bu psişik enerji yoğunlaşmasını elde etmek ister. Hem elindeki pastayı yiyip hem de pastanın bitmemesini istemektedir. Peki bunu nasıl başarabilir? Kendininkini tüketip başkasınınkini almakla. Bir insan düşünün, midesi pasta dolu, elinde bir dilim daha var ve karşısında da tam iştahını doyuracak kadar pastası olan ve çok aç olan bir başka insan var. Girişken pasta hırsızımız o zaman elindeki ince pasta dilimini kullanarak diğer aç pasta yiyicilerle takas eder. Farklı bir örnek belki konunun daha da iyi anlaşılmasını sağlar. Japonlar karabatak avlamak için evcilleştirilmiş karabataklar kullanır. Bu kuşların uzun boyunlarına, yakaladıkları balığı yutmalarını önleyen bir halka takılır ve balıklar onların keselerinden balıkçının kesesine aktarılır. Elbette ki karabataklar balık yakalamaya teşvik edilmek için aç bırakılır. Seksle çalışan okültist de boğazı halkalı karabatakların insan versiyonlarını kullanır. Zavallı yaratıklar pek fazla dayanmaz ve sürekli değiştirilmeleri gerekir.</p>

  <p class="normal">Şu anda aramızda mevcut olan bu ruh avcılarının bazı yöntemlerini tanımlayacağım ve şüphem yok ki, pek çok okuyucum benzer yüzler hatırlayacaktır.</p>

  <p class="normal">İlk tanımlayacağım avcıya belirli bir miktarda saygım var, çünkü kendi ölçüsüne göre samimidir fakat niyeti düzgün değildir. Pagan hayat görüşünü ve ilkelliğe dönüşü savunur ve belirli yaştaki bekâr bayanlara ihtiyaç duydukları şeyin kendi eril manyetizması olduğunu söyler. Yöntemini bilinen eski yolla uygular ve hayal edilmesi yazıya dökülmesinden çok daha iyi olan sonuçlar oluşur. Kadınların doğalarını açığa çıkarmaları için sevgi ve evlilik deneyimlerine ihtiyaç duydukları şeklindeki teşhisinde muhtemelen çok haklıdır, fakat bunların onun yaptığı gibi yalapşap bir şekilde edinilmemesi gerekir. Sekste diğer omurgalılarla paylaştığımız yönden çok daha fazlası vardır. Evliliğin manyetik uyumu fiziksel değil, duygusal plandadır. Seksin okült yönü hayvani değil kutsal tarafındadır. Bu Diyonizos havarisi atacıldır. Önceki bir alt ırka çekmektedir. Ruhsal evi Ashtoreth'in korularındadır. Yolu hizmetçinin yolu olabilir, fakat kesinlikle Mesih'in yolu değildir.</p>

  <p class="normal">Belirli bir ilgi çeken ve fazlasını hak eden bir diğer okültist grubu ise majikal amaçlar için kullanılacak bir astral güç rezervuarı oluşturuyor gibi görünmektedir. Grup lideri çekici kadınlara geçmiş hayatlarda onunla bir bağları olduğunu söyleyip, duygularını onun üzerinde odaklamalarını sağlayarak, bu rezervuarı oluşturuyor gibi görünmektedir. Bunları söyleyen psişik, kurbanlarından bazılarına geleceklerini okuyabildiğini ve belirttiği belirli bir kişiyle evleneceklerini söyler. Bu tavsiyenin bekâr kızlar üzerindeki etkisi yeterince kötüdür, fakat evli bir kadına bu tavsiyede bulunulduğunda ve özellikle de eğer Yol'da hızlı ilerlemek istiyorlarsa, kocalarıyla birlikte yaşamamaları, astral bir sevgiliyle buluşturulmaya izin vermeleri gerektiği söylendiğinde durum daha da ciddileşir. Bu tavsiye yuvaları yıkmakla kalmamış, bildiğim kadarıyla bazı vakalarda alıcıları dengesiz hale getirmiştir. Bu ahlaksız konseye genellikle çekici bir yem dâhil edilir. Durugörücü karşısındaki kişilerin psişik merkezlerinin açılmanın eşiğinde olduğunu ve çok az bir çabayla durugörücü haline gelebileceklerini söyler. Eğer bu bilgi benimsenirse daha da ileri giderek İç Planlar'daki Üstat'larıyla zaten temas halinde olduklarını, gece beden dışı deneyimler sırasında okült çalışmalar yapmakta oldukları ve bunun farkında olmamalarının tek nedeninin bunu günlük hafızaya getirememeleri olduğu söylenir. Bu çok az kişinin karşı koyabileceği bir yemdir ve auralarının nasıl açıldığını ve son zamanlarda İç Planlar'da ne yapmakta olduklarını öğrenmek için sürekli ziyarette bulunurlar.</p>

  <p class="normal">Okült bilgi asla parayla satılamaz ve Büyük Beyaz Loca altında faaliyet gösteren hiçbir inisiye herhangi türdeki bir okült çalışma için asla para istemez. Bu o kadar iyi bilinen bir ezoterik gerçektir ki, Yol'daki ilerleyiş durumlarıyla ilgili bilgi için para vermeyi seçenlere sempati duymak biraz zordur, çünkü para isteyen ve kabul eden kişinin kendisi Yol'da olamaz.</p>

  <p class="normal">Bu grubun çalışmalarının bir diğer yönü de gazetelerde, özellikle de bu konularda güvenilirliğiyle ünlü Truth'da tekrar tekrar ifşa edilmiştir. O dergi, ayrıntıların İngiliz basınında yayınlanabilecek kadarını yayınlamıştır. Daha ayrıntılı raporlar bir Amerikan dergisi olan O.E. Library Critic'in sayfalarında mevcuttur. Kısa bir süre önce, ahlaki anlamda pek duyarlı olmayan kıta polisi devreye girdi ve ilgili şahıslardan biri altı ay hapis cezası aldı. Bu suiistimallerin ne kadar ciddi ve yaygın olduğu buradan da anlaşılabilir.</p>

  <p class="normal">Kısaca belirtilecek olursa, bu insanlara verilen cezalar, eşcinsellik denen doğal olmayan davranış biçimiyle ilgili. Yani Oscar Wilde'ın hapis cezası aldığı suç. Bu çok zalim bir kötülük çünkü kurbanlar genellikle yaşamının baharındaki erkek çocuklar ve gençler. Çok da bulaşıcı bir şey; buna alışanlar yeni kurbanları kendi yollarına çektikçe grupları giderek yayılıyor.</p>

  <p class="normal">Suçlanan kişiler suçlamalara asla cevap vermemiş, her defasında ülkede büyük tepkilere neden olmuş, ortalık durulunca da geri dönmüşlerdir.</p>

  <p class="normal">İngiliz polisi ilgili şahısların ülkeyi terk etmeye istekli olmaları durumunda bu cezaları zorlamama şeklinde bir politikaya sahip olduğu için, pek çok insan konuyla ilgili söylentilerin asılsız olduğunu sanıyor, ama Hollanda polisinin suçlu bulunanlara verdiği hapis cezaları, söylentilerin asılsız olmadığını gösteriyor.</p>

  <p class="normal">Bu insanların pek çok destekçisi, böylesine adanmış yaşamlar yaşayan, yüce ve güzel bir öğreti sunan insanların nasıl olup da böylesine kötü faaliyetlere alışmış olabileceğini sorarak onları savunmaktadır. Okültizmle ilgili ciddi bir çalışma yapanlar için açıklama kendini sunmaktadır. Yunan Gizemlerinin çöküşünün baş nedenlerinden biri bu kötülüktü.</p>

  <p class="normal">Önceki bir sayfada açıklandığı gibi, Sol Yol okültistinin amaçlarından biri, öz-kontrol ve yücelme pratiği yapmak zorunda olmaksızın seks gücünün ürettiği enerjiyi İç Planlar'da muhafaza etmektir. Normalde yaşam gücü pozitif erkek araç yoluyla Kutsal Kaynak'tan gelip negatif dişi araçtan tekrar Kaynağa geri döner ve böylece devre tamamlanmış olur. Fakat eğer bu dönüş kavisini oluşturacak karşı manyetizma aracı yoksa, o güç ya "topraklanır" ya da dağılır veya eğer yeterli okült bilgi varsa, majikal amaçlar için korunur. Bu sonuncusu, az önce bahsettiğimiz, psişik gelişim meydana getirmenin bir aracı olarak doğal olmayan cinsel davranışı öğütleyen bireylerin amacını teşkil eder. Bu anormal tutum gerçekten de bir psişik gelişim sağlar, fakat sinir sisteminde bir rahatsızlık meydana gelir ve bu da kendini aşırı duyarlılık ve öfke patlamaları şeklinde gösterir ve böylece bu gelişimin patolojik doğasını açıkça ortaya koyar. Bunun tam karşı kutbunda, sağlığı ve dinginliği, üzerinde çalıştığı sistemin sağlığından anlaşılan gerçek inisiyenin eğitilmiş psişizmi yer alır.</p>

  <p class="normal">Son olarak, değerlendirilen diğerleriyle karşılaştırıldığında İngiltere'de daha az bulunan ve işkence ve kan dökme ritüelinin rol oynadığı kara okültizm biçimini belirtebiliriz. Herhangi güçlü bir duygu astral bir enerji kaynağıdır ve korku ve acı da bu kaidenin istisnası değildir. Üstelik hayati bir sıvı olan kan büyük miktarda ektoplazma yani eterik madde içerir. Kan döküldüğünde, bu ektoplazma pıhtılaşan kandan hızla ayrılır ve materyalizasyonlar için kullanılabilir hale gelir; belirli türde ilkel halkların tanrılara kan sunmasının nedeni budur. Yalnızca en düşük varlık türleri tezahür etmek için kanın eterik yayılımını kullanır. Yüksek türler ise, belirli uçucu maddeler yakıldığında ortaya çıkan eterleri kullanır ve majikal çalışmalarda tütsü kullanımının nedeni de budur.</p>

  <p class="normal">Düşük yaşam formlarının çağırılması çok tehlikeli bir girişimdir ve ancak çok gelişmiş bir okültist tarafından gerçekleştirilebilir. Deneysel amaçlarla bu tür varlıkları çağırmak meşru değildir, çünkü bu varlıklar ilgili seremonide bulunan herkesten bir miktar eterik madde çekerler. Koruma için majikal bir daire kullanılsa bile, işlevsel ve tam bir tezahür için en azından bir miktar eterik yayılımın o daireden çıkarılması gerekir. Ve ilgili varlık gitme izni verilmeden önce, aldığı eterik enerjileri geri vermeye zorlansa bile, kullandığı ektoplazma sahibine döndüğünde korkunç şekilde kirlenmiş durumdadır.</p>

  <p class="normal">Bence bu tür bir evokasyonun meşru olduğu tek koşul, bir insanı bu tür bir varlığın egemenliğinden kurtarmak için düzenlenen şeytan çıkarma çalışmasıdır. Majinin yaptığı şeyi çözmek için majinin çağrılması gerekir.</p>
</body>
</html>
