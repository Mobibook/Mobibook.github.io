<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>saglik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_16">15. BÖLÜM<br class="chapter" />
  Zihinsel Tecavüz</h1>

  <p class="normal">Düşüncenin gücünün farkına varılması yaygınlaşmıştır ve yanlış düşünüş yoluyla başkalarına zararlar vermekten itinayla kaçındığı gibi doğru düşünüşle onlara aktif iyilik yapmaya çalışan pek çok insan vardır. Bu durumda şu soru ortaya çıkmaktadır: Bir başkasına yardım etmek için odaklanmış düşüncenin gücünü kullanmada nereye kadar gidilmeli?</p>

  <p class="normal">Pek çok insan bunun saçma bir soru olduğunu düşünecektir. Bir insanın zamanlı veya zamansız bir şekilde iyilik yapması normal karşılanmaktadır. Ama mesele bu kadar basit değildir. Açıklayıcı olabilecek somut bir örneği düşünelim. Bu kitabın okuyucularının muhtemelen uzaklaşmış olduğu geleneksel düşünüş biçimlerine hâlâ sıkı sıkıya tutunan birinin sizin üzerinizde konsantre olarak, sizin normalde benimseyemeyeceğiniz düşünceleri telepatik telkinler halinde size göndererek ruhunuzu lanetlenmekten kurtarmaya çalıştığını düşünün. Bu müdahaleyi hoş karşılar mıydınız? Bunu sizin eylem özgürlüğünüze ve ruhunuzun bütünlüğüne yönelik hiç hoş karşılanmayacak bir müdahale olarak görmez miydiniz? O halde en iyi niyetlerle bile olsa insanların bilinçaltı zihnine onların durumunda bir değişim meydana getirmek üzere, zihinsel mesajlar göndermeniz o insanlara nasıl görünür sizce?</p>

  <p class="normal">Kimsenin kimseye o insanın izni olmadan, herhangi bir zihin değiştirici uygulamada bulunmaya hakkı olmadığı gerçeği ruhsal şifada bir ilke olarak kabul edilebilir. O insana yazmanız, yapmaya niyet ettiğiniz şeyi bildirmeniz ve onu belirli bir şekilde davranmaya sevk etmeden önce onun rızasını almanız aşırı bir beklenti mi? Eğer böyle bir iznin gelmeyebileceğinden şüphelenmek için herhangi bir nedeniniz varsa, bu karşıdaki şahsın bilgisi olmadan böyle bir uygulamada bulunmak için bir mazeret oluşturur mu? Aynı yöntemler size uygulansaydı nasıl hissederdiniz? Yüksek bilinç elde etmek için hassas ve zorlu bir eğitim sürecine girdiğinizi ve birinin sizin konsantrasyonunuzu ve deneyiminizi bozan zihinsel mesajlar gönderdiğini düşünün, şikâyet etmek için bir nedeniniz olduğunu hissetmez miydiniz?</p>

  <p class="normal">Acıdan kurtulmayı herkesin hoş karşılayacağı iddia edilir. Fakat durum bu değildir. Pek çok insanın güçlü dini duyguları vardır ve böyle bir müdahaleyi bir küfür olarak kabul ederler. Onlarla aynı fikirde olmasak bile fikirlerine saygı duymamız gerekir.</p>

  <p class="normal">Unutmayın ki, başka bir insan üzerinde konsantre olduğumuzda ve bir bağlantı meydana getirdiğimizde, böyle bir bağlantı, uygulama bittikten sonra da devam eder. Bir sonraki konsantre oluşumuzda daha kolay bir şekilde bağlantı kuracağızdır. İki zihin arasında zihinsel bir içerik alışverişi gerçekleşmiştir. Uygulama tamamlandıktan sonra bağlantının nasıl kapatılacağını bilmeye yönelik yeterli bir operasyon tekniği kavrayışı olmadığı sürece, bu durum tıpkı dalgaların bir boğazda ileri geri hareketi gibi devam edip durur. Üstelik şifacı bağlantıyı kapatabilse ve hastasının zihninden herhangi bir yayılımın kendi bilincine dokunmasını önleyebilse bile, hasta genellikle aynı şeyi şifacısına yapabilecek durumda değildir; bu, özellikle de tedavi hastanın bilgisi olmadan uygulandığında söz konusu olan bir durumdur.</p>

  <p class="normal">Geçmişte bilinçaltı zihni ile bir başkasının zihni arasında bir bağlantı kurmuş olan bir şahıs, telepatik duyarlılığında ciddi bir artış deneyimlemiş olacaktır ve bir başkası benzer bir bağlantıyı kurmayı çok daha kolay bulacaktır. Rızası olmadan herhangi birinde böyle bir hassasiyet meydana getirmeye hakkımız var mı?</p>

  <p class="normal">İki insan arasında düşmanca zihinsel içerik alışverişi gerçekleştiğini varsayarsak, hastanın zihninde büyük bir karmaşa ve çatışma meydana gelir. Değerlendirme gücü gölgelenir ve iradesi amacından sapar.</p>

  <p class="normal">Bir başka ruhun ihtiyaçlarını bilecek kadar bilgeliğe sahip herhangi biri var mı? Bu ihtiyaçlar evrimsel gelişime göre tespit edilmelidir. Hem o ruhun şu anda üzerinde çalıştığı belirli bir karmik borç, hem de sayısız geçmiş yaşamda harekete geçirilen, tümü kendi arasında etkileşimli olan, birbirini destekleyen veya engelleyen, gezegensel koşulların bireysel horoskobu etkilemesine paralel olarak farklı zamanlarda etkinleşen pek çok faktörün oluşturduğu genel karmik durum. Bu koşulları teşhis edene kadar bir başka insan üzerinde zihinsel faaliyette bulunmaktan uzak durmanız gerekir. Eğer doğru bir şekilde uygulandığında zihinsel güçleriniz şifa vermeye yeterliyse, yanlış bir şekilde uygulandığında karışıklığı daha da karışık hale getirmeye de yeterlidir.</p>

  <p class="normal">Ruhsal güçleri kişisel olmayan bir şekilde uygulamanın tek bir güvenli yolu vardır ve o da Tanrı'nın sevgisini çağırmak ve ruhu Tanrı'nın ellerine teslim etmektir.</p>
</body>
</html>
