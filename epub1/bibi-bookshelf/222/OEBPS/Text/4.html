<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>4.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x4.html" xml:lang="en-US">
    <div class="Basic-Text-Frame">
      <p class="B-l-m-Ba-l----3" xml:lang="tr-TR">ÖNSÖZ</p>

      <p class="No-Paragraph-Style-2 para-style-override-5" ></p>

      <p class="No-Paragraph-Style-2 para-style-override-5" ></p>

      <p class="No-Paragraph-Style-2 para-style-override-5" >Hangi çağdayız? İnsanlık kapitalizmin ya da “Modernizmin” ötesine mi geçti? Söylendiği gibi, gerçekten “Bilgi çağı” diye bir zamana mı geldik? Yoksa emperyalizm çağının son demlerini mi yaşıyoruz?</p>

      <p class="No-Paragraph-Style-2 para-style-override-5" >Emperyalist-kapitalist sistem, mafyalaşmış bulunuyor. Bugün sistemin hâkim sınıfı, kapitalizmin yükseliş dönemindeki gibi, sanayi ve ticaret burjuvazisi değildir; emperyalizm döneminin malî sermayesi ise büyük ölçüde mafyaya dönüşmüştür. Sistem, üretimden kopmuş ve sanallaşmıştır. Lenin’in kapitalizmin son aşaması dediği emperyalizmin üretimle ve insanla çelişmesi, bir çözüm noktasına ilerlemektedir. Mafyalaşma, kapitalizmin son aşaması olan emperyalizm döneminin son aşamasıdır. Yani: son aşamanın son aşaması!</p>

      <p class="No-Paragraph-Style-2 para-style-override-5" >1996 yılı Kasım ayında İşçi Partisi’nin çağrısıyla toplanan I. Uluslararası Avrasya Konferansı’ndaki konuşmalarımda ve özel görüşmelerde, bu tahlilimi özetlemiştim. Büyük ilgi gördü.</p>

      <p class="No-Paragraph-Style-2 para-style-override-5" >Emperyalist-kapitalist sistemin mafyalaşmasını, daha sonra İşçi Partisi genel kongrelerinde ve çeşitli zeminlerde anlatmaya devam ettik. Özellikle Çiller Özel Örgütü başlıklı kitapta mafya sisteminin Türkiye pratiğinden bir kesiti ayrıntılı olarak ve belgeleriyle ortaya koyduk. TBMM Susurluk Komisyonu’na sunduğumuz dosya ve belgeleri de içeren bu kitabın Kaynak Yayınları tarafından 1996-1997 yıılları içinde altı basımı yapıldı.</p>

      <p class="No-Paragraph-Style-2 para-style-override-5" >Çiller Özel Örgütü’nde ortaya konan olguların teorileştirilmesi ve sistemdeki ilişkiler bütünü içindeki yerine oturtulması gerekiyordu. Mafyokrasi, bu yöndeki on yıllık çabalarımızı özetlemektedir.</p>

      <p class="No-Paragraph-Style-2 para-style-override-5" >Elinizdeki kitabın birinci bölümünde, sistemin mafyalaşmasını ekonomik ve siyasal boyutlarıyla inceliyoruz. Bu ilk bölümde görüşlerimizi değerli dostumuz Erol Manisalı’nın tezleriyle tartışarak açıklıyoruz. Daha önce Teori dergisinin 2004 yılı Şubat ayında “Emperyalist sistemin mafyalaşması” başlığıyla çıkan yazımızı bu kitapta geliştirdik.<a class="footnote-link" href="#footnote-225-1" id="footnote-225-1-backlink">1</a></p>

      <div class="footnote">
        <p class="Basic-Paragraph" ><a class="footnote-anchor" href="#footnote-225-1-backlink" id="footnote-225-1">1</a> Sayın Manisalı, bu yazıya Teori dergisinin Mart 2004 tarihli 170. sayısında, “Batı kapitalizminin değişen yüzü” başlıklı bir cevap verdi.</p>
      </div>

      <p class="No-Paragraph-Style-2 para-style-override-5" >İkinci bölüm, mafyalaşan sistemin askerî tehdit boyutunu ele almaktadır. “Küreselleşme ve Güvenlik” başlığını taşıyan bu bölüm, Org. Büyükanıt’ın bu konuda, “Küreselleşme ve Uluslararası Güvenlik Sempozyumu”nda yaptığı açış konuşmasıyla tartışma zemininde yazılmıştır.<a class="footnote-link" href="#footnote-225-2" id="footnote-225-2-backlink">2</a></p>

      <div class="footnote">
        <p class="Basic-Paragraph" ><a class="footnote-anchor" href="#footnote-225-2-backlink" id="footnote-225-2">2</a> Genelkurmay Başkanlığı’nca düzenlenen “Küreselleşme ve Uluslararası Güvenlik Sempozyumu”, 29-30 Mayıs 2003 günleri İstanbul’da Harp Akademileri Komutanlığı’nda gerçekleşti. Toplantının açış konuşmasını o zaman Genelkurmay 2. Başkanı görevinde bulunan Org. Yaşar Büyükanıt yaptı. Genelkurmay Genel Plan ve Prensipler Başkanı Korg. Reşat Turgut ise, Sempozyumun ilk gününde, “Küreselleşmenin Askerî Boyutları ve Güvenlik Stratejilerine Etkileri” başlıklı bir bildiri sundu. Bu bildiri, Org. Büyükanıt’ın açış konuşmasını tamamlayan özellikteydi. Bkz. Teori, sayı 163, Ağustos 2003.</p>
      </div>

      <p class="No-Paragraph-Style-2 para-style-override-5" >Üçüncü bölüm, küresel mafyanın yerel yönetim sistemi üzerinedir. Bu bölümde, ABD ve AB’nin Türkiye’ye dayattığı “Kamu yönetimi reformu”nu, emperyalizmin ezilen ülkelerde kurmak istediği yerel yönetim modeli olarak inceliyoruz.</p>

      <p class="No-Paragraph-Style-2 para-style-override-5" >Dördüncü ve beşinci bölümlerde, sistemin ideolojik hegemonyası konusuna geçiyoruz. Çevreye gittikçe, dinsel gericilikle ve merkezlere yaklaştıkça kozmopolitizmle karşılaşıyoruz. Sistemin geniş kitleleri denetim altına alma araçları, Haçlı irtica, vatansızlık ve Anarşizmdir.</p>

      <p class="No-Paragraph-Style-2 para-style-override-5" >Altıncı bölüm, önümüzdeki süreci incelemektedir. Altı kesişen saptıyoruz ve bu altı kesişen bir kavşakta buluşmaktadırlar. O kavşakta dünyamızı, bölgemizi ve ülkemizi neler bekliyor, bu sorunun cevabını arıyoruz.</p>

      <p class="No-Paragraph-Style-2 para-style-override-5" >Ve elbette sonuç bölümü, çözümle ilgilidir. Türkiye bu kuşatmayı nasıl ve nereden yaracaktır?</p>

      <p class="No-Paragraph-Style-2 para-style-override-5" >Son noktayı koyalım: Türkiye, haciz tehdidiyle karşı karşıyadır ve bu tehdidi bir devrimle aşacaktır. Devrim. Toplumların son çaresidir ve hızla oraya gidilmektedir. Buraya tarih düşüyoruz.</p>

      <p class="No-Paragraph-Style-2 para-style-override-6" ></p>

      <p class="No-Paragraph-Style-2 para-style-override-6" >Gayrettepe/İstanbul</p>

      <p class="No-Paragraph-Style-2 para-style-override-6" >10 Haziran 2004</p>

      <p class="No-Paragraph-Style-2 para-style-override-5" ></p>

      </div>
  </div>
</body>
</html>