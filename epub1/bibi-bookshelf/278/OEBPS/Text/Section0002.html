<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre1">XV. BÖLÜM</h1>

  <p class="calibre1">Malko ile Sophia, bağdaş kurup oturmuş olan PKI militanlarının oluşturduğu dairenin ortasına itildiler, ihtilal başlangıcından bu yana, olup bitenlerden hoşnut bir ifadeleri vardı. Bangli’deki yıkık mabet gece gündüz aralıksız görev yapan halk mahkemesinin merkezi haline getirilmişti. Tamiller çevreden topladıkları şüphelileri oraya getiriyorlar, kısa bir yargılamadan sonra da hemen idam ediyorlardı. Bütün bunlara rağmen, Malko’ya birkaç dipçik darbesi dışında fazla kaba davranmamışlardı.</p>

  <p class="calibre1">Onları bir hangarın dibine atmışlar ve Kali gelene kadar da ilgilenmemişlerdi.</p>

  <p class="calibre1">Başkanın karısı onları tek kelime etmeden uzun uzun seyretmişti. Ama, gözlerinden ne denli mutlu olduğu belliydi. Hangarda bir gün kalmışlardı ve ilk kez olarak dışarı çıkarılıyorlardı.</p>

  <p class="calibre1">Endonezyalılar beyaz tutsakları görünce sustular. Şimdiye kadar hiç beyaz adam öldürmemişlerdi.</p>

  <p class="calibre1">Nöbetçiler tutsakları Kali’nin önüne getirdiler. Kali, üzerine kilim serilmiş bir taşın üzerinde oturuyordu. Sabahtan beri sonsuz bir neşe içindeydi. Artık Başkan her istediğine boyun eğecekti. Bali kırk sekiz saattir ellerindeydi.</p>

  <p class="calibre1">Bali’den sonra Java ve Borneo’yu da ele geçireceklerdi. Kali kendisini şimdiden önemli bir siyasi şef olarak görüyor, ilerde yabancı diplomatlarla yapacağı görüşmeleri hayal ediyordu.</p>

  <p class="calibre1">Malko’nun sesiyle kendine geldi.</p>

  <p class="calibre1">Bizi öldürürseniz başınıza büyük iş açarsınız, dedi SAS. Bali uzun süre bu durumda olacak değil… Jakarta’ya bir haber gönderdiğimi unutmayın.</p>

  <p class="calibre1">Kali ayağını yere vurarak güldü.</p>

  <p class="calibre1">Gönderdiğiniz “haberci” öldü, dedi sakin bir sesle. Ayrıca, burada olup bitenleri hiç kimse anlamıyor- (Eliyle çevredeki militanları gösterdi.) Çünkü İngilizce bilmezler.</p>

  <p class="calibre1">Sonra, gerçekleştirdiği kurnazlığı ve iki uçağı nasıl çarpıştırdığını anlattı.</p>

  <p class="calibre1">Malko bembeyaz kesildi. Böyle bir canavarlığı asla düşünemezdi.</p>

  <p class="calibre1">Siz bir canavarsınız, dedi. Ama başaramayacaksınız. Sizin gibiler hiçbir zaman başaramadılar.</p>

  <p class="calibre1">Ama şu an için başarılıydı. Bunu hatırlayan Malko umutsuzluğa düştü.</p>

  <p class="calibre1">Bangli’de inanılmaz bir hareket vardı. Asker ya da sivil militanlar devamlı tutuklu getiriyorlardı. Olup bitenlere akıl erdiremeyen zavallı köylüler ise, istenilenleri hiçbir şey anlamadan yapıyorlardı.</p>

  <p class="calibre1">Malko çevresine bir göz atarak, Sophia’nın silahlarını yalnızca kırmızı kolluk takmış olan militanların kullandığını fark etti.</p>

  <p class="calibre1">İhtilal mahkemesi tarafından yargılanacaksınız, dedi Kali. Suçunuz ihtilale karşı çıkmak.</p>

  <p class="calibre1">Yargıçlar kimler? dedi Malko.</p>

  <p class="calibre1">Endonezyalı kadın şeytanca gülümsedi.</p>

  <p class="calibre1">Yanımdaki iki adamım ve valinin bir temsilcisi. Bir diğeri de PKI’nın Bangli şefi.</p>

  <p class="calibre1">Çünkü onun topraklarında tutuklandınız.</p>

  <p class="calibre1">Malko omuz silkti. Bütün bunlar soytarılıktı.</p>

  <p class="calibre1">Acımasız bir soytarılık. Bali’nin dünya ile ilişkisi kesilmişti. Kali’nin dehşet verici sesiyle kendine geldi Malko.</p>

  <p class="calibre1">Birazdan yargılanacak ve suç ortağınız Wintija’nın yanına gideceksiniz. Kendisi şurada.</p>

  <p class="calibre1">Eliyle, Batililerin genellikle çıplak yıkandıkları kutsal havuzu gösterdi. Malko Wintija’nın kendilerini ele vermediğini öğrenince içinin rahatladığını hissetti. Ama bu, kurtulmaları konusunda hiçbir fayda sağlamayacaktı.</p>

  <p class="calibre1">Yargılanmaları üç dakika sürdü. Kali ile iki adamı kısık sesle bir şeyler konuştular. Önlerinde ne kâğıt vardı, ne de kalem. Zaten Kali’nin dışında okuryazar da yoktu. Sonunda, Kali yüksek sesle kararı bildirdi.</p>

  <p class="calibre1">Yasalar sizi suçlu buldu. Cezanızı geleneklere göre çekeceksiniz.</p>

  <p class="calibre1">Suçlarının ne olduğu açıklanmamıştı. Yasanın hangi maddesi gereğince suçlu bulundukları da belli değildi. Hele, geleneğin ne olduğu konusunda hiçbir bilgi verilmemişti…</p>

  <p class="calibre1">Ama kendilerini hiç de hoş olmayan şeylerin beklediği kesindi.</p>

  <p class="calibre1">Sophia’nın bakışlarındaki ifadede en küçük bir değişiklik olmadı. Beklediği trenin gecikeceğini öğrenen bir insan gibi kendini çimenlere bırakıp oturdu. Malko’nun kafasında bir yığın düşünce vardı. Daha önce bir kez daha ölüme mahkűm edilmişti: Burundi’de olmuştu bu. Ama orada kendisini kurtarmaya çalışanların bulunduğunu bildiğinden umutlarını hiç kaybetmemişti. Burada ise, gelecekleri Kali’nin vahşet derecesine kalmıştı.</p>

  <p class="calibre1">Nöbetçiler onları alandan aldılar. Malko idamın hemen gerçekleştirileceğini sanarak Sophia’ya döndü ve:</p>

  <p class="calibre1">Dilerim, fazla uzun sürmez, dedi.</p>

  <p class="calibre1">Kontes kaderci bir tavırla omuz silkti.</p>

  <p class="calibre1">İnsan alınyazısını değiştiremez.</p>

  <p class="calibre1">Fakat idam alanına götürülecekleri yerde, nöbetçiler onları alanın dip tarafına sürüklediler. Anlaşılan Kali işkenceyi uzatmak istiyordu.</p>

  <p class="calibre1">Malko yavaş yavaş yoğun bir kötümserliğe kapıldı. Öldürülenlerin çığlıkları bir ses perdesinin ardından gelir gibiydi. Çevresinde aralıksız insanlar öldürülüyordu. İşin korkunç yanı, her dakika yeni tutsakların getirilmesiydi.</p>

  <p class="calibre1">Birden Kali’nin cellâda bir işaret yaptığını fark etti. Cellât dev gibi bir Baliliydi, Adam Kali’nin yanına geldi. Birlikte ilerdeki kulübeye doğru ilerlediler.</p>

  <p class="calibre1">Malko, önlerinden geçen Kali’nin gözlerine dikkat etti. Kadının yüz ifadesinden cellâdıyla kulübede ne yapacağı anlaşılıyordu.</p>

  <p class="calibre1">Sonra çevreye bir sessizlik hâkim oldu. Kali’nin ortadan kayboluşuyla uyku saatinin geldiği belirlenmişti. Herkes yavaş yavaş ortalıktan çekildi.</p>

  <p class="calibre1">El ve ayakları bağlı olarak yere uzatılmış olan Malko ile Sophia birbirlerine sokuldular. Belki de birlikte geçirecekleri son saatlerdi bunlar.</p>

  <h1 class="calibre1" id="sigil_toc_id_13">XVI. BÖLÜM</h1>

  <p class="calibre1">Malko yakasına yapışıp kendisini ayağa dikmeye çalışan ellerin temasıyla sıçrayarak uyandı. Bu kez sonunun geldiği kesindi.</p>

  <p class="calibre1">Kali’nin ortadan kaybolmasından hemen sonra uyumuştu. Debelenmeye çalıştı, ama el ve ayakları bağlı olduğundan başaramadı.</p>

  <p class="calibre1">Dört militan onu yaka paça çimenlikten geçirerek idam sehpasının merdivenlerine götürdüler.</p>

  <p class="calibre1">Kali yine ortaya çıkmıştı. Yüzünde bir rahatlama, gözlerinde tuhaf bir parlaklık vardı. Küçük grubu peşlerinden izledi. Bu arada Sophia’yı da sürükleyerek getiriyorlardı. Kali bir emir verdi. Sophia’yı Malko’nun önüne geçirdiler.</p>

  <p class="calibre1">Genç kontes ilk kurban olacaktı.</p>

  <p class="calibre1">Genç kadını taş zemin üzerinde diz çökmeye zorladılar. Malko içinin ezildiğini hissetti. Birkaç saniye sonra kanlar içinde bir et yığını olacaktı bu güzel kadın.</p>

  <p class="calibre1">CIAye, Endonezyalılara, Kali’ye ve ihtilal yapmaya kalkan deli Başkana lanetler savurdu. Ama artık çok geçti. Kali yaklaştı ve adamlardan birinin palasını aldı. Sonra Sophia’yı saçlarından tutarak başını arkaya atmaya zorladı.</p>

  <p class="calibre1">Sophia’nın bakışları uzaklara çevrilmişti.</p>

  <p class="calibre1">Kadının bu sakin halini gören Kali dudaklarını kulağına yaklaştırarak palayla karnını açacağını ve içine canlı bir kedi koyacağını anlattı. Kedinin tırnaklarını hissederek ölecekti.</p>

  <p class="calibre1">Malko ölümden kurtulmak için umutsuzca çareler arıyordu. Her şey an meselesiydi. Muhteşem belleği saat gibi işliyor, Endonezya’ ya geldiğinden bu yana yaşadığı olayları tek tek gözden geçiriyordu. Fakat korkunun yarattığı şok, istediğini bulmasını zorlaştırıyordu. Bilinçaltının bir köşesinde deneyebileceği bir şeylerin var olduğunu biliyordu.</p>

  <p class="calibre1">Ama bunun ne olduğunu bulup çıkaramıyordu.</p>

  <p class="calibre1">Kali’nin elindeki pala kalkıp da Sophia’ya ineceği sırada var gücüyle bağırdı:</p>

  <p class="calibre1">Kali, Kali, oyunu kaybettiniz artık! Başkan artık sizi istemiyor. Yerinize başka birini buldu.</p>

  <p class="calibre1">Bir anda aklına uçaktaki hostesin söyledikleri gelmişti. Genç hostes “Başkanın bir zamanlar ki karısı” demişti. Kali’nin bu durumdan haberi varsa, Malko’nun ruhunu Tanrı‘ya teslim etmekten başka çaresi kalmayacaktı.</p>

  <p class="calibre1">Kali’nin elindeki pala bir an havada asılı kaldı, sonra yavaşça yere indi. Kali, Sophia’yı bırakarak Malko’nun yanına geldi. Kadının suratı allak bullaktı. Malko bir an kadının öfkelenip kendisini bıçaklayacağını sandı.</p>

  <p class="calibre1">Ama öyle olmadı. Kali buz gibi bir sesle:</p>

  <p class="calibre1">Ne dediniz? Diye sordu.</p>

  <p class="calibre1">Malko ipnotize etmek ister gibi gözlerini gözlerine dikti.</p>

  <p class="calibre1">Artık bir rakibiniz olduğunu söyledim, dedi. Uzun zamandan beri Başkan karısı değilsiniz….</p>

  <p class="calibre1">Hostesin anlattıklarını kelimesi kelimesine tek tek tekrarladı. Kali’nin yüzü ürkütücü bir ifadeye bürünmüştü. Bakışları kin ve nefret doluydu. Malko iyi iş yaptığını hissetti. Ama bunun sonu neye varacaktı?</p>

  <p class="calibre1">Kadın ayağını yere vurarak:</p>

  <p class="calibre1">Yalan bu! Dedi. Seni geberteceğim.</p>

  <p class="calibre1">Ama yerinden kımıldamadı. Malko’nun bilmediği bir şey vardı. Kali rakibi Dewa’dan haberdardı. Birkaç ay önce Başkana gürültülü bir kıskançlık sahnesi oynamış ve o kadını görmesini yasaklamıştı. Başkan da sözünü tutacağına dair bütün değerleri üzerine yemin etmişti.</p>

  <p class="calibre1">Yani, hiçbir şeye yemin etmemişti!</p>

  <p class="calibre1">Malko’nun söyledikleri şimdi bir gerçeği ortaya çıkarıyordu: Başkan ona yalan söylemişti. Dewa son derece genç ve güzel bir kızdı. Başkanın ondan vazgeçmesi pek kolay değildi. Nitekim de öyle olmuştu. Bu sarışın Avrupalı uydurmuyordu.</p>

  <p class="calibre1">Kali dayanılmaz bir kuşkunun tutsağı oldu. Başkanın ihtilali başlatması için kendisini Bali’ye göndermesinin başka amaçlar taşıdığını düşünüyordu. Başkan çok kıskançtı ve onu hiçbir zaman yanından uzaklaştırmamıştı. Oysa şimdi Bali’deydi.</p>

  <p class="calibre1">Ya her şey kuşkulandığı gibiyse?</p>

  <p class="calibre1">Gücü ancak Başkanın gözdesi olduğu sürece vardı. Aklından kendisinden nefret eden saray erkânını geçirdi. Tek başına kalınca fazla yaşayamazdı. Kali düşmanlarına hiç acımazdı. Şimdi ise, onların hepsini öldürtmediğine pişmandı.</p>

  <p class="calibre1">Bakışlarını Malko’ya çevirdiğinde soğukkanlılığını yine kazanmıştı. Küçük beyninde yeni bir plan oluşuyordu.</p>

  <p class="calibre1">Malko’nun bu durumda kendisine yardımı dokunabilirdi. Ama bu anlattıkları kendi uydurmalarıysa, canına okuması için yanında bulunması yerinde olacaktı.</p>

  <p class="calibre1">Adamlarına bir emir verdi.</p>

  <p class="calibre1">Militanlar hemen Malko’yu idam sehpasından uzaklaştırdılar. Malko bağırdı:</p>

  <p class="calibre1">Sophia’yı da getirin:</p>

  <p class="calibre1">Kali omuz silkti. Şu anda o kadınla ilgilenecek durumu yoktu. Ama militanlar onu aldılar ve Malko’nun yanına attılar.</p>

  <p class="calibre1">Neler oluyor? dedi Sophia. Bize işkence mi yapacaklar?</p>

  <p class="calibre1">Malko kulağına eğilerek fısıldadı:</p>

  <p class="calibre1">Hayır. Aklıma bize zaman kazandıracak bir fikir geldi ve onu uyguladım. Belki de hayatımız kurtulacak.</p>

  <p class="calibre1">Kali gözden kaybolmuştu. Hayal kırıklığına uğrayan militanlar dağıldılar. Şenlik şimdilik sona ermişti.</p>

  <p class="calibre1">Kali duyduğu öfke ve kinden boğulacak gibiydi. Kulübeye girer girmez kendine çay hazırlatmış, ama henüz elini bile sürmemişti. PKI şeflerine beyazların Denpasar’da idam edilmeleri gerektiğini anlatmış ve buna neden olarak da orada daha büyük bir kalabalığın olduğunu ileri sürmüştü.</p>

  <p class="calibre1">Aslında, bütün bunların tek nedeni içine korku tohumlarının atılmış olmasıydı.</p>

  <p class="calibre1">Başkanın çevresinde kendi adamları da vardı. Ama bu alçaklar da ona bir şey söylememişlerdi. Yoksa artık gerçekten mi gücünü yitirmişti? Artık ondan korkmuyorlar mıydı? Kali delirecek gibiydi. Gerçeği bir an önce öğrenmek istiyordu ve Bali’ye çakılıp kalmıştı. Düşündükçe atlatıldığına daha çok inanıyordu.</p>

  <p class="calibre1">Başkan kıskançlık sahnelerinden hiç hoşlanmazdı.</p>

  <p class="calibre1">Oynanan bu oyunun nedeni de buydu işte. Onu kandırarak Bali’ye göndermiş, sonra da kendine körpecik, eli henüz kana bulanmamış bir kızı ziyafet çekmişti. Kali çökmüştü.</p>

  <p class="calibre1">Durumu ortaya çıkarmanın tek yolu Başkanı aramak ve Bali’de durumun iyi olduğunu bildirerek yanına döneceğini söylemekti. Bu arada rakibi Dewa’dan hiç söz etmeyecek ve Jakarta’ya adım atar atmaz onu kendi elleriyle gebertecekti.</p>

  <p class="calibre1">Ama Jakarta ile ertesi günden önce ilişki kuramazdı. Ancak bu görüşmeden sonra rahatlayacağına inanıyordu.</p>

  <p class="calibre1">Bangli PKI şefi Kali’yi ziyafete davet etti. Endonezyalı kadın biraz olsun rahatlamıştı. Bu işi halleder halletmez, o iki beyazın gırtlağını kendi kesecekti. Birden, içini yine sıkıntı bastı..</p>

  <p class="calibre1">Ertesi sabaha kadar önünde çok uzun bir gece vardı.</p>

  <p class="calibre1">Malko ile Sophia’nın bulunduğu yer zifiri karanlıktı. Onlara yiyecek getirilmemişti. Getirilse de neye yarardı ki bu? Onlar yaşayan ölülerdi şu an. Kendilerine ayrılacak pirince yazık olurdu.</p>

  <p class="calibre1">Kapatıldıkları kulübenin önünde, cellâtlardan biri nöbetçiye dert yanıyordu. Günde yirmi saat çalıştığını ve ancak dört, beş saat uyuduğunu ileri sürüyordu.</p>

  <p class="calibre1">Bunca çalışmaya haksızlık bu, diyordu. Pirinç istihkakımı iki katma çıkarmalılar.</p>

  <p class="calibre1">Haklısın, diye onayladı nöbetçi.</p>

  <p class="calibre1">Kulübede zaman geçmek bilmiyordu.</p>

  <p class="calibre1">Bangli yavaş yavaş uykuya daldı. Vahşet duruldu.</p>

  <p class="calibre1">Malko, Sophia’nın yanına yuvarlandı. Kadın korku içindeydi, ama bunu gözlerinden anlamak imkânsızdı.</p>

  <p class="calibre1">Malko ona umut etmesini söylemeye cesaret edemiyordu. Kurtulmaları için bir mucize gerekliydi. Girişimiyle ancak kısa süreli bir zaman kazanmışlardı. Bunun ardından işkenceler yine başlayabilirdi.</p>

  <p class="calibre1">Mercedes’ini çukur dolu yolda hızla süren Kali durmadan küfrediyor, aklına gelen herkese lanetler savuruyordu. Korku ve kin tüm benliğine hâkimdi, ama yine de kafasında özel bir duyguya yer bırakmıştı: İntikam. İntikamını almalı ve ona çektirenleri ödetmeliydi.</p>

  <p class="calibre1">Kocasıyla yaptığı konuşma kelimesi kelimesine aklındaydı. Özellikle de uzun süreli suskunluğu. Jakarta’ya döneceğini bildirdiğinde, karşı taraftan bir süre ses gelmemiş, sonra onun Bali’de kalmasının şimdilik daha uygun olduğu ileri sürülmüştü.</p>

  <p class="calibre1">Kocası başından savmak istediği generallerine söylediği sözleri tekrarlamıştı ona da.</p>

  <p class="calibre1">Kazandığı başarıyı övmüş, ona güvendiğini ve onu çok güzel bulduğunu söylemiş ve bu başarısına karşılık vermek istediği hediyeyi şimdiden seçmeye çalıştığını bildirmişti. İri bir zümrüt alacaktı ona.</p>

  <p class="calibre1">Kocası konuşurken Kali’nin gözleri önünde Dewa’nın hayali hiç eksik olmamıştı. Kocasının zümrüt hediye hakkında söyledikleri doğruydu. Ama bunu ona değil, öteki karıya alacaktı.</p>

  <p class="calibre1">Bunu sezdiğinde Kali patlamış, telefonda küfretmeye başlamıştı. Rakibi hakkında ağıza alınmayacak sözler söylemiş, kocasına lanet etmişti. O sinirlendikçe kocası alttan almış, ona kendisini sevdiğini söylemişti. Ama Kali onun bu kez yalan söylediğinden emindi. Kocasının yalan söylediği zamanlardaki ses tonunu çok iyi tanırdı.</p>

  <p class="calibre1">Küfürlerinin doruğa çıktığı bir sırada telefonu Başkanın suratına kapamıştı.</p>

  <p class="calibre1">Bu hareketi yaptıktan birkaç saniye sonra da kendi ölüm fermanını imzaladığını anlamıştı. Başkan böylesine kinle dolu bir kadını hayatta bırakmazdı. Özellikle de bir başkasını sevdiği sırada. Kali kapana kısılmış gibiydi. Mücevherleri, parası, diplomatik pasaportu Bogor’daydı.</p>

  <p class="calibre1">Öfkeden ağlamaya başladı. Başkanın gözünü korkutmuştu. Bu durumda adamın harekete geçmesi an meselesiydi.</p>

  <p class="calibre1">Öyleyse onun da boş durmaması gerekiyordu. Ona yaptıklarını ödetecekti.</p>

  <p class="calibre1">Malko Kali’nin karşısında ayakta duruyordu. Görünüşte Endonezyalının farklı bir yanı yoktu. Herkese üstten bakan, soğuk ve asil görünümlüydü. Ama dikkati çeken çok ufak bir ayrıntı vardı: Gözlerini sürekli olarak Malko’dan kaçırıyordu.</p>

  <p class="calibre1">Ama konuştu mu, yine kendinden emin bir havaya bürünmesini çok iyi beceriyordu.</p>

  <p class="calibre1">Malko’ya dönerek:</p>

  <p class="calibre1">İdamınızı şimdilik geri bıraktım, dedi. Denpasar’a götürülecek ve orada idam edileceksiniz…</p>

  <p class="calibre1">Malko sevincini saklamakta güçlük çekti. Umut verici bir haberdi bu.</p>

  <p class="calibre1">Ya Sophia?</p>

  <p class="calibre1">Kali umursamaz bir tavır takındı.</p>

  <p class="calibre1">Kontes Sophia bugün idam edilecek.</p>

  <p class="calibre1">Öyleyse beni de onunla birlikte öldürün, dedi Malko.</p>

  <p class="calibre1">Bu sözü Frank Thorpe duysa, şaşkınlıktan sigarasını yutardı! Ajanların hayatında duygusallığa yer yoktu. Mesleğin ilk kuralı buydu.</p>

  <p class="calibre1">Kali oralı olmadı.</p>

  <p class="calibre1">Size fikrinizi soran olmadı. Öldürülmesi için emir verdim bile.</p>

  <p class="calibre1">Malko’nun midesi kasıldı. Kali her şeyi yapacak huyda biriydi. Onunla burada gevezelik ederken genç kadını öldürtür, sonra da cesedini önüne atıverirdi.</p>

  <p class="calibre1">Birden, Malko son derece öfkelendi.</p>

  <p class="calibre1">Bana ihtiyacınız olduğunu biliyorum, diye bağırdı. Öyle olmasa, beni çoktan öldürtürdünüz. Eğer o kadını öldürtecek olursanız, en büyük düşmanınız ben olacağım. Bunu böylece bilesiniz.</p>

  <p class="calibre1">Kes sesini! Yoksa seni de gebertirim. Benim kimseye ihtiyacım yok. Ben Başkan karışıyım.</p>

  <p class="calibre1">Son cümleyi istemeden ağzından kaçırmıştı.</p>

  <p class="calibre1">Malko kadının bundan hiç de emin olmadığını fark etmekte gecikmedi. Kali’nin elleri titriyordu. Kısa bir sessizlikten sonra, konuşmaları anlamadan dinleyen Tamillerden birine dönerek bir şeyler söyledi. Adam hemen dışarı fırladı. Kali Malko’ya döndü.</p>

  <p class="calibre1">O kadını da Denpasar’a götüreceğiz. O da sonra idam edilecek.</p>

  <p class="calibre1">Sophia şimdilik kurtulmuştu.</p>

  <p class="calibre1">Benden istediğiniz nedir? diye sordu Malko.</p>

  <p class="calibre1">Kali tereddüt etti. Korkudan değil de gururdan susuyordu.</p>

  <p class="calibre1">Gerçekten CIA ajanı mısınız? Bu kadın gibi bir maceraperest değil misiniz?</p>

  <p class="calibre1">Sesi sakinleşmişti.</p>

  <p class="calibre1">Burada CIA adına görev yapıyorum, dedi Malko.</p>

  <p class="calibre1">Kali bir an sustu, sonra devam etti:</p>

  <p class="calibre1">Size Endonezya ordusunda PKI’ya kayıtlı subayların listesini versem, patronlarınız ilgilenirler miydi? Başkan yeşil ışık yaktığı anda başkaldıracakların tümünün listesi, ne dersiniz?</p>

  <p class="calibre1">Malko sıçradı. Bu bir tuzak da olabilirdi, ama kadının gerçeği söylediğinden emindi.</p>

  <p class="calibre1">Bunu niye yapıyorsunuz?</p>

  <p class="calibre1">Kadın omuz silkti.</p>

  <p class="calibre1">Nedenini bana bırakın da sorumu cevaplayın. Bu liste ilginizi çeker mi?</p>

  <p class="calibre1">Elbette, dedi Malko temkinli davranarak. Ama bunun doğru olduğunun kanıtlanması şartıyla. Peki, karşılığında ne istiyorsunuz?</p>

  <p class="calibre1">Kadın yine şeytanca güldü.</p>

  <p class="calibre1">İki yüz bin dolar ve bir pasaport… Ayrıca, beni bu ülkeden çıkarmanızı.</p>

  <p class="calibre1">Malko süratle düşündü. Hazırlanan komployu hâlâ engelleyebilirdi. CIAye bağlı subayların varlığını hatırladı. Bunlardan biri de General Unbung idi.</p>

  <p class="calibre1">Bu pazarlık gerçekleşebilir, dedi Malko. Karşılığında Bayan Sophia’yı da istiyorum.</p>

  <p class="calibre1">Para ne zaman elime geçecek?</p>

  <p class="calibre1">Malko gülümsedi.</p>

  <p class="calibre1">Şu an bu parayı nereden bulacağımı bilsem bile size tek kuruş vermezdim. Parayı bu ülkeden çıktıktan sonra alacaksınız…</p>

  <p class="calibre1">Kali öfkeden kıpkırmızı kesildi.</p>

  <p class="calibre1">Bana güveniniz yok mu?</p>

  <p class="calibre1">Biz kimseye güvenmeyiz, dedi Malko.</p>

  <p class="calibre1">Sizi geberteceğim, diye bağırdı Kali. Ben bu işten kendi başıma sıyrılacak kadar güçlüyüm hâlâ. Listeye para verecek başkaları da bulunur…</p>

  <p class="calibre1">Bir emir verdi. Nöbetçi dipçik darbeleriyle Malko’yu dışarı çıkardı.</p>

  <p class="calibre1">Malko dipçik darbelerini fark etmedi bile. Kali onu kurşuna dizemezdi. Ona ihtiyacı vardı. Aralarında ölümüne bir poker oynanıyordu.</p>

  <p class="calibre1">Malko önce kendi hayatını ve Sophia’nın hayatını kazanmıştı. Şimdi son eli oynayıp görevini başarıya ulaştırmaya çalışacaktı.</p>

  <h1 class="calibre1" id="sigil_toc_id_14">XVII. BÖLÜM</h1>

  <p class="calibre1">Kali’nin avucunda sımsıkı tuttuğu bir telgraf vardı. Telgraf Başkanın adamlarından biri tarafından Kali’nin dostu olan valiye gönderilmişti. Tabii, vali hâlâ dostuysa şu an. Havaalanında kendisini almaya gelen askeri bir uçak bekliyordu. Uçakta güvenliğini sağlayacak üç “goril” vardı.</p>

  <p class="calibre1">Kali harekete geçmek için çok az vaktinin kaldığını biliyordu. Başkanın gorillerinin eline düştüğü takdirde öldürüleceğinden emindi.</p>

  <p class="calibre1">Koşarak kulübeye daldı. Malko sıçrayarak gözlerini açtı. Hava hâlâ karanlıktı. Köşede yatmakta olan PKI’lı nöbetçi gözlerini ovuşturarak kalktı ve Kali’yi selamladı.</p>

  <p class="calibre1">Kali Malko’nun önüne dikildi.</p>

  <p class="calibre1">Teklifimi düşündünüz mü? dedi. Daha fazla sabrım kalmadı….</p>

  <p class="calibre1">Sinirli ve ürkek görünüyordu.</p>

  <p class="calibre1">Malko neler olduğundan habersizdi, ama Kali için işlerin terse döndüğü bir gerçekti.</p>

  <p class="calibre1">Önce bizi çözün, dedi Malko.</p>

  <p class="calibre1">Kali nöbetçiye bir göz attı. Adam yine uyukluyordu.</p>

  <p class="calibre1">Şimdi olmaz. Önce paradan söz edin.</p>

  <p class="calibre1">Yanımda para yok, dedi Malko. Ama parayı alacaksınız. Washington ile temas kurar kurmaz…</p>

  <p class="calibre1">Kali inanmış görünüyordu.</p>

  <p class="calibre1">Size inanmak isterim. Ayrıca, beni bu ülkeden çıkaracağınıza da söz verin.</p>

  <p class="calibre1">Eğer mümkün olursa, çıkartırım.</p>

  <p class="calibre1">Sophia atıldı.</p>

  <p class="calibre1">Bu orospuya yardım etmemelisin.</p>

  <p class="calibre1">Kali bir sıçrayışta Sophia’nın karşısına dikildi ve kasıklarına bir tekme savurdu. Sophia inleyerek çöktü.</p>

  <p class="calibre1">Onu geberteceğim, diye fısıldadı Kali.</p>

  <p class="calibre1">O ölürse, anlaşmamız bozulur, dedi Malko.</p>

  <p class="calibre1">Kali bir an düşündü, sonra:</p>

  <p class="calibre1">Beni buradan çıkaracağınıza nasıl inanacağım! dedi.</p>

  <p class="calibre1">Ben yalan söylemem, dedi Malko. Özellikle de kadınlara. İstediğiniz parayı alacaksınız ve ülkeden çıkmanıza da yardım edeceğim. Ama bana bunda yardımcı olmalısınız.</p>

  <p class="calibre1">Hava aydınlanmaya başlıyordu. Kali uyumakta olan nöbetçiye baktı.</p>

  <p class="calibre1">Kabul, dedi.</p>

  <p class="calibre1">Yavaşça nöbetçinin arkasına geçti, belinden çektiği bıçağı bir hamlede adamın kalbine sapladı.</p>

  <p class="calibre1">Nöbetçi birden sarsıldı, sonra elindeki otomatik silahı bırakarak yana devrildi. Göğsü bir anda kan içinde kalmıştı.</p>

  <p class="calibre1">Malko derin bir soluk aldı. Kali artık geri dönemezdi.</p>

  <p class="calibre1">Sonra elindeki bıçakla Malko’nun ve Sophia’nın iplerini kesti. Kontes bileklerini Ovuşturarak Kali’ye baktı. Malko bir an onun Kali’nin üzerine atlayacağını sandı.</p>

  <p class="calibre1">Sophia, dedi, Bali’de kaldığımız sürece ölüm tehlikesiyle burun burunayız dedi. Şahsi kinlerinizi sonraya bırakın ikiniz de.</p>

  <p class="calibre1">Onu hiç unutmayacağım, diye fısıldadı kontes.</p>

  <p class="calibre1">Buradan arabamla kaçacağız, dedi Kali Denpasar’a kadar sorun çıkmaz. Ondan sonra da planım herhalde yürür….</p>

  <p class="calibre1">Kali kulübeden çıktı. Onu Malko ile Sophia izledi. Araba biraz ilerdeydi. İki Avrupalı arkaya, Kali de direksiyona geçti.</p>

  <p class="calibre1">Hareket ettiler.</p>

  <p class="calibre1">Beş yüz metre ötede barikat vardı. .Yol üzerine bir sürü militan çıktı. Fakat Kali’yi tanır tanımaz hepsi kenara çekildi. Arkadakilerin kim olduğuna bakmamışlardı bile.</p>

  <p class="calibre1">Kali barikatı geçtikten sonra gaza bastı.</p>

  <p class="calibre1">Denpasar’dan nasıl çıkacağız? dedi Malko.</p>

  <p class="calibre1">Pilot bir arkadaşım var, dedi Kali.</p>

  <p class="calibre1">Malko ile Sophia bakıştılar. Durum nasıl da değişmişti! Şimdi Kali de en az onlar kadar tehlikedeydi.</p>

  <p class="calibre1">İhtilal Endonezya’nın diğer kesimlerinde ne durumda? Diye sordu Malko. PKI her yerde yönetimi ele geçirdi mi?</p>

  <p class="calibre1">Ne gezer! dedi Kali.</p>

  <p class="calibre1">Öyleyse bu durumda,‘sığınabileceğimiz tek kişi General Unbung, dedi Malko.</p>

  <p class="calibre1">Kali merakla arkaya döndü.</p>

  <p class="calibre1">Onu nereden tanıyorsunuz?</p>

  <p class="calibre1">Bunun önemi yok. General hâlâ Moluques adalarında mı?</p>

  <p class="calibre1">Elbette, dedi Kali şeytanca bir gülümsemeyle. Oraya sevgili Başkanımızın emriyle gönderildi. Bir şeyden kuşkulanmasını ve canımızı sıkmasını istemedik….</p>

  <p class="calibre1">Malko generalin niçin uzaklaştırıldığını şimdi daha iyi anlıyordu.</p>

  <p class="calibre1">Bu durumda Moluques’a gideceğiz.</p>

  <p class="calibre1">Havaalanına az bir mesafe kalmıştı.</p>

  <p class="calibre1">Havaalanı binasının önünde birçok askeri kamyon vardı, ama görünürlerde kimse yoktu. Askerler uyuyor olmalıydı. Alan dört gündür kapalıydı.</p>

  <p class="calibre1">Kali binanın çevresini dönüp kontrol kulesinin biraz ilersinde duran çift motorlu Beechcraft’a doğru yöneldi.</p>

  <p class="calibre1">Tamam, bizimki orada, dedi Kali derin bir soluk alarak. Onu uyandıracağım.</p>

  <p class="calibre1">Uçağın arka tarafındaki ahşap kulübenin önünde durdular. Kali arabadan inip kapıya gitti. Malko ile kontes arabada kaldılar. Malko elindeki silahla kendini emniyette hissediyordu. En azından kendisini tavuk gibi boğazlamalarına göz yummayacaktı….</p>

  <p class="calibre1">Kali kapıyı çaldı. Birkaç saniye sonra kapı aralandı. Genç bir adam çıktı. Kali’yi içeri çekip kapıyı kapadı. Sophia Malko’ya döndü:</p>

  <p class="calibre1">Ne çeviriyor bunlar içerde?</p>

  <p class="calibre1">Malko omuz silkti.</p>

  <p class="calibre1">Ona ne kadar ihtiyacım varsa, onun da bana var.</p>

  <p class="calibre1">Birden, omuzlarında genç kadının sivri tırnaklarını hissetti.</p>

  <p class="calibre1">Benim için yaptıklarını asla unutmayacağım, dedi kontes.</p>

  <p class="calibre1">Henüz kurtulmuş değiliz.</p>

  <p class="calibre1">Kapı açıldı. Dışarı üniformalı bir adam çıktı. Kali arkasındaydı. Subay merakla onları süzdü. Siyah saçlı genç biriydi bu.</p>

  <p class="calibre1">Çabuk, dedi. Acele etmeliyiz. Diğer subaylar Denpasar’da. Her an gelebilirler.</p>

  <p class="calibre1">Moluques’a gidecek kadar yakıtınız var mı? dedi Malko.</p>

  <p class="calibre1">Pilot başını salladı.</p>

  <p class="calibre1">Ne gezer! Şu an yakıt ikmali yapmamız da imkânsız. Bunun için validen yazılı emir almak gerekir.</p>

  <p class="calibre1">Peki eldeki yakıtla o yönde nereye kadar gidebiliriz?</p>

  <p class="calibre1">Subay biraz düşündü, sonra:</p>

  <p class="calibre1">Makassar, dedi. Oraya zor ineriz.</p>

  <p class="calibre1">Ne yapalım, dedi Malko, biz de Makassar’a gideriz.</p>

  <p class="calibre1">Pilot uçağa girdi. Bitmez gibi gelen on dakikanın sonunda dışarı çıktı.</p>

  <p class="calibre1">Siz odama girip bekleyin, dedi. Ben motorları kızdıracağım. Havalanmaya hazır olunca sizi çağırırım. Ne yaptığımı merak edip bir gelen olursa sizi görmemeli.</p>

  <p class="calibre1">Pilotun isteğine uyarak kulübeye girdiler. İçersi ter kokuyordu. Malko elindeki silahı sıkarak beklemeye başladı. Heyecandan avuçları terlemişti.</p>

  <p class="calibre1">Küçük pencereye yaklaşarak uçağı seyretmeye başladı.</p>

  <p class="calibre1">Sol pervane birkaç dönüşten sonra hızlandı ve küçük kulübeyi titreterek çalışmaya başladı. Hemen arkasından sağ motorun pervanesi de döndü. Ama bu düzenli çalışmıyordu. Nitekim, biraz sonra durdu. Pilot birkaç marşa basıştan sonra tekrar aldı.</p>

  <p class="calibre1">Motorlar kızmaya başlamıştı. Birden sağ motor yine durdu.</p>

  <p class="calibre1">Kali bir küfür savurdu. Sophia ile Malko birbirlerine bakarak aynı şeyi düşündüler.</p>

  <p class="calibre1">Sonunda, sağ motor da çalıştı. Bir süre sonra pilot gaz keserek yere atladı ve koşarak kulübeye geldi. Motorların sesi kimsenin merakını çekmemişti.</p>

  <p class="calibre1">Pilot içeri girer girmez:</p>

  <p class="calibre1">Ne olup bittiğini bilmiyorum, ama sağ motorun devri çok düşük. Ayar yapılmamış.</p>

  <p class="calibre1">Tamiri mümkün mü?</p>

  <p class="calibre1">Soruyu Sophia sormuştu.</p>

  <p class="calibre1">Zaman ve malzeme gerek, dedi pilot.</p>

  <p class="calibre1">Peki, gidemeyecek miyiz? diye sordu Malko.</p>

  <p class="calibre1">Pilot bakışlarını onlardan kaçırmaya çalışıyordu.</p>

  <p class="calibre1">Gidebiliriz, dedi. Ama ancak iki kişi alabilirim. Yoksa havalanamayız. İki kişi bile tehlikeli, ama…</p>

  <p class="calibre1">Kulübede bir ölüm sessizliği oldu. Malko Kali’ye, o da Sophia’ya baktı. Kontes sarardı. Malko’nun Kali’ye, onun da Malko’ya ihtiyacı vardı. Bu durumda kurban edilecek kişi belirlenmiş oluyordu.</p>

  <p class="calibre1">Sophia tek kelime etmeden Kali’nin üzerine atıldı.</p>

  <p class="calibre1">Saldırı o kadar ani oldu ki, Kali boynuna geçen parmaklardan kendini kurtarmaya vakit bulamadı. Yalnızca, Alman dilberin saçlarını yakalamakla yetindi…</p>

  <p class="calibre1">Sophia Kali’nin boynunu öldürmek amacıyla sıkıyordu. Kali’nin gözleri yuvalarından fırlayacakmış gibiydi.</p>

  <p class="calibre1">Subay yatağın altına uzandı ve elinde bir Tokarev ile doğruldu.</p>

  <p class="calibre1">Kadınların silahı görecek halleri yoktu. Malko elindeki silahı kurarak Endonezyalı subaya çevirdi.</p>

  <p class="calibre1">Siz karışmayın. Bırakın, kozlarını paylaşsınlar.</p>

  <p class="calibre1">Kadınlar hâlâ birbirlerine sarılı durumdaydılar. Ölmek üzere olduğunun bilincine varan Kali, bütün gücünü toplayarak Sophia’nın kasığına müthiş bir diz çıkardı.</p>

  <p class="calibre1">Sophia iki kat olarak parmaklarını rakibinin boğazından çekti. Soluk almak ister gibi ağzını açmıştı. Kali fırsatı kaçırmadı. Masanın üzerinde duran ağırca bir sürahiyi kaptığı gibi Sophia’nın başına indirdi.</p>

  <p class="calibre1">Sophia bir an ayakta kaldı, sonra kendinden geçerek yere yığıldı. Kali sırtını duvara vermiş, düşmemeye çabalıyordu.</p>

  <p class="calibre1">Subay elindeki Tokarev’i yatağın üzerine atarak ileri fırladı ve Kali’yi düşmeden önce belinden tuttu. Sonra kapıyı açarak onun uçağa ilerlemesine yardım etti.</p>

  <p class="calibre1">Malko, elinde silah, arkalarından gidiyordu. Uçağa ulaştıklarında Kali’yi kanada çekip uçağa sokmaya çalıştılar. Kadın her seferinde kayarak düşüyordu.</p>

  <p class="calibre1">Malko kanada tırmanıp Kali’yi çekmeye karar verdi. Yukarı çıktığında silahı uçağın koltuğuna attı ve pilota Kali’yi kaldırmasını söyledi.</p>

  <p class="calibre1">Tam o sırada kulübenin kapısı açıldı ve Sophia göründü. Uyurgezer gibi ilerliyordu ve elinde subayın Tokarev’i vardı.</p>

  <p class="calibre1">Malko kendi silahını almak istedi. Başını eğdiği anda peş peşe üç patlama duyuldu.</p>

  <p class="calibre1">Göğsünden vurulan pilot sendeledi. Uçağın kanadına tutunmak istedi, başaramadı. Yere yığıldı. Malko gırtlağına bir yumrunun yerleştiğini hissetti.</p>

  <p class="calibre1">Bali’de kapana kısılmışlardı.</p>

  <h1 class="calibre1" id="sigil_toc_id_15">XVIII. BÖLÜM</h1>

  <p class="calibre1">Sen delinin tekisin! diye bağırdı Malko. Bağlanması gereken bir zırdeli.</p>

  <p class="calibre1">Silahı almaktan vazgeçerek kanattan aşağı atladı ve Tokarev’in karşısına dikildi. Öfkeden kuduruyordu. Bir an Sophia’nın kendisini de öldüreceğini sandı. Sophia acımasız bir tavırla gülümsüyordu.</p>

  <p class="calibre1">Ben uçak kullanmasını bilirim, dedi buz gibi bir sesle. Atla uçağa. Hemen havalanacağız.</p>

  <p class="calibre1">Malko şaşkınlıktan cevap veremedi. Genç kadın yalan söylüyor olamazdı. Durup dururken intihar edecek hali yoktu ya!</p>

  <p class="calibre1">Sophia pilotun cesedinin yanından geçti, “silahı beline soktu ve uçağa girdi. Kali onu görünce vahşi bir çığlık attı ve koltuğundan kalkmak istedi.</p>

  <p class="calibre1">Malko elini omzuna koyarak durdurdu onu.</p>

  <p class="calibre1">Uçak kullanmayı biliyormuş. Hayatımız onun elinde… Korkacak bir şey yok.</p>

  <p class="calibre1">Sophia pilot koltuğuna oturmuş kalkmadan önce son kontrolleri yapıyordu. Sonunda, gaz kolunu ileri itti. Sağ ve sol pervaneler hızlandı ve Beechcraft ilerlemeye başladı.</p>

  <p class="calibre1">Hiçbir sorun çıkmadan pist başına geldiler. Sophia Malko’ya eğildi.</p>

  <p class="calibre1">Havalanınca iniş takımlarım el pompasıyla içeri alacaksın, dedi. Gözün devir saatinde olsun. Eğer üç ben iki yüz devri aşamazsak pist sonundaki hindistancevizi ağaçlarına çarparız.</p>

  <p class="calibre1">Onca heyecana rağmen, Malko şu an kendini son derece sakin hissediyordu. Kısmette Bali’de ölmek varsa, elden ne gelirdi!</p>

  <p class="calibre1">Gri beton pist uçağın altında kaymaya başlamıştı. Malko gözlerini devir saatine dikerek saymaya başladı: 2800, 2850, 2900, 3000, 3100.</p>

  <p class="calibre1">Ve 3200…</p>

  <p class="calibre1">Sophia kuyruğu kaldırmak için levyeyi ileri itti. İbre hâlâ aynı rakamı gösteriyordu. Malko başını kaldırdı. Hindistancevizi ağaçlan gitgide yaklaşıyordu. Sophia levyeye sımsıkı sarılmış, sanki uçağı bilek gücüyle havalandırmaya çalışıyordu.</p>

  <p class="calibre1">Malko elinin ayağının kesildiğini hissetti. Ölüm kaçınılmazdı artık. Önlerindeki ağaçlardan oluşma yeşil duvara beş yüz metre kalmıştı ve tekerlekler hâlâ pistten kesilmemişti.</p>

  <p class="calibre1">Birden, Beechcraft hafifçe sallandı. Malko motor devrine baktı: 3500!</p>

  <p class="calibre1">Sophia yavaş yavaş levyeyi kendine doğru çekiyordu. Malko sevinçten çığlık atmak istedi. İniş takımları ağaçların iki metre üstünden geçti. Uçak yana yatarak denizin üstüne doğru yükseldi. Biraz sonra da kumsal altlarında kaybolup gitti.</p>

  <p class="calibre1">Uçak batıya doğru yükselerek ilerliyordu.</p>

  <p class="calibre1">Şu an için kurtulmuşlardı. Kali hiç sesini çıkarmamıştı.</p>

  <p class="calibre1">Sophia uçağı çok sakin bir biçimde kullanıyordu. Yüzündeki kanları silerek Malko’ya döndü.</p>

  <p class="calibre1">Pilotu öldürmek zorundaydım, dedi. Uçağı ben de kullanabileceğime göre, Bali’de kalmam düşünülemezdi. Seçim şarttı: Ya pilot, ya da ben ölecektim.</p>

  <p class="calibre1">Malko cevap vermedi. Genç kadın haklıydı. Konuyu değiştirmek için:</p>

  <p class="calibre1">Makassar’a ne kadar zamanda varırız! diye sordu.</p>

  <p class="calibre1">Sophia omuz silkti.</p>

  <p class="calibre1">Oraya varabileceğimizden de emin değilim. Hava raporundan, dolayısıyla rüzgâr hızından haberim yok ve radarlar nedeniyle üç bin ayakta uçmak zorundayım. Bana yardımcı olacaksın.- Her yarım saatte bir benzin göstergesini kontrol ederek ne kadar harcadığımızı hesapla. Böylece ne durumda olduğumuzu anlarız.</p>

  <p class="calibre1">Timor’a varamaz mıyız?</p>

  <p class="calibre1">Bu imkânsız.</p>

  <p class="calibre1">Sophia kendini uçağın yönetimine verdi. Bali adası bulutların ardında kaybolmuştu. Şimdi Celebes Denizi üzerinde uçuyorlardı.</p>

  <p class="calibre1">Bir saat sonra Malko göstergeleri kontrol etti ve yakıt hesabı yaptı. Sonuç fena gözükmüyordu. Makassar’a varacak olurlarsa, kurtulma şansları artacaktı. Sophia profesyonel bir pilot gibiydi.</p>

  <p class="calibre1">Malko birden çok yorgun olduğunu hissetti. Kali uyuyordu. Temkinli biri olmasına rağmen, yorgunluğa yenik düşmüştü. Malko, Sophia’yı hayretle seyretti. O ölüm kavgasından sonra, nasıl oluyor da bu kadar diri bir halde uçak kullanabiliyordu.</p>

  <p class="calibre1">Kadın sanki çeliktendi.</p>

  <p class="calibre1">Onun bir an şatosunda-siyah bir tuvalet içinde konukları karşılayışını hayal etti.</p>

  <p class="calibre1">Sonra, bu düşünceyi kafasından kovdu. O bir kobra idi ve kobralar da siyah gece elbiseleri giymezlerdi!</p>

  <p class="calibre1">O sırada Kali kımıldadı ve gözlerini açtı.</p>

  <p class="calibre1">Yüzünü buruşturarak öne eğildi.</p>

  <p class="calibre1">Bana telsizin kulaklığını verin, dedi. Bizi arayıp aramadıklarını öğrenmeliyiz.</p>

  <p class="calibre1">Havalandıklarından bu yana Sophia telsize elini bile sürmemişti.</p>

  <p class="calibre1">Kali’nin fikri uygundu. Telsiz konuşmalarını dinleyerek kaçtıklarının farkına varıp varmadıklarını öğrenebilirlerdi.</p>

  <p class="calibre1">Malko kalktı, ikinci pilot koltuğunu Kali’ye bıraktı.</p>

  <p class="calibre1">Kali gözlerini ufka dikmiş, kulaklıktaki konuşmaları dinliyordu. Bütün frekansları sırasıyla deniyor, kendileri hakkında bilgi edinmeye çalışıyordu.</p>

  <p class="calibre1">Neden sonra:</p>

  <p class="calibre1">Makassar ile Surabaya’yı dinledim, dedi. Anormal bir durum yok. Bali alarm vermiş bile olsa, bizim Timor ya da Avustralya’ya gittiğimizi sanmışlardır.</p>

  <p class="calibre1">Kulaklığı bırakıp arkaya geçti. Malko yerini aldı.</p>

  <p class="calibre1">Pilot bröven olduğunu bilmiyordum, dedi Sophia’ya.</p>

  <p class="calibre1">Sophia gizemli bir biçimde gülümsedi.</p>

  <p class="calibre1">Bildiğim daha birçok şey vardır benim.</p>

  <p class="calibre1">Sessizlik çöktü. Sophia yoğun bulutlara girmemek için biraz yükseldi. Sağ motor hâlâ iki bin devri geçmemişti. Diğer bir deyişle, tehlikeli biçimde ısınıyordu.</p>

  <p class="calibre1">Birden, sol motorda bir kesiklik oldu.</p>

  <p class="calibre1">Sophia uçağı sertçe dikerek birkaç saniye aşağı doğru pike yaptı, sonra levyeyi çekerek düzeltti. Her şey yoluna girmiş gibiydi.</p>

  <p class="calibre1">Fakat beş dakika sonra sağ motor sorun olmaya başladı. Sophia Malko’ya döndü.</p>

  <p class="calibre1">Makassar’a ulaşamayacağız. Her saniye irtifa kaybediyoruz.</p>

  <p class="calibre1">Malko altlarında uzanan denize baktı. Metrekarede iki yüz elli köpekbalığı vardı.</p>

  <p class="calibre1">Daha ne kadar uçabiliriz?</p>

  <p class="calibre1">On beş, yirmi dakika. Yakıt pompaları deponun dibini emdiklerinden tortu alıyor ve tıkanıklık yapıyor. Motorların teklemesi bundan…</p>

  <p class="calibre1">Neredeyiz şu an?</p>

  <p class="calibre1">Birkaç yüz millik bir mesafemiz kalmış olmalı. Nerede olduğumuzu tam olarak kestiremem, çünkü rüzgârın durumunu bilmiyorum.</p>

  <p class="calibre1">Yapabileceğimiz bir şey yok mu?</p>

  <p class="calibre1">Sophia dudaklarını ısırdı.</p>

  <p class="calibre1">Tek şey var. Mümkün olduğunca yükselmek ve planör uçuşu yapmak. Makassar’ı görür görmez süzülürüz. Tabii görebilirsek…</p>

  <p class="calibre1">Deneyelim, dedi Malko.</p>

  <p class="calibre1">Sophia levyeyi çekti, gaz verdi. Beechcraft hızla altı bin ayağa tırmandı.</p>

  <p class="calibre1">Bir süre öyle uçtular. Sonra, sol motor tekledi, aksırdı ve sonunda tamamen durdu. Benzin göstergesi sıfırdaydı.</p>

  <p class="calibre1">Beechcraft şimdi tek motorla uçuyordu, ama her an irtifa kaybediyorlardı. Malko önlerindeki bulutların arasından bir şeyler görmeye çabalıyordu. Birden, ön tarafta sağda bir karaltı fark etti.</p>

  <p class="calibre1">Şuraya bak! dedi Sophia’ya.</p>

  <p class="calibre1">Genç kadın uçağı sağa yatırdı. Kali pencereden baktı.</p>

  <p class="calibre1">Orası Sulavvesi, dedi.</p>

  <p class="calibre1">Tam zamanında görmüşlerdi. Sağ motorda üç dakikalık yakıt kalmıştı.</p>

  <p class="calibre1">Makassar, yemyeşil ormanın ortasında sarımsı bir leke gibiydi. Uçak iki bin ayakta uçuyordu. Kali:</p>

  <p class="calibre1">Pist kentin doğusunda, dedi.</p>

  <p class="calibre1">Sophia pisti görebilmek için biraz daha alçaldı. Pisti bulamazsa felaketleri demekti.</p>

  <p class="calibre1">Birden, pist bulut kümelerinin ardında belirdi. Aşağıda yarım düzine kadar uçak vardı. Bunlardan ikisi, Garuda Hava Yolları‘nınkiydi. Sophia Malko’ya dönerek: Kontrol kulesini aramayacağım, dedi. Bir sürpriz yapalım onlara.</p>

  <p class="calibre1">Hepsi soluklarını tutmuşlardı. Uçak yüz ayakta ağaçları yalayarak uçuyordu. Pisti karşılarında bulduklarında Sophia gazı kesti. İniş takımları beton yola değdi. Birkaç kez zıpladılar ve piste tam anlamıyla oturdular.</p>

  <p class="calibre1">Malko derin bir soluk alarak arkasına yaslandı.</p>

  <p class="calibre1">Sophia havaalanı binasına doğru ilerliyordu.</p>

  <p class="calibre1">Binanın yakınlarında durduklarında hangarların birinden çıkan bir Jeep onlara doğru gelmeye başladı.</p>

  <p class="calibre1">Malko elini silahına attı. Fakat Kali silahı Malko’dan aldı.</p>

  <p class="calibre1">Bunu bana verin. Siz Endonezyaca bilmiyorsunuz. Eğer bir aksilik olursa, harekete geçmekte gecikebilirsiniz. Sonra yabancısınız. Silahlı olmanız dikkati çeker.</p>

  <p class="calibre1">Malko tereddüt ediyordu.</p>

  <p class="calibre1">Korkmayın, dedi Kali. Size ihtiyacım var. Bir kalleşlik yapacak değilim.</p>

  <p class="calibre1">Malko istemeyerek boyun eğdi. Durum Rus ruletine dönüşmüştü.</p>

  <p class="calibre1">Kali elinde silah, kanattan aşağı atladı. Onu Malko ile Sophia izledi.</p>

  <p class="calibre1">Jeep ten iki subay çıktı. Kali onlara otoriter bir tonla bir şeyler söyledi. Adamların tavırları hemen değişti. Kali’nin önünde saygıyla eğildiler. Kali Jeepe atlayarak Malko ile genç kadını çağırdı.</p>

  <p class="calibre1">Subaylara telsizimizin bozulduğunu söyledim, dedi. Manado’ya gitmek istediğimizi, ama yakıt ikmali yapmak zorunda olduğumuzu bildirdim.</p>

  <p class="calibre1">Malko’nun içinde bir huzursuzluk vardı. İşlerin bu kadar yolunda gitmemesi gerek, diye düşünüyordu. Diğer taraftan Kali’nin eski gücüne kavuştuğunu hissetmesi de işine gelmiyordu. Bundan yararlanıp onları güç bir durumda bırakabilirdi.</p>

  <p class="calibre1">Kali bu düşüncesini sezmiş gibi bir açıklama yaptı.</p>

  <p class="calibre1">Bunların ne durumda olduğumdan henüz haberleri yok, dedi.</p>

  <p class="calibre1">Jeep küçük bir binanın önünde durdu. İçeri girdiler. Biraz sonra bir er çay getirdi. Havaalanının askeri kısmında bulunuyorlardı.</p>

  <p class="calibre1">İki subay ortalıktan kaybolmuştu. Kali silahı masanın üzerine koymuş, çayını içiyordu.</p>

  <p class="calibre1">Malko uyumamak için büyük savaş veriyordu.</p>

  <p class="calibre1">Bali’de olanlardan haberleri yok mu? Diye sordu.</p>

  <p class="calibre1">Sanırım, dedi Kali. Adanın dört gündür her tarafla ilişkisi kesikti.</p>

  <p class="calibre1">Kapının önünde duran bir arabanın gürültüsüyle doğruldular. Pencereden baktıklarında araçtan beş subayın indiğini gördüler. İkisi onları karşılayanlardı. Yüzleri asıktı. Malko yaklaşan felaketi hemen sezdi.</p>

  <p class="calibre1">Dikkatli olun! Diye fısıldadı.</p>

  <p class="calibre1">Subaylar içeriye girdi, selam verdiler.</p>

  <p class="calibre1">İçlerinden en yaşlısı Kali’ye doğru ilerledi. Kali masanın üzerinde silahın namlusunu subaylara çevirmiş, parmağını da tetiğin üzerine koymuştu.</p>

  <p class="calibre1">Subay Kali ile sıkılgan bir tavırla konuştu. Kali önce dinledi, sonra sert bir sesle cevap verdi. Subayın son derece canı sıkkındı. Kali Malko’ya döndü ve İngilizce olarak durumu açıkladı: Jakarta’dan emir aldıklarını ve beni Bogor’daki saraya götürmeleri gerektiğini söylüyor. Kocam hayatımdan endişe ediyormuş. Bizi askeri bir Dakota ile Java’ya götüreceklermiş…</p>

  <p class="calibre1">Bal gibi bir tuzaktı bu. Subaylar gülümseyerek bekliyorlardı.</p>

  <p class="calibre1">Kabul etmezseniz ne olur?</p>

  <p class="calibre1">O zaman Makassar’daki bir otelde gözetim altında tutulacağız. Yani, birilerinin gelip bizi boğazlamasını bekleyeceğiz.</p>

  <p class="calibre1">Odada gerilim artmıştı. Subaylar sabırsızlanıyordu. Kali ayağa kalktı ve sakin bir sesle karşısında duran subayla konuştu. Adam bir anda gevşer gibi oldu.</p>

  <p class="calibre1">Ne dediniz? diye sordu Malko.</p>

  <p class="calibre1">Kali’nin yüzünde sevimli bir ifade vardı.</p>

  <p class="calibre1">Düşünceli kocamın beni böyle sevimli ve nazik subaylara teslim etmesine çok sevindiğimi ve kendilerini ilk fırsatta ödüllendireceğimi söyledim…</p>

  <p class="calibre1">Kali “söyledim” kelimesiyle birlikte aniden döndü ve elindeki silahın horozunu kaldırdı.</p>

  <p class="calibre1">Eller yukarı, yoksa hepinizi gebertirim! Şaşkına dönen beş subay emre hemen uydular. Böyle bir hareket beklemedikleri belliydi.</p>

  <p class="calibre1">En yaşlı olanı bir şey söylemek için ağzını açtı, ama namlu hemen ona döndü.</p>

  <p class="calibre1">Kes sesini, yoksa tetiğe basarım! Adam ağzını kapadı. Ölmeye hiç niyeti yoktu.</p>

  <p class="calibre1">Üzerlerindeki silahları alın, dedi Kali Malko’ya.</p>

  <p class="calibre1">Malko iki dakikada söyleneni yaptı. Subaylar ellerini başlarının üzerine koymuşlar, korkulu gözlerle onları izliyorlardı. Kali Sophia’ya döndü.</p>

  <p class="calibre1">Onlarla ilgilenebilir misiniz? Biz uçağa yakıt koydurtalım.</p>

  <p class="calibre1">Sophia silahı alıp masaya dayandı.</p>

  <p class="calibre1">Onlara dillerini bilmediğimi ve bu nedenle de ilk kımıldayanı vuracağımı söyleyin, dedi Kali’ye.</p>

  <p class="calibre1">Kali söyleneni tercüme etti ve Malko ile dışarı çıktı.</p>

  <p class="calibre1">Dışarısı Bali’den daha sıcaktı. Alan boştu. İlerde yakıt tankerlerinin durduğu bir park vardı.</p>

  <p class="calibre1">Kali Malko ile Jeepe bindi.</p>

  <p class="calibre1">Kali en öndeki yakıt kamyonuna yaklaştı.</p>

  <p class="calibre1">Şoför ön tekerleğin dibinde uyuyordu.</p>

  <p class="calibre1">Kali bir tekmede adamı uyandırdı.</p>

  <p class="calibre1">Araç dolu mu?</p>

  <p class="calibre1">Şoför şaşkın şaşkın baktı.</p>

  <p class="calibre1">Evet, ama…</p>

  <p class="calibre1">Direksiyona geç ve şuradaki uçağa yakıt doldur. Acele et, hemen kalkacağız.</p>

  <p class="calibre1">Malko silahını çekmeye gerek bile duymadı. Zavallı Endonezyalı emir almaya o kadar alışmıştı ki, hemen direksiyona geçti ve şoför mahallinde uyumakta olan arkadaşını uyandırdı. Malko onların yanına oturdu. Kali de Jeep le peşlerine düştü.</p>

  <p class="calibre1">Yakıt uçağın depolarına akmaya başladığında Malko derin bir soluk aldı. Kali Jeep te nöbet tutuyordu. Bir çeyrek sonra Beechcraft’ın depoları dolmuştu.</p>

  <p class="calibre1">Dakota’ya da yakıt konacak mı? diye sordu asker.</p>

  <p class="calibre1">Sen git aracını doldur, dedi Kali.</p>

  <p class="calibre1">Hortumları toplayan askerler işlerini bitirdikten sonra tankere atlayıp hareket ettiler.</p>

  <p class="calibre1">Kali Jeepi çalıştırdı ve Sophia’yı bıraktıkları binaya doğru hareket etti.</p>

  <p class="calibre1">Küçük oda bıraktıkları gibiydi. Herkes eski yerinde, kımıldamadan duruyordu. Subaylar mermer heykeller gibiydi. Kali, Sophia’nın elindeki otomatik silahı aldı.</p>

  <p class="calibre1">Ne yapmak istiyorsunuz? diye sordu Malko.</p>

  <p class="calibre1">Kadın şaşırarak Malko’ya baktı.</p>

  <p class="calibre1">Onları öldürmeyecek miyiz?</p>

  <p class="calibre1">Buna gerek yok, dedi Malko. Pistteki iki avcı uçağını sabote edelim yeter. Bu adamların bize bir zararı dokunmadı ki!</p>

  <p class="calibre1">Kali omuz silkti. Bu tekliften hoşlanmamıştı.</p>

  <p class="calibre1">Malko Sophia’ya döndü.</p>

  <p class="calibre1">Sophia, Kali ile birlikte uçağa gidip motorları çalıştırın. Ben avcı uçaklarını haklayacağım. Kali, bu subayları buraya kilitleyeceğiz. Onlara söyleyin, biz havalanana kadar yerlerinden kıpırdamasınlar.</p>

  <p class="calibre1">Kali istenileni tercüme etti. Binadan en son Malko çıktı, kapıyı kilitledi.</p>

  <p class="calibre1">Alanın bir köşesinde duran iki avcı uçağı, Pasifik Savaşı‘ndan kalma pervaneli iki Hellcat idi. Malko uçakların yanında durdu ve Beechcraft’ın çalışmasını bekledi.</p>

  <p class="calibre1">Motorların çalışmasıyla birlikte de silahındaki kurşunları avcı uçaklarının motorlarına boşalttı. Beechcraft’ın gürültüsü silah seslerini örtmüştü. Sonra uçakların lastiklerine ateş ederek Jeepe atladı.</p>

  <p class="calibre1">Beechcraft pistte ilerlemeye başladığında beş subay kapıyı kırarak dışarı fırladı.</p>

  <p class="calibre1">Geç kalmışlardı.</p>

  <p class="calibre1">İki dakika sonra uçak hangarların üzerinden geçerek kuzeye yöneldi. Onu Dakota ile takip edemezlerdi. Bulundukları yere en yakın askeri üs beş yüz mil güneydeydi.</p>

  <p class="calibre1">Menado ne kadar mesafede? diye sordu Malko.</p>

  <p class="calibre1">Altı yüz otuz bir mil, dedi Sophia. Radara yakalanmamak için çok alçaktan uçmak zorundayız. Tehlikeyi göze alamam.</p>

  <p class="calibre1">Malko, General Unbung’u düşündü. Adamı Menado’da bulamazlarsa işleri bitikti…</p>
</body>
</html>
