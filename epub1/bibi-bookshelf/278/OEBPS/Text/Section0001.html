<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre1">VI. BÖLÜM</h1>

  <p class="calibre1">Malko bir anda ağzının kuruduğunu hissetti. Sophia gözlerini ondan ayırmadan biraz geriledi.</p>

  <p class="calibre1">Ela gözlerinde en ufak bir ifade yoktu. Çıplaklığını unutmuş gibiydi. Tabancasının namlusuyla Malko’ya mayosunu işaret etti.</p>

  <p class="calibre1">Giyin.</p>

  <p class="calibre1">Malko ayağa kalktı, mayosunu giydi.</p>

  <p class="calibre1">Beni niçin öldüreceksin?</p>

  <p class="calibre1">Başıma dert açmak istemiyorum da ondan.</p>

  <p class="calibre1">Sana ne gibi dert açabilirim?</p>

  <p class="calibre1">Aptallığı bırak. Buradan çıktığın anda beni öldüreceksin. Ama ben yaşamak istiyorum. Az önceki gibi zevk anlarından yararlanmak hoşuma gidiyor.</p>

  <p class="calibre1">Teveccühünüz! dedi Malko gülümseyerek.</p>

  <p class="calibre1">Sophia işi ile duyguları birbirine karıştırmıyordu.</p>

  <p class="calibre1">Buradan beraber çıkacağız, dedi genç kadın. Dışarıda bir Jeep var. Kaçmaya kalkarsan kurşunu beynine yersin…</p>

  <p class="calibre1">Bir CIA ajanını öldürmek başına dert açmaz mı dersin?</p>

  <p class="calibre1">Kadın omuz silkti.</p>

  <p class="calibre1">Seni benim öldürdüğümü kim bilecek.</p>

  <p class="calibre1">Malko zaman kazanmaya bakıyordu.</p>

  <p class="calibre1">Bana sıkıntı içinde olduğunu söylemiştin. Eğer istersen elindeki silahları ben satın alırım.</p>

  <p class="calibre1">Kadın bir anlık tereddütten sonra başını salladı.</p>

  <p class="calibre1">Ben kendi başımın çaresine bakarım. Beni atlatacak kadın daha anasından doğmadı. Haydi, yürü artık.</p>

  <p class="calibre1">Tabancasını Malko’ya çevrili tutarak kapıyı açtı ve bağırdı.</p>

  <p class="calibre1">Raka!</p>

  <p class="calibre1">Dışarıda yağmur başlamıştı.</p>

  <p class="calibre1">Sırılsıklam olmuş bir adam koşarak geldi. Gözlüklü bir Endonezyalıydı bu. Sophia çıplaklığına aldırmadan:</p>

  <p class="calibre1">Şuna göz kulak ol, dedi adama.</p>

  <p class="calibre1">Adam cebinden bir P 38 çıkarıp Malkoya çevirdi. Sophia banyonun içinde kayboldu. Döndüğünde üzerinde nefis bir elbise vardı. Malko’ya döndü.</p>

  <p class="calibre1">Biraz hareket et, yoksa sırılsıklam olursun.</p>

  <p class="calibre1">Malko istenileni yaptı. Jeep birkaç metre ötedeydi. Koşarak araca yaklaştı. Şoför direksiyona geçmişti. Malko kolay kaçabilmek için öne oturdu. Aynı anda Sophia’nın sesi duyuldu, Arkaya geç.</p>

  <p class="calibre1">İstemeyerek boyun eğdi. Koltuktaki çantada bir pantolonla ceket vardı.</p>

  <p class="calibre1">Giy onları, diye emretti kadın. Sakın bir çılgınlık yapayım deme, Raka, Başkanın şoförüdür. Aynı zamanda gizli polistir. Kaçarsan seni anında vurur.</p>

  <p class="calibre1">Her şeyi ne güzel de ayarlamışsın, dedi Malko.</p>

  <p class="calibre1">Senin kim olduğunu bilmiyordum. Raka’ya beni bungalovun önünde beklemesini söylemiştim.</p>

  <p class="calibre1">Denpasar’a doğru yola koyuldular, ama kente varmadan önce sağa saptılar. Yağmur nedeniyle yollar bomboştu.</p>

  <p class="calibre1">Arabada aralıksız sarsılan Malko’nun kafası meşguldü. Sophia ile şoför sırtlarını resmi makamlara dayadıkları halde onu niye böyle ıssız yerlere getirmişlerdi?</p>

  <p class="calibre1">Sonra, Endonezya Başkanının gizliden silah almasına ne gerek vardı?</p>

  <p class="calibre1">Jeepte olduğu sürece bir şey denememeye karar verdi. Ön koltukta oturan kadının gözü sürekli üzerindeydi. Orman yoğun biçimde devam ediyor, arada bir rastladıkları yaşlı kadınlar ağaç altlarında tütün içiyorlardı. Malko bir tabela fark etti. Üzerinde “Karagansem, 97 Km” yazıyordu.</p>

  <p class="calibre1">Jeep, Agung yanardağının dört yıl önce yakıp kuruttuğu bölgeye ilerliyordu. İyi fikir! Onu volkana atmak herkesin akıl edebileceği bir şey değildi!</p>

  <p class="calibre1">Bir saat boyunca hiç konuşmadılar. Malko bir çıkış yolu arıyor, ama bulamıyordu. Birden, şoför frene basarak aracı durdurdu. Malko doğrulup ileriye baktı. Yatağı kurumuş bir nehrin kıyısındaydılar. Az ilerde depremden yıkılmış bir köprünün kalıntıları vardı. Birkaç araç nehri kat ettikleri noktada kuyruk oluşturmuştu. Askeri bir birlik kontrol yapıyordu.</p>

  <p class="calibre1">Malko iyice doğruldu. Ya şimdi harekete geçerdi, ya da hiçbir zaman bunu gerçekleştiremezdi. Askerlerden birinin silahını doğrultmuş vaziyette üzerlerine geldiğini gördü. Raka hemen aşağı atlayıp askerin yolunu kesti. Sophia silahını çantasından çıkararak Malko’ ya doğrulttu.</p>

  <p class="calibre1">Raka askerle bir şeyler konuştu. Sonra cebinden çıkardığı birkaç banknotu adama uzattı. Sonra geri döndü ve direksiyona geçip hareket etti. Kuyruktaki araçları sollayarak ilerlediler. Askerler selam verdi. Jeep nehir yatağından çıktıktan sonra kıvrımlı toprak yolda ilerleyerek dağa ilerlemeye başladı. Yağmur durmuş, rutubet sıcaklığın etkisiyle buhara dönüşmüştü.</p>

  <p class="calibre1">Malko bir an Sophia’nın üzerine atlamayı düşündü. Ama kadın hep tetikteydi. Ayrıca, Raka’nın silahlı olduğunu da unutmamalıydı. İkisini aynı anda haklayamazdı.</p>

  <p class="calibre1">Sophia sanki düşüncelerini okumuş gibi ona döndü.</p>

  <p class="calibre1">Hiç kendini yorma. Seni nasıl olsa öldürürüm. Buna çoktan karar vermiştim.</p>

  <p class="calibre1">Bence gereksiz bir karar, dedi Malko.</p>

  <p class="calibre1">Beni öldürmen gereksiz, diye ısrar etti Malko. Ben tek başına ve güçsüz biriyim. Oysa, senin arkanda güçlü Kali var…</p>

  <p class="calibre1">Kadın güldü.</p>

  <p class="calibre1">Sen tehlikelisin. Eğer aptal biri olsaydın, sana dokunmazdım bile.</p>

  <p class="calibre1">Malko elinden geldiğince soğukkanlı görünmeye çalışarak:</p>

  <p class="calibre1">Peki, beni bu kadar uzağa götürmene ne gerek vardı? diye sordu.</p>

  <p class="calibre1">Kadın bir an tereddüt etti, sonra düşüncesini açıkladı:</p>

  <p class="calibre1">Az ilerdeki vadide bir nehir var. Nehirde de otobüs büyüklüğünde timsahlar yaşar. Bu işime gelir.</p>

  <p class="calibre1">Malko sırtından aşağı süzülen soğuk terleri fark edince paniğe kapıldığını anladı. Yolu gözleyen Raka tek kelime etmiyordu.</p>

  <p class="calibre1">Ağaçlar seyrelmeye başladı. Kurban yerine yaklaşmışlardı.</p>

  <p class="calibre1">İlerde bir mabedin kalıntıları vardı. Onun hemen yanında da nehir. Çevredeki otlar ve çalılıklar lavlar ve kızgın küllerle kavrulmuştu. Onların arkasında heybetli bir şekilde yükselen Agung yanardağından hâlâ duman çıkıyordu.</p>

  <p class="calibre1">Yani, adam öldürmek için ideal bir yerdi!</p>

  <p class="calibre1">Raka aracı durdurdu ve el frenini çekti.</p>

  <p class="calibre1">Sophia elinde silahıyla aşağıya atladı ve Malko’ya:</p>

  <p class="calibre1">İn! Emrini verdi.</p>

  <p class="calibre1">Sesi son derece sakindi. Malko emre uyarak Jeep ten indi. Kadın biraz ötedeki nehrin kıyısına geldi. Mabedin yıkıntılarından maymun çığlıkları geliyordu.</p>

  <p class="calibre1">Nehre ilerle ve sakın arkana dönme! dedi kadın.</p>

  <p class="calibre1">Malko öleceğine inanmıştı. Kadın ona en küçük bir şans bile tanımamıştı.</p>

  <p class="calibre1">Soluğunu kontrol etmeye çalışarak nehrin kıyısına geldi. Kadın birkaç metre açığında duruyordu. Malko Baretta’yı tutan kolun kalktığını ve silahın üzerine çevrildiğini gördü. Vakit gelmişti. Gözlerini yumup ölüme hazırlanmak üzereyken gözü arkada duran Raka’ya takıldı. O da elindeki P. 38’i doğrultmuştu. Ama namlu kendisine değil, Sophia’ya çevriliydi ve kadın bunun farkında değildi.</p>

  <p class="calibre1">Sophia, dikkat et!</p>

  <p class="calibre1">Kadının silahı patladığı anda Malko kendini yere attı. Ani haykırışı kadını şaşırtmış, namlu hedefinden kaymıştı. Ondan sonra her şey çok çabuk olup bitti.</p>

  <p class="calibre1">Sophia kendini yere atarken yan döndü ve silahı üst üste iki kez patladı. Raka’nın elindeki tabanca uçtu ve Endonezyalı olduğu yere yığıldı. Malko bunu fırsat bilerek genç kadının üzerine ‘ atıldı, ama aynı anda Barettanın namlusuyla burun buruna geldi. Bu arada Raka kalkmış, tavşan gibi kaçmaya başlamıştı.</p>

  <p class="calibre1">Tabanca bir süre yüzüne çevrili durdu, sonra yavaş yavaş aşağı indi.</p>

  <p class="calibre1">Bu olay birçok şeyi değiştirir, dedi kadın. Ne aptalmışım!</p>

  <p class="calibre1">Sesi öfke doluydu. Malko fırsatı kaçırmadı.</p>

  <p class="calibre1">Belki anlaşabiliriz.</p>

  <p class="calibre1">Sophia Jeepe doğru ilerledi, ön koltuğa geçti.</p>

  <p class="calibre1">Arabayı sen kullan. Bir an önce otele varmak istiyorum.</p>

  <p class="calibre1">Almanca bir küfür savurdu.</p>

  <p class="calibre1">Anladığım kadarıyla sen temkinli bir kadınsın. Nasıl oldu da bu oyuna geldin?</p>

  <p class="calibre1">Bir anlık suskunluktan sonra devam etti:</p>

  <p class="calibre1">Kali her ikimizi de öldü biliyor. Raka’nın otele dönmesi uzun sürer. Bana sorarsan, Gilimanuk’a gidip bir tekne bulalım ve Java’ya geçelim. Havaalanı kontrol altında olabilir.</p>

  <p class="calibre1">Peki, benim param ne olacak? diye bağırdı kadın. İki yüz bin dolar bu!</p>

  <p class="calibre1">İşte, Sophia’nın Bali’de sallanmasının nedeni buydu!</p>

  <p class="calibre1">Ne yapmayı düşünüyorsun?</p>

  <p class="calibre1">Paramı almayı ve mümkünse bu çürümüş ülkeden ayrılmadan önce o orospuyu gebertmeyi.</p>

  <p class="calibre1">İşte, Malko’nun karşı çıkmayacağı bir düşünceydi bu! Zehirli örümceği henüz unutmamıştı!</p>

  <p class="calibre1">Onu öldürmek zorundayım, diye devam etti kadın. Bu meslekte haberler çabuk yayılır. Bundan sonraki müşterimin de borcunu kurşunla ödemeye kalkmasını istemem.</p>

  <p class="calibre1">Yol düzelmişti. Malko biraz daha hızlandı. Şimdi tek avantajları karşı taraftakileri şaşırtmaktı. Bu da Kali’ye karşı saldırıya geçmelerine fırsat veriyordu.</p>

  <p class="calibre1">Raka kimdir? diye sordu Malko.</p>

  <p class="calibre1">Kali’nin adamı. Onu benim emrime vermişti.</p>

  <p class="calibre1">Silahları gerçekten Kali mi satın aldı?</p>

  <p class="calibre1">Sophia şaşkınlıkla ona baktı.</p>

  <p class="calibre1">Elbette. Niye sordun?</p>

  <p class="calibre1">Peki, bir devlet başkanının resmi yoldan silah alması mümkünken bu işi gizliden gizliye yapmasının nedeni hiç aklına gelmedi mi?</p>

  <p class="calibre1">Ama silahları Başkan almıyor ki. Alıcı Kali.</p>

  <p class="calibre1">Onun bir ihtilal yapmaya hazırlandığını söyleyebilir misin?</p>

  <p class="calibre1">Sophia omuz silkti.</p>

  <p class="calibre1">Bilemem ve beni de hiç ilgilendirmez.</p>

  <p class="calibre1">Peki, seni nasıl yaş tahtaya bastırdı?</p>

  <p class="calibre1">Silahların bedelini rupi olarak ödemeye kalktı. Endonezya dışında metelik etmeyen bir yığın kâğıt parçası. Bana dolar vermesini söyleyince biraz mühlet istedi. Josephine diye birine gittik. Kadın dolarları ancak Jakarta’dan getirtebileceğini söyledi… Kali silahları geri götüremeyeceğimi biliyordu. Anladığım kadarıyla beni oyalayıp fiyatlarda indirim yapmaya mecbur edecekti…</p>

  <p class="calibre1">Kurumuş nehri geçtiler. Hava kararmıştı ve Denpasar’a bir saatlik yolları vardı.</p>

  <p class="calibre1">Malko bütün bu olup bitenlerin bir rüya olup olmadığını düşündü. Fitili söndürmüşlerdi, ama hâlâ dinamit fıçısının üzerinde oturuyorlardı. Kontes Sophia ideal bir müttefik değildi. Kesin olan tek şey vardı, o da silahların Bali’de bulunduğu.</p>

  <h1 class="calibre1" id="sigil_toc_id_5">VII. BÖLÜM</h1>

  <p class="calibre1">Kali tırnaklarını ojeledikten sonra dudaklarını şampanya kadehine daldırdı ve ağzına aldığı yudumu lavaboya giderek çıkardı. Aslında, şampanyadan nefret ederdi.</p>

  <p class="calibre1">“Ben başkan karışıyım” diye tekrarlayarak odada dolandı.</p>

  <p class="calibre1">Kendini son derece huzurlu hissediyordu. O iki yabancıdan kurtulmuştu. Aynanın önünde durarak üstündeki bornozun önünü açtı. İçinde hiçbir şey yoktu. Hayranlıkla kendini seyretti. Küçük dik göğüslerini, bombeli karnını, kalçalarını okşadı.</p>

  <p class="calibre1">On üç yaşından beri onu güzel bulurlardı. İlk müşterileri Glokoklu Çinli tüccarlardı. Kali onlar sayesinde hiç açlık çekmemişti. Oysa açlık, bu bölgede beyin humması kadar tehlikeliydi. Anne ve babasını hiç tanımamıştı. Bir bilezikçinin yanında büyümüş ve on iki yaşına gelince erkeklere satılmaya başlamıştı.</p>

  <p class="calibre1">Başkan tarafından eş seçildiğinde, kirli geçmişini silmek için hatırladığı sevgililerini tek tek yakalatarak öldürtmüştü. Sonra da kendisiyle röportaja gelen dergilere çocukluğu hakkında Pamuk Prenses ile Kırmızı Şapkalı Kız arası bir masal uydurmuştu.</p>

  <p class="calibre1">İhtirası ve zekâsı sayesinde Başkanın dikkatini çekmiş ve onun vazgeçilmez eşi olmuştu. Şimdi ise bir an önce Jakarta’ya dönmek istiyordu. Çünkü Başkanı fazla yalnız bırakmak istemiyordu. Şansı açılmış sayılırdı. Bu silah işi sayesinde ona yalnız yatakta değil, iş hayatında da başarılı olduğunu ispatlayacaktı.</p>

  <p class="calibre1">Can sıkıcı o iki yabancı ortadan kaldırıldığına göre, mesele halledilmiş sayılırdı. Sophia bu olayın en şaşırtıcı yanıydı. Başkan onu karşılamaya Kali’yi göndermişti. Çünkü silah satıcısının erkek olduğunu sanıyordu. Alışveriş kolaylıkla halledilecekti, zira hiçbir erkek Kali’ye dayanamazdı. Ama evdeki hesap çarşıya uymamıştı.</p>

  <p class="calibre1">Amerikan ajanının temizlenmesi çok iyi olmuş, böylece bir taşla iki kuş vurulmuştu.</p>

  <p class="calibre1">Kali sabırsızlığın etkisiyle sinirlendiğini fark etti. Saatine baktı. Saat dokuzu geçmişti. Bu sersem Raka da neredeydi?</p>

  <p class="calibre1">Kapı çalındı. Kali hemen bornozuna sarıldı, ciddi bir edaya büründü.</p>

  <p class="calibre1">İçeri uşaklarından Peta girdi.</p>

  <p class="calibre1">Raka nerede?</p>

  <p class="calibre1">Adam yapmacık bir tavırla iki kat oldu.</p>

  <p class="calibre1">Ekselansları, şimdi garajdan geliyorum Raka henüz dönmedi.</p>

  <p class="calibre1">Kali çıldıracak gibi oldu.</p>

  <p class="calibre1">Yıkıl karşımdan ve Raka’yı almadan yanıma gelme.</p>

  <p class="calibre1">Yalnız kalınca çocuklar gibi tepinmeye başladı. Silahları almalıydı, ama Raka gelmeden hiçbir şey yapamazdı.</p>

  <p class="calibre1">Kapı vuruldu. Kali yıldırım gibi giderek kapıyı açtı.</p>

  <p class="calibre1">Önce kimseyi göremedi. Sonra başını yere çevirdi ve Raka’yı fark etti. Adam yaralı bileğine kan içinde kalmış bir bez bağlamıştı. Tir tir titriyordu.</p>

  <p class="calibre1">Kali dayanılmaz bir öfkeye kapıldı. Adamı saçlarından tutarak odanın ortasına çekti.</p>

  <p class="calibre1">Sonra çevresinde dönerek tekmelemeye başladı.</p>

  <p class="calibre1">Kalk ayağa ve bana olanları anlat.</p>

  <p class="calibre1">Raka bir şeyler geveledi.</p>

  <p class="calibre1">Yabancılara ne oldu?</p>

  <p class="calibre1">Cevap yok.</p>

  <p class="calibre1">Ayakkabısının sivri topuğunu adamın bileğindeki yaraya dayadı, sonra ayağını sağa sola çevirerek bastırdı. Raka inledi.</p>

  <p class="calibre1">Ne oldu be adam? Anlatsana!</p>

  <p class="calibre1">Raka kekeleyerek olanları baştan sona aktardı. Kelimeler Kali’nin beynine ok gibi saplanıyordu.</p>

  <p class="calibre1">Yani her ikisinin de sağ olduğunu ve o kadının kendisini öldürtmek istediğimi öğrendiğini mi söylemek istiyorsun?</p>

  <p class="calibre1">Adamın “evet” diyecek cesareti yoktu. Kadın hırsla sağ kulağına bir tekme attı.</p>

  <p class="calibre1">Hain!</p>

  <p class="calibre1">Öfkeden soluk alamıyordu. Amerikan ajanına aldırdığı yoktu, ama Sophia’nın durumu onu tedirgin ediyordu. Raka denen köpek o kadının şu an nerede olduğunu biliyor olmalıydı. Onu konuşturmalıydı.</p>

  <p class="calibre1">Zili çalıp uşağını çağırdı. Bir saniye sonra içeri Peta girdi.</p>

  <p class="calibre1">Peta, Mercedes’i hazırlasınlar. Prakasan’a gidiyoruz.</p>

  <p class="calibre1">Raka özür diler gibi Kali’nin eteğine tutunmak istedi. Kadın burnunun üzerine bir tekme attı. Raka’nın kendisine ihanet ettiğine inanıyordu. Avrupalı kadınla yatmış olmalıydı. Bu nedenle onun sağ kalmasına göz yummuştu.</p>

  <p class="calibre1">Şoför devamlı ağlıyordu.</p>

  <p class="calibre1">Bu işi halledebilecek tek kişi Prakasan idi.</p>

  <p class="calibre1">Prakasan, Endonezya Komünist Partisi PKI’nin Bali’deki en acımasız şefiydi.</p>

  <p class="calibre1">Uşak şoförü yerden kaldırıp dışarıya sürükledi. Raka korkudan titriyordu.</p>

  <p class="calibre1">Mercedes’e ulaştıklarında Raka’yı arkaya sokup döşemeye uzattılar. Kali de bindikten sonra kapılar kapandı.</p>

  <p class="calibre1">Ubud’a gidiyoruz! Emrini verdi Kali.</p>

  <p class="calibre1">Prakasan’ın elindeki pala hızla indi. Raka canhıraş bir feryat kopararak yere düşen parmaklarına baktı ve yere yığıldı. İki PKI militanı yaklaşarak adamın elini paçavralara sardılar. Kan kaybedip zamanından önce ölmemesi gerekiyordu.</p>

  <p class="calibre1">Kali bir taşın üzerine oturmuş, işkenceyi seyrediyordu. Ubud yakınlarında orman içinde bulunan eski bir mabetteydiler.</p>

  <p class="calibre1">İşkence yarım saat önce başlamıştı. Raka soyulup ağaca çırılçıplak ters olarak asılmıştı. Prakasan kurbanının çevresinde dönerek elindeki palayla sürekli olarak vücudunu çiziyor ve aynı soruyu tekrarlıyordu.</p>

  <p class="calibre1">Avrupalı kadın nerede?</p>

  <p class="calibre1">Raka inleyerek aynı cevabı veriyordu.</p>

  <p class="calibre1">Bilmiyorum. Anlattıklarımın hepsi doğruydu.</p>

  <p class="calibre1">Sonra, işkence yeniden başlıyordu.</p>

  <p class="calibre1">Şimdi ise, tam anlamıyla şiddetlenmişti. Raka adamların kendisini öldüreceğini biliyordu.</p>

  <p class="calibre1">Prakasan palasını beline takarak cebinden bir ustura çıkardı ve Raka’nın kafasını kazıyarak dazlak bıraktı. Sonra kırmızı bir likitle üzerine PKI harflerini yazdı, çenesinden tutup başını kaldırdı.</p>

  <p class="calibre1">Konuşacak mısın?</p>

  <p class="calibre1">Raka dizlerinin üzerine çöktü.</p>

  <p class="calibre1">Doğruyu söylüyorum.</p>

  <p class="calibre1">Prakasan Kali’ye baktı. İşkencenin devam edip etmemesi ona bağlıydı. Kadın allak bullak olmuştu. Bu işkenceye kimse dayanamazdı. Oysa Raka devamlı aynı şeyleri tekrarlıyordu. Acaba gerçekten doğruyu mu söylüyordu. Kali bu tehlikeyi göze alamazdı. Prakasan’a devam işareti verdi.</p>

  <p class="calibre1">Raka’nın ellerini arkasına bağlayıp ayağa kaldırdılar. Prakasan’ın palası bir daha indi ve bu sefer kurbanın erkeklik organını kopardı.</p>

  <p class="calibre1">PKI militanları bile gözlerini kapadılar. Aslında, Balililer insan hayatına hiç kıymet vermezlerdi, ama böylesi vahşete de çok az tanık olmuşlardı.</p>

  <p class="calibre1">Raka boğuk bir ses çıkardı. Yere yığılırken militanlar koluna girerek adamı ayakta kalmaya zorladılar.</p>

  <p class="calibre1">Prakasan palasını yukardan aşağı savurarak Raka’nın karnını yardı. Raka kendinden geçerek yere yığıldı. Açık yardan bağırsakları dışarı çıkmıştı.</p>

  <p class="calibre1">Kali bu anı bekliyordu. Yerinden kalkarak ağır adımlarla şoförüne yaklaştı, ayağıyla dürterek ölmüş olduğuna iyice inandıktan sonra:</p>

  <p class="calibre1">Bunu arabamın bagajına koyun! dedi Prakasan’a.</p>

  <h1 class="calibre1" id="sigil_toc_id_6">VIII. BÖLÜM</h1>

  <p class="calibre1">Mide bulandırıcı ceset kokusu kapının altından geçerek Malko’nun uyanmasına yol açtı.</p>

  <p class="calibre1">Sophia yüzükoyun yatmış uyuyordu hâlâ. Malko genç kadının inatçılığına karşı koyama-yarak Bali-Beach’e gelmiş ve birlikte Bogor’daki bungalova sığınmışlardı. Oysa şu saatlerde Java’ya doğru yola çıkmış ve Kali ile katillerinden kurtulmuş olacaklardı.</p>

  <p class="calibre1">Malko doğruldu. Bungalovun içini korkunç bir koku kaplamıştı. Ayağına pantolonunu geçirdi ve dışarı çıktı. Kapının önünde bir çuval vardı.</p>

  <p class="calibre1">Mide bulantısını bastırmaya çalışarak çuvalı açtı ve yayılan yoğun kokuyla birlikte başını çevirdi.</p>

  <p class="calibre1">Raka’nın karnı boydan boya yarılmıştı.</p>

  <p class="calibre1">Kazınmış kafasında PKI harfleri okunuyordu. Yüzü işkenceye maruz kalmadığından kim olduğu kolaylıkla anlaşılıyordu. PKInin anlamı neydi? Bunun Endonezya Komünist Partisi olduğunu biliyordu. Raka onlar tarafından mı öldürülmüştü? Tuhaf! Eğer öyleyse, Raka’nın iktidardaki parti PNI yandaşı olması gerekirdi. Zaten görünüşte de öyleydi.</p>

  <p class="calibre1">Bu durumda gizli silah kaçakçılığı PNI ile ilgiliydi. İktidardaki bir parti ne diye gizli işler yapıyordu? Esrar gitgide kalınlaşıyordu. Bre-men’deki silahlar kime yollanmıştı?</p>

  <p class="calibre1">Bu soruya cevap verecek tek kişi Kali idi.</p>

  <p class="calibre1">Bungalova geri döndü. Sophia’yı uyandırmaya gerek yoktu.</p>

  <p class="calibre1">Bali’ye geri dönmekle enayilik etmişlerdi. Başkanın karısı çok güçlüydü. Bu ceset de bunun bir kanıtıydı.</p>

  <p class="calibre1">Malko duşa girdi ve düşünmeye çalıştı. Önce silahları bulmalıydı. Yani, Sophia’yı konuşturması gerekiyordu. Silahların Bali’de olduğu kesindi. Aksi halde, kontes buralarda dolanıp durmazdı.</p>

  <p class="calibre1">Sophia gözlerini açtı ve hemen yerinden fırlayarak elini çantasına attı. Silahı yoktu. Koşarak duşa gitti, Malko sakin sakin yıkanıyordu.</p>

  <p class="calibre1">Ne yapıyorsun burada?</p>

  <p class="calibre1">Duş alıyorum. Korkacak bir şey yok. Uyuyan güzel kadınları öldürmek alışkanlığım yoktur. Ama, benim gibi düşünmeyenler bulunabilir. Bir ziyaretçimiz var…</p>

  <p class="calibre1">Kim?</p>

  <p class="calibre1">Raka..</p>

  <p class="calibre1">Sophia’nın gözlerinde yoğun bir kin belirdi.</p>

  <p class="calibre1">Onu öldürdün mü?</p>

  <p class="calibre1">Bunu benden önce yapmışlar.</p>

  <p class="calibre1">Cesedin ne durumda olduğunu anlattığında konteste en ufak bir değişiklik olmadı. Sadece:</p>

  <p class="calibre1">Orospu beni küçük bir çocukmuşum gibi korkutmaya çalışıyor, dedi.</p>

  <p class="calibre1">Çırılçıplak bir halde aynanın karşısına geçip saçlarını taramaya başladı. Bu sahne Malko’ya tüm sıkıntılarını bir an için olsun unutturdu.</p>

  <p class="calibre1">Saçlarını topuz yapan Sophia Malko’ya döndü.</p>

  <p class="calibre1">Kali’yi görmeye gidiyoruz.</p>

  <p class="calibre1">Niye?</p>

  <p class="calibre1">Önce bana olan borcunu ödemeli. Sonra da fırsat doğarsa onu geberteceğim.</p>

  <p class="calibre1">Niye o silahları bana satmıyorsun? Bu hem daha kolay hem de tehlikesiz olacak. Kali seni öldürmeye kalktı. Bunu yine deneyecektir.</p>

  <p class="calibre1">Eğer o kadını dize getiremezsem silahları sana satarım. Daha önce imkânsız.</p>

  <p class="calibre1">Peki, silahlar nerede?</p>

  <p class="calibre1">Sophia kuru bir kahkaha attı.</p>

  <p class="calibre1">Sen beni enayi mi sanıyorsun? Parayı ödediğin zaman öğrenirsin bunu.</p>

  <p class="calibre1">Ya Kali? Silahların yerini o da biliyor mu?</p>

  <p class="calibre1">Evet.</p>

  <p class="calibre1">Peki, niye gidip almıyor?</p>

  <p class="calibre1">Beni öldürmedikçe buna cesaret edemez.</p>

  <p class="calibre1">Sophia duşa girdi. Beş dakika sonra giyinmişti. Malko’nun masanın üzerine bıraktığı Barettasını çantasına attı.</p>

  <p class="calibre1">Korkunç bir koku bu. Haydi, gidelim.</p>

  <p class="calibre1">Jeepe atlayıp hareket ettiler. Sophia suskun, Malko ise kaygılıydı.</p>

  <p class="calibre1">Sana ödeyecek parası olduğunu nereden biliyorsun?</p>

  <p class="calibre1">Sophia omuz silkti.</p>

  <p class="calibre1">Bilmiyorum. Parası yoksa bulabilir. Beni atlatamaz.</p>

  <p class="calibre1">Kali Başkanın karısı. Başına dert açabilir.</p>

  <p class="calibre1">Bu konuda kaygılanma. Silahlara ihtiyaçları varsa, bu parayı ödemek zorundalar.</p>

  <p class="calibre1">Malko genç kadına olan hayranlığını gizleyemedi.</p>

  <p class="calibre1">Sen gerçekten cesur birisin…</p>

  <p class="calibre1">Sophia güldü.</p>

  <p class="calibre1">Hayatta tek korktuğum kişi dadımdı, dedi. Yaramazlık yaptım mı beni döverdi.</p>

  <p class="calibre1">Beş dakika sonra Bali-Beach’in holündeydiler. Malko çevresine bakındı. Kali kendileri için ne gibi bir tuzak hazırlıyordu?</p>

  <p class="calibre1">Holde etrafı süpüren iki hizmetkâr dışında kimse yoktu.</p>

  <p class="calibre1">Malko üzerine kendi elbiselerini geçirmek için sabırsızlanıyordu. Resepsiyona giderek anahtarını istedi.</p>

  <p class="calibre1">Tuhaf bir şey oldu. Memur bir şeyler mırıldandı, sonra anahtarı vereceği yerde koşarak müdür yardımcısı Bay Lim’in odasına daldı.</p>

  <p class="calibre1">Bay Lim bir Çinliydi. Bürosundan çıkarak Malko’ya yaklaştı. Cebinden bir kâğıt çıkartarak SAS’a uzattı.</p>

  <p class="calibre1">Bu sabah validen sizinle ilgili bir emir aldım, dedi. Denpasar kışlasına teslim olmanız isteniyor. Yeni bir emre kadar orada kalacaksınız.</p>

  <p class="calibre1">Malko kulaklarına inanamıyordu.</p>

  <p class="calibre1">Şaka ediyorsunuz. Ben Avusturya vatandaşıyım. Bu ülkeye bağlı değilim.</p>

  <p class="calibre1">Elbette, elbette, dedi Çinli. Ama Bali’de tek güç validir. Emri bizzat kendisi verdi. Herhalde bir yanlışlık olmalı…</p>

  <p class="calibre1">Yanlışlık değil, Kali’nin bir hediyesiydi bu. İşler sarpa sarıyordu. Çinliyle tartışmanın bir anlamı yoktu.</p>

  <p class="calibre1">Teşekkür ederim, dedi kâğıdı cebine koyarak. Ben hallederim.</p>

  <p class="calibre1">Çinli koluna yapıştı.</p>

  <p class="calibre1">Sakın Bali’den ayrılmaya kalkmayın, diye uyardı. Pasaportunuzu aldılar…</p>

  <p class="calibre1">Malko öfkeyle sıçradı.</p>

  <p class="calibre1">Kim aldı?</p>

  <p class="calibre1">Polis. Odanızı araştırdılar.</p>

  <p class="calibre1">Malko Çinliye baktı. Adam gerçekten korkmuşa benziyordu.</p>

  <p class="calibre1">Bu durumu Jakarta’ya bildirip büyükelçiliğimle irtibata geçeceğim.</p>

  <p class="calibre1">Elbette ki buna hakkınız var, dedi Çinli. Hemen bir mektup yazın, ben valiye teslim ederim. O da Jakarta’ya yollar…</p>

  <p class="calibre1">Bunu büyük bir ciddiyetle söylemişti. Valinin Kali’nin emrinde olduğu belliydi. Anlaşılan bir CIA ajanını öldürmenin başına iş açacağını düşünmüş ve iş sonuçlanıncaya kadar Malko’yu Bali’de tutmaya karar vermişti.</p>

  <p class="calibre1">Ne yapıp yapıp, bildiklerini Bali dışına aktarmalıydı. Çinlinin yakasına yapıştı.</p>

  <p class="calibre1">Jakarta’ya telefon etmek istiyorum.</p>

  <p class="calibre1">Validen izin almalısınız.</p>

  <p class="calibre1">Malko da böyle bir şey bekliyordu. Tuzak iyi hazırlanmıştı. Tek çare adadan yüzerek uzaklaşmaktı.</p>

  <p class="calibre1">Malko’nun beyni bilgisayar gibi çalışıyordu. Çinli’ye yaklaşarak:</p>

  <p class="calibre1">Bay Lim, dedi, Denpasar’da Çinliler var mı?</p>

  <p class="calibre1">Elbette var. Burada çok mutlular.</p>

  <p class="calibre1">Bay Lim, beni tekneyle Bali’den çıkaracak kişiye bin dolar vermeye hazırım. Nereye götürse olur.</p>

  <p class="calibre1">Çinli bir süre sessiz kaldı, sonra ellerinin titremesini gizlemeye çalışarak:</p>

  <p class="calibre1">Ama bu çok tehlikeli, dedi.</p>

  <p class="calibre1">Ben de onun için bin dolar dedim ya!</p>

  <p class="calibre1">Sonra kanunsuz bir iş. Çinliler valiyle başlarının derde girmesini istemezler. Böyle birini tanımıyorum. Biz vatanımıza ihanet etmeyiz.</p>

  <p class="calibre1">Malko gülmemek için kendini zor tuttu. Birden aklına başka bir yol geldi.</p>

  <p class="calibre1">Bay Lim, Josephine’i tanır mısınız?</p>

  <p class="calibre1">Çinlinin gözleri yerinden fırlayacakmış gibi oldu.</p>

  <p class="calibre1">Eğer bana yardım etmezseniz, diye devam etti Malko, polise gidip bana Josephine’in adresini verdiğinizi ve dolar kaçakçılığına karıştığınızı söyleyeceğim.</p>

  <p class="calibre1">Ama bu doğru değil ki!</p>

  <p class="calibre1">Elbette değil, ama polis sizi dinlemez ki!</p>

  <p class="calibre1">Çinli sanki vali kendini dinliyormuş gibi çevresine bakındı, sonra alçak sesle:</p>

  <p class="calibre1">Denpasar’da bir dostumun işlettiği bir lokanta var. Çarşının hemen yanında. Oradaki tek Çin lokantasıdır. Dostumun büyük bir balıkçı teknesi var, sık sık balığa çıkar… Ama…</p>

  <p class="calibre1">Bu kadarı bana yeterli, dedi Malko.</p>

  <p class="calibre1">Sahi, valiniz hangi partiyi tutar?</p>

  <p class="calibre1">PKI yanlısı olduğu söylenir, ama çok zengindir ve geniş arazileri vardır. Başkanın yakın dostudur.</p>

  <p class="calibre1">Buna çıkarcı denirdi! PKI, Bali’deki düzenli tek partiydi. Malko durumu yavaş yavaş anlıyordu. Silahların kime geldiği yakında ortaya çıkacaktı. Başkanın karısından sonra ortaya şimdi de vali çıkmıştı. Malko adamdan ayrılıp holde kendisini beklemekte olan Sophia’nın yanına gitti.</p>

  <p class="calibre1">Başkanın karısı bizi bekliyor, dedi kontes. Orospu utanmadan bana Jeepini niçin çaldığımızı sordu…</p>

  <p class="calibre1">Asansöre binip en üst kata çıktılar. Kali’nin dairesinin kapısı aralıktı. İçeri girerlerken Malko Sophia’nın elini çantasına soktuğunu ve Barettayı kavradığını fark etti.</p>

  <p class="calibre1">Sophia salonun ortasına ilerleyerek kendilerini karşılayan uşağın alnına silahı dayadı. Aynı anda Malko belinde hissettiği bir sertlikle arkasına döndü ve Çekoslovak malı bir makineliyle karşılaştı. Silahın sahibi dev gibi biriydi. Malko’yu duvara doğru iterek ellerini havaya kaldırmasını emretti.</p>

  <p class="calibre1">Salonda ellerinde pala bulunan iki Endonezyalı daha bitti.</p>

  <p class="calibre1">At elindeki o silahı, yoksa buradan sağ çıkamazsınız!</p>

  <p class="calibre1">Malko ile kontes sesin sahibine döndüler.</p>

  <p class="calibre1">Kali büyük bir hışımla salona girmişti. Üzerinde sarı bir sari vardı. Son derece güzel görünüyordu.</p>

  <p class="calibre1">Sophia’nın elindeki silah yön değiştirerek Kali’ye çevrildi. Kontesin sesi sakindi.</p>

  <p class="calibre1">Maymunlarına söyle dışarı çıksınlar. Yoksa beynini dağıtırım.</p>

  <p class="calibre1">Parmağı yavaş yavaş tetiğin üzerinde kasılmaya başlamış ve bu da Kali’nin gözünden kaçmamıştı.</p>

  <p class="calibre1">Ateş edersen, Prakasan arkadaşını öldürür, ardından da seni temizler, dedi Kali.</p>

  <p class="calibre1">Sophia hiç tereddüt etmedi.</p>

  <p class="calibre1">O benim arkadaşım değil. Ayrıca, olacakları görecek vaktin de olmayacak. Haydi, adamlarına söyle, terk etsinler burayı.</p>

  <p class="calibre1">Uzun bir sessizlik oldu. Kali emre boyun eğmezse, kontes ateş etmek zorundaydı. Bu da Malko’nun ölümü demekti.</p>

  <p class="calibre1">Kali kendi dilinde bir şeyler söyledi. Malko sırtındaki silahın indiğini hissetti. Başarmışlardı. Tabii, şimdilik.</p>

  <p class="calibre1">Adamlar odadan çıktıktan sonra Sophia ile Kali karşı karşıya kaldılar.</p>

  <p class="calibre1">Ne istiyorsun? Diye sordu Kali.</p>

  <p class="calibre1">Sophia birkaç adımda yanına geldi ve elindeki silahı bırakmadan Endonezyalı kadının suratına müthiş bir tokat attı.</p>

  <p class="calibre1">Orospu!</p>

  <p class="calibre1">Malko bir an Kali’nin kontese saldıracağını sandı. Oysa Sophia’nın dudaklarında şeytanca bir gülümseme vardı. Malko kadının silah kaçakçılığında niçin bu kadar başarılı olduğunu anladı.</p>

  <p class="calibre1">Kali şaşırmıştı.</p>

  <p class="calibre1">Ben Başkanın karısıyım, diye kekeledi.</p>

  <p class="calibre1">Yok canım! diye güldü Sophia. Sen hırsızın tekisin. Para ödememek için beni temizlemeye kalktın.</p>

  <p class="calibre1">Kali’nin gözlerinde kin vardı.</p>

  <p class="calibre1">Sana para versem de buradan kurtulamazsın, dedi.</p>

  <p class="calibre1">Eğer silah istiyorsan, parayı ödeyeceksin. Bu kokuşmuş ülkede daha fazla kalmaya niyetim yok…</p>

  <p class="calibre1">Para ödemiyorum, dedi Kali. Silahlara hükümet adına el koyuyorum.</p>

  <p class="calibre1">Hiç böyle komik şey duymamıştım, dedi kontes. Peki ben ne olacağım?</p>

  <p class="calibre1">Ülkeden serbestçe çıkıp gideceksin.</p>

  <p class="calibre1">Ya kabul etmezsem?</p>

  <p class="calibre1">Seni öldürtürüm.</p>

  <p class="calibre1">Siyaset dilinde buna ültimatom denirdi.</p>

  <p class="calibre1">Malko söze karışma zamanı geldiğini hissederek:</p>

  <p class="calibre1">Niye bu silahları bu kadar istiyorsunuz? diye sordu.</p>

  <p class="calibre1">Bundan sana ne?</p>

  <p class="calibre1">Burada bu nedenle bulunuyorum ve…</p>

  <p class="calibre1">Kali alaylı bir sesle sözünü kesti.</p>

  <p class="calibre1">Biliyorum Bay Amerikan casusu. Ama burası bağımsız bir ülkedir. İşimize burnunu soktuğun için hapislerde çürüyeceksin. Ama bir şansın daha var. Buradan hemen defolur-san paçayı kurtarırsın. Giderken bu orospuyu da götür…</p>

  <p class="calibre1">Sophia sinirden kuduracak gibiydi. Geri dönüp dışarı yöneldi. Kali arkasından bağırdı:</p>

  <p class="calibre1">Silahları teslim etmeyi kabul etmen için yarın sabaha kadar vaktin var.</p>

  <p class="calibre1">Holde buluştuklarında Malko genç kadını kolundan tuttu.</p>

  <p class="calibre1">Ne yapacaksın?</p>

  <p class="calibre1">Silahları ona asla vermem.</p>

  <p class="calibre1">Kendini tehlikeye atıyorsun. O kadın çok güçlü.</p>

  <p class="calibre1">Böyle bir şey başıma ilk kez gelmiyor.</p>

  <p class="calibre1">Sana iyi şanslar dilerim, dedi Malko. Ben üstümü değiştirip havuza ineceğim. Görüşmek üzere.</p>

  <p class="calibre1">Koşarak asansöre bindi. İşleri yoluna sokmak için önünde yirmi dört saati vardı.</p>

  <h1 class="calibre1" id="sigil_toc_id_7">IX. BÖLÜM</h1>

  <p class="calibre1">Sophia özenle makyaj yapıyordu. Sakinleşmek için sık sık başvurduğu bir yöntemdi bu. Hava nefisti. Bali-Beach’in önü beyaz yelkenli balıkçı tekneleriyle doluydu.</p>

  <p class="calibre1">Kali’nin verdiği mühlet birkaç saat sonra sona erecekti ve kontes hiç de kendini koyun gibi boğazlatmaya meraklı değildi.</p>

  <p class="calibre1">Aynada çıplak vücudunu seyretti, sonra kültürfizik hareketlerine başladı.</p>

  <p class="calibre1">Önünde zor bir gün vardı. Durumu enine boyuna tekrar gözden geçirdi. Eğer şansı yardım ederse bu işten sıyrılabilirdi… Başardığı takdirde Kali’nin suratını görmek isterdi.</p>

  <p class="calibre1">Üzerine bir blucin geçirdi, beline altı şarjör soktu ve bluzunu giydi.</p>

  <p class="calibre1">Bu haliyle saf bir turistten farksızdı. Odaya son bir kez göz attı. Bırakmak zorunda kaldığı altı Pucci elbisesine acıyarak baktı.</p>

  <p class="calibre1">Sonra, silahını çantasına atıp dışarı çıktı. Raka’dan aldıkları Jeep hâlâ otelin parkındaydı. Kali arabayı aldırmayı unutmuş olmalıydı.</p>

  <p class="calibre1">Direksiyona geçti, motoru kısa bir süre ısıttıktan sonra Denpasar yolunu tuttu.</p>

  <p class="calibre1">Ubud’a kadar bir saatlik yolu vardı.</p>

  <p class="calibre1">Malko havuz kenarında rezalet bir kahvaltıyla baş başaydı. Canı müthiş sıkılıyordu. Otelin müdür yardımcısı Lim’den aldığı adresle Çin lokantasına gitmiş ve lokantanın kapanma saatinde içeri girmişti. Amacı patronu ikna edip tekneyle adayı terk etmekti. Ama şans bu ya, Çinliyi daha önceden ziyaret edenler olmuştu. Zavallı adamın boğazı bir kulağından diğerine kadar açılmıştı.</p>

  <p class="calibre1">Az önce Sophia’nın odasını aramış, ama cevap alamamıştı. Güzel Alman iz bırakmadan nereye kaybolmuş olabilirdi? Otelden sariye bürünmüş güzel bir Endonezyalı çıktı ve Malko’ya doğru ilerledi. Yanına geldiğinde: Bay Malko Linge siz misiniz? diye sordu. İngilizce olarak.</p>

  <p class="calibre1">Evet.</p>

  <p class="calibre1">Adım Wintija Taman. Konforlu arabalarla adada geziler düzenlerim. Otel müdürü birkaç gün burada olduğunuzu söyledi. Sizi dolaştırmamı ister miydiniz?</p>

  <p class="calibre1">Wintija Taman’ın sevimli bir yüzü vardı. Malko onu masaya davet ederek çay ikram etti.</p>

  <p class="calibre1">Müşterilerinizi kendiniz mi gezdirirsiniz?</p>

  <p class="calibre1">Bazen. Önemli biri olursa, ya da şoförlerim dolu olduğu günler.</p>

  <p class="calibre1">Yalnız mı çalışıyorsunuz?</p>

  <p class="calibre1">Başını salladı.</p>

  <p class="calibre1">Evet. Dulum. Kumsalda büyük bir evim var. Doğma büyüme Baliliyim.</p>

  <p class="calibre1">Malko’nun aklına bir fikir geldi.</p>

  <p class="calibre1">Şoförsüz bir arabaya ihtiyacım var. Mümkün mü bu?</p>

  <p class="calibre1">Olmaz. Yabancıların burada araba kullanması yasaktır. Hemen tutuklanırsınız. Ama üzülmeyin, şoförlerim çok iyidir.</p>

  <p class="calibre1">Araba kullanmayı kim yasaklıyor?</p>

  <p class="calibre1">Vali.</p>

  <p class="calibre1">Her şeyin altından vali çıkıyordu. Kıza dönerek:</p>

  <p class="calibre1">Bu vali hakkında kötü şeyler duydum, dedi.</p>

  <p class="calibre1">Evet, söyleyenler var. Ama kanun böyle, değiştiremem ki!</p>

  <p class="calibre1">Validen hoşlanmadığı belliydi. Ama ona karşı çıkacak da değildi. Malko kızın yardımından yararlanmaya karar verdi.</p>

  <p class="calibre1">Pekâlâ, yapacak bir işim olmadığına göre bugün adayı dolaşabilirim. Ubud’a gitmek isterdim.</p>

  <p class="calibre1">Ubud, Josephine’in oturduğu yerdi. Kali ile ilişkisi olduğuna göre ondan bir şeyler öğrenebilirdi.</p>

  <p class="calibre1">Bu kolay, dedi genç kadın. Size iki saat sonra bir araba yollayacağım. Sizce de uygun mu?</p>

  <p class="calibre1">Uygun, dedi Malko.</p>

  <p class="calibre1">Ayağa kalkarak genç kadını geçirdi. Malko düşünüyordu. Josephine belki silahların nerede olduğunu biliyordu.</p>

  <p class="calibre1">Sophia Jeepi küçük meydanda durdurdu. Yol burada son buluyordu. Çevre, dünyanın dört bir köşesinden gelme ressamların oturduğu birkaç villa ile çevriliydi ve burası Bali’nin en sosyetik mahallelerinden biriydi.</p>

  <p class="calibre1">Sophia arabadan indi ve Josephine’in evine doğru ilerlemeye başladı.</p>

  <p class="calibre1">Josephine bu sırada aynanın karşısında kendini seyrediyordu. Üzerinde her zamanki gibi dar bir pantolon ve bir bluz vardı. Saçlarını düzeltti, göğüslerine baktı.</p>

  <p class="calibre1">Birden, arkasında birinin varlığını sezerek geri döndü ve Sophia’nın elindeki Baretta ile burun buruna geldi. Alman kadın oraya kadar bir kedi sessizliğiyle gelmişti.</p>

  <p class="calibre1">Yalnız mısınız?</p>

  <p class="calibre1">Josephine korku içinde titredi, sonra:</p>

  <p class="calibre1">Evet, diye kekeledi. Neden sordunuz?</p>

  <p class="calibre1">Sophia tek kelime etmeden kapıyı kapadı ve silahını Endonezyalının çenesine dayayarak:</p>

  <p class="calibre1">Kasayı açın! Dedi.</p>

  <p class="calibre1">Josephine gözlerini yere indirdi. Bir gün böyle bir durumla karşılaşacağından emindi. Sophia gözlerini bir an olsun, ondan ayırmıyordu. Alman kontesin planı basitti. Silahların parasını almak ve kaçmak. Thai Hava Yolları‘nın 15.50’de kalkan bir uçağı vardı. Akşama varmaz, Singapur ya da Bangkok’ta olurdu. Bu da tehlikeyi atlattığı anlamına gelirdi.</p>

  <p class="calibre1">Bunu yapamam, dedi Endonezyalı.</p>

  <p class="calibre1">Sophia hiç oralı olmadı. Sadece:</p>

  <p class="calibre1">Yapamazsan, seni öldürürüm, demekle yetindi. Hem de şimdi ve hiç acımadan.</p>

  <p class="calibre1">Silahın namlusunu sert bir biçimde kadının midesine gömdü. Endonezyalı acıdan iki kat oldu. Sophia silahın kabzasını kadının şakağına indirdi. Kadın çuval gibi yatağa devrildi.</p>

  <p class="calibre1">Josephine kendine geldiğinde çırılçıplaktı. Sophia onu kolları ve bacakları açık şekilde yatağa bağlamıştı. Bir biyoloğun bir böceği incelemesi gibi genç Endonezyalıyı süzüyordu.</p>

  <p class="calibre1">Kasayı açacaksın. Fazla vaktim yok.</p>

  <p class="calibre1">Korkuya kapılan Josephine başını salladı.</p>

  <p class="calibre1">Sophia acımasız bakışlarını kadının bacak aralarına kaydırdı.</p>

  <p class="calibre1">Hata edersin! dedi.</p>

  <p class="calibre1">Sonra mutfakta bulduğu kalınca bir oklavayı masadan alarak Endonezyalının bacakları arasına soktu.</p>

  <p class="calibre1">Josephine boğazlanan bir domuz gibi bağırdı. Sophia oklavayı çevirerek biraz daha ittirdi. Endonezyalının çığlıkları arttı. Sophia oklavayı kadının bacak arasında bırakarak geri çekildi.</p>

  <p class="calibre1">Oh! Lütfen yapmayın, diye yalvardı Josephine. Kasayı açamam. Yoksa beni öldürür o.</p>

  <p class="calibre1">Sophia hiç konuşmadı. Yaklaştı ve sert bir hareketle oklavayı biraz daha itti. Josephine canhıraş bir feryat kopardı.</p>

  <p class="calibre1">Acele et, yoksa iş işten geçecek, dedi Sophia.</p>

  <p class="calibre1">Josephine Almanın kararlı olduğunu anladı.</p>

  <p class="calibre1">Kasayı açacağım, diye inledi.</p>

  <p class="calibre1">Sophia kadını çözmeden kasaya yaklaştı. Josephine kesik kesik bir sesle şifreyi söyledi. Alman yere diz çöküp numaraları çevirdi, kapak koluna asıldı ve kasayı açtı.</p>

  <p class="calibre1">En üst gözde yüz dolarlık banknot desteleri vardı. Sophia gülümsedi. Planının ilk kısmı yürümüştü.</p>

  <p class="calibre1">Josephine yatağın üzerinde inliyordu. Sophia paraları çantasına doldurup doğruldu.</p>

  <p class="calibre1">Silahı elinde, odadan çıktı. Bahçeye ulaştığında açılıp kapanan kapıların gürültüsünü duydu.</p>

  <p class="calibre1">Arabanın her sarsılışında Malko’nun midesi ağzına geliyordu. Araba inanılmaz bir yavaşlıkla ilerliyordu. Şoför hemen her virajda duracak gibi oluyor’ ve SAS’a manzara hakkında bilgiler vermeye çalışıyordu. Tabii, kendi dilinde.</p>

  <p class="calibre1">Bayan Taman şoförünün İngilizce bilgisini gereğinden fazla abartmıştı. Adamın bütün İngilizcesi “yes” ve “no” dan ibaretti.</p>

  <p class="calibre1">Yol ilerde kesif bir ormana giriyordu. Biraz hızlandılar. Yüz metre sonra, önlerindeki virajda karşılarına bir araba çıktı. Yolun ortasında durmuş, geçişi kapamıştı.</p>

  <p class="calibre1">Hey, dikkat et! diye bağırdı Malko.</p>

  <p class="calibre1">Araba yolun ortasından kımıldamıyor ve Ford da hızla üzerine gidiyordu. Çarpışma kaçınılmaz gibiydi.</p>

  <p class="calibre1">Öne eğilen Malko birden Sophia’nın Rus malı Jeep inin tanıdı. Direksiyonda bir kadın vardı.</p>

  <p class="calibre1">Sophia ağzına gelen tüm küfürleri sıralıyordu. Peşindekilerden bir an önce kurtulması gerekirken arabasının benzini bitmişti. Çevrede benzin de yoktu.</p>

  <p class="calibre1">Kali ile katilleri her an gelebilirlerdi. Kali, kurşun yemiş yaşlı filler gibi çıldırmıştı.</p>

  <p class="calibre1">Alman dilber çantasındaki dolarlara baktı. Bir bidon benzin için bunların yarısını seve seve verirdi. Ormandan çıkmak üzereydi. Biraz sonra Jeepi bıraksa da çevrede saklanacak bir yer yoktu.</p>

  <p class="calibre1">Son viraja girdiğinde aşağıdan yaklaşmakta olan Ford’u fark etti.</p>

  <p class="calibre1">Şans işte! Yanındaki Baretta ile benzinli bir arabaya kavuşacaktı. Hırsla frene bastı ve Jeepi yolu kapatacak şekilde durdurdu.</p>

  <p class="calibre1">Biraz sonra Ford durdu. Sophia Malko’yu hemen tanıdı. SAS’ın ağzını açmasına fırsat vermeden para dolu çantayı arka koltuğa atıp arabaya eğildi.</p>

  <p class="calibre1">Parayı aldım. Yalnız Kali peşimde. Ben devam ediyorum.</p>

  <p class="calibre1">Malko’nun cevap vermesine fırsat bırakmadan tekrar Jeepe döndü ve yıldırım gibi hareket etti.</p>

  <p class="calibre1">Her şey o kadar çabuk olup bitmişti ki, Malko şoförün bu sahnenin farkına varıp varmadığından bile emin değildi.</p>

  <p class="calibre1">Şoföre hareket emri verdi. Ford ileri atıldı. Biraz ilerde sağ tarafta bir köye inen dar bir yol vardı. .</p>

  <p class="calibre1">Sağa sap! dedi Malko.</p>

  <p class="calibre1">Müşterisinin ilk kez turistik çevreyle ilgilendiğini gören şoför çok sevindi.</p>

  <p class="calibre1">Yola sapıp gözden kaybolduklarından iki dakika sonra, Kali’nin Mercedes’i hızla geçti. Balili çılgın, Sophia’nın peşindeydi.</p>

  <p class="calibre1">Daha doğrusu, dolarlarının peşinde.</p>

  <h1 class="calibre1" id="sigil_toc_id_8">X. BÖLÜM</h1>

  <p class="calibre1">Sophia’nın gözleri yuvalarından fırlayacakmış gibiydi. Kasları gerilmiş, çeneleri kasılmış bir durumda acıya ve paniğe karşı koymaya çalışıyordu. Öleceğinden emindi. Hem de en vahşi bir biçimde haklayacaklardı onu.</p>

  <p class="calibre1">Gırtlağını sıkmakta olan Endonezyalı adam kollarını biraz daha gerdi. Adam arkasına geçmiş, gitgide artan bir güçle boğazını sıkıyordu.</p>

  <p class="calibre1">Saman damlı, penceresiz, ahır gibi bir yerdeydiler. Burası PKI’nin Ubud’daki merkeziydi.</p>

  <p class="calibre1">Sophia’nın belden üstünü soyup demir bir iskemleye oturtmuşlar ve sıkıca bağlamışlardı. Sağ memesi sigara yanıklarıyla doluydu. Bu yaraları Kali bizzat açmıştı. Hem de büyük bir zevkle yapmıştı bunu. Gururu nefretini daha da artırıyordu. Bir Avrupalı orospunun önünde yenik düşecek değildi.</p>

  <p class="calibre1">Devam et! Emrini verdi cellâda.</p>

  <p class="calibre1">Adam yeniden boğazını sıktı. Sophia soluğunun iyice kesildiğini, ciğerlerinin patlamak üzere olduğunu hissetti. Birden gözleri karardı ve hiçbir şey hissetmez oldu.</p>

  <p class="calibre1">Sersem! Diye bağırdı Kali. Onu öldürdün.</p>

  <p class="calibre1">Şaşıran Prakasan kollarını gevşetti. Almanın boğazı şişmiş ve mosmor olmuştu. Başı göğsünde, güçlükle soluk alıyordu. İşkenceye birkaç saniye daha devam etseler, Sophia ölmüştü. Kali yaklaşıp Almana bir tekme attı, ama hiç bir tepki alamadı.</p>

  <p class="calibre1">Konuşması gerek, diye mırıldandı.</p>

  <p class="calibre1">Yarım gündür Sophia’nın inadını kırmaya çalışıyorlardı. Jeepi Denpasar girişinde ele geçirmişlerdi.</p>

  <p class="calibre1">Sophia konuşmamakta direniyordu, ama Kali onun işkenceye dayanamayarak öteceğine inanıyordu. Acıya dayanmanın da bir sınırı vardı. Fakat dikkatli olmaları gerekiyordu. Eğer kadını öldürecek olurlarsa, paralan asla bulamazlardı. Bu da felaket demekti.</p>

  <p class="calibre1">Çünkü Başkan paraların kaybolma hikâyesine asla inanmazdı!</p>

  <p class="calibre1">Sophia yavaş yavaş kendine geliyordu. Kali onu saçlarından kavrayarak çekti.</p>

  <p class="calibre1">Para nerede?</p>

  <p class="calibre1">Sophia içini bir sevinç dalgasının kapladığını hissetti. Balili çılgının sesindeki panik ona cesaret veriyordu.</p>

  <p class="calibre1">Gözlerini yeniden kapadı. Yakalandığından beri devamlı bunu tekrarlıyordu. Bedeninde dayanılmaz acılar vardı, ama bunların şimdilik bir hiç olduğunu, asıl işkencenin daha sonra başlayacağını biliyordu.</p>

  <p class="calibre1">Kali öfkeden çıldıracak gibiydi.</p>

  <p class="calibre1">Gebert onu! diye emretti.</p>

  <p class="calibre1">Prakasan belindeki bıçağı çekip kadının saçlarına yapıştırdı, başını arkaya yatırdı. Sophia’nın boynu kesilmeye hazırdı, ama o çoktan bayılmıştı bile.</p>

  <p class="calibre1">Dur! Diye emretti Kali.</p>

  <p class="calibre1">Başkanın karısı soğukkanlılığına kavuşmuştu. Sophia’yı öldürmek hiçbir işe yaramazdı.</p>

  <p class="calibre1">Aklıma bir fikir geldi, dedi. İki saatliğine gidiyorum. Kadının dinlenmesine fırsat vermeyin. Ayılır ayılmaz dövmeye başlayın, ama sakın öldürmeyin.</p>

  <p class="calibre1">Dışarı çıkıp arabasına atladı ve şoförüne Bali-Beach’e gitmesini emretti. Amerikalı ajan oradaydı. Belki paranın nerede olduğunu o bilirdi. Batılıların ne kadar duygusal olduğunu çok duymuştu. Adam Sophia’yı kurtarmak için konuşabilirdi.</p>

  <p class="calibre1">Maymun gibi kıllı iki makinist eski Beechcraft’ın sancak motoruna sözüm ona bakım yapıyorlardı.</p>

  <p class="calibre1">Jakarta’dan gelen Electra’nın dışında piste inen tek uçak buydu işte. O da askeri bir uçaktı.</p>

  <p class="calibre1">Umudu kırılan Malko ılık birasını bitirip havaalanı binasından çıktı. Yapabileceği hiçbir şey yoktu. Thai Hava Yolları‘nın Jakata-Sin-gapur-Bangkok seferi yapan Caravelle’ine ya da Garuda’nın günlük sefer yapan Electra’sına da binemezdi, çünkü pasaportu yoktu.</p>

  <p class="calibre1">Fakat yine de Bali’den çıkmak ve CIAye haber vermek zorundaydı. Dolarlarını çaldıran Kali deliye dönmüş olmalıydı. Paraları Bali-Beach kumsalının tam karşısında iki, üç metrelik bir derinlikte karaya oturmuş olan Liberty adlı teknenin içine saklamıştı. Şimdi dolarlar için tek tehlike yengeçlerdi. Otelin önünde taksiden iner inmez yürüyerek kumsalda ilerlemiş ve suya girerek yarısı dışarıda olan tekneye kadar yüzmüştü. Su geçirmez çantayı teknenin başaltına bir kirişin ardına sıkıştırıp saklamıştı. Sonra kuşku uyandırmamak için yarım saat kadar daha yüzmüştü.</p>

  <p class="calibre1">Havaalanı binası insan kaynıyordu. Malko binanın önünde durarak bir taksi aramaya başladı. Tam o sırada, kaldırımda duran bir kadın ona seslendi.</p>

  <p class="calibre1">Bay Linge!</p>

  <p class="calibre1">Wintija idi bu. Garuda Hava Yolları‘nın bir kaptan pilotuyla çene çalıyordu. Malko selam vererek yanlarına gitti.</p>

  <p class="calibre1">Otele dönüyorsanız sizi bırakabilirim, dedi.</p>

  <p class="calibre1">Sevimli yüzlü genç pilotu tanıştırdıktan sonra hep birlikte bir Mercedes 190’a bindiler. Genç kadın pilotu işaret ederek:</p>

  <p class="calibre1">Malang benim çok iyi bir dostumdur. İki gün burada kalacak. Bana Jakarta’dan gazete getirmiş.</p>

  <p class="calibre1">Malko kibarca gülümsedi.</p>

  <p class="calibre1">Yarım saat sonra Wintija Malko’yu oteline bıraktı ve pilotla birlikte hareket etti.</p>

  <p class="calibre1">Malko hızla otele girdi. İçinden hazinesini kimselerin keşfetmemesini diliyordu.</p>

  <p class="calibre1">Odasının kapısını açtı ve durdu. Çıkarken çalıştırmamasına rağmen, klima cihazı şimdi açıktı.</p>

  <p class="calibre1">Merhaba! dedi tanıdık bir ses. Ben de sizi bekliyordum…</p>

  <p class="calibre1">Kali bir koltuğa gömülmüş, bacak bacak üstüne atmıştı. Makyajı Jackie Onasis’i bile kıskançlıktan hasta edebilirdi. Tavırlarından ve sesinden son derece sakin görünüyordu. Öfkesini ele veren tek yanı gözleriydi.</p>

  <p class="calibre1">Malko sinirlerine hakim olmaya çalıştı.</p>

  <p class="calibre1">İnsanın odasında son derece çekici ve güzel bir kadına rastlaması ne büyük bir mutluluk! dedi kendini zorlayarak.</p>

  <p class="calibre1">Kali sert bir hareketle ayağını yere vurdu.</p>

  <p class="calibre1">Susun!</p>

  <p class="calibre1">Malko onun dolarları bulmuş olabileceğini düşünerek kaskatı kesildi.</p>

  <p class="calibre1">Size bir pazarlık teklifinde bulunmaya geldim, dedi Kali.</p>

  <p class="calibre1">Ne pazarlığı bu? diye sordu Malko. Pazarlık edecek bir malım yok ki! Tek istediğim buradan çekip gitmek.</p>

  <p class="calibre1">Kadın şeytanca gülümsedi.</p>

  <p class="calibre1">Önem verdiğiniz birinin hayatı sizin elinizde, dedi kadın.</p>

  <p class="calibre1">Anlayamadım.</p>

  <p class="calibre1">Bal gibi anlamıştı, ama açık vermek istemiyordu.</p>

  <p class="calibre1">Kali ağır ağır ayağa kalktı.</p>

  <p class="calibre1">Bayan Sophia yakında ölecek. Beni dolandırdı ve adamlarımdan birini de ağır şekilde yaraladı. Onu bir tek kişi kurtarabilir: Siz.</p>

  <p class="calibre1">İyi ama nasıl? Ayrıca, o kadın sandığınız gibi beni pek ilgilendirmiyor. Üstelik beni öldürmeye de kalktı…</p>

  <p class="calibre1">Kali bu sözlere aldırmadığını belirten bir mimik yaptı. Yüz ifadesinden blöf yapmadığı ortadaydı.</p>

  <p class="calibre1">Başkan karısının burada bulunmasının tek nedeni olabilirdi: Dolarların kaybolmasında Malko’nun parmağı bulunduğundan kuşkulanıyordu. Ama bundan emin değildi. Öyle olsa, davranışı çok daha değişik olurdu.</p>

  <p class="calibre1">Demek ki, Sophia henüz konuşmamıştı.</p>

  <p class="calibre1">Bayan Sophia’ya karşı kayıtsız görünüyorsunuz, diye devam etti Kali. Ama onunla seviştiniz. Bu bir şey ifade etmez mi?..</p>

  <p class="calibre1">Kali tereddütlüydü. Malko şu an Elko’nun, Chris ile Milton’un yanında bulunması için neler vermezdi! O zaman her şey bambaşka olurdu! Gözlerini Endonezyalı kadına çevirdi.</p>

  <p class="calibre1">Siyah gözlerinde kin ve nefret vardı.</p>

  <p class="calibre1">Sizi öldürmek istediğini söylediniz, dedi Kali. Bunun intikamını almak istemez misiniz? Gelin, ölümüne tanık olun o halde.</p>

  <p class="calibre1">Sophia ile karşılaşması bir aksiliğe yol açabilirdi. Ne yapacağına karar vermeye çalışırken genç Endonezyalının elinde bir tabanca belirdi.</p>

  <p class="calibre1">Haydi, gelin!</p>

  <p class="calibre1">Malko tereddüt etti. Kali bir adım geriledi.</p>

  <p class="calibre1">Sakın kaçayım demeyin, sizi vururum. Sevgili orospunuzu son bir kez görmek istemez misiniz?</p>

  <p class="calibre1">Malko çıkar yol olmadığını görünce, kadının peşine takıldı. Otelin önünde bekleyen Mercedes’e atladılar.</p>

  <p class="calibre1">Araç hemen hareket etti.</p>

  <p class="calibre1">Yarım saat kadar yol aldıktan sonra, araba dar bir patikadan orman yoluna girdi ve biraz ilerde bir açıklıkta durdu.</p>

  <p class="calibre1">Kali Malko’yu itti.</p>

  <p class="calibre1">Geldik. Çıkın.</p>

  <p class="calibre1">Malko iki Endonezyalı adamın arasında saman damlı bir ahıra yöneldi. Kapıdan geçtiğinde önce loşlukta bir şey seçemedi. Biri bir el feneri yaktı ve Sophia’yı aydınlattı.</p>

  <p class="calibre1">Sophia kurumuş bir kan yığını halindeydi.</p>

  <p class="calibre1">Yüzü tanınmayacak şekilde şişmiş ve morarmıştı. Memelerinde sigara yanıkları vardı. Sırtı kamçı izleriyle doluydu. îçerde kan ve ter kokusu dayanılmaz bir hava oluşturmuştu.</p>

  <p class="calibre1">Genç Almanın dikkati çeken tek yanı gözleriydi. Ela gözlerinde son derece sakin bir ifade vardı. Malko’ya kumsalda tanıştıkları ilk günkü gibi bakıyordu.</p>

  <p class="calibre1">Sophia gücünü korumak için yavaş yavaş soluk alıyordu.</p>

  <p class="calibre1">Malko duyduğu sesle arkaya döndü.</p>

  <p class="calibre1">Soruşturmaya katılmak istemez misiniz?</p>

  <p class="calibre1">Çözün onu! diye bağırdı Malko. Bu vahşiliktir!</p>

  <p class="calibre1">Kali’nin gülüşü yılan zehirinden farksızdı.</p>

  <p class="calibre1">Josephine’den yürüttüğü paraları nereye koyduğunu söylerse çözerim.</p>

  <p class="calibre1">Bunu söyleyeceğe pek benzemiyor.</p>

  <p class="calibre1">Belki siz söyletirsiniz ona.</p>

  <p class="calibre1">Malko’nun suskunluğunu görünce, köşede beklemekte olan Prakasan’a kendi dilinde bir emir verdi.</p>

  <p class="calibre1">Endonezyalı adam bıçağını çekerek Sophia’ ya yaklaştı. Bıçağın ucunu kadının sağ memesi üzerinde dayayarak bastırdı.</p>

  <p class="calibre1">Biraz kan çıktı. Sophia belli belirsiz inledi. Prakasan biraz daha bastırdı.</p>

  <p class="calibre1">Dayanılmaz bir manzaraydı.</p>

  <p class="calibre1">Malko ileri fırladı. Sophia’nın göğsündeki bıçak birden Malko’ya çevrildi. Kali bir kahkaha attı.</p>

  <p class="calibre1">Çok duygusal bir erkeksiniz. Prakasan şimdilik eğleniyor sadece. Birazdan bir bıçak darbesiyle memesinin tekini kesecek…</p>

  <p class="calibre1">Malko’nun beyni süratle çalışıyordu. Sophia’nın işkence gören bedeni üç metre önündeydi. Eğer susacak olursa, Kali’nin işkenceye devam edeceğinden emindi. Hem de onu öldürene kadar.</p>

  <p class="calibre1">Peki, parayı Kali’ye teslim ederse ne olurdu?</p>

  <p class="calibre1">Bırakın onunla biraz konuşayım, dedi Malko.</p>

  <p class="calibre1">Kali bir işaret yaptı, Prakasan uzaklaştı. Malko Sophia’nın başını avuçlarının arasına aldı.</p>

  <p class="calibre1">Sophia, beni duyuyor musun?</p>

  <p class="calibre1">Genç kadın gözlerini araladı, dudakları kıpırdadı. Sophia’nın ne dediğini duymak için kulağını yanaştırdı.</p>

  <p class="calibre1">Git buradan! dedi Sophia.</p>

  <p class="calibre1">Malko son derece duygulandı. Başını çevirerek doğruldu. Hayatında ilk kez bu durumda bir kadını bırakıp gidecekti. Olacak şey değildi bu. Kali içindeki çelişkili duyguları sezmiş gibiydi. Nitekim hemen atıldı.</p>

  <p class="calibre1">Avrupalı dilberinizin gözlerini oymasını emrettim, dedi.</p>

  <p class="calibre1">Prakasan kadının başını arkaya atarak bıçağını yaklaştırdı, sonra Kali’ye baktı.</p>

  <p class="calibre1">Önce sol göz, dedi Kali.</p>

  <p class="calibre1">Bıçağı gözüne bir santim daha yaklaştırdı. Malko Sophia’nın gözlerindeki korkuyu fark-etti.</p>

  <p class="calibre1">Durun! diye bağırdı boğulur gibi. Bunu yapamazsınız.</p>

  <p class="calibre1">Malko elinde olmadan konuşmuştu. CIAnin silahlarının cehenneme kadar yolu vardı. Kali, Prakasan’a durmasını emretti.</p>

  <p class="calibre1">Bana söyleyecek bir sözünüz mü var? Sesi gergindi. Birden, Sophia’nın sakin sesi duyuldu:</p>

  <p class="calibre1">Silahlan size teslim ettikten sonra Bali’den gitmeyi kabul ediyorum, dedi.</p>

  <p class="calibre1">Malko ağzı bir karış açık kalakaldı. Kali genç kadına yaklaştı.</p>

  <p class="calibre1">Ne zaman teslim edeceksin?</p>

  <p class="calibre1">Ne zaman isterseniz.</p>

  <p class="calibre1">Malko, Sophia ile göz göze geldi. Genç kadının bakışlarındaki anlamı çözmek imkânsızdı.</p>

  <h1 class="calibre1" id="sigil_toc_id_9">XI. BÖLÜM</h1>

  <p class="calibre1">Arabanın her sarsılışında Sophia’nın yumuşak vücudu Malko’ya yaslanıyordu. Araba hareket eder etmez, kontes hemen uykuya dalmıştı. Başı Malko’nun omzundaydı.</p>

  <p class="calibre1">Yüzünün şişi biraz olsun inmişti. Geceyi PKI kampında hamaklarda uyuyarak geçirmişlerdi. Bu uyku bile genç kadına çok yararlı olmuştu. Prakasan başlarında nöbet tutmuş, Kali ise ortalıktan kaybolmuştu.</p>

  <p class="calibre1">Sabah uyandıklarında Sophia’nın ilk işi parfüm sürünmek olmuştu. Arabanın içi “Miss Dior” kokuyordu.</p>

  <p class="calibre1">Kali Mercedes’in ön tarafında oturuyordu. Hareket ettiklerinden bu yana hiç ağzını açmamıştı. Malko da konuşmuyordu. Sophia’nın tutumundaki değişikliğe hâlâ aklı yatmış değildi.</p>

  <p class="calibre1">Yalnız ortada bir gerçek vardı: Malko’nun paranın yerini söyleyeceğini sezdiği anda ağzını açmış, ve böylece Malko’nun konuşmasını engellemişti.</p>

  <p class="calibre1">Ama planının ne olduğu hâlâ açıklık kazanmış değildi. Kali’nin bir metre yakınında da bunun ne olduğunu soracak hali yoktu.</p>

  <p class="calibre1">Bali’nin kuzeyindeki en büyük kent olan Singaraca’ya doğru gidiyorlardı. Önlerinde üç saatlik yolları vardı. Son derece dar ve virajlı bir yoldu. Karşılaştıkları ya da solladıkları kamyonları kıl payı geçiyorlardı.</p>

  <p class="calibre1">Yolun iki yanı sık ağaçların oluşturduğu doğal duvarlarla çevriliydi.</p>

  <p class="calibre1">Kali geri dönerek Sophia’ya kinle baktı. Malko bir anda doğal güzelliği unutuverdi. Kali’nin boynu yarım metre ötedeydi. Şoförün müdahalesine fırsat vermeden onu boğabilirdi. Casusluk okulunda bu konuda yeterince eğitilmişti. Ama ya sonra?</p>

  <p class="calibre1">Buna rağmen, yine de bir şeyler bulması ve bu durumdan kurtulmaları gerekiyordu. Kali’nin onlara acımayacağı kesindi. Dolayısıyla ölüm tehlikesi içindeydiler.</p>

  <p class="calibre1">Mercedes fren yaptı ve yolu kat eden yabandomuzu sürüsünün geçişini bekledi. Sophia gözlerini açarak kayıtsız bir tavırla yola baktı. Malko genç kadının soğukkanlılığına saygı duymaya başlamıştı.</p>

  <p class="calibre1">Sessizliği bozmak için:</p>

  <p class="calibre1">Silahlar nasıl oluyor da bu tarafta bulunuyor? diye sordu Malko. Oysa sen Jakarta’ya inmiştin.</p>

  <p class="calibre1">Kontes umursamaz bir sesle cevap verdi:</p>

  <p class="calibre1">Bütün bunları Roy’dan öğrendim. Malları hep dolaylı yollardan teslim ederdi. Ayrıca, Bremen’in kaptanı da silahları Jakarta’ya indirme taraflısı değildi…</p>

  <p class="calibre1">Bütün bunları sanki kendisiyle hiç ilgisi yokmuş gibi anlatıyordu. Malko merakla ona baktı. Gözlerinde daha önceki ifadeden eser kalmamıştı. Silahlarını kurtarmaya kararlı gözüküyordu. İşkence etkisini kaybetmişti.</p>

  <p class="calibre1">Zaten silahlar Endonezyalının eline geçtiği anda onları temizleyeceği kesindi. Eğer bunu yapmazsa, bir tek düşüncesi var demekti: Dolarlarını da kurtarmak.</p>

  <p class="calibre1">Bu da hemen ölmemeleri için küçük bir şanstı.</p>

  <p class="calibre1">Malko öne doğru eğilerek Kali’ye yaklaştı.</p>

  <p class="calibre1">Bu silahları ne yapacaksınız?</p>

  <p class="calibre1">Milli ihtilal için kullanacağız.</p>

  <p class="calibre1">Malko düşünmeye başladı. Kali’nin söylediği tek kelime kafasına takılmıştı: “İhtilal”.</p>

  <p class="calibre1">Ne ihtilali? Bir başkan yönettiği bir ülkede ne diye ihtilal yapacaktı?</p>

  <p class="calibre1">Bunun tek bir cevabı olabilirdi: İhtilali Kali kendi hesabına yapacaktı. Ama bu da saçmaydı. Endonezya gibi bir yeri hiçbir kadın yönetemezdi. Hatta Kali gibi bir şeytan bile. Malko bu olayda eksik olan bazı şeylerin farkındaydı.</p>

  <p class="calibre1">Hem de çok önemli şeylerdi bunlar.</p>

  <p class="calibre1">Birden, Sophia’nın bakışlarıyla karşılaştı. Kendisine bir şeyler anlatmak ister gibiydi.</p>

  <p class="calibre1">İyi misin? diye sordu Malko.</p>

  <p class="calibre1">Sophia başını salladı. Şiş dudaklarında bir gülümseme belirdi.  Malko içinin sevinçle dolduğunu ve orada bulunmaktan pişmanlık duymadığını hissetti.</p>

  <p class="calibre1">Kibar bir erkek bir kadını bu durumda bırakamazdı.</p>

  <p class="calibre1">Korkak biri değilmişsin, dedi Sophia Almanca olarak. Erkekler genellikle korkaktır…</p>

  <p class="calibre1">Almancayı fark eden Kali arkaya döndü. Hain hain baktı. Sustular.</p>

  <p class="calibre1">Araba bir tepeyi aştı, sonra sahile doğru inmeye başladı. Hedefe yaklaştıkça, Kali’nin gerginliği de artıyordu. Sophia’ya dönerek:</p>

  <p class="calibre1">Eğer bir tuzaksa bu, ikinizi de canlı canlı yengeçlere yem yaparım.</p>

  <p class="calibre1">Bir köyün uzağından geçtiler. İlerde yol ikiye ayrılıyordu.</p>

  <p class="calibre1">Sağa sapın, dedi Sophia.</p>

  <p class="calibre1">Kali şoföre emir verdi. Silahı dizlerindeydi, ama Sophia’nın buna aldırdığı yoktu. Çevre bomboştu.</p>

  <p class="calibre1">Yarım saat kadar sonra:</p>

  <p class="calibre1">Geldik, dedi Sophia. Sola sapın.</p>

  <p class="calibre1">Mercedes yavaşça patikadan ayrılıp kuma girdi ve biraz sonra da patinaj yapan tekerleklerinin zorlamasıyla stop etti. Arka tekerlekler yarıya kadar kuma gömülmüştü.</p>

  <p class="calibre1">Kali tabancasını doğrulttu.</p>

  <p class="calibre1">Bana ihanet ettiniz! diye bağırdı.</p>

  <p class="calibre1">Sophia omuz silkti.</p>

  <p class="calibre1">Şoförün araba kullanmasını bilmiyorsa ben ne yapayım, dedi.</p>

  <p class="calibre1">Kımıldamak yok. Bekleyeceksiniz.</p>

  <p class="calibre1">Neyi?</p>

  <p class="calibre1">Peşimizdeki kamyonu. Adamlarım gelinceye kadar dışarı çıkmak yok.</p>

  <p class="calibre1">Malko çevreye bakıyordu. Önlerinde kayalıklar vardı. Doğal bir mendirek oluşturan kayalıklar denize dimdik iniyordu.</p>

  <p class="calibre1">Niye burayı seçtin? dedi Malko.</p>

  <p class="calibre1">Burası Japonların döneminden beri kullanılır. Kayaların arasında bir geçit var. Gemiler mercan kayalıklarına çarpmadan sahile iki yüz metre yaklaşabilirler.</p>

  <p class="calibre1">Kali’nin sesiyle konuşmaları yarıda kaldı.</p>

  <p class="calibre1">Silahlar nerede?</p>

  <p class="calibre1">Sophia kolunu uzatarak kayalık burnu işaret etti.</p>

  <p class="calibre1">Orada. Suyun iki metre altında bir mağarada. Mağaranın girişi şu tarafta, sahilde.</p>

  <p class="calibre1">Ne? Silahlar suyun içinde mi? diye sıçradı Kali. Benimle alay mı ediyorsun?</p>

  <p class="calibre1">Merak etme. Hepsi çinko sandıklarda. Su geçirmez şekilde ambalajlı.</p>

  <p class="calibre1">Kali arkasına dönerek kamyondan adam indiren şoföre bağırdı:</p>

  <p class="calibre1">Beş adam al ve gel.</p>

  <p class="calibre1">Kamyonun direksiyonundan inen Prakasan, döşemeden Alman malı bir makineli alarak aşağı atladı. Adamlarının hepsinde pala vardı. İçlerinden yalnızca biri Rus malı bir tüfek taşıyordu.</p>

  <p class="calibre1">Prakasan mağara girişinin on metre yakınında durdu. Sophia gülümseyerek:</p>

  <p class="calibre1">Ne o, içeri girmeye korkuyor musunuz? Dedi.</p>

  <p class="calibre1">Kali yerinden fırladı, sonra tabancasıyla Malko ve Sophia’ya ilerlemelerini işaret etti.</p>

  <p class="calibre1">Bir iki dakika sonra küçük gruba ulaşmışlardı.</p>

  <p class="calibre1">Etrafta pelikanların çığlıklarından başka ses yoktu.</p>

  <p class="calibre1">Malko heyecan içindeydi. Bir şeyler olacaktı, ama ne?</p>

  <p class="calibre1">Kali Prakasan’a bir şeyler söyledi. Adam diğerleriyle birlikte mağaraya biraz daha yaklaştı.</p>

  <p class="calibre1">Mağara girişine birkaç metre kala durdu ve:</p>

  <p class="calibre1">Mağarada kimseler yok! diye bağırdı.</p>

  <p class="calibre1">Sevinçten yerinde duramıyordu adam.</p>

  <p class="calibre1">Malko göz ucuyla Sophia’ya baktı. Kadın son derece sakindi.</p>

  <p class="calibre1">Birden, Sophia bir çığlık atarak çöktü. Kali hızla döndü ve silahını üzerine doğrulttu.</p>

  <p class="calibre1">Ayağım burkuldu, diye inledi Sophia.</p>

  <p class="calibre1">Kali arkasını döndüğünde, Malko genç</p>

  <p class="calibre1">Almanın dudaklarının kıpırdadığını ve “yat” demek istediğini gördü.</p>

  <p class="calibre1">İlerde, adamlar mağaraya girmek üzerelerdi.</p>

  <p class="calibre1">Ondan sonrası akıl almaz bir biçimde hızlı geçti.</p>

  <p class="calibre1">Malko kendini yere attığı anda büyük bir patlama oldu. Prakasan bir kum bulutu arasında havalandı. Silahı hâlâ elindeydi, ama sağ bacağı patlamanın olduğu noktada kalmıştı. Bunu diğer patlamalar izledi.</p>

  <p class="calibre1">Malko başını kollarının arasına almış, kendini mümkün olduğunca kuma gömmüştü. Neden sonra patlamalar kesildi.</p>

  <p class="calibre1">Kali sırtüstü hareketsiz yatıyordu. Tabancası elindeydi. Kasıklarına kadar sıyrılmış etekliğinin ortaya koyduğu bacaklarından biri yaralıydı. Malko kadının külotsuz olduğunu fark etti.</p>

  <p class="calibre1">Adamların hepsi ya ölmüş ya da ağır yaralanmıştı.</p>

  <p class="calibre1">Sophia yattığı yerden doğruldu. Elinde Çekoslovak malı bir makineli vardı. Tekrar diz çöktü ve yattığı noktayı eşelemeye başladı. Biraz sonra kendininkinin aynı bir makineli daha çıkardı ve Malko’ya attı. Tetik muhafazasına bağlı iki şarjör vardı.</p>

  <p class="calibre1">Çabuk, bir yere sinelim. Hepsi ölmedi, diye bağırdı Malko’ya.</p>

  <p class="calibre1">İki kat koşarak ilerdeki kayaların arkasına sindiler. Derin bir soluk aldılar. Silahını kuran Sophia başını uzattı ve Kali’nin Mercedes’in arkasına sindiğini fark etti. Tetiğe bastı. Kali’yi korumaya çalışan adamlardan biri kanlar içinde yere yıkıldı. Ardından tekrar ateş etti. Bir Endonezyalı daha devrildi.</p>

  <p class="calibre1">Bu arada Mercedes’in şoförü kamyonun da yardımıyla arabayı battığı yerden çıkarmıştı.</p>

  <p class="calibre1">Geri manevra yaparak yola girdi ve döndü. Hareket etmek üzereyken Sophia tekrar tetiğe bastı. Kuru bir “klik” sesi duyuldu. Şarjör boşalmıştı. Süratle yeni bir şarjör takıp kayalığın üzerinden uzandı. Mercedes hayli uzaktaydı. Kamyon da sağ kalanlarla peşine düşmüştü.</p>

  <p class="calibre1">Kumsal sonsuz bir sessizliğe kavuştu. Kumlar üzerindeki cesetler olmasa, burada olup bitenlere inanmak zordu.</p>

  <p class="calibre1">Malko ile Sophia ayağa kalktılar. Malko alnında biriken terleri sildi. Cesetlerin üzerinde daha şimdiden sinekler toplanmıştı.</p>

  <p class="calibre1">Her an geri dönebilirler, dedi Malko.</p>

  <p class="calibre1">Sophia gülümsedi.</p>

  <p class="calibre1">Onları rahatlıkla karşılarız.</p>

  <p class="calibre1">Malko mağara girişine doğru ilerledi. Tam içeri girmek üzereyken genç kadının sesiyle olduğu yerde kaldı.</p>

  <p class="calibre1">Dikkat et! Sakın kımıldama.</p>

  <p class="calibre1">Koşarak yanından geçti, Malko’nun iki metre önünde yere eğilip kumları karıştırdı ve gerili bir tel çıkardı.</p>

  <p class="calibre1">Tuzaklarımın hepsi patlamadı, dedi Malko’ya.</p>

  <p class="calibre1">Malko sırtının ürperdiğini hissetti.</p>

  <p class="calibre1">Nedir bu hikâye? Diye sordu.</p>

  <p class="calibre1">Mağaranın önüne savunma bombalarından oluşma bir ağ döşemiştim. Bu gibi durumların olabileceğini önceden hesaplamak gerek. Düştüğüm noktaya da naylona sarılı iki silah bırakmıştım. Bombalar mayın gibi çalışıyordu. Birinin patlaması, diğerlerini otomatik olarak havaya uçuruyordu. Mesele bu kadar basit.</p>

  <p class="calibre1">Birlikte mağaraya girdiler. Tam ortada, denizle bağlantılı bir kanalın oluşturduğu derince bir su birikintisi bulunuyordu. Su çok berraktı ve dibindeki çinko sandıklar kolaylıkla görülüyordu. Birden tavandan iri siyah bir şey düşerek Malko’yu sıyırıp dışarı çıktı. Malko ürpertiyle geriledi. Sophia güldü.</p>

  <p class="calibre1">Bir yarasa. Sen de Endonezyalılar gibisin. Onlar bu hayvanlardan çok korkar. Mayınlar olmasa da buraya girmeye korkarlardı.</p>

  <p class="calibre1">Malko düşünceli düşünceli sandıkları seyrediyordu. Görevinin birinci kısmını başarmış, silahları bulmuştu. Şimdi onları devre dışı bırakması gerekiyordu ki, bu da son derece güçtü.</p>

  <p class="calibre1">Bu silahlar ne olacak şimdi?</p>

  <p class="calibre1">Kali kuvvet toplayıp geri dönecektir. Artık yalnız olduğumu biliyor. Oysa şu ana kadar silahları koruyan adamlarım var sanıyordu.</p>

  <p class="calibre1">Silahların asıl sahibi kim? diye sordu Malko.</p>

  <p class="calibre1">Bilmiyorum, dedi Sophia. Benimle Avrupa’da temasa geçen Kali idi. Ona aracılık yapan da Garuda’nın bir pilotuydu. Ciddi havaları vardı. Kendilerinden istediğim peşinatı hiç düşünmeden bir Zürih bankasına yatırdılar. Bunun basit bir silah kaçakçılığı olduğunu düşünüyordum.</p>

  <p class="calibre1">Malko sıkıntılıydı. Eğer Kali bu işle resmi olarak görevlendirildiyse, birazdan ordu birlikleri tarafından sarkabilirlerdi. Singaraca yirmi dakikalık bir mesafedeydi.</p>

  <p class="calibre1">Malko mide bulantısını bastırmaya çalışarak Pranakasan’ın ceplerini karıştırdı. Birkaç rupinin yanısıra üstünde sadece bir PKI kimliği vardı.</p>

  <p class="calibre1">Sonra sırayla diğer cesetleri araştırdı.</p>

  <p class="calibre1">Hepsinin üzerinde PKI kimliği bulunuyordu. Adamlar Endonezya Komünist Partisi üyesiydi…</p>

  <p class="calibre1">Sophia meraklanmıştı.</p>

  <p class="calibre1">Bunların hepsi komünist! dedi Malko. Bu da bir gerçeği ortaya koyuyor: Kali kocasına ihanet ediyor. Amacı komünist güçlerin desteğinde bir darbe yapmak. İhtilale başlangıç olarak da burayı seçtiler. Çünkü Bali’de güçlüler.</p>

  <p class="calibre1">Sophia omuz silkti.</p>

  <p class="calibre1">Komünist olup olmamaları bana vız gelir! dedi. Söyle bakalım, parayı ne yaptın?</p>

  <p class="calibre1">Bali-Beach yakınlarında bir yere sakladım.</p>

  <p class="calibre1">Bali-Beach yakınlarında ha!</p>

  <p class="calibre1">Bu sözü üç kez tekrarladı, sonra Malko’ya dönerek:</p>

  <p class="calibre1">Sanur’a dönmemiz gerek, dedi. Hem de hemen.</p>

  <p class="calibre1">Kali’yi unutuyorsun galiba?</p>

  <p class="calibre1">Sophia hızlı hızlı yürümeye başlamıştı bile.</p>

  <p class="calibre1">Bali’de komünistlerin dışında da güçler var, dedi. Hükümet bu silah hikâyesini duyunca çok memnun olacaktır. Kali bizi ele veremez. Çünkü o takdirde kendini ele vermiş olur.</p>

  <p class="calibre1">Malko genç kadının peşine takıldı. Sıkıntıdan patlayacak durumdaydı. Bu cehennemde CIA’nin tek adamıydı ve her an bir komünist darbe yapılabilirdi.</p>

  <p class="calibre1">Kali’nin adamlarını taşıyan ikinci kamyon biraz ilerdeydi. Yaklaştılar. Neyse ki, kontak anahtarı üzerindeydi.</p>

  <h1 class="calibre1" id="sigil_toc_id_10">XII. BÖLÜM</h1>

  <p class="calibre1">Molotova birkaç kez sarsıldı ve on metre sonra zınk diye durdu. Malko birkaç kez boş yere marşa bastı. Motor çalışmıyordu. Benzin ibresi uzun zamandır sıfırı gösteriyordu. Kamyonda bir damla benzin kalmamıştı. Bali’de benzin bulmak ise, Alaaddin’in sihirli lambasını bulmaktan zordu…</p>

  <p class="calibre1">Uykusundan fırlayan Sophia:</p>

  <p class="calibre1">Ne yapacağız? diye sordu.</p>

  <p class="calibre1">Malko derin bir iç çekti. Arabanın sıkıntısından böbrekleri ağrıyordu.</p>

  <p class="calibre1">Yaya devam edeceğiz, dedi. Hem böylesi daha emniyetli olur. Sanur’a on kilometre mesafede filan olmalıyız. Kali bize tuzak kurmuş olabilir.</p>

  <p class="calibre1">Yirmi dört saat boyunca hiç kimse tarafından durdurulmadan ilerlemişlerdi. Karşı tarafı atlatmak için çok uzun bir yol seçmişlerdi. Yollar o kadar bozuktu ki, her iki saatte bir mola verip dinlenmişlerdi. Geri kalan zamanda da ancak saatte otuz kilometre hızla ilerleyebilmişlerdi.</p>

  <p class="calibre1">Yol boyunca sadece iki otobüse rastlamışlardı. Demek Kali, resmi güçlere henüz haber vermemişti. Bu onların tek ve küçük kozlarıydı. Denpasar ve Bali-Beach tehlikeliydi. Kali onları temizlemek için resmi izin almaya gerek duymazdı oralarda.</p>

  <p class="calibre1">On beş dakikalık bir yürüyüşten sonra yoldan ayrılıp sahile indiler. Etraf ıssızdı. Kumsal Bali-Beach’e doğru uzanıyordu. Kumların üzerinde diz çöküp soluk aldılar.</p>

  <p class="calibre1">Otele dönmemiz imkânsız, dedi Sophia.</p>

  <p class="calibre1">Bir şansımız var, dedi Malko. Tanıştığımız genç Endonezyalıdan bize yardım etmesini isteyeceğim. Hükümetle arası pekiyi değil. Belki bize yardımcı olur.</p>

  <p class="calibre1">Hangi Endonezyalı bu?</p>

  <p class="calibre1">Malko Wintija’yı nasıl tanıdığını anlattı. Sophia hemen ayağa kalktı.</p>

  <p class="calibre1">Gidip görelim onu öyleyse.</p>

  <p class="calibre1">Kumların üzerinde yürümeye başladılar.</p>

  <p class="calibre1">Dalgaların sesi adımlarının gürültüsünü boğuyordu.</p>

  <p class="calibre1">Wintija’nın evinde hiç ışık yoktu. Malko soluğunu tutarak kapıyı çaldı. İki saat sonra gün ışıyacaktı. Sophia, genç Endonezyalıyı korkutmamak için ilerde, kumsalda bekliyordu.</p>

  <p class="calibre1">Malko ses alamayınca tekrar kapıyı çaldı. Cevap alamayınca evin arka tarafına dolanıp pencerelerden birinin kepenklerine vurdu. İçerden bir köpek havladı. Ardından bir hışırtı duyuldu. Bir kadın sesi: Ne oluyor? diye sordu.</p>

  <p class="calibre1">Malko sevinçten haykırmamak için kendini zor tuttu.</p>

  <p class="calibre1">Wintija, siz misiniz? Diye fısıldadı. Ben Malko Linge. Bali-Beach’deki müşteriniz. Size ihtiyacım var.</p>

  <p class="calibre1">Endonezyalı bir şaşkınlık çığlığı attı.</p>

  <p class="calibre1">Oh, siz misiniz? Ön kapıya gelin, açıyorum.</p>

  <p class="calibre1">Malko koşarak ilerledi. Kapıya geldiğinde</p>

  <p class="calibre1">Wintija eşikteydi. Üzerine rasgele biçimde aldığı sabahlığının önünden göğüsleri görünüyordu. Elinde bir gaz lambası vardı. Malko hemen içeriye süzüldü.</p>

  <p class="calibre1">Oturma odasına geçip koltuklara oturdular.</p>

  <p class="calibre1">Ne oldu?</p>

  <p class="calibre1">Malko başından geçenleri kısaca anlattı.</p>

  <p class="calibre1">Ada yetkilileriyle başınızın dertte olduğunu biliyordum, dedi genç kadın, ama bunun bu kadar önemli olduğunu bilmiyordum.</p>

  <p class="calibre1">Adayı terk etmem gerek, dedi Malko. Burada ölüm tehlikesiyle karşı karşıyayım ve bu ihtilal girişimini haber vermeliyim.</p>

  <p class="calibre1">Wintija ellerini ovuşturarak:</p>

  <p class="calibre1">Size yardım edemem, dedi. Bu çok tehlikeli. Ama isterseniz, ortalık yatışana kadar sizi saklayabilirim. Kadın arkadaşınızı da tabii…</p>

  <p class="calibre1">Malko’nun bakışlarıyla karşılaşınca başını önüne eğdi.</p>

  <p class="calibre1">Bunu herkes için yapardım, dedi. Komünistlerden hoşlanmam.</p>

  <p class="calibre1">Teşekkür ederim, dedi Malko. Ben gidip Sophia’yı alayım.</p>

  <p class="calibre1">Wintija ayağa kalktı.</p>

  <p class="calibre1">Gürültü yapmayın. (Bir an durdu.) Evde yalnız değilim. Arkadaşım burada…</p>

  <p class="calibre1">Malko Garuda’nın pilotunu hatırladı ve aynı anda da kafasında bir fikir belirdi.</p>

  <p class="calibre1">Ona güveniniz var mı? diye sordu Malko.</p>

  <p class="calibre1">Son derece.</p>

  <p class="calibre1">Bana bir yardımda bulunur mu dersiniz? Benim için çok önemli ve onun için de hiç tehlikesi yok.</p>

  <p class="calibre1">Kadın tereddüt etti.</p>

  <p class="calibre1">Bir sorayım kendisine. Haydi, siz de acele edin</p>

  <p class="calibre1">Malko’nun Sophia’yı getirmesini bekledi, fakat genç kadının elindeki makineliyi görünce kaşları çatıldı.</p>

  <p class="calibre1">Burada silah istemem. Onu bana verin. Giderken iade ederim.</p>

  <p class="calibre1">Sophia bir anlık tereddütten sonra silahı uzattı.</p>

  <p class="calibre1">İşte, bizim odamız burası, dedi Malko.</p>

  <p class="calibre1">Sophia Wintija’ya gülümsedikten sonra odaya girip kapıyı kapadı. Malko genç Endonezyalıyla yalnız kalmıştı. Bulunduğu durumda ona itimat etmekten başka çaresi yoktu.</p>

  <p class="calibre1">Size bir şey vereceğim, dedi Malko. Arkadaşınızın bunu Jakarta’ya götürmesini istiyorum. Bunu yapar mısınız?</p>

  <p class="calibre1">Bir bomba değil ya bu?</p>

  <p class="calibre1">Malko gülümsedi. Yirmi dört saattir ilk kez gülümsüyordu.</p>

  <p class="calibre1">Hayır.</p>

  <p class="calibre1">Sanırım, götürmeyi kabul eder.</p>

  <p class="calibre1">Öyleyse bekleyin gidip getireyim.</p>

  <p class="calibre1">Genç kadının cevabını beklemeden çıktı. Denizin bu saatte çekilmiş olması işini kolaylaştıracaktı…</p>

  <p class="calibre1">On dakika sonra elinde ıslak ve kumlu siyah bir çantayla dönerek genç Endonezyalıya uzattı. Wintija çantayı aldığı sırada:</p>

  <p class="calibre1">Bana bir de kâğıt, kalem verir misiniz? Dedi.</p>

  <p class="calibre1">Genç kadın istediklerini getirdikten sonra ona teşekkür etti.</p>

  <p class="calibre1">İyi geceler, Wintija. Sana nasıl teşekkür edeceğimi bilemiyorum, dedi.</p>

  <p class="calibre1">Wintija gülümsedive tek kelime etmeden odasına çekildi.</p>

  <p class="calibre1">Malko bir an düşündü. Masaya oturdu. Bali’ye geleli bir hafta olmuştu. Bu zaman zarfında hayli işler becermişti. Ama şimdi fare gibi kapana kısılmıştı. Kali bu sıralarda Sophia’nın silahlarını ele geçirmeye çalışıyor olmalıydı. Daha sonra neler olacağını Tanrı bilirdi.</p>

  <p class="calibre1">Tek şansı Garuda’nın pilotundaydı. Wintija’nın Sophia’dan makineliyi almasına sevinmişti. Sophia dolarlarının uçtuğunu görmeye sessiz kalamazdı.</p>

  <p class="calibre1">Bunları düşünerek raporunu hazırlamaya koyuldu. Ev son derece sessizdi ve dalgaların gürültüsü oraya kadar ulaşıyordu.</p>

  <p class="calibre1">Garuda’nın kaptan pilotu Malko’nun tam karşısındaki koltukta oturuyordu. Yanında çantası vardı. İçinde dolarlar ve Malko’nun sabaha kadar yazmış olduğu rapor bulunuyordu.</p>

  <p class="calibre1">Pilot yakından bakıldığında daha sevimli görünüyordu. Üniforması buruşuktu. Sophia hâlâ dinleniyordu.</p>

  <p class="calibre1">İki adam ayağa kalktı. Dostça el sıkıştılar. Pilot gitmek üzereydi. Wintija arkalarında durmuş, gergin bir tavırla onları seyrediyordu. Malko bu işte onlara içgüdüsel bir güven duygusu besliyordu.</p>

  <p class="calibre1">Wintija genç adama Malko’nun isteklerini aktarmış, o de tek kelime sormadan kabul etmişti.</p>

  <p class="calibre1">Jakarta’ya iner inmez bir taksiye atlayın ve ABD Elçiliği’ne gidin, dedi Malko. Üçüncü kâtibi görmek istediğinizi bildirerek bu zarfı ona verin ve bunun elinize nasıl geçtiğini anlatın.</p>

  <p class="calibre1">Anlaşıldı, dedi pilot.</p>

  <p class="calibre1">Malko samimi olma ihtiyacını duydu.</p>

  <p class="calibre1">Sizden istediğim tehlikeli bir şey. Kabul etmek istemiyorsanız söyleyin, sizi zorlamam. Çünkü peşimdeki kişiler çok güçlü.</p>

  <p class="calibre1">Onun yerine Wintija cevap verdi:</p>

  <p class="calibre1">Korkmayın, dedi. Komünistler 1948’de bütün ailesini öldürdüler. Meseleyi ona açtım. Verdiğiniz emanetleri gerekli kişiye teslim etmekte kararlı.</p>

  <p class="calibre1">Öyleyse, size iyi şanslar dilerim. Ne zaman gidiyorsunuz?</p>

  <p class="calibre1">İki saat sonra. İlk durak Jakarta.</p>

  <p class="calibre1">Buradan çıktığınız andan itibaren herkesten kuşkulanın, dedi Malko.</p>

  <p class="calibre1">Pilot gülümsedi.</p>

  <p class="calibre1">Buna alışığım. PNI’de(Endonezya Milliyetçi Partisi) komünistlerden nasıl sakınacağımızı öğrettiler, dedi. Havalandıktan sonra ise, hiçbir şey yapamazlar.</p>

  <p class="calibre1">Malko genç adamın haklı çıkmasını diledi. Artık saate karşı bir yarış başlamıştı. Kali ne yapıp yapıp silahları ele geçirecekti. Bu nedenle CIAnin bir an önce harekete geçmesi gerekiyordu.</p>

  <p class="calibre1">Endonezyalı pilot çantayı alarak çıktı ve VVintija’nın Mercedes’ine bindi. Bütün umutları beraberinde götürüyordu. Geriye Sophia’yı oyalamak kalıyordu.</p>

  <p class="calibre1">Wintija Malko’ya yaklaşarak:</p>

  <p class="calibre1">Onu geçirmem gerek, dedi. Havaalanına bırakıp döneceğim.</p>

  <p class="calibre1">Genç kadının arkasından kapıyı kapadığında banyodan duşun sesi geliyordu.</p>

  <p class="calibre1">Wintija tam bir saat sonra geri döndü. Malko genç kadının sıkıntılı olduğunu daha arabadan inerken fark etti.</p>

  <p class="calibre1">Wintija eve girer girmez:</p>

  <p class="calibre1">Ne oldu? diye sordu Malko.</p>

  <p class="calibre1">Genç kadın kaşlarını çattı.</p>

  <p class="calibre1">Önemli bir şey yok. Küçük bir aksilik oldu. Malang çantasının aranmasına karşı çıktı. Gizli polis herkesi arıyor. Emri vali vermiş. Malang’ı durdurmaya cesaret edemediler, ama olayı hemen bildireceklerdir.</p>

  <p class="calibre1">Malko kalbinin durduğunu sandı. Kali er veya geç durumdan haberdar olacaktı. Belki uçağın kalkmasını bile engellerdi.</p>

  <p class="calibre1">Avusturyalı birkaç saniye içinde kararını verdi.</p>

  <p class="calibre1">Beni havaalanına götürün, dedi Wintija’ ya. Durumu bilmeliyim. Çıkabilecek aksilikleri önleyebiliriz belki.</p>

  <p class="calibre1">Ama bu çılgınlık olur! diye karşı çıktı Endonezyalı.</p>

  <p class="calibre1">Malko genç kadını kolundan tutarak dışarıya sürükledi.</p>

  <p class="calibre1">Arabanın arka koltuğuna yatacağım. Beni görmezler. Havaalanına yaklaştığınızda inecek ve yaya gideceğim. Eğer bir aksilik olursa, Malang’ı kurtarabilirim. Makineliyi getirin.</p>

  <p class="calibre1">Genç kadın Malko’nun laf anlamayacağını sezmişti. Tek kelime etmeden silahı getirdi ve birlikte arabaya bindiler.</p>

  <p class="calibre1">Malko genç kadının arabasından indi, otoparkı geçti ve havaalanı binasına girerek kalabalığa karıştı. Pencerenin önünde durarak Lockheed Electra’nın piste doğru ilerlediğini gördü. Demek Malang tehlikeyi atlatmıştı.</p>

  <p class="calibre1">Malko orada daha fazla kalmanın gereksizliğini-düşünerek geri dönmeye karar verdi. Binadan çıktığında Kali’nin Mercedes’iyle burun buruna geldi.</p>

  <p class="calibre1">Kali, peşinde iki sivil memur olduğu halde arabadan çıkmıştı. Malko’yu görünce gözleri iri iri açıldı. Uçak motorlarının sesini bastırmak istercesine bağırarak: Ne yapıyorsunuz burada? dedi.</p>

  <p class="calibre1">Electra döndü ve doğu-batı yönündeki kalkış pistine doğru yöneldi. Birkaç dakika sonra Endonezyalı şeytan hiçbir şey yapamayacaktın</p>

  <p class="calibre1">Uçakların havalanmasını seyrediyorum, dedi Malko.</p>

  <p class="calibre1">Kali hırsla ayağını yere yurdu.</p>

  <p class="calibre1">O uçağın pilotuyla ne dümen çevirdiniz? diye sordu.</p>

  <p class="calibre1">Malko heyecanını bastırmaya çalıştı. Electra gitgide hızlanıyordu. Gözlerini Endonezyalı kadına dikerek:</p>

  <p class="calibre1">Hapı yuttunuz! dedi. Artık sizi kimse kurtaramaz.</p>

  <p class="calibre1">Artık Malang’ı durduramazdı.</p>

  <p class="calibre1">Kali bir uçağa, bir de Malko’ya baktı.</p>

  <p class="calibre1">Sersem! diye bağırdı.</p>

  <p class="calibre1">Döndü, peşindeki sivillerle Mercedes’e atladı. Araba lastiklerini öttürerek kalkış pistine yöneldi.</p>

  <p class="calibre1">Birkaç saniye içinde, sanki Mercedes uçağı yakalayacakmış gibi göründü. Aralarındaki mesafe gitgide kapanıyordu. Mercedes pistte yüz altmışla gidiyordu. Birden, Electra ile olan mesafesi büyümeye başladı.</p>

  <p class="calibre1">Malko ciğerlerindeki havayı boşaltarak derin bir soluk aldı. Kali davayı kaybetmişti… Uçak ilk ağaçları yalayarak havalandı, yan yatarak irtifa kazanmaya başladı. Mercedes pist sonunda fren yaparak durdu. Geri döndüğünde, uçak denizin üzerindeydi.</p>

  <p class="calibre1">Mercedes, Malko’nun şaşkın bakışları altında son sürat geri dönüyordu.</p>

  <p class="calibre1">Havaalanı binasının önünden yıldırım gibi geçerek yan taraftaki kontrol kulesine yöneldi.</p>

  <p class="calibre1">Kontrol kulesinin önünde durdu. Kali ile iki adam arabadan fırlayarak koşar adım kulenin merdivenlerini tırmanmaya başladılar.</p>

  <p class="calibre1">Malko’nun içi rahattı. Malang asla geri dönmezdi. Binadan uzaklaşarak Wintija’nın arabasına doğru koştu. Genç kadın iki yüz metre ötede, çalılıkların arasında bekliyordu.</p>

  <p class="calibre1">Malko arabaya atladığında iri yağmur taneleri düşmeye başladı.</p>

  <p class="calibre1">Kali’nin kontrol odasına dalmasıyla Endonezyalı iki teknisyen şaşkın şaşkın ona baktılar. Kadın ve peşindeki adamların ellerindeki silahların anlamını çıkaramamışlardı.</p>

  <p class="calibre1">Kali sert bir dille istediklerini anlattı. Radar ekranının yanında duran adam önündeki mikrofona eğilerek konuşmaya başladı.</p>

  <p class="calibre1">Papa Delta, burası Bali Radar… 12.3.75 megasaykılda Bali Radar’ı bulun…</p>

  <p class="calibre1">Kısa bir sessizlik oldu, sonra pilotun sesi duyuldu:</p>

  <p class="calibre1">Bali Radar, burası Papa Delta. Anlaşıldı…</p>

  <p class="calibre1">Yine bir sessizlik ve ardından bir cızırtıyla birlikte pilot şöyle dedi.</p>

  <p class="calibre1">Bali Radar, burası Papa Delta… Rota 310, yükseklik 1800 ayak…</p>

  <p class="calibre1">Papa Delta, burası Bali Radar. Tamam…</p>

  <p class="calibre1">Adam konuşmayı kestikten sonra Kali’ye döndü.</p>

  <p class="calibre1">Şimdi ne yapacağım?</p>

  <p class="calibre1">Kadın düşünüyordu.</p>

  <p class="calibre1">Geri dönmesini istesen, yapar mı?</p>

  <p class="calibre1">Diğeri başını salladı.</p>

  <p class="calibre1">San… Sanmıyorum, efendim. Böyle bir emir vermeye yetkim yok. Verirsem bir şeylerden kuşkulanır.</p>

  <p class="calibre1">Radarda pirinç tanesi büyüklüğündeki yeşil ışık gitgide uzaklaşıyordu.</p>

  <p class="calibre1">Bu uçağı ne yapıp yapıp durdurmalıyız, diye tepindi Kali.</p>

  <p class="calibre1">Derin bir sessizlik oldu. İki görevli başlarını önlerine eğdiler. Radarcı ellerinin titremesini engellemek için yumruklarını sıktı. Korkunç sıcağa rağmen, tropikal yağmurun ilk damlaları camları dövmeye başlamıştı. Agung volkanının zirvesi ile görünmez olmuştu.</p>

  <p class="calibre1">Yağmurun gürültüsünü hoparlörden yükselen ses bozdu:</p>

  <p class="calibre1">Bali Radar, burası Papa Çarli… Jakarta’dan geliyoruz. Yükseklik 20000 ayak..</p>

  <p class="calibre1">Papa Çarli, burası Bali Radar… Yüksekliğinizi koruyun, iniş için talimat vereceğiz. Tamam…</p>

  <p class="calibre1">Ses kesilince, görevli Kali’ye dönerek:</p>

  <p class="calibre1">Jakarta’dan gelen uçak, dedi.</p>

  <p class="calibre1">Kali düşüncelerle dalmış gibiydi. Sessizce radar ekranına yaklaştı ve iki küçük noktayı inceledi. Noktalar her saniye birbirlerine yaklaşıyorlardı.</p>

  <p class="calibre1">Kali’nin gözlerinde hain bir parıltı belirdi.</p>

  <p class="calibre1">Bu iki uçak kaç dakika sonra karşılaşacaklar? diye sordu.</p>

  <p class="calibre1">Şaşıran radarcı:</p>

  <p class="calibre1">Birkaç dakika sonra, efendim! diye kekeledi.</p>

  <p class="calibre1">Kali adama doğru eğildi.</p>

  <p class="calibre1">Onları çarpıştırmak için elinden geleni yapacaksın! emrini verdi Kali.</p>

  <p class="calibre1">Radarcının korkudan ağzı açık kalmıştı.</p>

  <p class="calibre1">Ama bu imkânsız, dedi. Bir cinayet bu. Her iki uçak da yolcu dolu… Yapamam bunu.</p>

  <p class="calibre1">Kali silahını çekip adamın kulağına dayadı.</p>

  <p class="calibre1">Dediğimi yap, yoksa seni gebertirim.</p>

  <p class="calibre1">Adam başını salladı. Kali horozu kaldırarak silahı biraz daha ittirdi.</p>

  <p class="calibre1">Dediğimi yapmazsan gebertirim seni.</p>

  <p class="calibre1">Adam korkudan titriyor, ama kımıldamıyordu da.</p>

  <p class="calibre1">Çabuk ol, yoksa gebereceksin.</p>

  <p class="calibre1">Kali öfkeden kuduruyordu. Adamın başını salladığını görünce tetiğe bastı. Kuru bir patlama oldu. Adamın dağılan kafası ve beyni etrafa yayıldı.</p>

  <p class="calibre1">Kali silahını bu kez diğer görevliye çevirdi.</p>

  <p class="calibre1">Dediğimi yap, yoksa sen de gebereceksin.</p>

  <p class="calibre1">Adam bir an bile tereddüt etmedi. Arkadaşının yerine geçerek mikrofonu aldı.</p>

  <p class="calibre1">Papa Delta, burası Bali Radar… Durumunuzu bildirin.</p>

  <p class="calibre1">Birkaç saniye sonra cevap geldi:</p>

  <p class="calibre1">Bali Radar, burası Papa Delta… Aym rotada, 18000 ayaktayız…</p>

  <p class="calibre1">Anlaşıldı Papa Delta…. Rota 320’de ve 18000 ayakta kalın. Tamam…</p>

  <p class="calibre1">Görevlinin alnı ter içindeydi. Kali tabancasının namlusunu kulağına dayadı.</p>

  <p class="calibre1">Şimdi de öbürünü ara!</p>

  <p class="calibre1">Adam titreyerek mikrofonu aldı:</p>

  <p class="calibre1">Papa Çarli, burası Bali Radar… İnişe geçmeden önce rotanızı 100 olarak değiştirin. Önünüzde fırtına var. 18000 ayak irtifaya inin. Tamam…</p>

  <p class="calibre1">Bali Radar, burası Papa Çarli… Uçuş planımızı rota 100, 18000 ayak irtifa olarak değiştiriyoruz. Tamam.</p>

  <p class="calibre1">Cızırtılar kesilir kesilmez, Kali görevliye eğildi.’</p>

  <p class="calibre1">Evet, ne olacak şimdi?</p>

  <p class="calibre1">Adam hiçbir şey söylemeden eliyle radar ekranını işaret etti.</p>

  <p class="calibre1">Ekrandaki iki küçük nokta birbirlerine doğru yaklaşıyorlardı. Pilotların böyle korkunç bir tuzaktan kuşkulanmaları imkânsızdı.</p>

  <p class="calibre1">Kule görevlisi başını göğsüne indirmiş, gözlerini kapamıştı. Kali gözlerini bir an olsun radardan ayırmıyordu. Arkasındaki iki adam hareketsiz onu izliyordu.</p>

  <p class="calibre1">Birden, ekrandaki iki nokta birleşti. Aynı anda hoparlörden bir ses duyuldu:</p>

  <p class="calibre1">Karşımda bir uçak va….</p>

  <p class="calibre1">Ses aniden kesildi. Uçaklardan birinin pilotu son anda diğerini fark etmiş, ama kendini kurtarmakta geç kalmıştı.</p>

  <p class="calibre1">Artık iş işten geçmişti.</p>

  <p class="calibre1">Radardaki noktalar kaybolmuştu. Kali derin bir soluk aldı, sonra silahını görevlinin ensesine çevirerek tetiğe bastı.</p>

  <p class="calibre1">Korkunç planı başarıya ulaşmış, iki uçak da düşmüştü. Artık, Bali’de olup bitenleri duyuracak kimse yoktu.</p>

  <p class="calibre1">Ölen yüzlerce masum, Kali’nin umurunda bile değildi. Uçakların geciktiğini görenler bilgi almak için kuleye gelecekler ve iki cesetle karşılaşacaklardı.</p>

  <p class="calibre1">Kali iki sivili alarak dışarı çıktı. Mutluydu. Başkan karısından kim şüphelenebilirdi?</p>

  <p class="calibre1">Arabasına atlayıp hemen hareket etti. Elbisesi terden üzerine yapışıyordu. Bir an önce bir banyo almalıydı.</p>

  <h1 class="calibre1" id="sigil_toc_id_11">XIII. BÖLÜM</h1>

  <p class="calibre1">Casus uyduları gibi her yanları kamera dolu kısa şortlu üç Alman turist orman gezintisine çıkmak üzerelerken otelin holüne dalan kominin çığlıklarıyla oldukları yerde kalakaldılar.</p>

  <p class="calibre1">Tamiller! Tamiller! Herkesi öldürüyorlar! diye bağırıyordu çocuk.</p>

  <p class="calibre1">Almanlar Endonezya dilini bilmedikleri için olaya kayıtsız bir ifadeyle bakıyorlardı. Çocuk sözünü bitirdiği anda hole silahlı bir yığın adam daldı. Hepsinin üzerinde siyah giysiler vardı. Bunlar PKI’nın saldırı militanlarının üniformasıydı. Ellerindeki gıcır gıcır son model silahları sağa sola savurarak tehditlerde bulunuyorlardı. Saf saf gülümseyen Almanların çevresini sardıklarında, otel müdür yardımcısı Bay Lim koşarak yardımlarına geldi. Tam ağzını açmak üzereyken karşısında Kali’yi buldu. Kadın saçlarını topuz yapmış, siyah giysisinin üzerine kırmızı bir kurdele bağlamıştı.</p>

  <p class="calibre1">Halk düşmanlarını bana teslim edeceksin! Emrini verdi Bay Lim’e.</p>

  <p class="calibre1">Tamillerden biri işin ciddiyetini göstermek için makineliyle asansörün kapısını taradı. Şaşıran Almanlar sapsarı kesildiler.</p>

  <p class="calibre1">Burada insan hakları maddelerinden söz etmek yersizdi.</p>

  <p class="calibre1">Bay Lim’in alnında derin kırışıklıklar belirmişti. Elinden gelse, ihtilalcilere büyük halk düşmanlarını teslim ederdi, ama halk düşmanından neyin kastedildiğini bilmek gerekirdi önce!</p>

  <p class="calibre1">Ekselans… diye söze başlayacak oldu.</p>

  <p class="calibre1">Ekselans yok artık. Ben Bali Adası Milli Kurtuluş Komitesi Başkanıyım… Giriştiğimiz hareket tüm ülkeye yayıldığında, yeni bir hükümet oluşturulacak. O zamana kadar Bali’nin güvenliğini ben üstleneceğim.</p>

  <p class="calibre1">Sesine belli bir sertlik katarak devam etti.</p>

  <p class="calibre1">Sevgili kocam ve Başkanımız Endonezyalı kanı akıtan büyük çakalları gebertmeye ve halkı sömüren zenginlerin canına okumaya karar verdi…</p>

  <p class="calibre1">Konuşması kendisini çevreleyen Tamiller tarafından kesildi:</p>

  <p class="calibre1">PKI açların karnını doyuracak. Yaşasın Endonezya! Yaşasın Başkan! Yaşasın PKI!</p>

  <p class="calibre1">Lim belleğini zorlayarak geçmişte Kali’nin canını sıkacak bir. şey yapıp yapmadığını hatırlamaya çalıştı. Çünkü söz konusu halk düşmanları oldu mu, nasıl olsa birkaç tane bulunurdu en azından!</p>

  <p class="calibre1">Kali’nin Bali’yi seçmesinin nedeni ortadaydı. Askeri garnizon mevcudu burada iki yüzü geçmiyordu. Oysa ihtilalcilerin sayısı binleri aşıyordu. Üstelik yepyeni silahları vardı. Valiye gelince, onun da PKI yandaşı olduğu ortadaydı.</p>

  <p class="calibre1">Bendeniz kulunuz emrinizde, ekse… Öhö… Şey… Ama bu zavallı Almanlar.</p>

  <p class="calibre1">Eliyle Alman turistleri gösteriyordu.</p>

  <p class="calibre1">Söyle odalarında kalsınlar, emrini verdi Kali. Havaalanı bu sabahtan itibaren kapatılmıştır. Şimdi oteli arayacağız…</p>

  <p class="calibre1">Sophia ile Malko’yu bulduğu takdirde zaferi tam olacaktı. PKI örgütünün tümünü uyarmıştı. Kali, Bay Lim ve katilleri eşliğinde asansöre doğru ilerledi.</p>

  <p class="calibre1">Bodrumun kapağı öyle ani açıldı ki, Sophia hemen makinelisine atıldı. Ama gelen Wintija idi. Havaalanından dönüşte Endonezyalı kadın onları buraya saklamıştı.</p>

  <p class="calibre1">Genç kadının yüzü endişeliydi.</p>

  <p class="calibre1">Artık burada kalamazsınız, dedi Komünistler bu sabah adada idareyi ele geçirdiler. Şüpheli gördükleri bütün evleri arıyorlar. Buraya da gelebilirler. Başlarında Kali var. Şu sırada Bali Beach’deler.</p>

  <p class="calibre1">Başka bir deyişle beş yüz metre ötede.</p>

  <p class="calibre1">Nereden öğrendiniz bunları? diye sordu Malko”.</p>

  <p class="calibre1">Güvendiğim biri haber verdi.</p>

  <p class="calibre1">Sophia makinelisini okşuyordu.</p>

  <p class="calibre1">Peki, Bali’de askeri güç yok mu?</p>

  <p class="calibre1">Wintija başını salladı.</p>

  <p class="calibre1">Çok az sayıda asker var. Onlar da korku içindedirler.</p>

  <p class="calibre1">Dilerim arkadaşınız sağ salim Jakarta’ya varmıştır, dedi Malko. Zaman kazanmaya bakmalı ve Kali’nin eline geçmemeliyiz.</p>

  <p class="calibre1">Bali’den kaçmanız imkânsız, dedi Wintija. Sizin ve bizim için intihar olur bu. Bu konuda size yardım edemem.</p>

  <p class="calibre1">Malko sustu. Kadın haklıydı. Onun yardımı olmadıkça da hiçbir şey yapamazlardı.</p>

  <p class="calibre1">Peki, ne yapacağız şimdi?</p>

  <p class="calibre1">Bir pirinç çuvalının üstüne oturmuş olan Sophia yere bakıyordu.</p>

  <p class="calibre1">Havaalanı ne durumda? diye sordu.</p>

  <p class="calibre1">Malko güldü.</p>

  <p class="calibre1">Bütün ihtilalcilerin tek ortak noktası vardır: O da harekete geçtiklerinde ilk iş olarak havaalanını ele geçirmek. Eğer ölmek istiyorsanız, doğruca oraya gidi verin!</p>

  <p class="calibre1">Emniyette olabileceğiniz bir yer biliyorum, dedi Wintija. Dağda bir köy var. Halkı putperesttir. Oralara kimse gitmez. Olaylar yatışana kadar orada kalabilirsiniz…</p>

  <p class="calibre1">Malko öyle düşünmüyordu.</p>

  <p class="calibre1">Buraya iş yapmaya geldim, saklanmaya değil, dedi.</p>

  <p class="calibre1">Saçmalama, dedi Sophia. Önce postu kurtarmaya bak!</p>

  <p class="calibre1">Wintija tartışmayı kesti.</p>

  <p class="calibre1">Bu akşama kadar burada kalın. Harekete geçmeniz için havanın kararması gerek.</p>

  <p class="calibre1">Bodrumun kapağı kapandı. Genç kadın gitmişti. Elindeki gaz lambasının ışığı tahtaların aralıklarında bir zaman sonra yok oldu.</p>

  <p class="calibre1">Canı sıkılan Malko bir pirinç çuvalının üzerine uzanarak uyumaya çalıştı.</p>

  <h1 class="calibre1" id="sigil_toc_id_12">XIV. BÖLÜM</h1>

  <p class="calibre1">Mercedes 190 havanın kararmasıyla birlikte yola koyulmuştu. Malko ile Sophia arabanın arkasında döşemeye uzanmışlardı. O ana kadar her şey yolunda gitmişti. Denpasar sokakları boştu.</p>

  <p class="calibre1">Şimdi, Bali komünistlerinin en önemli kalelerinden biri olan Bangli’ye yaklaşıyorlardı. Bura halkının yüzde sekseni PKI yanlısıydı. Burayı atlattılar mı, birkaç kontrol noktası dışında yol Batur Gölü‘ne kadar açıktı. Wintija Sophia’nın makinelisini almasına karşı çıkmıştı. Silahla yakalandıkları takdirde linç edilirlerdi.</p>

  <p class="calibre1">Dikkat, diye uyardı Wintija, yaklaşıyoruz. Kımıldamayın. Dursam bile hiç ses çıkarmayın.</p>

  <p class="calibre1">İki dakika sonra, Wintija iç çekerek frene bastı. Köyün girişinde otuza yakın silahlı adam vardı. Yolu meşalelerle aydınlatmışlardı.</p>

  <p class="calibre1">Arabanın önü bir anda Endonezyalılar tarafından sarıldı. Wintija pencereden gülerek kornaya bastı. Adamlar yavaş yavaş dağıldılar. Çoğunun kolunda PKI kollukları vardı. Araba ağır ağır köye girdi. Yol kenarında yıkık kulübeler ve tecavüze uğradıkları her hallerinden belli olan kadınlar vardı. Başlarını çevirip arabaya bakmadılar bile. </p>

  <p class="calibre1">Bangli’de müthiş bir sessizlik vardı.</p>

  <p class="calibre1">Meşalelerin dışında tek bir ışık yoktu. Birden, yol üstüne siyah üniformalı bir adam fırladı. Elinde Rus malı bir silah vardı. Göğsü fişekliklerle kaplıydı. VVintija durdu, sonra yeniden hareket etti. Köye girdiğinden bu yana tek kelime etmemişti.</p>

  <p class="calibre1">Yol kıvrılıyordu. Virajdan sonra, Wintija aniden frene bastı. Mercedes yol üzerine kurulmuş bir ağır makinelinin yirmi metre ötesinde durdu. Silahın başında siyah üniformalı iki militan vardı. Wintija motoru durdurduktan sonra arabadan indi ve adamlara doğru ilerledi.</p>

  <p class="calibre1">Çevrede, olup bitecekleri seyretmeye hazır bir yığın köylü vardı.</p>

  <p class="calibre1">Militanlardan biri silah başında uyukluyordu. Diğeri köylüleri dağıttıktan sonra arabaya yaklaştı ve genç kadını kolundan sürükleyerek Mercedes’in yanına getirdi.</p>

  <p class="calibre1">Dağa gitmem gerek, dedi Wintija.</p>

  <p class="calibre1">Olmaz. Emirler böyle…</p>

  <p class="calibre1">Genç kadın ısrar etti.</p>

  <p class="calibre1">Ama annem çok hasta. Her an ölebilir.</p>

  <p class="calibre1">Adam başını salladı. Annesinin ölüp ölmemesi umurunda değildi. Daha iki saat önce yirmiye yakın adam öldürmüş, cesetleri de nehre atmıştı.</p>

  <p class="calibre1">PKI şefleri onlara komünizmin tüm düşmanlarını öldürmelerini emretmişti. Karşılığında da bol pirinç alacaklardı. Adam onu kuşkuyla izliyordu. Şüpheli biri olabilirdi, çünkü arabası vardı. VVintija daha fazla ısrarın yersiz olduğunu anladı. Şansını başka bir yolda deneyecekti.</p>

  <p class="calibre1">Bari yardım edin de, arabayı çevireyim, dedi Endonezyalı kadın.</p>

  <p class="calibre1">Adam arabanın arkasına geçmek üzereyken kolu genç kadına sürtündü. Bu bile umulmadık duygular oluşmasına yol açtı.</p>

  <p class="calibre1">Adamın şaşkınlığından yararlanan Wintija, onu elinden tutarak arabanın arkasına sürükledi. Oradan kendilerini kimse göremezdi.</p>

  <p class="calibre1">Annemi muhakkak görmem gerek, diye fısıldadı. Buna mecburum.</p>

  <p class="calibre1">Sözünü bitirdiği anda karnını adamın vücuduna yasladı.</p>

  <p class="calibre1">Her şey öyle çabuk olmuştu ki, adamın bu durumu kavraması olanaksızdı. Yavaş yavaş aklı başına gelmeye başladı. Kadın kendini vermeye hazırdı. Arkadaşı uyukluyordu.</p>

  <p class="calibre1">Adam ellerini etekliğin altından sokarak kadının kalçalarına sarıldı.</p>

  <p class="calibre1">Böyle bir kadına sahip olmak bir rüyadan farksızdı. Aceleyle pantolonunun önünü açtı ve sert bir hareketle kadına sahip oldu.</p>

  <p class="calibre1">Mercedes adamın hareketleriyle sarsılıyor, ama o buna aldırmıyordu bile.</p>

  <p class="calibre1">Wintija başını uzaklara çevirmiş bambaşka şeyler düşünmeye çabalıyordu. Neyse ki, adamın işi umduğundan çabuk bitti. Gözleri ışıl ışıldı. Bu olay, hayatının en önemli hatırası olacaktı.</p>

  <p class="calibre1">VVintija etekliğini düzelterek:</p>

  <p class="calibre1">Artık dağa çıkabilir miyim? dedi.</p>

  <p class="calibre1">Biraz bekle, arkadaşıma sorayım.</p>

  <p class="calibre1">Ağır makinelinin başında uyuklayan arkadaşının yanına gitti, onu dürterek uyandırdı. Sonra fısıltılı bir sesle tartışmaya başladılar.</p>

  <p class="calibre1">Neden sonra, Wintija’ya sahip olan militan elinde bir paketle geri döndü.</p>

  <p class="calibre1">Dağa gidebilirsin. Bu paketi Susutra köyündeki Çinli bakkala vereceksin. Eğer uykudaysa paketi kapısının önüne bırak. Tamam mı?</p>

  <p class="calibre1">Susutra: Bundan sonraki köydü bu. Wintija paketi ön koltuğa atıp direksiyona geçti. Tam hareket etmek üzereyken, az önceki militan cama yaklaştı.</p>

  <p class="calibre1">Sen PKI üyesi misin? Kartın var mı?</p>

  <p class="calibre1">Elbette, dedi VVintija sakin bir tavırla.</p>

  <p class="calibre1">Adam üstelemedi. Arkadaşına işaret etti.</p>

  <p class="calibre1">Öteki de silahın namlusunu yana çekti. Mercedes hareket etti.</p>

  <p class="calibre1">Barikatı geçmişlerdi.</p>

  <p class="calibre1">Bangli’den sonra yol ıssızdı ve ormanın içinden ilerliyordu. Birden, arabanın farlar kilometre taşlarının üzerine konmuş cisimler aydınlattı. Genç Endonezyalı bir çığlık atarak frene bastı. Malko ile Sophia hemen örtünün altından çıkarak önlerindeki manzaraya baktılar. Taşların üzerinde yeni kesildikleri beli* olan insan başları vardı.</p>

  <p class="calibre1">Midelerinin bulanmasını engellemeye çalışarak tekrar önlerine döndüler.</p>

  <p class="calibre1">Bu manzara VVintija’nın içine bir kurt düşürmüştü. Militanın verdiği paketten kuşkulanarak ipi çözdü ve kâğıdı açtı..</p>

  <p class="calibre1">Bir insan başıydı bu. Bir Çinlinin başı. Yaşlı adamın gözlerini oymuşlardı. VVintija boğuk bir ses çıkararak kesik başı içgüdüsel bir hareketle pencereden dışarı attı.</p>

  <p class="calibre1">Sonra derin bir sessizlik içinde tekrar yola koyuldular.</p>

  <p class="calibre1">Bir süre sonra VVintija bir patikaya saptı ve arabayı durdurdu.</p>

  <p class="calibre1">Burada uyuyacağız. Batur Gölü‘ne gece varmamızın hiçbir yararı yok. Bu saatte bizi Trumjan’a götürecek kimse bulamayız.</p>

  <p class="calibre1">Sinir gerginliğinin yarattığı yorgunlukla hemen uykuya daldılar.</p>

  <p class="calibre1">Çevreden maymun ve kuş çığlıkları geliyordu.</p>

  <p class="calibre1">Batur Gölü‘ne hakim Agung yanardağından ince bir duman tütüyordu. Volkan hâlâ aktif durumdaydı.</p>

  <p class="calibre1">Göl ise, sönmüş bir kraterdi. Mercedes tam tepede, köy girişinde durmuştu. Çevrelerinde hemen birkaç köylü bitti.</p>

  <p class="calibre1">Malko ile Sophia açlıktan ölüyorlardı, ama kendilerini emniyete almadan yemek yemeye niyetleri de yoktu. Ayakları dibinde uzanan Batur Gölü‘nün çapı aşağı yukarı yirmi kilometre kadardı.</p>

  <p class="calibre1">Birden, ağaçların arasından küçük çocukların çektikleri atlar çıktı. Wintija onlarla pazarlık ettikten sonra dostlarına döndü.</p>

  <p class="calibre1">Bunlar bizi köye götürecekler. Ben geri dönüyorum. Tehlike geçince sizi almaya gelirim.</p>

  <p class="calibre1">Malko ile Sophia genç kadının uzaklaşmasını üzüntüyle izlediler. Sonra çocuklara dönerek gitmeye hazır oldukları işaret ettiler.</p>

  <p class="calibre1">Wintija içi huzur dolu bir durumda Mercedes’i sürüyordu. Birazdan Bangli’den geçecekti ve her şey yolundaydı.</p>

  <p class="calibre1">Malko’ya hizmet etmekten mutluluk duymuş, fakat yanındaki kadının varlığı az da olsa canını sıkmıştı. Eğer o olmasa, Malko’nun yanında kalabilirdi. Açık tenli sarışın erkeklere bayılırdı.</p>

  <p class="calibre1">Kilometre taşlarının üzerindeki kesik başlar kaybolmuştu, ama yakılıp yıkılmış evler hâlâ hüzün vericiydi.</p>

  <p class="calibre1">Birden, Bangli girişinde bir barikat fark etti. VVintija frene bastı. Bu sefer gizleyeceği hiçbir şey yoktu ve ağır makinelinin görüntüsü de hiç korkunç değildi.</p>

  <p class="calibre1">Camı indirip gülümseyerek başını uzattı. Geceki geçişte kendisine sahip olan PKI militanını hemen tanıdı.</p>

  <p class="calibre1">Günaydın, dedi.</p>

  <p class="calibre1">Adam tek kelime etmeden sert bir hareketle kapıyı açtı ve VVintija’yı yakasından tuttuğu gibi dışarı çekip yere savurdu. Genç kadının etekliği sıyrılmış, kalçaları ortaya çıkmıştı. Genç kadın ayağa kalkmak üzereyken, adam elindeki silahın dipçiğini VVintija’nın suratına indirdi. Kırılan kemik sesiyle birlikte kadının yanağı açıldı ve kanamaya başladı.</p>

  <p class="calibre1">Wintija yere yığılarak kendinden geçti.</p>

  <p class="calibre1">Adam onu saçlarından tutarak içinde iki sivilin bulunduğu Jeepe sürükledi.</p>

  <p class="calibre1">İşte bu! Dedi araçtaki adamlara. Onu öldürmeme izin verir misiniz?</p>

  <p class="calibre1">Hatasını bir an önce telafi etmek istiyordu. Ama Başkan karısının bu kadınla ilgilendiğini nereden bilebilirdi ki?</p>

  <p class="calibre1">Jeep in direksiyonundaki adam arabayı çalıştırıp hareket ederken:</p>

  <p class="calibre1">Sersem! Diye bağırdı militana.</p>

  <p class="calibre1">Jeep hızla hareket etti ve VVintija’nın döşemede bir somuna takılan burnu yırtıldı.</p>

  <p class="calibre1">Sophia gölü çevreleyen kumsalda yere yarı gömülü insan kafatasını seyrediyordu. Çevrelerinde delice çığlık atan maymunlar vardı.</p>

  <p class="calibre1">Hayvanlar, cesetlerin bırakıldığı yere yaklaşan Malko ile Sophia’yı gördüklerinde kendilerine yiyecek getirildiğini sanmışlardı. Şimdi de bunun acısını çıkarmak istercesine küfreder gibi çığlık atıyorlardı.</p>

  <p class="calibre1">Malko ile Sophia insan kemiklerinin üstünde ilerliyorlardı. Bulundukları yer, bir Açıkhava mezarlığıydı. Yükseklik nedeniyle burada hava serindi.</p>

  <p class="calibre1">Sophia ile Malko göz göze geldiler. Aynı şeyi düşünüyorlardı. Bir süre sonra onların da kemikleri buradakilere karışabilirdi.</p>

  <p class="calibre1">Malko başını göle çevirdi… Ve bir an kalbi durur gibi oldu. Uzakta hızla hareket eden bir şey vardı. Bunu önce alçaktan uçan büyük bir kuş sandı. Sonra cismin arkasında köpükler fark etti: Bu, kendilerine doğru gelen motorlu bir tekneydi.</p>

  <p class="calibre1">Şuraya bak!</p>

  <p class="calibre1">Sophia’nın gözleri bir anda iri iri açıldı. Malko’ya döndüğünde dudakları titriyordu.</p>

  <p class="calibre1">O karı bize ihanet etti, diye mırıldandı.</p>

  <p class="calibre1">Koşarak köye döndüler. Gölde motorlu tekne bulunmadığı kesindi. Dikkatle baktıklarında bunun şişme bir bot olduğunu ve içinde altı adamın bulunduğunu gördüler. Onları kimin gönderdiği belliydi.</p>

  <p class="calibre1">Ellerindeki silahlar güneşte parıldıyordu.</p>

  <p class="calibre1">Malko ile Sophia köyü geçerek arka tarafta bulunan yıkıntının içine girdiler ve taş bloklardan birinin arkasına sindiler. Adamlar sahile çıkmışlar, köye girerek arama yapmaya başlamışlardı.</p>

  <p class="calibre1">Köylüler konuşmadığı takdirde kurtulma şansları vardı.</p>

  <p class="calibre1">Birden, önlerindeki yıkık duvar üzerinde bir yerli bitti. Kendi dilinde bağıra çağıra bir şeyler söylemeye başladı.</p>

  <p class="calibre1">Bir silah sesi duyuldu ve yerli taş gibi aşağı uçtu. Birkaç saniye sonra aynı yerde siyah üniformalı bir militan-belirdi. Duvarın üstünde çevreyi araştırıyordu.</p>

  <p class="calibre1">Malko ile Sophia iyice sindikleri anda arkalarında bir ses duyuldu. Döndüler. Üzerlerine çevrili bir silahla karşılaştılar.</p>

  <p class="calibre1">Yakalanmışlardı.</p>

  <p class="calibre1">Malko ellerini havaya kaldırarak doğruldu. Onu Sophia izledi.</p>

  <p class="calibre1">Köy halkı az önce vurulmuş olan adamın çevresinde toplanmışlardı. Ellerinde palaları, nefretle yeni gelenleri süzüyorlardı.</p>

  <p class="calibre1">Malko bir an militanların üstüne atılmayı düşündüyse de bu fikrinden hemen vazgeçti. Adamların silahlarının şakaya gelir yanı yoktu.</p>

  <p class="calibre1">Beş dakika sonra, Sophia ile onu sosis gibi bağlamışlardı. Şişme bota bindirildikten sonra hemen hareket ettiler.</p>

  <p class="calibre1">Adamlardan biri kumsala toplanıp kendilerini seyreden köy halkının üzerine ateş açtı ve kahkahalarla şarjörünü boşalttı.</p>
</body>
</html>
