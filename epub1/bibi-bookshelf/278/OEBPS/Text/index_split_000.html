<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre1">I. BÖLÜM</h1>

  <p class="calibre1">Özgürlük Meydanı‘nın tam ortasında bir deli durmuş, meydanı süsleyen ve Endonezya’nın bağımsızlığını simgeleyen som altından yapılma aleve ana avrat küfrediyordu.</p>

  <p class="calibre1">Malko temkinli davranarak kaldırımın kuytu bir köşesine çekildi. CIAnin burayı buluşma yeri seçmesi, tam bir çılgınlık örneğiydi.</p>

  <p class="calibre1">İlerde, ışıklar içinde göğe yükselen İnter-Endonezya Oteli fark ediliyordu. Malko o otele yerleşmişti. Bulunduğu meydan ise, ortasındaki bağımsızlık anıtının dışında, bomboş ve kapkaranlık bir alandı.</p>

  <p class="calibre1">Hollandalıların Batavya’sı, Endonezyanın özgürlüğünü kazanmasından sonra Jakarta adını almıştı. Üç, dört milyonluk nüfusu ve gecekondu mahalleleriyle zavallı bir görünümü vardı.</p>

  <p class="calibre1">Caddelerde birkaç yer haricinde ekonomi nedeniyle ışık yanmıyordu. Bu da ezelden beri pis olan kenti daha dayanılmaz kılıyordu.</p>

  <p class="calibre1">Malko alnında biriken terleri sildi ve çevresine bakındı. Jakarta’da dikkati çeken tek şey vardı: Sessizlik. Yollar bomboştu. Gelip geçen askeri kamyonların dışında tek gürültülü araç, birkaç eski taksiydi. Halkın hemen hepsi çekçeklerle sağa sola gidiyordu.</p>

  <p class="calibre1">Malko başını çevirdi. Bir çekçek yaklaşıyordu. Önüne geldiğinde sürücüsü yavaşladı. Araçta yolcu yoktu. Malko tekrar karanlık köşesine çekildi.</p>

  <p class="calibre1">Hayal kırıklığına uğrayan çekçek sürücüsü hırsla pedallara basıp uzaklaştı. Bu geçimini sağlamaya çalışan bir köylü de olabilirdi, kazancına ek gelir temin etmeye çalışan bir üniversite hocası da. Jakarta tam bir sefalet yuvasıydı.</p>

  <p class="calibre1">Malko’nun beklediği Medan adlı Endonezyalı randevusuna yarım saat geç kalmıştı. SAS onu bir kez, yine burada görmüştü. Kısa boylu, hafif şişman, gözlüklü bir tipti.</p>

  <p class="calibre1">CIAnin Jakarta’daki ender haber kaynaklarından biriydi. Daha doğrusu sivil haber kaynaklarından biri! Çünkü bunların dışında, Pentagon’un maaşa bağladığı bir yığın subay vardı ülkede ve hepsi de CIAye bilgi toplamak için birbirleriyle yarışırlardı.</p>

  <p class="calibre1">Adam her ayın birinci günü saat dokuzla on arası bu meydana gelir ve topladığı ya da istenilen bilgileri aktarırdı.</p>

  <p class="calibre1">Bu kez onu meydanda bekleyen Malko idi.</p>

  <p class="calibre1">Medan, SAS’a yardım etmeye söz vermiş, ama otelde buluşmaya yanaşmamıştı. Endonezya Oteli, Jakarta’nın doğru dürüst denebilecek tek oteliydi. Taş yığını olan bina, Japonlar tarafından savaş tazminatı olarak yapılmıştı.</p>

  <p class="calibre1">Birden, karanlıklardan bir gölge çıktı ve biraz ilerde durarak bir sigara yaktı. Malko alevin ışığında yuvarlak bir yüz ve çekik gözler fark etti.</p>

  <p class="calibre1">Bir Çinli.</p>

  <p class="calibre1">Adam hareketsiz duruyordu. Malko tereddüt etti. Medan kendi yerine birini göndermiş olamaz mıydı?</p>

  <p class="calibre1">Aradan birkaç saniye geçti. Çinli hâlâ aynı yerde duruyordu. Malko harekete geçmeye karar verdi. O da bir sigara yaktı ve çakmağının ışığında gülümsedi.</p>

  <p class="calibre1">Çinli yaklaştı. Uzun boylu zayıf biriydi. Malko’ya iyice sokulduğunda:</p>

  <p class="calibre1">Rupi ister misin? Diye sordu.</p>

  <p class="calibre1">Adam dolar kaçakçısıydı. Hükümetin resmi kurdan yüz otuz rupi verdiği bir dolar, karaborsada tam iki yüz kırk rupi ediyordu ve dolar karaborsası da Jakartalı Çinlilerin elindeydi.</p>

  <p class="calibre1">Rupi istemem, dedi SAS</p>

  <p class="calibre1">Adam ısrar etmeden karanlıklarda kayboldu. Malko bir başka çekçeğin yaklaştığını gördü. İçinde şişman bir subay vardı ve adam tek başına kahkahalar atıyordu. Çekçek uzaklaştığında SAS’ın kulağına meydandaki delinin küfürleri ulaştı. Avusturyalı kendini son derece aciz hissediyordu. Beş dakika daha bekleyecek, sonra oteline dönecekti.</p>

  <p class="calibre1">Birden, meydanın diğer köşesinde bir çekçek daha belirdi. Araç ortadaki abidenin çevresini döneceğine, ters yola girerek kestirmeden Malko’nun bulunduğu yere yöneldi.</p>

  <p class="calibre1">Aralarındaki mesafe birkaç metreye indiğinde, sürücü arkaya dönerek müşterisiyle bir şeyler konuştu ve aracını tam Malko’nun önünde durdurdu.</p>

  <p class="calibre1">Çekçekteki yolcu hareketsiz duruyordu. Malko bir an konuşacak oldu, sonra vazgeçti. CIA plan servisi şefi Frank Thorpe ona Endonezyada temkinli olmasını söylemişti. Resmi polislere olduğu kadar PKI’nin (Endonezya Komünist Partisi) katillerine de dikkat etmeliydi.</p>

  <p class="calibre1">Malko dönüp gitmek üzereyken çekçekteki adamın hareket ettiğini fark edince durdu. Adam araçtan indi. Elleriyle karnını tutuyordu. Malko dikkat edince adamın yaralı olduğunu anladı.</p>

  <p class="calibre1">İlerledi ve adamın koluna girerek bir ağaç dibine çekti ve yavaşça yere oturttu. Biraz ilerdeki sokak lambasının soluk ışığı Medan’ın yüzünü aydınlattı. Adamın yüz hatları kasılmış, ağzı aralanmıştı. Gözleri kapalıydı. Malko’nun elini tutarak hafifçe sıktı ve: Kali… Kali… Diyebildi.</p>

  <p class="calibre1">Ne demek istiyorsunuz? Diye atıldı Malko.</p>

  <p class="calibre1">Adamın dudakları hareketsiz kaldı. Malko adamın göğsünü dinledi, soluk almıyordu. Çakmağını yakıp söndürdü. Gözleri matlaşmıştı.</p>

  <p class="calibre1">Malko çekçek sürücüsünün parasını ödeyerek adamı savdı, sonra geri dönüp Medan’ın ceplerini karıştırdı. Cepleri bomboştu.</p>

  <p class="calibre1">Şimdi oradan bir an önce ayrılması gerekiyordu. Jakarta’nın ıssız sokaklarında bir CIA ajanının bir cesetle yakalanması hiç de hoş bir durum olmazdı. Endonezya hapishanelerinin nasıl bir yer olduğunu bilmiyordu ve öğrenmeye de niyeti yoktu. Çevresine bakınarak meydanı kontrol etti. Medan takip edilmiş olabilirdi.</p>

  <p class="calibre1">Neyse ki Jakartalılar erken yatıyordu. Malko karşı kaldırıma geçip beş yüz metre ilerdeki oteline yürümeye başladı.</p>

  <p class="calibre1">Adam aynı kelimeyi iki kez tekrarlamıştı: Kali. Bu sözcük kafasının içinde dönüp duruyordu. Medan biraz daha açıklama yapabilseydi, mesele daha kolaylaşacaktı. Kali… Bu bir kent adı da olabilirdi, bir insan adı ya da soyadı da…</p>

  <p class="calibre1">Nihayet, yeşil boyalı Endonezya Oteli göründü. Giriş katındaki kafeteryanın ışıkları yanıyordu. Arkasına baktı. Takip edilmediğinden emindi.</p>

  <p class="calibre1">Medan öldüğüne göre, bundan sonra başının çaresine tek başına bakacaktı. Bremen adlı şilep Jakarta limanına ertesi gün geliyordu. Gemide küçük bir orduyu donatacak kadar silah vardı: Otomatik tüfekler, hafif makineliler, el bombaları ve patlayıcılar. 600.000 dolarlık bir malzeme CIAnin dikkatini çekmiş ve ortalığı karıştırmadan silahları kimin alacağını öğrenmeye karar vermişti.</p>

  <p class="calibre1">Malko’nun Jakarta’da bulunmasının nedeni de buydu işte. Basit görünen iş Medan’ın ölümüyle tehlikeli bir hal almıştı.</p>

  <p class="calibre1">Malko otelden içeri girerken kulağına yine delinin çığlığı geldi.</p>

  <p class="calibre1">Otuz milyon işsizin bulunduğu bir ülkede bu gibi delilerin varlığı hiç de yadırganacak bir konu değildi.</p>

  <h1 class="calibre1" id="sigil_toc_id_1">II. BÖLÜM</h1>

  <p class="calibre1">Jakarta’nın limanı Tandjuk Priok’a inen Priok Caddesi, insanın içini daraltıyordu. Caddenin iki yanı kerpiç duvarlı ve saç damlı gecekondularla çevriliydi.</p>

  <p class="calibre1">Çekçeğe kurulmuş olan Malko’nun iyi giyimi, yerli halkın dikkatini çekiyordu. Tandjuk Priok’ta turist görmeye pek alışık değillerdi.</p>

  <p class="calibre1">Malko aslında bu yolculuğa pek taraftar değildi, ama bulaştığı iş onu buna zorluyordu. Bremen belki de çoktan limana gelmişti.</p>

  <p class="calibre1">Yol birden genişleyerek limana çıkıverdi. Sahil boyu doklar, antrepolar ve gümrük binalarıyla doluydu.</p>

  <p class="calibre1">Rıhtım boştu. İki Japon şilebi, paslı bir Rus gemisi ve bir Filipin şilebinin dışında gemi görülmüyordu. Malko çekçek sürücüsüne ne aradığını açıklayınca sıska Endonezyalı hemen araçtan atladı ve çevredeki birkaç hamalla konuştuktan sonra geri döndü.</p>

  <p class="calibre1">Gemi bir saat sonra gelecekmiş, dedi kötü İngilizcesiyle. Hamallar da onu bekliyor. Şurada oturabilirsiniz.</p>

  <p class="calibre1">Malko adamın gösterdiği pis banka ilişti. Kendisini izleyen dok işçileri ile hamallara baktıktan sonra düşünmeye başladı.</p>

  <p class="calibre1">Medan kim ve ne maksatla öldürmüş olabilirdi?</p>

  <p class="calibre1">Malko ondan sadece Bremen’in varış günü ile taşıdığı malın neler olduğunu öğrenmesini istemişti… Medan temkinli birine benziyordu.</p>

  <p class="calibre1">Yıllardır CIA emrinde çalışıyordu. Ardında hiç iz bırakmamıştı. Buna rağmen öldürülmüştü. Malko’nun dikkatini çeken bir diğer şeyse, Jakarta gazetelerinin bu cinayetten tek kelime etmemeleriydi. Tuhaf!..</p>

  <p class="calibre1">Yanına bir Endonezyalı yaklaştı ve Malko’ ya anlamadığı bir şeyler söyledi. Çekçek sürücüsü adamın buzdolabı satmak istediğini aktardı. Malko bu mala ihtiyacı olmadığını, burada Bremen’in boşaltacağı malı görmek için beklediğini anlattı.</p>

  <p class="calibre1">Buzdolabı satıcısı başını sallayarak çekçek sürücüsüne bir şeyler söyledi.</p>

  <p class="calibre1">Bremen buraya mal boşaltmayacakmış, dedi sürücü. Sadece şurada istifli duran keresteleri alacakmış.</p>

  <p class="calibre1">Malko’nun aklı karışmıştı. CIA yanılmış olabilir miydi?</p>

  <p class="calibre1">Sonra Medan boşaltılmayacak silahlar uğruna mı ölmüştü?</p>

  <p class="calibre1">Adam yanılıyor olmalıydı. Malko saatine baktı. Geminin gelmesine yarım saat kalmıştı.</p>

  <p class="calibre1">Bremen’i gören birinin bu geminin nasıl olup da batmadığına hayret etmemesi imkânsızdı.</p>

  <p class="calibre1">Gemi Birinci Dünya Savaşı‘ndan bu yana hiç boyanmamıştı. Her yanı dökülüyordu. Şilebi fark eden hamallar hemen kerestelerin yanına dizildiler. Tam bu sırada yüklenecek malın yanında bir taksi durdu. Şoför aşağı indi, geminin merdivenini tırmanarak gözden kayboldu. Beş dakika sonra tekrar göründüğünde elinde bir valiz vardı. Valizi arabanın bagajına koyup direksiyona geçti.</p>

  <p class="calibre1">Malko çekçek sürücüsüne döndü:</p>

  <p class="calibre1">Şu şoförle konuşup kimi beklediğini ve nereye gideceğini öğrenin, dedi.</p>

  <p class="calibre1">Çekçek sürücüsü Malko’nun uzattığı yüz rupiyi cebine atarak yıldırım hızıyla uzaklaştı.</p>

  <p class="calibre1">Bremen’in baş tarafında çalışan tayfalar vardı, ama geminin vinciyle ilgilenen yoktu. Buzdolabı satıcısının hakkı vardı: Bremen yük boşaltmayacaktı.</p>

  <p class="calibre1">Birden Malko’nun ağzı bir karış açık kaldı. Geminin merdiveninde biri belirmişti.</p>

  <p class="calibre1">Uzun boylu nefis bir esmerdi bu. Uzun bacaklarını saran deri eteğin yırtmacı, kadının her adım atışında açılarak dolgun kalçalarını ortaya koyuyordu.</p>

  <p class="calibre1">Kadın saçlarını topuz yapmış ve ipek bir eşarpla sarmıştı. Kibar bir edası vardı. Gemiden böyle bir yaratığın ineceğini kırk yıl düşünse bulamazdı.</p>

  <p class="calibre1">Kadın’ın rıhtımda bekleyen taksiye atlamasıyla arabanın hareket etmesi bir oldu. Kadının güzelliği Malko’nun aklını başından almıştı. Hele silah beklerken böyle bir dilberle karşılaşmak onu allak bullak etmişti… Peki, kaybolan silahlar ile bu kadın arasında bir ilişki olabilir miydi?</p>

  <p class="calibre1">Bremen’e çıkıp kaptana silahları ne yaptığını ve bu esmerin kim olduğunu sormak imkânsızdı.</p>

  <p class="calibre1">Malko çekçeğin gıcırtılı pedallarının sesiyle başını çevirdi. Sürücü aracından atlayarak Malko’nun yanına koştu.</p>

  <p class="calibre1">Bir şey öğrenebildiniz mi?</p>

  <p class="calibre1">Taksi havaalanına gitti, dedi Endonezyalı. Bayan havaalanından Denpasar uçağına binecekmiş. Taksiyi gemiden telsizle istemişler.</p>

  <p class="calibre1">Her şey birbirine girmişti. Kadının valizi 600.000 dolarlık silahı taşıyamayacak kadar küçüktü…</p>

  <p class="calibre1">Denpasar nerede?</p>

  <p class="calibre1">Denpasar, Bali’nin havaalanıdır. Siz de oraya gitmek istiyor musunuz?</p>

  <p class="calibre1">Henüz bilmiyorum. Biraz daha burada kalacağım.</p>

  <p class="calibre1">Gemideki silahlar ne olmuştu? Herhalde denize atmamışlardı. Silah yoksa Medan niye öldürülmüştü? Beyni duracak gibiydi. Bremen’in paslı gövdesi ardındaki sır neydi. Şilep silahları bundan sonraki uğrağı olan Singapur’ da hiç boşaltamazdı. Çünkü orada kontroller daha sıkıydı.</p>

  <p class="calibre1">Ağzını arayıp bir şeyler öğrenebileceği tek kişi buzdolabı satıcısıydı. Keresteleri yükleyen dok işçilerine doğru ilerledi. Onu fark eden buzdolabı satıcı ağzını yayarak gülümsedi. Ama Malko’nun işine yarayacak hiçbir şey söylemedi.</p>

  <p class="calibre1">Geriye izleyebileceği tek iz kalıyordu: Esmer dilber.</p>

  <p class="calibre1">Malko arkasında bir hışırtı duyarak dönmek istedi ve tam o anda sol kulağının arkasına sert bir darbe indi ve bir şimşek çaktı.</p>

  <p class="calibre1">Ardından her şey karanlığa gömüldü.</p>

  <p class="calibre1">Malko gözlerini açtı, üzerine eğilmiş iki yüz fark etti ve hemen gözlerini yumdu. Başı müthiş ağrıyordu.</p>

  <p class="calibre1">Kollarına girerek kendisini ayağa kaldırdılar. Malko tek başına yürüyebileceğini söylemek istediyse de ağzından tek kelime bile çıkmadığını fark etti.</p>

  <p class="calibre1">Bir yere oturtuldu ve ağzına bir bardak dayandı. Damağını yakan alkolle öksürdü, yeniden bayıldı.</p>

  <p class="calibre1">Neden sonra tekrar kendine geldiğinde, hissettiği ilk şey karanlık bir kuyudan çıkar gibi olduğuydu. Gözlerini açtı, karşısında duran iki yüze Almanca olarak sordu: Kimsiniz?</p>

  <p class="calibre1">Adamlardan biri İngilizce olarak:</p>

  <p class="calibre1">Daha iyisiniz ya? dedi.</p>

  <p class="calibre1">Neredeyim?</p>

  <p class="calibre1">Jakarta limanında. Bir kaza geçirdiniz.</p>

  <p class="calibre1">Ne oldu?</p>

  <p class="calibre1">Karşısındaki adamlar buzdolabı satıcısı ile çekçek sürücüsüydü. Adamın anlattıklarını sürücü tercüme etti. Kafasına işçilerin dikkatsizliği sonucu bir kereste çarpmıştı. Kazaya neden olan işçiler kovulmuştu.</p>

  <p class="calibre1">Kimdi bu işçiler? diye sordu Malko.</p>

  <p class="calibre1">Buzdolabı satıcısı olarak bildiği dok işçisi adamları hiç tanımadığını, daha önce de rıhtımda hiç görmediğini açıkladı.</p>

  <p class="calibre1">Malko adamın sesinde bir sıkıntı fark etti. Konuşurken gözlerini kaçırıyordu. Kısacası, onu öldürmek istemişlerdi. Neden, Medan’ın ölümüne yol açan aynı nedendi: Hayali silahlar.</p>

  <p class="calibre1">Bremen yük boşalttı mı? diye sordu SAS.</p>

  <p class="calibre1">Hayır, Bremen yük boşaltmamıştı. Sadece keresteler yüklenmişti ve gemi akşam hareket ediyordu.</p>

  <p class="calibre1">Malko adamların şaşkın bakışları altında ayağa kalkmayı başardı. Çekçek sürücüsüne dönerek kendisini otele götürmesini istedi.</p>

  <p class="calibre1">Endonezya’nın yeşil boyalı binasını gördüğünde içinin sevinçle dolduğunu hissetti… Ceplerini karıştırarak bir tomar rupi çıkardı. Kendisini haklamaya kalkanlar soymaya zaman bulamamış olmalıydılar.</p>

  <p class="calibre1">Sürücüye beş yüz rupi uzattı. Parayı alan adam sevinçten titremeye başladı. Malko’nun koluna girerek araçtan inmesine yardım etti ve ayrılmak üzereyken kulağına yaklaşarak: Size saldıranlar polisti, dedi. Sizi öldürmek istediler…</p>

  <p class="calibre1">Malko şaşırdı. Bir tuhaflık daha. Sallanarak otelin holüne girdi. Bugünlük bu kadar macera yeterliydi.</p>

  <p class="calibre1">Taksi Malko’yu kentin güneyindeki kışlanın önünde bıraktı ve hemen hareket etti. CIA iyi bir numara ayarlamış, Malko’yu General Unbung ile tanıştırmak için geçerli bir neden bulmuştu. Malko Generale New York’ta Birleşmiş Milletlerde görevli yeğeninden hediye olarak altı çift naylon çorap getiriyordu.</p>

  <p class="calibre1">General Unbung, West Point Askeri Akademisi’nde yetişmiş başarılı bir generaldi. Endonezya ordusunda onun gibisine rastlamak imkânsızdı. Kendisine Malko’nun görevi ve yetenekleri hakkında bilgi verilmişti. Malko paravan olarak Avusturya’daki bir turizm şirketinin memuru olarak biliniyordu. Bir prensin böyle bir iş yapması da hiç yadırganacak bir şey değildi.</p>

  <p class="calibre1">Malko generale esrarengiz silah hikâyesinden söz edecek ve Endonezya’daki siyasi durum hakkında bilgi alacaktı. Sonra, bu konuda bir rapor hazırlayıp Amerika’ya gönderecekti.</p>

  <p class="calibre1">Kapıdaki nöbetçi Malko’nun yolunu kesti. Malko generali görmek istediğini söyleyince asker telefon edip nöbetçi subayını çağırdı.</p>

  <p class="calibre1">Beş dakika sonra, kötü bir İngilizce konuşan Endonezyalı teğmen Malko’yu karşıladı.</p>

  <p class="calibre1">Generali görüp kendisine elden bir paket verecektim, dedi Malko.</p>

  <p class="calibre1">Teğmen üzüntülü bir tavır takındı.</p>

  <p class="calibre1">General burada yok.</p>

  <p class="calibre1">Öyleyse daha sonra gelirim. Birkaç gün Jakarta’dayım.</p>

  <p class="calibre1">General Java’da değil. Başkan tarafından altı haftalık bir göreve gitti. Moluques adalarında Menado’da paraşütçüleri eğitecek.</p>

  <p class="calibre1">Malko şaşkınlığını güç gizledi. Generalin gittiği yer Jakarta’dan iki bin üç yüz kilometre uzaklıktaydı. Yani, hemen hemen Ay’da sayılırdı!</p>

  <p class="calibre1">Gideli çok oldu mu?</p>

  <p class="calibre1">Üç gün, dedi teğmen. Size ben yardımcı olabilir miyim?</p>

  <p class="calibre1">Subay samimi görünüyordu. Kaldı ki, generalin yokluğunu doğrulamak çok basitti. Malko getirdiği paketi ve mektubu subaya teslim ederek:</p>

  <p class="calibre1">Bunları dönüşünde kendisine verin lütfen, dedi. Kendisini göremediğime çok üzüldüm.</p>

  <p class="calibre1">Teğmen kapıya kadar kendisine eşlik ederek nöbetçiden SAS’a bir çekçek çağırmasını istedi. Malko şehir merkezine dönerken düşünceliydi. Kendisine yardım edebileceklerden biri öldürülmüş, diğeri de cehennemin dibine gönderilmişti.</p>

  <p class="calibre1">Silahları bulmanın tek yolu kalıyordu: Bremen’den inen esmer dilberi ele geçirmek. Arkasına bakıp izleyen olup olmadığını kontrol etti. Yol bomboştu.</p>

  <p class="calibre1">Cehennemden farksız bu ülkede şimdi bir salyangoz kadar korunmasızdı.</p>

  <h1 class="calibre1" id="sigil_toc_id_2">III. BÖLÜM</h1>

  <p class="calibre1">Malko kendisini Bali’ye götüren uçağın koltuğuna gömülmüş düşünüyordu. Frank Thorpe şatosuna telgraf çekerek onu göreve davet etmişti. Kopenhagdan uçağa binerek Taşkent, Bangkok yoluyla Endonezya’ya gidecekti. Kopenhagda uçağa binmeden önce bir CIA görevlisi yaklaşarak kendisine bir dosya teslim etmişti. Görevle ilgili açıklamalar içindeydi.</p>

  <p class="calibre1">Her zamanki gibi klasik bir işti bu da.</p>

  <p class="calibre1">Bu kez tehlike işareti Pragdan gelmişti. Yıllardır CIAye hizmet eden elli yaşlarında bir memur, görev yaptığı Omnipol adlı milli dış ticaret şirketinin silah ve teçhizat bölümüne yüklü bir sipariş verildiğini duyurmuştu.</p>

  <p class="calibre1">Sipariş, Çekler tarafından memnunlukla kabul edilmişti. Sipariş verilen silahların uzak doğudaki gergedanların ve kaplanların imhasında kullanılacağını bildiren Singapur’daki Schulter Şirketi, malların Hamburgdan Bremen adlı şilebe yüklenmesini istemişti.</p>

  <p class="calibre1">Haberi alan CIA hemen harekete geçmiş ve Singapur’daki şirket sahibinin bir Panamalı olduğunu ve şirketin hiçbir iş yapmadığını saptamıştı. CIA bu silahların kime gittiğini ne pahasına olursa olsun öğrenmek istiyordu.</p>

  <p class="calibre1">İşte, Malko’nun Endonezya’da bulunmasının nedeni de buydu. Endonezya hükümeti fazla solcu değildi. Ama Amerikalıları sevmediklerini de göz önünde tutmak gerekirdi.</p>

  <p class="calibre1">Malko’ya Kopenhagda dosyayı veren görevli şöyle demişti:</p>

  <p class="calibre1">Endonezya’da halktan kişilerle ilişki kurmanın dışında, görüşebileceğiniz ve güveneceğiniz tek kişi General Unbung’tur. Kendisi bizdendir.</p>

  <p class="calibre1">Ve General Unbung görevli olarak cehennemin dibine gönderilmişti!</p>

  <p class="calibre1">Malko yanına yaklaşan genç hostesin sesiyle irkildi.</p>

  <p class="calibre1">Bir şey içmek ister misiniz?</p>

  <p class="calibre1">Dom Perignon var mı?</p>

  <p class="calibre1">Maalesef. Ama isterseniz, Moet et Chandon getirebilirim.</p>

  <p class="calibre1">Malko başıyla olumlu bir işaret yapınca genç hostes hemen harekete geçti. Beş dakika sonra elinde bir kadeh ve bir şişe şampanya ile geri döndü. Malko kadehe akan altın renkli sıvıya bakarak: Endonezyaca bilir misiniz? Diye sordu.</p>

  <p class="calibre1">Elbette. Niye sordunuz?</p>

  <p class="calibre1">Kali sözcüğünün anlamı nedir?</p>

  <p class="calibre1">Genç kız kaşlarını çattı, sonra:</p>

  <p class="calibre1">Kali mi? Bir isim bu. Bir kadın ismi. Başkanın bir zamanlar ki dördüncü karısının adı Kali idi. Jakarta gazetelerine bakarsanız, şimdi Bali’de yaşıyor olmalı. Belki onu orada bulursunuz…</p>

  <p class="calibre1">Malko kadehi kafasına dikti, Endonezya’da milyonlarca Kali olmalıydı.</p>

  <p class="calibre1">Sık rastlanan bir isim midir?</p>

  <p class="calibre1">Yo, pek değil. Hayli ender bir isimdir. Malezya kökenlidir.</p>

  <p class="calibre1">Malko’nun düşünceli halini görünce gülümsedi.</p>

  <p class="calibre1">Mademki bu kadınla bu kadar ilgilisiniz, size bir fotoğrafını göstereyim. Çok güzeldir.</p>

  <p class="calibre1">Kabinin dip tarafındaki bölmeye gidip elinde bir dergiyle döndü. Bir sayfayı açtı. Koskocaman renkli bir fotoğraf vardı.</p>

  <p class="calibre1">İşte, Kali bu!</p>

  <p class="calibre1">Gerçekten güzel bir kadındı.</p>

  <p class="calibre1">Artık dergilerde pek görülmüyor, diye devam etti hostes. Başkan kadın değiştirmeyi sever. Birkaç gün önce Jakarta’da bir davete gitmiştim. Başkan’ın yanında çok güzel bir kız vardı. Dewa adlı yarı Japon bir kızdır. Daha önceleri hosteslik yapıyordu. Şimdi ise sarayda…</p>

  <p class="calibre1">Malko başını dışarıya çevirerek düşünmeye başladı.</p>

  <p class="calibre1">Bali’de neyle karşılaşacaktı?</p>

  <p class="calibre1">Başkanın güzel karısının silah kaçakçılığına karışması olacak şey değildi. Bu ancak bir rastlantı olabilirdi. Ama, mesleğinde rastlantılara yer yoktu.</p>

  <p class="calibre1">Gözlerini yumdu, dinlenmesi gerekiyordu. *</p>

  <p class="calibre1">Uçak Bali’nin başkenti Denpasar’a indiğinde bardaktan boşanırcasına bir yağmur yağıyordu. Uçaktan küçük havaalanı binasına gidene kadar sırılsıklam oldular.</p>

  <p class="calibre1">Neyse ki, Bali-Beach Oteli’nin minibüsü kapının önünde bekliyordu. Beş dakika kadar sonra yola koyuldular. Bali-Beach, deniz kenarında bir yerdi.</p>

  <p class="calibre1">Hole girdiğinde üzerine bir düzine yeşil kurbağa saldırdığını gören Malko, dünyanın bir ucunda ne işi olduğunu düşündü. Holü geçip resepsiyonun tezgâhına dayandı, önüne uzatılan fişi doldurmaya başladığında bir kadın sesiyle durakladı.</p>

  <p class="calibre1">Bana 214’ü verir misiniz?</p>

  <p class="calibre1">Ses nefes kesici güzellikte olan bir esmere aitti. Dudakları ve tırnakları aynı renkte boyanmıştı. Üzerindeki ince giysi bütün vücut hatlarını ortaya koyuyordu. Ela gözlerinde belirgin bir azamet vardı.</p>

  <p class="calibre1">Kadın, Bremen’den inen esrarengiz yolcudan başkası değildi.</p>

  <p class="calibre1">Malko soluğunun kesildiğini hissetti. Bu kadının burada ne işi vardı? Kadının asansöre yürüdüğünü görünce önündeki fişi imzalayıp o da yürüdü. Asansöre birlikte bindiler. SAS’ın gözleri kadının yarı aralık dudaklarına takılınca içinde karşı koyulmaz arzular hissetti. Kadın başını çevirerek umursamaz bir tavır takındı ve elindeki kırmızı çantayı daha sıkı tuttu. Bremen’den inerken elinde yine bu çanta vardı.</p>

  <p class="calibre1">Malko odasının bulunduğu kata gelmişti, indikten sonra omzunun üstünden genç kadına bir göz attı. Hiç oralı değildi.</p>

  <h1 class="calibre1" id="sigil_toc_id_3">IV. BÖLÜM</h1>

  <p class="calibre1">Bali-Beach’in havuzu kenarında bir şilteye uzanmış olan Malko, güneş gözlüğünün ardından Endonezyalı garson kızlara takılan tombul adamı seyrediyordu. Kızların soğuk gülüşlerinden cesareti kırılan adam içkisini alarak Malko’nun yanına yaklaştı.</p>

  <p class="calibre1">Ne dersin dostum, bu fıstıklar her zaman ele geçmez.</p>

  <p class="calibre1">Malko adama kendisini bir turist ajanı olarak tanıtmıştı. Tombul Danimarkalı da Bali’de bir elektrik santralı satmak için bulunuyordu. Malko üç gündür oteldeydi ve bu zaman zarfında otel müşterilerini inceden inceye gözlemiş, silah kaçakçılığıyla ilgili olabilecekleri saptamaya çalışmıştı. Sonuç sıfırdı.</p>

  <p class="calibre1">Kızlar harika! dedi Danimarkalıya.</p>

  <p class="calibre1">Sonunda konu dönüp dolaşıp otelde kalan esmer afete geldi. Bütün erkeklerin gözü ondaydı. Kadın hiç kimseyle konuşmuyordu. Bazen havuza iniyor, bazen de kumsalda yürüyordu. Geceleri her defasında yeni bir elbiseyle yemeğe iniyordu. Elbiselerinin hepsi kısaydı. Silah kaçakçılığında böyle güzellere yer yoktu. Ama, bu kadının Bremen’den indiği de yabana atılmazdı.</p>

  <p class="calibre1">Birden, mahalli kıyafetli garson kızların kapıya doğru koşmaları Malko’nun dikkatini çekti. Yanındaki Danimarkalıyla birlikte başlarını o yana çevirdiler.</p>

  <p class="calibre1">Kapıda çok hoş bir Endonezyalı kadın vardı. Üzerine kırmızı bir kumaş geçirmişti. Peşinde ikisi üniformalı, ikisi çok yaşlı dört adam vardı. Kadın yürüdükçe, garson kızlar yerlere kadar eğiliyorlardı. Malko kadının profiline hayran kaldı. Yanındaki Danimarkalıya dönerek: Kim bu fıstık? Diye sordu.</p>

  <p class="calibre1">Diğeri şaşırdı.</p>

  <p class="calibre1">Nasıl, tanımıyor musunuz onu? Adı Kali. Başkanın dördüncü karısı. Onu zenginlere hizmet veren bir randevuevinde bulduğunu söylerler. Orospuluk yapıyormuş.</p>

  <p class="calibre1">Bu kadar rastlantı saçma, diye düşündü Malko. Medan’ın sözlerini hatırladı. Kali… Kali… Ve şimdi de Kali, Bremen’den inen esrarengiz kadınla aynı yerde bulunuyordu.</p>

  <p class="calibre1">Fakat bir başkan karısının silah kaçakçılığıyla ne işi olabilirdi?</p>

  <p class="calibre1">Kali geçip gittikten sonra Bali-Beach’in havuzu yine eski haline döndü. Danimarkalı kendine bir viski ısmarlarken Malko da cüzdanını çıkardı ve dolar dışında hiç parası olmadığını gördü. Gerçi, otelde para bozuyorlardı, ama yarısını da çalıyorlardı.</p>

  <p class="calibre1">Otel dışında para bozdurabileceğim bir yer var mı? Diye sordu Danimarkalıya.</p>

  <p class="calibre1">Diğeri bir kahkaha attı.</p>

  <p class="calibre1">Elbette. Josephine’e gidin. Hem para bozdurur, hem de prim alırsınız.</p>

  <p class="calibre1">Kim bu Josephine?</p>

  <p class="calibre1">Tatlı bir kız. Eğer onunla yatmak istersen, geri çevirmez. Böylesi burada zor bulunur. Çünkü Endonezyalılar fuhuş a yatkın değildir.</p>

  <p class="calibre1">Malko’nun konuşmasına fırsat vermeden devam etti:</p>

  <p class="calibre1">Bu akşam onu görün. Evi çok kolaydır. Hangi taksiye sorsanız götürür.</p>

  <p class="calibre1">Malko teşekkür edip gözlerini kapadı Aynı yerde dönüp duruyordu. Bir yığın silah yok olmuş ve o şu ana kadar hiçbir ipucu bulamamıştı.</p>

  <p class="calibre1">Bali’de soru soracağı kimse de yoktu. Adada gazete bile çıkmıyordu. Dünya ile bütün bağlar kopmuş gibiydi. İnsanlar sakin görünümlüydü. Akşamları tertemiz giyimli gençler tapınaklara duaya gidiyorlardı. Silahların burada ne işi vardı?</p>

  <p class="calibre1">Yapacak şeyi olmayan Malko gidip dolarları değiştirmeye karar verdi. Hafta sonuna kadar Bali’de kalmaya değer bir şey bulamazsa çekip gitmeyi kararlaştırdı. Jakarta’ya dönecek ve her şeye sıfırdan başlayacaktı. Kendini havuza bıraktı. Aklı Kali ile Bremen’den inen dilberdeydi.</p>

  <p class="calibre1">Taksi engebeli yolda sarsılarak ilerliyordu. Malko çevresine bakınarak ne yönde ilerlediklerini kestirmeye çalıştı, ama beceremedi. Sokaklar zifiri karanlıktı. Hava karardı mı, Bali kopkoyu bir karanlığa gömülüyordu. Elektrik denen şey, Bali-Beach gibi birkaç yerin dışında büyük lükstü.</p>

  <p class="calibre1">Malko şoföre “Josephine” der demez adam hareket etmişti ve on beş dakikadır yoldaydılar.</p>

  <p class="calibre1">Farların ışığı altında yoğun bir orman örtüsü fark ediliyordu. Araba metalik dar bir köprüyü geçtikten sonra bir tepenin yamacında durdu. Şoför Malko’ya dönerek: Josephine orada! Dedi.</p>

  <p class="calibre1">Ahşap bir binayı işaret ediyordu. Önünde asılı zayıf ışıklı bir lamba merdiveni aydınlatıyordu. Malko bir bahçeyi geçip merdivenleri tırmandı. Sahanlığa ulaştığında güzel kokulu bir kadın yolunu kesti. Yumuşak bir sesle İngilizce olarak: Kimsiniz? diye sordu.</p>

  <p class="calibre1">Josephine’i arıyorum.</p>

  <p class="calibre1">Benim.</p>

  <p class="calibre1">Sesinde iç gıcıklayıcı bir yan vardı. Malko birden üzerine kuvvetli bir el fenerinin çevrildiğini gördü. Görünüşü inandırıcı olmalı ki, ışık hemen söndü.</p>

  <p class="calibre1">Birlikte evin holüne girdiler. Malko gaz lambasının ışığı altında otuz yaşlarında çok güzel bir kadınla karşılaştı. Üzerinde kalçalarını ortaya koyan siyah lasteks bir pantolon vardı. Bluzunun altından göğüslerinin ucu belli oluyordu, iri siyah gözleri, dolgun dudaklarıyla çekici bir kadındı. Parmaklarının her birine bir yüzük takmıştı.</p>

  <p class="calibre1">Yanımdaki dolarları bozdurmak istiyordum.</p>

  <p class="calibre1">Melez kadın bir kahkaha attı.</p>

  <p class="calibre1">Elbette. Ne kadar var?</p>

  <p class="calibre1">İki yüz dolar.</p>

  <p class="calibre1">Josephine dudak büktü.</p>

  <p class="calibre1">Daha fazla yok mu?</p>

  <p class="calibre1">Şimdilik hayır. Ama yine geleceğim.</p>

  <p class="calibre1">Elini Malko’nun çıplak koluna koyunca,</p>

  <p class="calibre1">Avusturyalı kanının kaynadığını hissetti.</p>

  <p class="calibre1">Gelin!</p>

  <p class="calibre1">Malko’yu bir yatak odasına soktu. Odanın dip tarafına giderek yere diz çöktü ve bir kasanın kapağını açtı. içinden aldığı bir yığın rupiyi yatağın üzerine attı.</p>

  <p class="calibre1">Kasa açık kalmıştı. Malko içinde bir servet olduğunu gördü. Josephine rupileri saydı, sonra Malko’dan aldığı dolarları kontrol” etti ve kasaya tıktı.</p>

  <p class="calibre1">Hoşuma gittiniz, dedi Malko’ya. Niçin biraz daha kalmıyorsunuz?</p>

  <p class="calibre1">Göğüs uçları sanki daha da irileşmişti. Kokusu Avusturyalının başını döndürüyordu.</p>

  <p class="calibre1">Parlak gözlerine pek az erkek dayanabilirdi. Josephine bambaşka bir yaratıktı.</p>

  <p class="calibre1">Bana sahip olmak istemez misin?</p>

  <p class="calibre1">Malko’nun cevabını beklemeden elini tuttu ve göğüslerinin üstüne bastırdı.</p>

  <p class="calibre1">Güzel olduğumun farkındasın, değil mi? dedi.</p>

  <p class="calibre1">Üzerindeki bluzu başının üstünden çıkardı ve siyah süt yenle kaldı. Ardından onu açıp çıkardı.</p>

  <p class="calibre1">Ee, ne diyorsun?</p>

  <p class="calibre1">Vücudunu Malko’nunkine yaslamıştı.</p>

  <p class="calibre1">Göğüslerimi okşa. Eğer zevk almazsan senden para istemeyeceğim.</p>

  <p class="calibre1">Malko’nun elini tutarak yeniden göğüslerine götürdü. Malko elinde olmadan dolgun göğüsleri avuçladığını hissetti. İnsan sabrının da bir sınırı vardı.</p>

  <p class="calibre1">Birden yan odadan bir kadın sesi duyuldu. Genç kadın arı sokmuş gibi SAS’tan ayrıldı.</p>

  <p class="calibre1">Göz kırparak bluzunu giydi ve:</p>

  <p class="calibre1">Beni burada bekle, dedi Malko’ya. Kimseye görünmemen gerek. Birazdan dönerim.</p>

  <p class="calibre1">Genç adamın cevabını beklemeden dışarı çıktı..</p>

  <p class="calibre1">Malko meraklanmıştı. Josephine neden bu kadar korkmuştu. Bir süre bekledi, sonra gaz lambasını söndürerek kapıyı araladı. Merak kötü bir huydur, ama bazen insanın hayatını kurtarır.</p>

  <p class="calibre1">Malko birkaç kadın sesi duydu ve gözünü kapının aralığına yerleştirdi.</p>

  <p class="calibre1">Aynı anda soluğunun kesildiğini hissetti.</p>

  <p class="calibre1">Josephine’in sırtı dönüktü. Karşısında ise, Kali ile Bremen’den inen dilber vardı.</p>

  <p class="calibre1">Malko ne konuştuklarını duyamıyordu. Yine de sevinçten bağırmamak için kendini zor tutuyordu. Bu kez şans ondan yanaydı. Artık, Başkanın karısı Kali’nin silah kaçakçılığına katıldığı kesindi.</p>

  <p class="calibre1">Esmer dilberin gidecekmiş gibi aniden ayağa kalkmasıyla Malko kendini geriye attı. Şu an tehlikedeydi. Eğer Kali ya da esmer güzeli onu burada bulacak olurlarsa, hayatı tehlikeye girerdi. El yordamıyla bir pencere bulup açtı. Yeterince şey öğrenmişti.</p>

  <p class="calibre1">Şimdi bütün mesele kayıp silahları bulmak ve durumu CIAye iletmekti.</p>

  <p class="calibre1">Bahçeye çıktığında derin bir soluk aldı. Gökte parıldayan yıldızlar dışında tek bir ışık yoktu. Geldiği patikayı bulmakta gecikmedi. Josephine gidişini beklemekten sıkıldığına bağlayacaktı. Ona adını da vermemişti.</p>

  <p class="calibre1">Malko arabasına ulaştığında şoför uyukluyordu… Üç dakika sonra Bali-Beach yolundaydılar. Bir süre ilerledikten sonra şoför aniden frene bastı.</p>

  <p class="calibre1">Önlerinde birkaç yerli belirmişti. En öndekinin elinde zayıf bir fener vardı. Başlarındaki sepetlerde bir şeyler taşıyorlardı. Yerliler yolu kat edip ormana daldıklarında araba yeniden hareket etti.</p>

  <p class="calibre1">Malko’nun beyni durmadan çalışıyordu. Ne yapmalıydı? Başkan karısının bu işe bulaşması işini zorlaştırıyordu. Kadının kendini koruması bakımından sonsuz güce sahip olduğu belliydi…</p>

  <p class="calibre1">Malko Bali’de yapayalnızdı. Adadan gönderilen mektuplar Jakarta’ya çok uzun süre sonra varıyordu ve okundukları da kesindi. Kim olduğu ve neyle ilgilendiği anlaşıldığı takdirde, ölüm kaçınılmazdı.</p>

  <p class="calibre1">Bali-Beach’in holü boştu. Malko karnını doyurmak için kafeteryaya yöneldi.</p>

  <p class="calibre1">Uyandığında güneş çoktan doğmuştu. Bütün gece yağmur yağmış, şimdi ise rutubetin yarattığı bir sis perdesi çevreyi sarmıştı.</p>

  <p class="calibre1">Yataktan çıkıp aynada kendini seyretti. Yüzünün yanık teni gözlerinin altın sarısı rengini daha da belirginleştirmişti.</p>

  <p class="calibre1">Üzerine bir gömlekle pantolon geçirdi. Silah gömlek altında belli olacağından onu çantasının dibine yerleştirdi. O sırada kapı çaldı.</p>

  <p class="calibre1">Gelen kat hizmetçilerinden biriydi. Her zamanki gibi ayakkabılarını boyamaya götürmeye gelmişti. Kapının yanındaki beyaz ayakkabıları alarak uzaklaştı. Malko bir gün öncesini düşünüyordu. Esmer dilberle kartları açık oynamak gerekecekti. Her şeye rağmen, güçlü bir organizasyonun ajanıydı. Hiçbir silah kaçakçısı başını CIA ile derde sokmak istemezdi.</p>

  <p class="calibre1">Kapı aralandı ve az önceki kız göründü. Ayakkabılarını boyamıştı. Malko sol teki alıp ayağına geçirdi. Sağ tekini giyeceği sırada, ayakkabısının içinde kımıldayan sarı bir şey fark etti. Ayakkabıyı sallayınca yere bir şey düştü.</p>

  <p class="calibre1">Malko ani bir hareketle kendini odanın öbür ucuna attı.</p>

  <p class="calibre1">Yere düşen, koskoca bir örümcekti. Uzun kıllı bacaklarıyla halıyı yoklayarak yatağa doğru ilerlemeye başladı. Malko bembeyaz kesilmişti. Bu hayvanın sokması, ölüm demekti.</p>

  <p class="calibre1">Sol yerine ayakkabısının sağ tekini ilk giyseydi, şimdi önlenmesi imkânsız bir ölüm yolculuğuna çıkmıştı! Zehrinin panzehiri yoktu. Borneo’lu Dayaklar ve Murutlar bu zehri oklarının ucuna sürerlerdi.</p>

  <p class="calibre1">Malko’nun ilk aklına gelen şey, ayakkabılarını boyaya götüren kızı yakalayıp sorgulamak oldu. Sonra vazgeçti bundan.</p>

  <p class="calibre1">Ne işe yarardı bu?</p>

  <p class="calibre1">Kızın her şeyi inkâr edeceği açıktı.</p>

  <p class="calibre1">Malko Kali’yi düşündü. Ölüm fermanını imzalayan kesinlikle oydu. Ve bunu yeniden deneyecekti. Başkan karısı olduğu için kendini yenilmez görüyordu. Basit bir silah kaçakçısı bir CIA ajanına böyle saldırmazdı. Kaldı ki, karşı taraftakiler Medan’ın ölümünden bu yana onun kim olduğunu biliyorlardı.</p>

  <p class="calibre1">Tek çare, silah tüccarlarıyla ilişki kurup malı onlardan tekrar satın almaktı. Ama bu da hiç kolay iş değildi.</p>

  <p class="calibre1">Cennetten farksız bu güzel ada ölüm tuzağına dönüşmüştü. Güzel Kali başarısızlığı sineye çekecek bir tip değildi. Malko onun avantajlı durumda olduğunu düşündü. Burası onun ülkesiydi. Malko ise hiç iz bırakmadan öteki dünyayı boylayıverirdi. Kozlar karşı taraftaydı.</p>

  <p class="calibre1">Ama yine de Bali’yi terk etmeye ve meydanı onlara bırakmaya niyetli değildi.</p>

  <p class="calibre1">Yavaşça ilerleyen örümceği ezdi ve dışarı çıktı.</p>

  <p class="calibre1">Ayakkabı boyacısı kız onu görünce çok şaşıracaktı.</p>

  <h1 class="calibre1" id="sigil_toc_id_4">V. BÖLÜM</h1>

  <p class="calibre1">Malko otelin havuzuna indiğinde, esrarengiz esmerin kısa boylu bir Japonla kumsalda ilerlediğini fark etti. Kadının elinde yine o kırmızı çanta vardı.</p>

  <p class="calibre1">Malko birkaç dakika bekledi, sonra o da kumsala inen yola saptı. Deniz çekilmiş, mercan kayalıkları meydana çıkmıştı. Kumsala ulaştığında kalbi delice çarpmaya başladı.</p>

  <p class="calibre1">Elli metre ötesinde serili havlunun üzerinde kırmızı çanta duruyordu.</p>

  <p class="calibre1">Çevreyi kontrol ederek sahibesini aradı. Kadın üç yüz metre ilerde, suda Japonla oynaşıyordu.</p>

  <p class="calibre1">İnanılmayacak bir fırsattı bu. Malko birkaç adımda havlunun yanına ulaştı, sonra kızgın kumların üzerine uzandı. Kadınla Japon un sırtı ona dönüktü.</p>

  <p class="calibre1">Elini uzattı, çantanın fermuarını açtı. İçinde büyükçe siyah bir defter vardı. Dikkatle defteri çıkardı.</p>

  <p class="calibre1">Kadın ve Japon hâlâ aynı yerdeydiler. Malko defteri açtı, ilk sayfasında koskoca bir yazı vardı:</p>

  <p class="calibre2" id="calibre_pb_0"><b>INTERNATIONAL ARMAMENT CORPORATION</b></p>

  <p class="calibre1"><b>İmport-Export-Transit</b></p>

  <p class="calibre1"><b>Hamburg. 26 Salzbourgstrasse</b></p>

  <p class="calibre1">Evet, aradığı kadın buydu!</p>

  <p class="calibre1">Defteri hızlı hızlı açarak kontrol etti. İçi telefon numaralarıyla doluydu.</p>

  <p class="calibre1">Defteri çantaya koyup fermuarı kapadı ve sırtüstü uzandı.</p>

  <p class="calibre1">Kadın silah satıcısıydı, ama silahlar neredeydi ve burada vakit öldürmesinin amacı neydi?</p>

  <p class="calibre1">Duyduğu ayak sesleriyle gözünü açıp başını çevirdi. Kadın yaklaşıyordu. Tek başınaydı. Japon otele gidiyordu. Kadının yürürken çalkalanan kalçaları insanın aklını başından alabilirdi.</p>

  <p class="calibre1">Malko’ya bakmadan eğildi ve göğüslerini olduğu gibi ortaya koyarak çantasını aldı ve doğruldu. Mat teninde su damlacıkları parıldıyordu.</p>

  <p class="calibre1">Geri dönüp birkaç adım attı ve aniden durarak Malko’ya İngilizce olarak:</p>

  <p class="calibre1">Anladığım kadarıyla benimle çok ilgileniyorsunuz? Dedi.</p>

  <p class="calibre1">Eliyle” bikinisinin altını çekiştirdi. Malko şaşkınlıkla doğruldu. Bu ani saldırıya hiç hazırlıklı değildi.</p>

  <p class="calibre1">Nefis bir kadınsınız ve şu an ıssız bir adada bulunuyoruz, dedi Malko.</p>

  <p class="calibre1">Genç kadın SAS’ın gülümsemesine karşılık vermemişti. Ciddi bir tonda:</p>

  <p class="calibre1">Teşekkür ederim, dedi. Ama anladığım kadarıyla ilginizi çeken şey, sadece vücudum değil… Kimsiniz ve ne istiyorsunuz?</p>

  <p class="calibre1">Sesi sertleşmişti. Uzun bir sessizlik oldu.</p>

  <p class="calibre1">Bu uzun bir hikâye, dedi Malko. Gelin barda bir şeyler içelim. Bu arada ben de sorunuzu cevaplarım…</p>

  <p class="calibre1">Barda oturmaktan hoşlanmam, ama yine de teklifiniz fena değil. Gelin benimle.</p>

  <p class="calibre1">Bali-Beach yönüne gideceğine aksi tarafa yöneldi. İlerde Bogor adlı bir motel vardı. Küçük bungalovlarıyla çok sevimliydi.</p>

  <p class="calibre1">Bogor’da daha rahat ederiz.</p>

  <p class="calibre1">Malko kalçalarının salınışını izleyerek peşine düştü. Bungalovlardan birinin önünde duran kadın çantasından bir anahtar çıkararak kapıyı açtı.</p>

  <p class="calibre1">Girin.</p>

  <p class="calibre1">İçersi çok güzel döşenmişti. Kadın köşedeki küçük bardan iki viski doldurup divana yerleşmiş olan Malko’nun yanına oturdu.</p>

  <p class="calibre1">Tanışmamızın şerefine!</p>

  <p class="calibre1">Sesinde alaylı bir ifade vardı.</p>

  <p class="calibre1">Kendimi tanıtayım, dedi Malko. Ben Prens Malko.</p>

  <p class="calibre1">Kadının gözlerindeki alaycı ifade sürüyordu.</p>

  <p class="calibre1">Memnun oldum. Ben de Kontes Sophia.</p>

  <p class="calibre1">Malko eğilip hafifçe elini öptü. Kadın bir kahkaha atarak Almanca devam etti:</p>

  <p class="calibre1">Kibarlığı bir yana bırakalım, prens benden ne istiyorsunuz?</p>

  <p class="calibre1">Malko kartları açık oynamanın gereğine inanıyordu.</p>

  <p class="calibre1">Yolladığınız silahlarla ilgileniyorum, dedi. Ve kime gönderildiğini öğrenmek istiyorum.</p>

  <p class="calibre1">Genç kadın biraz sarardı, ama kendini hemen topladı.</p>

  <p class="calibre1">Ne diye işlerime burnunuzu sokuyorsunuz?</p>

  <p class="calibre1">Bunun için birçok nedenim var. Örneğin, mesleki bir neden.</p>

  <p class="calibre1">Siz de silah satıcısı mısınız?</p>

  <p class="calibre1">Pek sayılmaz.</p>

  <p class="calibre1">Peki nesiniz?</p>

  <p class="calibre1">Silahlarla yalnız tüccarlar mı ilgilenir?</p>

  <p class="calibre1">Sophia sabırsız bir hareketle içkisini başına dikti.</p>

  <p class="calibre1">Laf cambazlığını bırakın da kim olduğunuzu söyleyin.</p>

  <p class="calibre1">Malko bu soylu kadının adi bir şekilde konuşmasına şaşırdı.</p>

  <p class="calibre1">Sanırım CIA adını duymuşsunuzdur.</p>

  <p class="calibre1">Genç kadın Malko’yu baştan aşağı süzerek:</p>

  <p class="calibre1">Ah! dedi..</p>

  <p class="calibre1">Bir anlık tereddütten sonra devam etti:</p>

  <p class="calibre1">Patronlarınıza şunu söyleyin. Bu iş onları ilgilendirmiyor ve ben de siyasetle uğraşmıyorum.</p>

  <p class="calibre1">Malko kibarca güldü.</p>

  <p class="calibre1">Tanrının ve CIAnin ne istediği bilinmez, dedi. Sanırım bu konuda farklı düşünüyoruz. Şimdi söyleyin. Bu silahlar kime teslim edilecekti ve şu an neredeler?</p>

  <p class="calibre1">Sophia öyle hızlı kalktı ki viskisi beyaz mayosunun üzerine döküldü.</p>

  <p class="calibre1">Bakın, yeterince yorgunum, daha fazla canımı sıkmayın. Eğer silah istiyorsanız, size temin ederim. Ama ilgilendiğiniz silahlar artık bana ait değil. Onlarla işim bitti.</p>

  <p class="calibre1">Peki, burada ne işiniz var?</p>

  <p class="calibre1">İş icabı geldim, dinleniyorum.</p>

  <p class="calibre1">O silahlar kimin içindi?</p>

  <p class="calibre1">Bu sizi ilgilendirmez.</p>

  <p class="calibre1">Sesinde hiçbir tavize yer yoktu.</p>

  <p class="calibre1">Bense, bunları öğrenmek zorundayım.</p>

  <p class="calibre1">Malko kadının aracı mı, yoksa dediği gibi gerçek satıcı mı olduğuna bir türlü karar veremiyordu. Kaçak silah satışlarında böylesine güzel bir kadına ilk kez rastlıyordu.</p>

  <p class="calibre1">Patronunuz kim? diye sordu. Belki onunla anlaşırım.</p>

  <p class="calibre1">Patronum yok, diye dikleşti kadın. Benimle de anlaşmanız imkânsız.</p>

  <p class="calibre1">Pekâlâ, yine de sizinle anlaşmayı isterdim. En azından sizi bazı sıkıcı durumlardan kurtarmak için. Hoşça kalın!</p>

  <p class="calibre1">Sophia ayağa fırlayarak yolunu kesti.</p>

  <p class="calibre1">Nereye gidiyorsunuz?</p>

  <p class="calibre1">Benim de bazı küçük sırlarım olsun, öyle değil mi?</p>

  <p class="calibre1">Kadının vahşi bir hayvan gibi üstüne atılacağını beklerken tam tersi oldu.</p>

  <p class="calibre1">Prens Malko, sayısız sıkıntıların pençesine düşmüş benim gibi yalnız bir kadına acımıyor musunuz?</p>

  <p class="calibre1">Acımaz olur muyum? Ben size yardım etmek istiyorum, ama siz bana güvenmiyorsunuz.</p>

  <p class="calibre1">Sophia bütün dişiliğini kullanarak Malko’ ya sokuldu.</p>

  <p class="calibre1">Böyle çekip gidemezsiniz. Bir ateş-kes anlaşması yapalım. İşlerden söz etmekten bıktım…</p>

  <p class="calibre1">Sophia şeytanı bile baştan çıkarabilirdi. Mayosuna viski döküldüğünü fark edince bir çığlık attı.</p>

  <p class="calibre1">Aman Tanrım, mayom lekelenmiş! Hemen değiştirmeliyim.</p>

  <p class="calibre1">Doğal bir hareketle bikinisinin altını indiriverdi. Malko kalçalarının yuvarlaklığı ve bombeli karnının çekiciliği karşısında soluk alamaz oldu.</p>

  <p class="calibre1">Şu anda, M 48 tankı ile dikiş makinesi arasındaki farkı bile görmekten acizdi!</p>

  <p class="calibre1">Sophia bikinisinin üstünü de çıkardıktan sonra Malko’ya yaklaştı. Saati sorar bir umursamazlıkla:</p>

  <p class="calibre1">Niçin yatıp sevişmiyoruz? Dedi. Bunu herhalde siz de istersiniz?</p>

  <p class="calibre1">Malko cevap vermek üzereyken sustu. Karşısındaki kadının yüz çıngıraklı yılandan daha tehlikeli olduğunu biliyordu. Bu düşünce tüm arzusunu yok etti. Sophia düşüncelerini silmek ister gibi üstüne abandı.</p>

  <p class="calibre1">Vücudundan ender rastlanır bir koku yayılıyor, bu da Malko’nun başını döndürüyordu. Sophia umulmaz bir el çabukluğuyla Malko’nun mayosunu sıyırdı ve önünde diz çökerek ona yaklaştı.</p>

  <p class="calibre1">Hayatta silahtan başka şeyler de var, diye fısıldadı.</p>

  <p class="calibre1">Malko kadını saçlarından kavrayarak başını kaldırmaya zorladı.</p>

  <p class="calibre1">Bu oyuna ne gerek var? Sevişsek bile bu bir şeyi değiştirmez…</p>

  <p class="calibre1">Seni istiyorum, okşa beni. Haydi!</p>

  <p class="calibre1">Malko kadının isteğine uyarak onu okşamaya başladı. Parmaklarının her hareketinde tiz çığlıklar atıyordu. Haz dolu birkaç dakika sonra Sophia’yı sırtüstü çevirdi ve tam sahip olmak üzereyken kadının gözlerinde tarifi imkânsız bir ifade fark etti. Korku ve tiksinti dolu bakışlardı bunlar. Ne olduğunu anlamadan kadının dizini kasıklarında hissetti, can acısıyla kendini yana attı ve gözlerinin karardığını hissetti.</p>

  <p class="calibre1">Malko kendine geldiğinde Sophia vücudunu okşuyordu. Hafifçe inleyince hareketlerini daha da hafifleştirdi.</p>

  <p class="calibre1">Beni bağışla, dedi Malko’ya. Canını yakmak istemezdim, ama elimde değil.</p>

  <p class="calibre1">Niçin sevişmek istemediniz?</p>

  <p class="calibre1">Uzun hikâye, dedi Sophia. Savaştan önce Doğu Prusya’da yaşıyorduk. Halamın şatosundaydık…</p>

  <p class="calibre1">Gerçekten kontes misiniz?</p>

  <p class="calibre1">Elbette, Babam Smolensk önünde öldürüldü… Rusların şatomuza ulaşmalarından önce…</p>

  <p class="calibre1">Malko içinin burkulduğunu hissetti. Bu tür hikâyeleri çok dinlemişti.</p>

  <p class="calibre1">Anlıyorum, dedi.</p>

  <p class="calibre1">Sophia kuru bir kahkaha attı.</p>

  <p class="calibre1">Hayır, anlamıyorsunuz. O zamanlar küçüktüm. İşgalci askerlerin anneme ve halama yaptıklarına tanık oldum. Erkeklere karşı içimde büyük kin besledim. Sonra, Doğu Berlin’e gittik. Genç kızlığımda çok güzeldim. İşgalci askerler her fırsatta ırzıma geçtiler. O günden beri de bir erkekle oldum mu kendimi kaybediyorum. Daha sonra Amerikan bölgesine geçip Batı‘ya sığındım…</p>

  <p class="calibre1">Tuhaf, dedi Malko. Ben de prensim ve sizinle daha uygun yerlerde pekâlâ karşılaşabilirdik.</p>

  <p class="calibre1">Gerçekten prens misin?</p>

  <p class="calibre1">Elbette.</p>

  <p class="calibre1">Dünyanın bu ıssız köşesinde karşılaşmamız çok ilginç! Burada valse yer yok. Nasıl oldu da bu işlere bulaştın?</p>

  <p class="calibre1">Malko hayatının kısa bir özetini yaptı ve şatosunu kurtarmak için CIAde çalıştığını anlattı. Sonra gözlerini Sophia’ya dikerek:</p>

  <p class="calibre1">Peki, siz nasıl oldu da silah kaçakçılığına giriştiniz? Dedi.</p>

  <p class="calibre1">Bir gece zengin bir adamın koynuna girmiştim. O zamanlar on sekiz yaşındaydım. Gece yarısı adamın cüzdanını çalarak kaçtım. Elime çok para geçti. Parayı ne yapacağımı düşünürken bir Amerikalıyla tanıştım. Kaçak silah tüccarıydı. Bana işi öğretti. Beraber çalıştık. Deli gibi aşıktı bana. Evlenmek istedi ama ben kabul etmedim…</p>

  <p class="calibre1">Sophia bir sigara yakıp daldı. Sanki o günleri yeniden yaşar gibiydi.</p>

  <p class="calibre1">On yıl onunla çalıştım. Her şeyi öğrendim. Tuzak nedir, kalleşlik nasıl olur ve bunlardan nasıl sakınılır, para nasıl tahsil edilir, mal ne şekilde verilir, hepsini Roy öğretti…</p>

  <p class="calibre1">Sonra?</p>

  <p class="calibre1">Roy öldü. Vietnam’da roketatar satıyorduk, Roy’u vurdular. İşi ben bitirmek zorunda kaldım. Çünkü bu işe iki yüz elli bin mark bağlamıştık… Böylece ilk kez yalnız çalışmış oldum..</p>

  <p class="calibre1">Elindeki sigarayı söndürüp Malko’yu öptü.</p>

  <p class="calibre1">Her şeye rağmen, bana büyük zevk verdin, dedi.</p>

  <p class="calibre1">Malko da bu içten kadınla senli benli konuşmaya karar verdi.</p>

  <p class="calibre1">Sen de bana, dedi.</p>

  <p class="calibre1">Bu güzel günü unutmaman için bir hediye vereceğim sana.</p>

  <p class="calibre1">Malko genç kadının kolunu yataktan aşağı sarkıttığını gördü.</p>

  <p class="calibre1">Ne tür bir hediye bu?</p>

  <p class="calibre1">Malko gözlerini Sophia’nın sağ eline çevirdi. Parmaklarının arasında 38’lik bir Baretta tutuyordu. Namlunun göğsüne dayandığını ve genç kadının fısıltılı sesini hissetti.</p>

  <p class="calibre1">Seni öldüreceğim, dedi Sophia umursamaz bir tonda.</p>
</body>
</html>
