<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre1">XIX. BÖLÜM</h1>

  <p class="calibre1">Malko alnındaki teri sildi. Çalışan vantilatör içeriye ancak sıcak hava üflüyordu. Dışarıda sıcaklık güneşte elli beş dereceydi.</p>

  <p class="calibre1">Malko parmaklarını daktilonun tuşlarından çekerek Kali’ye döndü.</p>

  <p class="calibre1">Bu albayın adı nasıl yazılıyor?</p>

  <p class="calibre1">Kali, albayın adını heceledi.</p>

  <p class="calibre1">İki saatten beri bu küçük odadaydılar. Kapıda General Unbung’un altı paraşütçüsü nöbet tutuyordu. Kali söz verdiği gibi PKI yanlısı subayların listesini veriyordu. Malko bir yanlışlığa mahal vermemek için listeyi bizzat hazırlıyordu.</p>

  <p class="calibre1">Uçakları Menado’ya öğleden sonra inmişti. Malko kendilerini hemen General Unbung’a götürmelerini istemişti askerlerden.</p>

  <p class="calibre1">General Unbung dev gibi biriydi. Çıkık elmacık kemikleri, zeki bakışları vardı. Malko’nun hikâyesini dinlemiş ve sonunda:</p>

  <p class="calibre1">Bali’de bir şeyler olduğundan kuşkulanmıştım, demişti. Bazı telsiz konuşmaları kaydettik. Jakarta’dan hiç ses çıkmıyordu. Fakat sizin kim olduğunuzdan ve gerçekleri anlatıp anlatmadığınızdan emin değilim.</p>

  <p class="calibre1">Bunu doğrulamak kolay. Herhangi bir Amerikan üssünü arayarak sorabilirsiniz…</p>

  <p class="calibre1">General gülmüştü.</p>

  <p class="calibre1">Bunun daha iyisini yapacağım. Geçen hafta Manilla yakınlarındaki Clark Field Amerikan Üssü‘ne bir ziyarette bulunacağıma söz vermiştim. Bu akşam oraya gidiyorum. Yarın döneceğim. O vakte kadar burada benim konuklarımsınız. Villam emrinizde. Buraya beş dakika mesafededir. Rahat edeceğinize eminim.</p>

  <p class="calibre1">İki adam iki saat boyunca konuşmuşlardı. General devamlı not alıyordu. Malko ona son derece gizli olan CIA kimlik numarasını vermişti. Sohbetin sonunda: Çok önemli bir görev yüklenmişsiniz, dedi general. Başkanın uzun zamandır PKI’ya yakınlık duyduğunu biliyordum, ama bunu bu kadar ileri götüreceğini hiç tahmin etmezdim.</p>

  <p class="calibre1">General gittikten sonra gözaltına alınmışlardı. Ama bunu kendilerine hiç hissettirmeden yapıyorlardı. Kali son derece değişmişti. Çok korktuğunu ileri sürerek Malko’nun yanından ayrılmıyordu. Hatta ihanet eden subayların listesini bile, vaat edilen parayı almadan vermişti.</p>

  <p class="calibre1">Sophia’ya gelince, kendisine ayrılan odadan dışarı çıkmıyordu.</p>

  <p class="calibre1">Malko’nun içi rahattı. Üzerlerindeki bütün silahları almışlardı. Dolayısıyla Sophia’nın çılgınlık yapacak durumu yoktu.</p>

  <p class="calibre1">Malko yine daktilosuna döndü. Son ismin altına bir çizgi çektiği sırada kapı açıldı. İçeri General Unbung girdi. Kali’yi buz gibi bir ifadeyle selamladı, Malko’nun elini sıktı.</p>

  <p class="calibre1">Sizinle konuşmak istiyorum, dedi.</p>

  <p class="calibre1">Malko kalktı ve generalin peşinden koridora çıktı. Kali içerde kalmıştı. Yalnız kaldıklarında General Unbung gülümsedi.</p>

  <p class="calibre1">Sizi tebrik ederim! dedi Malko’ya. Büyük bir iş başardınız. Ayrıca, Washington da size tebriklerini iletmemi istedi.</p>

  <p class="calibre1">Karşısında Endonezyalı bir tip olmasa, Malko kendini Pentagon’da sanacaktı.</p>

  <p class="calibre1">Generalin bürosuna geçtiler.</p>

  <p class="calibre1">Clark Field Üssü‘nün komutanı General Butler gerekli önlemleri alacağını bildirdi, dedi Unbung. İstediklerimi yarından itibaren emrime verecek.</p>

  <p class="calibre1">Ama zaten sizin elinizde seçkin bir paraşütçü birliği yok mu?</p>

  <p class="calibre1">Kâğıt üstünde öyle, dedi General Birlik var, ama sevk edecek uçağım yok…</p>

  <p class="calibre1">Ne yapmayı düşünüyorsunuz?</p>

  <p class="calibre1">Önce Bali’deki çıbanbaşını yok edeceğim. Böylece PKI’den kesin bir biçimde kurtulmuş olacağız. Bundan sonra Başkana ülke çıkarının neler olduğunu anlatmak daha kolay olur.</p>

  <p class="calibre1">Kali ne olacak?</p>

  <p class="calibre1">General masum bir tavırla gözlerini açtı.</p>

  <p class="calibre1">O size ait. Eğer isterseniz sizinle birlikte gidebilir.</p>

  <p class="calibre1">Malko derin bir soluk aldı. Rahatlamıştı. .</p>

  <p class="calibre1">Bu gece benim davetlimsiniz, dedi general. Başarımızı kutlamamız gerek. Villamda sekizde akşam yemeğinde buluşalım.</p>

  <p class="calibre1">General Unbung şampanya kadehini kaldırıp bir dikişte bitirdi. Yemek hayli sessiz, ama mutlu geçmişti. Generalin gözleri devamlı Sophia’da idi.</p>

  <p class="calibre1">Kahveler içildikten sonra ayağa kalktı ve genç Almana yaklaşarak:</p>

  <p class="calibre1">Size üssü gezdireyim, dedi. Ay ışığında manzara çok güzeldir.</p>

  <p class="calibre1">Sophia teklifi gülerek karşıladı. Ayağa kalkarken, General Malko’ya döndü.</p>

  <p class="calibre1">Siz de gelmek ister miydiniz?</p>

  <p class="calibre1">Malko teklifi kibarca reddetti. Zaten davet yarım ağız yapılmıştı. General, Sophia ile Jeepe binerken Kali:</p>

  <p class="calibre1">Beni yalnız bırakmayın, dedi Malko’ya. Genç Endonezyalı Avusturyalının arkasında duruyordu. Kollarını göğsünde kavuşturmuştu. Zavallı bir hali vardı. Malko onca vahşeti yaşamamış olsa, kadına acıyabilirdi.</p>

  <p class="calibre1">Ben yatmaya gidiyorum, dedi Malko. Siz de yatsanız iyi olur.</p>

  <p class="calibre1">Kali birden kendini onun kollarına attı. Karnını ve göğüslerini Malko’ya yasladı. Tırnaklarını sırtına batırıyordu.</p>

  <p class="calibre1">Gelin! diye fısıldadı Malko’ya. Gelin! Sesinde dokunaklı bir ton vardı. Malko kendini kollarından kurtardı.</p>

  <p class="calibre1">Sizinle sevişemem, Kali, dedi. Çok istesem bile yapamam bunu. Yarın görüşmek üzere.</p>

  <p class="calibre1">Arkasına bakmadan odasına doğru yürüdü. Fakat genç Endonezyalıdan da tahrik olmuştu. Bir an ona sahip olmayı düşündü. En azından Sophia’ya bir ders vermek için. Sonra bu düşüncesinden vazgeçti.</p>

  <p class="calibre1">Malko kendini bir ahtapotun kollarında gibi hissediyordu. Rüya mıydı bu, gerçek mi? Birden, ani bir sıçrayışla uyandı.</p>

  <p class="calibre1">Kali çırılçıplak yanına uzanmıştı. Gözlerini açtığını görünce dudaklarını kulağına dayayarak:</p>

  <p class="calibre1">Çok korkuyorum, diye fısıldadı. Beni koruyun.</p>

  <p class="calibre1">Bir yandan da ağır ağır kalçalarını oynatıyordu. Eli Malko’nun bacakları arasında dolaşıyordu. Dudaklarını Avusturyalının boynundan aşağılara kaydırarak karnına doğru indirdi.</p>

  <p class="calibre1">Malko genç kadını boynundan tutarak kendinden uzaklaştırdı.</p>

  <p class="calibre1">Size sizinle sevişemeyeceğimi söylemiştim. Nasıl biri olduğunuzu yeterince gördüm. Bu da kararım için yeterli bir neden.</p>

  <p class="calibre1">Ayağa kalktı, kadını kapıya sürükleyerek dışarı çıkardı ve kapıyı kilitledi.</p>

  <p class="calibre1">Malko bir türlü uyuyamadı. Sırtüstü uzanmış, Sophia’yı düşünüyordu. Bir kolej öğrencisi gibi kıskanıyordu. Bir ara kalkıp odasına gitmeyi düşündü, ama vazgeçti bundan. General Unbung’a rakip olmak istemiyordu.</p>

  <p class="calibre1">Sophia yataktan usulca kaydı. General Unbung büyük bir mutluluk içinde, ağzı açık uyuyordu. Sophia ile buldozer inceliğiyle sevişmişti. Neyse ki alkol sayesinde çabuk sızmış, genç Alman da altında ezilmekten kurtulmuştu.</p>

  <p class="calibre1">Sophia karanlıkta bir kedi gibi ilerliyordu. Generalle birlikte uyumayı kendisi istemişti.</p>

  <p class="calibre1">Aceleci bir tavırla generalin iskemleye attığı üniformasını yokladı, sonra eline bir yastık geçirip ayaklarının ucuna basarak koridora çıktı.</p>

  <p class="calibre1">Koridorda soğuk havayla ürperdi. Vakit kaybetmemek için elbisesini giymemişti.</p>

  <p class="calibre1">Kafasına koyduğu şeyi bir an önce gerçekleştirmeliydi.</p>

  <h1 class="calibre1" id="sigil_toc_id_16">XX. BÖLÜM</h1>

  <p class="calibre1">Malko sıçradı.</p>

  <p class="calibre1">Gecenin sessizliği üç boğuk patlamayla bozuldu. Hemen ardından korkunç bir çığlık yükseldi.</p>

  <p class="calibre1">Malko ayağına bir pantolon geçirerek koridora fırladı. Aynı anda da, kendisi gibi sadece pantolonlu olan General Unbung ile çarpıştı.</p>

  <p class="calibre1">Bir patlama daha oldu. Ama onu izleyen çığlık bir öncekinden çok daha zayıftı.</p>

  <p class="calibre1">Sesler koridorun sonundan gelmişti. İki adam birlikte o tarafa koştular.</p>

  <p class="calibre1">Kali’nin kapısı açıktı. Işığı yanıyordu. Sophia’nın çıplak vücudu odanın hemen ortasında fark ediliyordu. Sağ elinde generalin 38 kalibrelik toplu tabancası, sol elinde de patlamaların gürültüsünü kesmek için yararlandığı bir yastık vardı.</p>

  <p class="calibre1">Kali ayaklarının dibinde yerdeydi. Göğsü kan içindeydi. Yüzü donuklaşmış, bakışları tavana çakılı kalmıştı.</p>

  <p class="calibre1">Sophia uysal bir tavırla tabancayı generale uzattı.</p>

  <p class="calibre1">Umarım, bu hareketimi bağışlarsınız, dedi. Uykunuzu bölmek istemezdim, ama ilk atışta ıskalayınca biraz gürültü çıktı. Özür dilerim.</p>

  <p class="calibre1">Unbung şaşkınlıktan hâlâ hareketsizdi. Sophia kendinden emin bir tavırla önünden geçip dışarı çıktı. Malko Kali’nin üzerine eğildi. Kadın ölmüştü. Endonezya canavarı artık soluk almıyordu.</p>

  <p class="calibre1">Yapacak bir şey yok, dedi generale. General uykulu gözlerini ovuşturdu. Sonra</p>

  <p class="calibre1">Malko’ya döndü. Artık iyice ayılmıştı.</p>

  <p class="calibre1">Kali intihar etmiş olamaz mı? dedi. Malko bir an bile tereddüt etmeden cevabı yapıştırdı:</p>

  <p class="calibre1">Mümkündür.</p>

  <p class="calibre1">General Unbung silahını beline geçirdi. Neşesi yerine gelmişti.</p>

  <p class="calibre1">Kontes Sophia ne çılgın bir kadın! diye mırıldandı.</p>

  <p class="calibre1">Malko cevap vermedi. Koridorda generalden ayrıldı ve odasına girmeden önce Sophia’nınkine gitti, kapıyı çaldı. Kontesin sakin sesi içeri girebileceğini duyurdu.</p>

  <p class="calibre1">Çıplak vücuduna bir çarşaf sarıp koltuğa oturmuş, sigara içiyordu.</p>

  <p class="calibre1">Beni kınamaya mı geldin? Dedi aldırmaz bir tonda. Sanırım, sayemde birçok sıkıntıdan kurtuldun. En azından bu şeytanın koynuna girme tehlikesini atlattın…</p>

  <p class="calibre1">Malko başını salladı.</p>

  <p class="calibre1">Koynuna girmeye hiç meraklı değildim. Ama yine de öldürdün onu!</p>

  <p class="calibre1">Sophia biraz daha gevşeyerek:</p>

  <p class="calibre1">Az daha seni de öldürecektim, dedi.</p>

  <p class="calibre1">Beni mi? O niye?</p>

  <p class="calibre1">Genç kadın gözlerini döşemeye çevirdi.</p>

  <p class="calibre1">Kali odana girdiğinde koridorda onu gözetliyordum. Her şeyi duydum. Eğer odanda kalsaydı ikinizi de öldürecektim.</p>

  <p class="calibre1">İyi ama niye? Gözlerini Malko’ya dikti.</p>

  <p class="calibre1">Bulunduğunuz pozisyonda aynı kurşun ikinizi de öldürecekti.</p>

  <p class="calibre1">Onu ayağa kaldırabilirdin.</p>

  <p class="calibre1">Sophia güldü.</p>

  <p class="calibre1">Ayağa kalkacak gücü bulabilir miydi dersin?</p>

  <p class="calibre1">Clark Field’den gelen Sivil Nakliye Şirketi’nin Lookheed C-141’i Manado’ya Kali’nin gömülüşünden tam bir saat sonra indi. Cenaze merasimi yaklaşık on beş dakika sürmüştü.</p>

  <p class="calibre1">Dev uçak otomatik silah ve cephaneyle doluydu. General Unbung’un paraşütçüleri malı boşaltır boşaltmaz uçak hemen hareket etti.</p>

  <p class="calibre1">İkinci uçak ilkinden on beş dakika sonra piste indi. Bu Honolulu’da Hickam Field’den geliyordu.</p>

  <p class="calibre1">Sivil Nakliye Şirketi, CIAnin yan kuruluşlarından biriydi. Özel yetiştirilmiş personelin görev yaptığı bu kuruluşun parolası “Eve teslim ölüm paketi” idi.</p>

  <p class="calibre1">İkinci uçağı diğerleri izledi. Uçaklar on beşer dakikalık aralarla iniyorlardı. Personelin- üzerinde ABD üniforması yoktu. Aslında, uçağı şöyle dikkatlice arayacak olsanız, bir köşeye tıkıştırılmış bir ABD üniformasına kolaylıkla rastlayabilirdiniz.</p>

  <p class="calibre1">İlk uçağın inişinden dört saat sonra, General Unbung Malko’yu buldu. Generalin üzerinde savaş giysisi vardı.</p>

  <p class="calibre1">İki saat sonra Bali’ye gidiyorum, dedi Endonezyalı subay. C141’ler altı yüz paraşütçümü oraya nakledecek. PKI yandaşlarına güzel bir sürpriz olacak.</p>

  <p class="calibre1">Niyetiniz ne? Dedi Malko.</p>

  <p class="calibre1">General güldü.</p>

  <p class="calibre1">Endonezyayı PKI’den temizlemek. Sonra yüz sene boyunca rahat bir hayat süreceğiz.</p>

  <p class="calibre1">Malko kaba gücü sevmiyordu. Amacı bir ihtilali engellemekti. Kan gövdeyi götürsün istememişti.</p>

  <p class="calibre1">Bunun bir kan davasına dönüşeceğinden ve PKI’nın bir gün intikam-alacağından korkmuyor musunuz?</p>

  <p class="calibre1">General yine güldü.</p>

  <p class="calibre1">Kan davasına meydan vermemek için bunların bütün ailelerini ve çocuklarını temizleyeceğiz.</p>

  <p class="calibre1">Bunları anlatırken ses tonunda hiçbir değişiklik olmamıştı. Sanki basit bir olaydan söz ediyordu.</p>

  <p class="calibre1">Sanırım, artık Endonezya’da yapacak bir işim kalmadı, dedi Malko.</p>

  <p class="calibre1">Bu işi ayarladım, dedi general. Kontes Sophia ile buradan Jakarta’ya bir C 141 ile gideceksiniz. Orada Thai Hava Yolları‘nın 424 uçuş sayılı uçağına geçeceksiniz.</p>

  <p class="calibre1">Jakarta mı? Dedi Malko. Ama…</p>

  <p class="calibre1">Korkacak bir şey yok. Sizden önce oraya dört yüz paraşütçüm inecek. Bir kısmı yola çıktı bile. Ayrıca, Java hava üssü komutanı bana katıldığını bildirdi. Sivil havalimanı da onun kontrolünde.</p>

  <p class="calibre1">General, Malko’nun elini sıktı.</p>

  <p class="calibre1">Ülkeme büyük yardımda bulundunuz, dedi. Birkaç ay sonra yine gelin. Endonezya’nın diğer sakin yüzünü de görün.</p>

  <p class="calibre1">Malko General Unbung ile dışarı çıktı. Paraşütçüler uçaklarına binmeye başlamıştı.</p>

  <p class="calibre1">Hepsinin ellerinde M 16’lar vardı.</p>

  <p class="calibre1">İlk uçağın havalanmasını seyretti, sonra Sophia’yı almaya gitti.</p>

  <h1 class="calibre1" id="sigil_toc_id_17">XXI. BÖLÜM</h1>

  <p class="calibre1">Thai Hava Yolları‘nın Caravelle’i Bangkok’a inişe geçmişti. Sophia bütün yolcular gibi kendisine de verilmiş orkideyle oynuyordu. Malko üçüncü kadeh şampanyasını bitirmişti.</p>

  <p class="calibre1">Gözü Taylandlı hostesteydi. İnce ve çekici bir kadındı. Kendini biraz bıraksa, genç kadının peşine rahatlıkla takılabilirdi.</p>

  <p class="calibre1">Sophia kolunu dürttü.</p>

  <p class="calibre1">Sen hiç doymak bilmez misin?</p>

  <p class="calibre1">Malko genç kadının elini öptü.</p>

  <p class="calibre1">Ben güzelliklere hayranım. Dünyanın her türlü güzelliğine. Ama sen, hayatımda rastladığım en çekici dişisin.</p>

  <p class="calibre1">Sophia’nın bakışlarındaki ifade biraz olsun yumuşadı.</p>

  <p class="calibre1">Teşekkür ederim.</p>

  <p class="calibre1">Niye birkaç gün Bangkok’ta kalmıyoruz? Pataya’da yüzeriz. Sim Körfezi’nde nefis bir kumsaldır…</p>

  <p class="calibre1">Sophia başını salladı.</p>

  <p class="calibre1">Kusura bakma, yapamam. İşlerimi halletmem gerek. İlk uçakla Saygon’a gideceğim. Bu hikâyede çok para kaybettim…</p>

  <p class="calibre1">Yine işkadını yanı ağır basmaya başlamıştı.</p>

  <p class="calibre1">Uçak piste indi. Transit binasına gidene kadar Malko ile Sophia tek kelime konuşmadılar. Birbirlerinden orada ayrılıyorlardı. Sophia durdu. Malko tereddüt etti. Eğilip kadının elini öptü.</p>

  <p class="calibre1">Sophia biraz daha yaklaşarak dudaklarını dudaklarına kapattı.</p>

  <p class="calibre1">İyi şanslar, sevgilim! diye mırıldandı Malko’ya.</p>

  <p class="calibre1">Sonra, kalçalarını sallayarak uzaklaştı. Malko bir an hareketsiz durdu.</p>

  <p class="calibre1">Hayatta CIAden daha önemli şeylerin de olabileceğini düşündü.</p>
</body>
</html>
