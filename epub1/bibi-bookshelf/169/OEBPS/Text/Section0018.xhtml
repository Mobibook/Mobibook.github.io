<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Kılıçlarla Dans</h1>

  <p>Eragon, beklemekten sıkılmış, bir an önce gitmek için sabırsızlanarak oturduğu kayanın iki yanına topuklarıyla vurarak tempo tutuyordu.</p>

  <p>Saphira ve Arya'yla birlikte (Blödhgarm ve öteki Elfler de dâhil), Belatona şehrinden doğuya doğru, yolun paralelindeki sahil şeridini takip edecekleri bir yolculuğa çıkıyorlardı; öncc yemyeşil bereketli ekin tarlalarının arasından ilerlenerek doğuya, ardından geniş bir taş köprüden Jiet Nehri geçilecek ve sonra da Leona Gölü'nün en güney ucu dönülecekti. Orada yol ikiye ayrılıyordu. Çatalın bir ucu sağa kıvrılıp. Yanan Ovalar ve Surda'ya gidiyor, diğer ucu kuzeye Dras-Leona ve sonra da Urû'baen'e uzanıyordu.</p>

  <p>Varden'liler bir birlik oluşturmaya çalışırlarken, bu arada binlerce adam, Cüce ve Urgal, Belatona'nın doğu kapısı önünde ve şehir surları içinde boş boş dolanıyorlar, bağrışıp çağrışıyorlardı. Orduda, ayaktakımından tiplerin oluşturduğu yaya savaşçılara ilave olarak. Kral Orrin'in zırhlı süvarileri de vardı: Şahlanan, burnundan soluyan bir sürü at. Ordunun savaş gücünün arkasında ise erzak vagonları diziliydi. İki kilometreden fazla uzunlukta atlı arabalar, vagonlar, canlı hayvan vagonlarını, Varden'in Surda'dan getirdiği büyükbaş hayvan sürüsüyle, yolda rastladıkları çiftliklerden ele geçirdikleri hayvanlar izliyordu. Sürülerden, erzak vagonlarından öküz böğürmeleri, katır ve eşek anırmaları, kaz sesleri, at kişnemeleri geliyordu.</p>

  <p>Eragon kulaklarını tıkamak istiyordu.</p>

  <p>"Daha önce kaç kere başımızdan geçtiği için insan buna alışmış olacağım düşünüyor," dedi Saphira'ya kayadan aşağı hoplayıp inerken.</p>

  <p>Saphira burnundan soludu. İşin başına beni koymalılar. Onları korkutup bir saatten kısa bir zamanda hizaya sokardım, böylece beklemekle bu kadar zaman geçirmemiş olurduk.</p>

  <p>Bunu düşünmek Eragon'u eglendirmişti. Evet, eminim yapardın... Söylediklerine dikkat et ama, yoksa Nasuada sana bunu gerçekten yaptırır.</p>

  <p>Sonra Eragon, Roran'ı düşünmeye başladı; onu Elain ile Horst'un bebeğini iyileştirdiği geceden beri görmemişti. Kuzeninin nasıl olduğunu merak ediyor, kendisini arkada bıraktığı için endişeleniyordu.</p>

  <p>"Ne aptalca bir şey yaptı," diye homurdandı Eragon, Roran'ın sihirli koruma kalkanını yenilemeden yola çıkışı akima gelerek.</p>

  <p>"O tecrübeli bir avcı," diye belirtti Saphira. Avının kendisini tırmalamasına müsaade etmeyecek kadar akıllı ve becerikli.</p>

  <p>Biliyorum ama bazen insan engel olamaz... Çok dikkatli olmaktan başka yapabileceği bir şey yok. Onun sakatlanarak dönmesini, daha kötüsü, kefen bezine sarılı görmek istemiyorum.</p>

  <p>Eragon'un canı sıkılmış, yüzü asılmıştı; sonra silkinip oturduğu yerde bacaklarını sallamaya başladı, içi kıpır kıpırdı; önündeki birkaç saati Saphira'nın üstünde oturarak geçireceğini bildiği için şimdi biraz hareket etmek istiyordu. Saphira'yla uçarak gezmeyi seviyordu ama yerinden kımıldama imkânı olmadan bütün günü aynı yirmi kilometreyi ağır ilerleyen birlikler üstünde tıpkı bir akbaba gibi daireler çizip dolanarak geçirme düşüncesine dayanamıyordu. Kendi başlarına olsa, Saphira ile Dras-Leona'ya o gün öğleden sonra geç saatlerde varmş olurlardı bile.</p>

  <p>Yoldan uzaklaşıp nispeten daha düzlük olan otluk bir yere geldi. Orada, Arya'nın ve ciflerin bakışlarına aldırmadan Brisingr'ı çekti ve Brom'un kendisine bir zamanlar öğrettiği şekilde angard pozisyonunu aldı. Ağır ağır derin bir nefes çekti ve angard pozisyonunun gerektirdiği gibi bir parça dizlerini kırıp hafifçe çöktü, çizmelerinin tabanı altında toprağı artık iyice hissediyordu.</p>

  <p>Kısa ve sert bir nidayla kılıcını başının etrafından çevirip savurdu ve normalde bir insanı, Elfi, Urgal'ı, hem de üstlerinde zırh gömlekle, ikiye bölebilecek şiddette yarıcı bir vuruşla kılıcını aşağı indirip, ucu toprak zeminden bir iki santim yukarda zınk diye durdurdu. Kılıcın çeliği hâlâ elinde titreşiyordu. Arka fondaki otların önünde çeliğin mavi rengi neredeyse gerçekdışı bir görünümle capcanlıydı.</p>

  <p>Eragon yeniden derin nefes alıp öne doğru, karşısında korkunç tehlikeli bir düşman varmış gibi havayı delen bir hamle hareketi yaptı. Kılıç sporunun bütün temel hareketlerini birer birer çahşmaya başladı, bunu yaparken hız ve güç konusuna önem vermiyor, daha ziyade dikkatini hareketleri doğru yapmaya yoğunlaştırıyordu.</p>

  <p>Antrenmanım bitirip iyice ısınınca, biraz uzakta yarım daire olmuş bekleyen muhafızlarına dönüp baktı. "Aranızdan benimle birkaç dakika komha yapmak isteyen var mı?" diye seslendi.</p>

  <p>Elfler birbirine baktılar, yüzlerinden ifadelerini okumak mümkün değildi. Sonra Elf Wyrden öne çıktı. "Ben yaparım Shade Katili, eğer istersen. Ama komba yaparken senden yine de maskını giymeni rica edeceğim."</p>

  <p>"Kabul."</p>

  <p>Eragon, Brisingr'ı kınına soktu; sonra Saphira'nın yanına koşup yan tarafından tırmandı. Tırmanırken pullarından biriyle sol elinin başparmağını kesti. Üstünde zırh tüniği vardı, tekmelikleri ve kollukları da öyle, ama maskını Saphira'nın üstünden yuvarlanıp otlar arasında kaybolmasın diye eyer çantalarından birine koymuştu.</p>

  <p>Maskı çıkarırken koruyucu mahfazası içinde bir örtüye sarılı ve eyer torbasının en dibine yerleştirdiği Glaedr'a ait kalplerin kalbini gördü. Elini sokup tortop haldeki bohçaya dokundu; içinden sessizce görkemli altın ejderden geriye kalana saygısını sunup, eyer çantasının ağzım yeniden kapattı ve Saphira'nın sırtından aşağı atladı.</p>

  <p>Eragon otluk alana yeniden dönerken önce mask kepini ve üstüne de maskmı giydi. Parmağındaki kanı emdi ve sonra zırh eldivenini giydi. Eldivenin içerde kana bulanmamasını diledi içinden. Eragon ile Wyrden, aynı büyüyü hafif farklı şekilde dile getirerek, kılıçlarının uç ve kenarlarını ince bir tabakayla kapladılar (sadece havada dalgalanıp flu bir biçim bozukluğu oluşturan ama bunun dışında görünmez bir korunmaydı) ve bu şekilde kesici olmasına engel oldular. Ayrıca kendilerini fiziksel tehlikelerden koruyan sihirli kalkanın etkisini dc azalttılar.</p>

  <p>Sonra Wyrden ile karşılıklı geçip, kılıçlarını önce aşağı, sonra yukarı havaya kaldırmak suretiyle birbirlerini selamladılar. Eragon kendisine dimdik bakan ellin gözünü kırpmayan kara gözlerine aynı dik ifadeyle baktı. Gözlerini rakibinden ayırmadan öne doğru adım attı. Sag elini kullanan Elfin kendisini savunmasının zor olacağını hesaplayarak Wyrden'e sağ tarafından yaklaşmaya çalışacaktı.</p>

  <p>Elf hafifçe döndü, gövdesini Eragon'a doğru çevirerek ilerlerken topuklarının altında otlar eziliyordu. Birkaç adım daha yaklaştıktan sonra Eragon durdu. Wyrden, Eragon'un yandan yapacağı bir saldırıyı yutmayacak kadar uyanık ve tecrübeliydi. Eragon Elfin bir boş anını yakalayamayacağına emindi. Tabii eğer, dikkatini başka bir yere çekmeyi başarırsam o başka...</p>

  <p>Ama daha ne yapacağına henüz karar veremeden, Wyrden onun sağ bacağına doğru, sanki dizini delmek istiyormuş havasında bir atak numarası yaptı ama yarı yolda bilek ve kolunu döndürüp hedefin yönünü değiştirerek Eragon'u boyun ve göğsünden yarmak istedi.</p>

  <p>Elf hızlı olmasına hızlıydı, ama Eragon daha hızlıydı. Eragon, rakibindeki niyetin başka olduğunu belli eden vücut hareketlerindeki değişikliği fark eder etmez yarım adım geri çekildi, bu arada kolunu da kırıp Brisingr'ı yüzünün önünden geçirerek peri aldı.</p>

  <p>"Ha!" diye bağırdı Eragon, peri hareketiyle Wyrden'in kılıcını Brisingr'la hapsederek. Kılıçları buluşurken keskin bir çiling sesi çıkmıştı.</p>

  <p>Eragon bir parça kuvvetle Wyrden'i itti, sonra da ilerlemeye devam edip birkaç ciddi şiddetli kılıç darbesiyle onu geri sürdü.</p>

  <p>Çimlerin üstünde böyle birkaç dakika çarpıştılar. İlk tuşu Eragon yaptı (kalçasının üstüne hafifçe değmişti), sonra bunu bir ikincisi takip etti; ama sonrasında düelloları çok daha eşit dengelerde geçti, çünkü Elf de Eragon'u tartıp biçmiş ve saldırı-savunma motiflerini önceden tahmin etmeye başlamıştı. Eragon, Wyrden gibi güçlü, hızlı ve kendini karşılıkh test edebileceği biriyle çok nadir karşılaşıyordu ve Elfle çekişmek hoşuna gidiyordu.</p>

  <p>Ne yazık ki, Wyrden arka arkaya dört hızlı tuşla Eragon'a dokunmayı başarınca Eragon'un keyfi kaçtı, lüşların biri Eragon'un sağ omzuna, ikisi kaburgasına gelmiş ve bir kötü kesik de karnına almıştı. Darbeler canını acıtmıştı ama asıl yaralanan Eragon'un gururuydu. Elfin kendi gardım bu kadar kolayca geçebilmesi onu endişelendirmişti. Eğer gerçek bir mücadele içinde olsalardı, Eragon, Wyrden'i daha ilk birkaç harekette yenebileceğini biliyordu ama tabii bunu bilmek kendisini pek rahatlatmanı ıştı.</p>

  <p>"Onun sana bu kadar tuş yapmasına izin vermemelisin," dedi olayı izleyen Saphira.</p>

  <p>"Evet, hen de farkındayım," dije söylendi Eragon.</p>

  <p>Onu senin için halletmemi ister misin?</p>

  <p>Hayır... bugün değil.</p>

  <p>Canı sıkılmış bir halde, Eragon kılıcını indirdi ve Wyrden'e komba için teşekkür etti. Elf eğilip selam verdi ve, "Rica ederim, Shade Katili," dedi, sonra da arkadaşlarının arasına döndü.</p>

  <p>Eragon, Brisingr'ı çizmelerinin arasından toprağa sapladı; sıradan çeÜk bir kılıçla asla yapmayacağı bir şeydi bu. Sonra ellerini kılıç sapının üstüne koyup, büyük taş şehirden uzanan yolda itişip kakışarak ilerleyen insan ve hayvanları izledi bir süre. Kervandaki ilk düzensizlik hali gözle görülür derecede azalmıştı. Eragon, Varden'lilere ilerlemeyi başlatma işareti verecek boru ötüşünün fazla sürmeyeceğini tahmin etti.</p>

  <p>Ama enerjisini hâlâ boşaltamamıştı.</p>

  <p>Saphira'nın yanında duran Arya'ya döndü ve kızı görünce yüzüne yavaş yavaş bir gülümseme yayıldı. Brisingr'ı omzuna atarak, ağır adımlarla aylak aylak ilerleyip kızın kılıcını işaret etti. "Ya sen Arya? Bugüne kadar sadece Farthen Dür'da bir kez karşılaştık." İyice sırıtıp Brisingr'ı salladı. "O günden beri biraz ilerledim."</p>

  <p>"Görüyorum."</p>

  <p>"Ne diyorsun?"</p>

  <p>Kız dönüp Varden'e doğru endişeli gözlerle şöyle bir baktı, sonra omuzlarını silkti. "Neden olmasın?"</p>

  <p>Birlikte açıklık alana doğru yürürken Eragon, "Önceki gibi beni kolay kolay yenemeyeceksin bu defa," dedi.</p>

  <p>"Eminim haklısın."</p>

  <p>Arya kılıcını hazırladı, sonra karşı karşıya on metre kadar uzaklaşıp pozisyonlarını aldılar, Eragon'un kendine güveni tam, hızla öne doğru ilerlemeye haşladı. Nereye saldıracağını daha şimdiden biliyortlu: Kızın sol omzuna.</p>

  <p>Arya bulunduğu yerde kalarak onu geri püskürtmek için bir harekette bulunmadı. Aralarında üç metre kadar bir şey kaldığında kız Eragon'a gülümsedi. Sımsıcak, pırıl pırıl bir gülüş. Tebessümü bütün güzelliğini ortaya sermişti. Eragon sendeledi, aklı karışıp bulanmaya başladı.</p>

  <p>Derken o anda üstüne doğru çelik bir çizgi parladı.</p>

  <p>Gelen darbeyi karşılamak için Brisingr'ı kaldırırken geç kaldı. Kılıcın ucu sert bir şeyi sıyırıp geçerken bütün kolu sarsıldı, kılıç kabzası, kılıç namlusu ya da et, tam emin değildi ama bir şekilde aradaki mesafeyi iyi hesaplayamamıştı ve verdiği karşılık ikinci bir saldırıya karşı kendisini açıkta bırakmıştı.</p>

  <p>Geri çekilmeye fırsat bulamadan kılıcı tutan kolunun yanına bir başka darbe daha geldi ve ardından Arya kendisini yere yıktı, tuşu yaptı ve Eragon'un gövdesinde bir acı peyda oldu.</p>

  <p>Eragon sırtüstü yere düşerken inledi ve yere çarpmasıyla ciğerlerinden hava boşalmıştı. Gözlerini göğe dikip nefes almaya çahştı ama taş gibi kaskatı kesilmişti ve ciğerlerini havayla dolduramıyordu. Gözlerinin önünde yıldızlar gibi minik kızıl noktacıklar belirdi ve birkaç zor saniye bilincini yitirmekten korktu. Sonra kasları gevşedi ve yüksek sesli bir iç çekişle yeniden nefes almaya başladı.</p>

  <p>Bilinci tekrar yerine gelince Brisingr'dan destek alarak ayağa kalktı. Yaşlı bir adam gibi kılıcın üstüne abanıp karnındaki sancının dinmesini bekledi.</p>

  <p>"Hile yaptın," dedi sıkılı dişlerinin arasından.</p>

  <p>"Hayır, rakibimin bir zayıf tarafından faydalandım. Arada fark</p>

  <p>var."</p>

  <p>"Ne yani... bu...bu zaaf mı?"</p>

  <p>"Dövüş esnasında, evet. Devam etmek ister misin?"</p>

  <p>Eragon cevabını Brisingr'ı çimlerin arasından eline alıp, başladığı yere geri dönerek verdi, angarda geçti.</p>

  <p>"Güzel," dedi. Kız da aynı pozisyonu aldı.</p>

  <p>Bu kez Eragon ona doğru yaklaşırken çok daha dikkatliydi. Arya da bu kez yerinde kalmamıştı. Dikkatli adımlarla ağır ağır öne doğru ilerlerken berrak yeşil gözlerini Eragon'dan bir an bile ayırmıyordu.</p>

  <p>Kız ani bir hareket çekince korkuyla sıçradı.</p>

  <p>Eragon nefesini tuttuğunu fark etmişti, gevşemeye çalıştı.</p>

  <p>Bir adım daha attı ve sonra olanca hızı ve gücüyle atıldı.</p>

  <p>Kız direkt karnını yarmak amacıyla yapılan saldırıyı bir peri alarak bloke etti ve ardından kılıcını onun açıkta kalan koltuk altına dürterek karşılığım verdi. Silahın köreltilmiş ucu Eragon'un serbest elinin üstünü yalayıp geçti. Kılıcı savurmak isterken bu sefer de zırh eldivenini sıyırdı. İşte tam o anda Arya'nın da bedeni savunmasız açıkta kalmıştı, fakat Eragon'un etkili bir yarma veya dürtme hareketi yapamayacağı kadar birbirlerine yakındılar.</p>

  <p>Bunun üzerine Eragon ileri doğru hamle yaptı ve kılıcın kabzasıyla kızın göğüskafesine vurmak istedi, amacı kıza dengesini kaybettirip kendisine yaptığı gibi yere düşürmeye çalışmaktı.</p>

  <p>Ama Arya o saldırırken bir parça yan döndü ve kılıcın kabzası kızın göğsü yerine açılan boşlukla buluşunca Eragon öne doğru dengesini kaybetti.</p>

  <p>Tam olarak nasıl olduğunu anlayamadan, Arya'nın kolu boynuna dolanmış, büyülü kılıcın serin ve kaygan namlusu çenesine dayalı, hareketsiz bırakıldığını fark etti.</p>

  <p>Arya sağ kulağına doğru fısıldadı: "Kafanı ağaçtan elma koparır gibi koparabilirim şu an."</p>

  <p>Sonra kolunu gevşetti ve itip onu kendinden uzaklaştırdı. Öf keyle Eragon hemen yüzünü ona dönünce, kızın çoktan hazır kendisini beklediğini fark etti, kıhcı elinde hazır ve yüzündeki ifade kararlıydı.</p>

  <p>Öfkesine yenilen Eragon kızın üstüne atıldı.</p>

  <p>Karşılıklı dört atak –peri hareketi– geçti aralarında, her biri diğerinden daha korkunçtu. İlki Arya'dan geldi. Eragon'un bacaklarını doğramak üzere hamle yapmıştı. Eragon bunu periyle karşılayıp, ardından karşı atakla kızın el bileğini yarmak istedi ama kız Brisingr'ın güneşte parlayan keskin kenarından sıçrayarak kurtuldu. Kıza kendisini toplaması için fırsat vermeden onun peşinden gidip dairesel bir bilek hareketiyle kesmek istedi ama Arya bunu da şaşırtıcı bir kolaylıkla önledi. Sonra Arya öne çıkıp bir sinekkuşunun kanat çırpışı kadar hafif bir tuşla kılıcını onun karnına dürttü.</p>

  <p>Arya atağının sonunda pozisyonunu koruyarak durdu; yüzü onunkinden sadece birkaç santim uzaktı. Ahu parlıyordu, yanakları kızarmıştı.</p>

  <p>Büyük bir dikkatle birbirlerinden ayrıldılar.</p>

  <p>Eragon tüniğini düzeltti ve Arya'nın yanına yere çöktü. İçindeki çarpışma isteği dinmişti; giriştikleri mücadele dikkatini toplamasına yardım etmiş ve onu kendine gctirmişiti ama çok da rahatladığı söylenemezdi.</p>

  <p>"Anlamıyorum," dedi Eragon usulca.</p>

  <p>"Galbatorix'in askerleriyle savaşmaya alışmışsın. Onlar senin ayarında değiller. Dolayısıyla onlarla mücadele ederken yaptığın bazı ataklar aslında senin felaketine yol açabilecek şeyler oluyor. Saldıracağın zaman neler hesaplatlığını anlamak rakiplerin için çok kolay oluyor. Sadece gücüne güvenmemelisin ve savunma hareketinde ihmallerin var."</p>

  <p>"Bana yardım eder misin?" diye sordu. "Fırsat oldukça benimle komba yapar mısın?"</p>

  <p>Kız başını salladı. "Tabii ki. Ama eğer ben müsait değilsem, ders için Blödhgarm'a da başvurabilirsin; o da kılıç konusunda benim kadar iyidir. İhtiyacın olan tek şey antrenman; doğru dürüst partnerlerle antrenman yap."</p>

  <p>Eragon ona teşekkür etmek için tam ağzını açmışken birden Saphira'dan başka birinin zihnine baskı yaptığını hissetti: Engin, korkutucu ve son derece üzgün halde bir bilinçti. Hissettiği hüzün o kadar yoğundu ki, Eragon'un dahi boğazı düğümlenmişti; sanki dünya renklerini yitirmiş gibiydi. Nihayet, sanki dayanılmaz derecede zor bir şeymiş gibi, hafif, ağır ağır ve kalın bir sesle altın ejderha Glaedr konuştu:</p>

  <p>Öğrenmelisin... neye baktığım görmeyi öğrenmelisin.</p>

  <p>Sonra bilinç arkada simsiyah koca bir boşluk bırakarak ortadan kayboldu.</p>

  <p>Eragon, Arya'ya baktı. O da kendisi kadar sarsılmış görünüyordu; Glaedr'ın söylediklerini o da duymuştu. Arkalarında Blödhgarm ve diğer Elfler de hararetli hararetli fısıldaşıyorlardı; yol kenarındaki Saphira ise boynuna asılı eyer çantalarının içine bakmaya çalışıyormuş gibi boynunu kırmıştı.</p>

  <p>Eragon, Glaedr'ı hepsinin duyduğunu anladı.</p>

  <p>Arya'yla beraber yerden kalkıp, koşarak Saphira'nın yanına gittiler. Saphira, "Bana cevap vermiyor; her neredeyse yine geri döndü ve kendi acısından başka bir şeyi gözü görmüyor. İşte, bak..." dedi.</p>

  <p>Eragon zihnini Saphira ve Arya'yla birleştirdi. Üçü birlikte düşünceleriyle eyerdeki çantada duran Glaedr'a ait, kalplerin kalbine uzandılar. Yaşlı ejderhadan geriye kalan kalplerin kalbi biraz daha zinde görünüyordu ama, zihni hâlâ dışarıyla temasa kapalıydı. Galbatorix, ejderhanın süvarisi Oromis'i öldürdüğü günden beri bilinci çevreye karşı kayıtsızdı.</p>

  <p>Eragon, Saphira ve Arya, onu içinde bulunduğu bu uyuşuk halden çıkarmaya çalıştılar. Ama nedense Glaedr artık onlarla ilgilenmiyordu; onlara tepkisi, mağarasında uyuyan bir ayının, başının etrafında uçuşan sineklere olan ilgisinden fazla değildi.</p>

  <p>Fakat Eragon, karşılık verdiğine göre, Glaedr'ın kayıtsızlığının göründüğü kadar katıksız olduğunu sanmıyordu.</p>

  <p>Sonunda üçü de yenilgiyi kabul edip yeniden kendi bedenlerine döndüler. Eragon kendine gelirken Arya, "Belki, Eldunari'sine dokunsak..." diye öneride bulundu.</p>

  <p>Eragon, Brisingr'ı kınına soktu, sonra Saphira'nın sağ ön ayağına sıçradı; oradan da omuzlarının arasındaki açıklığa yerleştirilmiş eyere çıkıp oturdu ve yana dönüp eyer torbalarının kopçalarını açmaya uğraştı.</p>

  <p>Kopçalardan birini çözmüş diğerini açmaya çalışıyordu ki, Varden'in merkezinden gitme zamanının geldiğini bildiren borular acı acı öttü. İşaret gelince insan ve hayvanlardan oluşan uzun kervan ilerlemeye başladı. İlk başta kararsız gibi görünen bu hareketlenme atılan her adımla daha bilinçli, daha belirgin olmaya başlamıştı.</p>

  <p>Eragon aşağıda bekleyen Arya'ya ne yapacağım bilemez bir ifadeyle baktı. Ama kız dert etmemesi için elini sallayıp, "Bu gece. Bu gece konuşuruz. Git hadi! Rüzgâr gibi uç!" dedi.</p>

  <p>Eyerin kopçasını yeniden kapatıp ayaklarını eyerin iki yanındaki üzengi niyetine bağlara geçirdi ve üstünden düşmemek için baldırlarına iyice dolayıp çekti.</p>

  <p>Sonra Saphira dizlerini iyice kırıp coşkuyla gürleyerek yolun üstünden havaya sıçradı. Aşağıda altında kalan insanlar eğilip büzüştüler. Geniş kanatlarını açıp çırpmaya başlayınca atlar da ürküp kaçmaya çalışmıştı. Saphira, sert, sevimsiz toprak zeminden uzaklaşıp göklerin yumuşak enginliğine doğru kanat çırpıyordu artık.</p>

  <p>Eragon gözlerini kapayıp yüzünü havaya kaldırdı, sonunda Belatona'dan ayrıldıklarına o da memnundu. Şehirde bir hafta hiçbir şey yapmadan, yiyip içerek geçirdikten sonra (çünkü Nasuada böyle istemişti) artık Urû'baen'e doğru yola çıktıklarına mutluydu.</p>

  <p>Saphira ağaçların, tepelerin, şehirdeki kulelerin metrelerce üstüne çıkıp gereken yüksekliği kazandıktan sonra, düz uçuşa geçtiğinde Eragon ona, "Sence Glaedr iyileşir mi?" diye sordu.</p>

  <p>Asla eskisi gibi olamayacaktır.</p>

  <p>Evet, ama umarım tuttuğu yas sona erer. Onun yardımına ihtiyacım var Saphira. Hâlâ öğrenmem gereken çok şey var. Ondan başka soracak kimsem yok.</p>

  <p>Saphira bir şey söylememişti, sadece kanatlarının sesi duyuluyordu. Neden sonra, "Onu zorlayamayız," dedi. "Ejderha veya bir süvarinin alabileceği en büyük yarayı aldı o. Sana, bana ya da bir başkasına yardım etmeden önce, yaşamak isteyip istemediğine karar vermek zorunda. Buna kendi karar verene kadar sözlerimiz ona ulaşmayacaktır."</p>
</body>
</html>
