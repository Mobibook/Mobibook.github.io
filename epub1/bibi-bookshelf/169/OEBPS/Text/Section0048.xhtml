<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Belirsizliğin Verdiği Meziyet</h1>

  <p>Nasuada gözlerini açtı.</p>

  <p>Fayans kaplı kubbe karanlıktı; fayansların üstünde açı yapan çizgilerle oluşturulmuş kırmızı, mavi ve altın renklerde motifler vardı: Bir süre hiçbir şey düşünemeden bakıp kaldığı karmaşık çizgilerden bir yüzey.</p>

  <p>Sonunda başka bir tarafa bakacak gücü topladı.</p>

  <p>Arkasında bir yerlerden turuncu sabit bir ışık yayılıyordu ama gücü sekizgen biçimli odanın biçimini gözler önüne sermeye ancak yetiyor, yukarlarda, aşağılarda köşeleri ince bir tül gibi örten gölgeleri dağıtmaya yetecek kadar değildi.</p>

  <p>Yutkununca boğazının kurumuş olduğunu fark etti.</p>

  <p>Üzerinde uzandığı yer soğuk, pürüzsüz ve rahatsızlık verecek derecede sertti; parmak uçları ve topuklarının altındaki yüzeyin taş olduğunu sanıyordu. Kemiklerine kadar üşüyüp ürperdi ve bunun üzerine üzerinde sadece uyurken giydiği beyaz iç giysisinin olduğunu gördü.</p>

  <p>Neredeyim böyle?</p>

  <p>Ve anında bütün yaşadıkları bir bir aklına geldi, bir mantık sırasına uymadan, düzensiz, zihnine üşüşen atlı sürüsü gibiydiler ve gücü fiziksel hissedilebilecek kadar yoğundu.</p>

  <p>Nefesini tutup doğrulmaya çalıştı (fırlayıp gitmek, kaçmak, eğer gerekiyorsa dövüşmek için) ama hiçbir yana bir santim bile kımıldayamadığını fark etti. El ve ayak bileklerinde iç kısımları yumuşak materyalle kaplı prangalarla, belinde yattığı yere kendisini sıkı sıkı yapıştıran deri kemer kalkmasını veya sağa sola dönmesini engelliyordu.</p>

  <p>Bağları gererek zorladı ama koparamayacağı kadar sağlamdılar.</p>

  <p>Nefesini bırakıp kendini saldı ve yine tavana dikti gözlerini. Nabzının vuruşu deli gibi vuran bir davul gibi kulaklarında yankılanıyordu.</p>

  <p>Bütün vücudunu bir ısı kapladı; yanakları yanıyordu ve elleri, ayakları sanki erimiş muma batırılmışlar gibiydiler.</p>

  <p>Demek ölümüm böyle olacaktı.</p>

  <p>Bir an için çaresizlik ve kendine acımanın pençesine düştü. Daha hayatının başında sayılırdı ama işte herhalde sonuna gelmişti. Hem de son derece anlamsız, berbat bir şekilde.</p>

  <p>Daha kötüsü yapmak istediği birçok şeyi daha henüz yapamamıştı. Ne savaşta, ne aşkta, ne doğurmak, ne yaşam. Başardığı şeyler sadece savaşlar, cesetler, erzak dolu arabalar, sayısını hatırlamadığı kadar taktik ve numara, şimdi bir maskaranın vereceği sözden daha değerli görünmeyen dostluk ve sadakat yeminleri ve kendinden de genç bir süvari tarafından idare edilen aksak, fevri ve fazlasıyla hassas bir ordu. Adını yaşatmak adına zayıf bir kalıt bırakıyordu. Ve kalan sadece hatıralar olacaktı. Soyunun en son bireyiydi. Kendisi ölünce ailesinin soyunu devam ettirecek kimse yoktu.</p>

  <p>Bunu düşünmek canını acıttı, sahip olabilecekken bir çocuk sahibi olmadığı için kendi kendine kızdı.</p>

  <p>"Özür dilerim," diye fısıldadı, babasının yüzü gözünün önüne gelince.</p>

  <p>Ardından kendini kontrol altına alıp toparladı ve üzüntüsünü bir kenara bıraktı. İçinde bulunduğu durumda sahip olduğu tek kontrol kendisi üzerindeki kontroldü ve onu da zevk getirmeyeceği belli olan kuruntularına, korkularına, pişmanlıklarına kaybetmeye niyeti yoktu. Duygu ve düşüncelerine hâkim olabildiği sürece çareleri tükenmiş sayılmazdı. Özgürlüklerin en küçük olanıydı (yani kişinin istediğini düşünebilmesi) ama buna minnettardı ve kısa bir süre sonra onu da parçalayabileceklerini bilmek, onu kullanma konusunda kendisini daha da kararlı yapıyordu.</p>

  <p>Her ne ise, yerine getirmesi gereken son bir görev daha vardı: sorgulanmaya direnmek. Ona dayanmak için kendine tam anlamıyla hâkim olmalıydı. Yoksa çok kolay kırılabilirdi.</p>

  <p>Nefes alışlarını ağırlaştırdı ve burun delikleri ile boğazından düzenli aralıklarla geçen havaya verdi bütün dikkatini, hissettiklerinin diğer bütün duyularına baskın çıkmasını bekledi. Adamakıllı sakinleştiğinde, neyi düşünmenin zararsız olabileceğine karar verdi. Birçok konu tehlikeli olabilirdi... Kendi için tehlikeli, Varden için tehlikeli, müttefikleri için tehlikeli veya Eragbısuile Saphira için tehlikeli. Düşünmekten kaçınması gereken şeyler üzerinde düşünmedi, kendisini oraya kapatanlara istedikleri bilgiyi sağlayabilirdi bu. Bunun yerine oradan buradan iyi niyetli anı ve düşüncelere yoğunlaştı ve gerisini unutmaya çalıştı, yani kendisinin ve kendiyle ilgili her şeyin o birkaç düşünceden ibaret olduğuna inandırmaya çalıştı.</p>

  <p>Kısacası kendisine yeni ama daha sade bir kimlik yaratmaya ve sorgulanmaya başlandığında da, büyük bir samimiyetle hiçbir şey bilmiyormuş gibi yapmaya çalışacaktı. Çok tehlikeli bir yöntemdi, işlemesi için kendi anlattığına öncelikle kendisinin inanması gerekiyordu ve eğer bir gün serbest kalırsa kendi gerçek kimliğini yeniden hatırlayabilmesi güç olabilirdi.</p>

  <p>Ama zaten kurtarılacağını ya da serbest bırakılacağını sanmıyordu. Hayalini kurmaya cesaret edebildiği tek şey kendisini alıkoyanların ümitlerini boşa çıkarma isteğiydi.</p>

  <p>Gokukara, bana önümdeki bu badireyi atlatma gücü ver. Küçük kukumav kuşunu gözet. Ölecek olursam, beni sağ salim buralardan al, al ve babamın Topraklarına götür.</p>

  <p>Gözlerini daha detaylı inceleyerek fayanslarla kaplı odada gezdirdi. Urû'baen'de olduğunu sanıyordu. Murtagh ile Thorn'un kendisini oraya götürmüş olmaları mantıklıydı ve bu da odadaki Elfvari tarzı açıklıyordu; Elfler Urû'baen'in büyük bir kısmını inşa etmişlerdi, Ilirea diyorlardı oraya, ejderhalarla yaptıkları savaştan önce (çok, çok önce) ya da şehrin Broddring Krallığı'nın başkenti olmasından ve süvarilerin orada varlık göstermeye başlamalarından sonra.</p>

  <p>Yani babası ona böyle anlatmıştı, kendisi şehirle ilgili pek bir şey hatırlamıyordu.</p>

  <p>Ama bu arada bambaşka bir yerde de olabilirdi: Galbatorix'in kendi malikânesinde bir yerlerde. Hatta içinde bulunduğu oda bile kendi algıladığı şekilde olmayabilirdi. Becerikli bir büyücü şu anda gördüğünü, duyduğunu, kokladığını, kısaca hissettiğini sandığı her şeyi çevresindeki her şeyi saptırarak, asla ortaya çıkaramayacağı bir şekilde farklı bir görünüme büründürmüş olabilirdi.</p>

  <p>Kendisine her ne olduysa (kendisine her ne olmuş gibi görünüyorsa) tongaya düşürülmemeye kararlıydı. Hatta şu anda Eragon odaya dalsa, bağlarını kesip onu kurtarsa bile bunu hâlâ kendisini esir alanların bir oyunu olarak alacaktı, duygularının ortaya koyduklarına güvenmeye cesareti yoktu.</p>

  <p>Murtagh kendisini kamptan kaçırdığından beri çevresindeki her şey bir yalana dönüşmüştü ve bu yalanın sona ereceğine dair bir işaret de yoktu, sona erecekse tabii. Emin olabildiği tek şey hayatta olduğuydu. Onun dışındaki her şey şüpheliydi, hatta kendi düşünceleri bile.</p>

  <p><br /></p>

  <p>İlk şoku atlattıktan sonra, bekliyor olmanın sıkıntısı onu yıpratmaya başladı. Acıkmasının ve susamasının dışında zaman hakkında kendisine fikir verebilecek başka hiçbir gösterge yoktu, açlık ve susuzluğu da düzensiz aralıklarla az veya çok olarak gidip geliyordu. Saymak suretiyle geçen saatleri tespit etmeye çalıştı, ama bu uygulama onu sıktı ve on binlere gelince her seferinde kaldığı yeri unutup karıştırmaya başladı.</p>

  <p>Kendisini beklediğinden emin olduğu korkunç şeylere rağmen, yine de kendini esir alanların bir an önce gelip yüzlerini göstermelerini diliyordu. Dakikalarca bağırıp seslendi ama karşılık olarak sadece kendi sesinin boş yankılarını duyuyordu.</p>

  <p>Arkasından gelen sabit ışık hiç titreşmiyor, değişmiyordu, azalmıyordu; bunların Cücelerin yaptığı türden alevsiz lambalardan olduğunu tahmin etti. Işık uykuya dalmasını zorlaştırıyordu ama yine de sonunda yorgunluğu ağır bastı ve uykuya daldı.</p>

  <p>Rüya görme ihtimali onu korkutuyordu. Uykudayken en zayıf olduğu zamandı ve bilinçsiz haldeyken aklının en olmayacak bilgileri ortaya koymasından çekiniyordu. Bu konuda önündeki seçenekler çok azdı ne yazık ki. Er ya da geç uyumak zorunda kalacaktı; kendini uyumamak için zorlamak sonuçta kendisini çok daha kötü hissetmesine yol açacaktı.</p>

  <p>Dolayısıyla sonunda uyudu. Ama uykusu bölük pörçüktü, uyandığında kendini dinlenmiş hissedemedi.</p>

  <p><br /></p>

  <p>Bir bum sesiyle irkildi. Tepesinden veya arka"sında bir kilidin kalktığını hissetti ve gıcırtıyla açılan bir kapı duydu.</p>

  <p>Nabız atışları hızlandı. İlk kendine geldiği andan itibaren bir günden fazla geçtiğini söyleyebilirdi. Müthiş susamıştı, dili şişmiş, yapış yapıştı. Bütün vücudu aynı pozisyonda uzun süre kıpırdayamadan yatmaktan ağrıyordu.</p>

  <p>Merdivenlerden inen ayak sesleri duydu... Sonra sessizlik. Metal şıkırtısı. Anahtar mı? Bıçak mı? Daha kötü bir şey mi?.. Sonra ayak sesleri devam etti. Şimdi kendisine doğru geliyorlardı. Giderek daha yaklaşıyordu...</p>

  <p>Üstünde gri yünlü bir tünik olan iri cüsseli bir adam görüş alanına girdi; elinde gümüş bir tabakta çeşitli yiyecekler vardı: Peynir, ekmek, et, şarap ve su. Eğilip elindekini duvar dibine bıraktı. Sonra döndü ve kadına doğru yürüdü, adımları kısa, çabuk çabuk ve kesin hareketliydi. Çıtı pıtı denebilecek gibi neredeyse.</p>

  <p>Göğsünde hafif bir hırıltıyla üstünde uzandığı taş levhaya doğru eğilip Nasuada'ya baktı. Başı asmakabağını andırıyordu: Tepesi ve alt tarafı soğan gibi yuvarlak ve orta kısmı dardı. Tıraşlıydı ve kafası hemen hemen keldi, sadece kafatası boyunca koyu renk, kısacık kesilmiş bir perçem vardı. Alnının tepesi parlıyordu, etli yanakları elma gibi kırmızıydı ama dudakları üstündeki tünik kadar griydi. Gözlerinin ise fazla bir özelliği yoktu, birbirine yakın ve kahverengiydi.</p>

  <p>Dilini şapırdatınca Nasuada onun dişlerinin birbiri üstüne binen yapısını gördü, tıpkı bir mengenenin ağzı gibi ve yüzünün ortasında diğer bütün özelliklerden daha fazla öne çıkıyor, ona dikkat çekici bir ağız yapısı veriyordu.</p>

  <p>Ilık ve nemli nefesinde yediği soğanlı ciğerin kokusu vardı. Nasuada açlıktan zayıf düştüğü o haliyle kokuyu mide bulandırıcı buldu.</p>

  <p>Adamın gözleri vücudu üzerinde gezinirken Nasuada giyinik olmayışını iyice hissediyordu. Bu kendisini zayıf hissettiren bir durumdu, sanki adamın oynaması için önüne bırakılmış bir hayvan yavrusu ya da oyuncak gibi. Öfke ve utanç hissiyle yanakları birden kıpkırmızı olmuştu.</p>

  <p>Adam niyetini belli etmeye fırsat bulamadan Nasuada bir şeyler söylemeye çalıştı, su içmek istiyordu ama boğazı çok kurumuştu ve sadece hırıltılı bir ses çıktı boğazından.</p>

  <p>Gri giysili adam tuttu ve kendisini şaşırtan bir hareket yaparak bağlarını çözmeye başladı.</p>

  <p>Nasuada serbest kalır kalmaz taş blokun üstünde yattığı yerden doğruldu, sağ eliyle bir gerip bir keser hareketiyle adamın boynuna yanlamasına savurdu.</p>

  <p>Adam kadının bileğini yarı yolda havada pek de zorlanmadan yakaladı. Nasuada haykırıp öbür elinin parmaklarıyla adamın gözlerini oymak istedi.</p>

  <p>Ama adam onun bileğini yine yakalamıştı. Nasuada ileri geri sallanıp kurtulmaya çalıştı ama adamın elleri çok güçlüydü; neredeyse bir taşa gömülmüş gibi bilekleri.</p>

  <p>Çaresizlikle öne atılıp bütün gücüyle dişlerini adamın sağ koluna geçirdi. Ağzı sıcak sıcak kanla dolmuştu, tuzlu ve bakırımsı tatta. Boğulur gibi oldu ama kan altdudaklarından sızmasına rağmen ısınmaktan vazgeçmedi. Dişleriyle dili arasında adamın kapana kısıldıkları yerde kaçmaya çalışan yılanlar gibi hareket eden kol kaslarının oynayışını hissediyordu.</p>

  <p>Ama bunun dışında hiç kıpırdayamıyordu.</p>

  <p>Sonunda Nasuada kolunu bıraktı, başını geri çekti ve ağzına dolan kanı adamın yüzüne tükürdü.</p>

  <p>Bu halde bile adam ona aynı hissiz yüz ifadesiyle bakmaya devam ediyordu, ne gözünü kırpıyordu, ne de acı veya öfkenin izi görülüyordu.</p>

  <p>Yeniden adamın koluna saldırdı, sonra kalçalarının üstünde bacaklarıyla birlikte dönüp adamın midesine tekme atmak istedi.</p>

  <p>Ama darbeyi oturtmaya fırsat bulamadan adam Nasuada'nın sol bileğini serbest bıraktı ve yüzüne çok sert bir tokat attı.</p>

  <p>Nasuada'nın gözlerinin önünde beyaz bir ışık yanıp sönmüştü, sessiz bir patlama oluştu sanki etrafında. Başı bir tarafa savrulmuş, dişleri birbirine çarpmış, ense kökünden omuriliğine mızrak gibi bir acı inmişti.</p>

  <p>Yeniden kendine gelince murduğu yerde doğrulup gözlerini adama dikti ama ona yeniden saldırmak için bir daha teşebbüste bulunmadı. Adamın elinde olduğunu anlamıştı Nasuada... Eğer kurtulmak istiyorsa, boğazını kesecek veya gözlerine saplayacak bir şeylere ihtiyacı olduğunu biliyordu.</p>

  <p>Adam onun diğer bileğini de bırakıp tüniğinin cebinden sade beyaz bir mendil çıkardı; yüzündeki bütün kan damlalarını ve tükürüğü temizledi. Sonra mendili mengeneyi andıran dişleriyle bir ucundan tutup yaralı bileğine sardı.</p>

  <p>Sonra uzanıp onu kolunun üst tarafından yakalayınca Nasuada sıçradı, iri, kalın parmakları kolunu tamamen çevreliyordu. Adam onu çektiği gibi oturduğu kül renkli taş zeminden aşağı indirdi. Yere inerken bacakları Nasuada'yı taşımadı ve bilekleri adamın kıskacında olmasına rağmen oyuncak bir bez bebek gibi yere yığıldı; kolu başının üstünde kıvrılıp tuhaf bir şekil almıştı.</p>

  <p>Adam onu yukarı çekip ayağa kalkmaya zorladı. Bu kez bacakları tutmuştu. Onu yarı taşır, yarı sürükler bir halde çekiştirip Nasuada'nın yattığı yerden daha önce görmediği küçük bir yan kapıya götürdü. Hemen yan tarafında ikinci daha büyük bir kapıya çıkan kısa merdivenler vardı, bu aynı zamanda zindancının geldiği kapıydı. Kapalıydı ama ortalarında bir yerde küçük bir ızgara vardı vc oradan bakınca Nasuada, pürüzsüz taş bir duvarda asılı iyi aydınlatılmış bir duvar halısı gördü.</p>

  <p>Adam yan kapıyı itip açtı ve onu dar özel bir bölüme getirdi. Neyse ki içeri girmemiş, kendisini yalnız bırakmıştı. Boş odayı kaçmasına yarayacak bir şeyler veya bir silah bulmak ümidiyle gözden geçirdi ama ne yazık ki içerde sadece toz, tahta talaşı ve daha da uğursuzu kuru kan damlaları vardı.</p>

  <p>O da malum ihtiyacını giderdi ve küçük odadan çıktığında terleyen grili adam yine onu kolundan kavradı ve tekrar taş tezgâhın oraya götürdü.</p>

  <p>Yaklaşırlarken Nasuada çırpınıp tekme atmaya başlamıştı, yeniden o şekilde bağlanmaktansa dayak yemeyi tercih ederdi. Ama bütün çabalarına rağmen adamı durdurması veya yavaşlatması mümkün olmadı. Adamın kolları kadının vuruşları karşısında demir gibiydi, hatta bıngıl bıngıl yumuşak göbeği bile yumruğu indirdiğinde darbe yemiş gibi olmamıştı.</p>

  <p>Sanki küçük bir kız çocuğunu idare etmeye çalışıyormuş gibi adam Nasuada'yı tutup taş zeminin üstüne oturttu, omuzlarından bastırıp yatırdı ve ardından prangaları el ve ayak bileklerine geçirdi. En son işlem olarak deri kayışı alnına bağlayıp düzeltti; acıtmayacak ama kadını yerinde sabit tutacak sertlikte bağlamıştı.</p>

  <p>Nasuada onun gidip öğle yemeğini yemesini bekliyordu ya da akşam yemeğini veya artık hangi öğünüyse; ama adam gidip tabağı alıp getirmiş ve ona sulandırılmış şarap veriyordu.</p>

  <p>Yatar vaziyetteyken içmesi zordu, o yüzden adamın ağzına dayadığı gümüş kupadan sıvıyı hızla yutmak zorunda kaldı. Kurumuş boğazından aşağı dökülen sulandırılmış şarap dünyanın en güzel, en harika, en serinletici duygularından biriydi.</p>

  <p>Kupa boşalınca adam bir kenara koydu, ekmek ve peynir dilimledi ve kendisine uzattı.</p>

  <p>"Senin..." dedi Nasuada, nihayet sesine hükmetmeyi başarmıştı. "Senin adın ne?"</p>

  <p>Adam hiç tepki vermeden ona baktı. Alevsiz lamba ışığında adamın soğan gibi alın kısmı vernikli fildişi gibi parladı.</p>

  <p>"Kimsin sen?.. Burası Urû'baen mi? Sen de benim gibi bir mahkûm musun? Birbirimize yardım edebiliriz. Sana imkânsız gibi görünüyor olabilir ama değil, inan ki." Nasuada alçak, sakin, inandırıcı bir ses tonuyla konuşuyor, adamın sempatisini veya ilgisini uyandıracak bir şeyler söylemeye çalışıyordu.</p>

  <p>Nasuada inandırıcı olabileceğini biliyordu (saatlerce Varden'in çıkarına yaptığı konuşmalar bunu belli ediyordu) ama sözleri adam üstünde etki ediyor gibi görünmüyordu. Nefes alıyor olmasa, orada öyle ayakta durmuş ekmek ve peynir uzatanın bir ölü olduğunu söylemek mümkündü. Sağır olabileceği de aklına geldi ama su istediğini anladığını görünce bu olasılığı da savdı.</p>

  <p>Nasuada ikna etmek için her türlü yola başvurup, akılına gelen her çareye başvurdu ve sonunda durunca (başka bir şeyler bulmak için düşündüğü an) adam ekmekle peyniri getirip dudaklarına yapıştırdı ve orada tuttu. Kızgınlıkla adamın elini çekmesini istedi Nasuada ama adam aldırmadan ekmeği ağzına dürtüyordu ve aynı kayıtsız, boş bakışlı kahverengi gözlerle ona bakmaya devam etti.</p>

  <p>Adamın tavrında rol olmadığını fark edince ensesinde tüyler diken diken oldu; gerçekten de onun için hiçbir şey ifade etmiyordu. Kendisinden nefret etse tamamdı, kendisine eziyet etmekten zevk alsa tamamdı ya da Galbatorix'in emirlerini istemese de yerine getiren bir köle olsa anlardı ama bunların hiçbirisi değil gibiydi. Aksine, adam aldırmıyordu, en ufak bir empati kırıntısı bile yoktu. Nasuada kendisini gerekirse hiç çekinmeden bir karıncayı ezerkenden farksız bir duyguyla öldüreceğini biliyordu.</p>

  <p>İçinden gerekliliğine küfrederek ağzını açtı ve içinden gerçekte adamın parmaklarını ısırmak geçse de, onun peynirle ekmeği ağzına sokmasına izin verdi.</p>

  <p>Adam Nasuada'yı yedirdi. Tıpkı küçük bir çocuk gibi. Eliyle her bir lokmayı, sanki yemeği koyduğu yer her an kırılacak cam bir kâseymişçesine özenle ağzına yerleştirdi.</p>

  <p>İçi büyük bir isteksizlik duygusuyla doldu. Alagaesia'nın tarihindeki gelmiş geçmiş en büyük birleşik güçlerin lideri olmaktan... Hayır, hayır, bunların hiçbiri olmadı ki. O babasının biricik kızıydı. Toz ve sıcağın içinde Surda'da büyüdü, satıcıların seslerinin yankılandığı kalabalık pazarların kurulduğu sokaklarda. Hepsi bu kadardı. Kendini beğenmenin bir anlamı yoktu, düşüşüne hayıflanmasının da bir sebebi yoktu.</p>

  <p>Yine de üstüne kâbus gibi çöken şu adamdan nefret ediyordu. Kendi kendine yapabilecekken adamın yedirmekte ısrar etmesinden nefret ediyordu. Galbatorix'in ya da kendini burada kim alıkoyuyorsa onun gurur ve şerefini ayaklar altına almaya çalışmasından nefret ediyordu. Ve en çok da, bir dereceye kadar bunu başarmalarından nefret ediyordu.</p>

  <p>Adamı öldürmeye karar vermişti. Hayatında başaracağı en son şey olarak bu zindancının ölmesini istiyordu. Kendisini bundan daha mutlu edecek başka bir şey yoktu artık. Her ne pahasına olursa olsun, bir yolunu bulacağım.</p>

  <p>Fikir onu hoşnut etmişti; yemeğin geri kalanını zevkle yedi ve yemek boyunca bunu nasıl ortadan kaldıracağının hesaplarını yaparak geçirdi.</p>

  <p><br /></p>

  <p>Yemeğini bitirince adam tepsi aldı ve oradan ayrıldı.</p>

  <p>Nasuada onun ayak seslerinin çekilişini dinledi, önce kapıya gidişini, sonra arkasından kapatmasını, kilidin yuvasına kılik sesiyle oturuşunu, sonra ağır felaket habercisi bir görünümle kapının diğer tarafında yeniden düşen bir ışık kümesi.</p>

  <p>Ve bir kez daha yalnız kalmıştı, beklemekten ve adamı öldürmenin değişik yolları üzerinde kafa patlatmaktan başka yapacak bir şey yoktu.</p>

  <p>Bir süre tavandaki süslemelerde çizgileri gözleriyle takip etme oynayarak oyalandı, nerede başladığını, nerede bittiğini bulmaya çalışıyordu. Seçtiği çizgi mavi renkteydi; bu renk çekmişti onu, çünkü hepsi arasında düşünmeye cesaret edemediği birisini hatırlatıyordu kendisine..</p>

  <p>Derken çizgileri takip etmekten ve intikam fantezilerinden sıkıldı, gözlerini kapadı ve huzursuz bir uykuya daldı, kâbusların karmaşık mantığı içinde saatlerin normalden hem daha hızlı, hem de daha yavaş aktığı bir uykuya...</p>

  <p><br /></p>

  <p>Gri yün tünikli adam geri geldiğinde onu gördüğüne neredeyse mutlu olmuştu, bir zayıflık göstergesi olarak kabul ettiği için verdiği bu tepkiden dolayı kendi kendine kızdı.</p>

  <p>Ne kadardır beklediğini bilmiyordu, birisi kendine söylemediği sürece bilmesinin de imkânı yoktu; ama öncekinden daha kısa olduğuna emindi. Yine de beklemek ona sonsuz gibi gelmişti; aynı zaman süresi için, yine o şekilde bağlı bırakılıp kimseyle görüştürülmemekten korkmuştu; gerçi ilgileneceklerine emindi. İlk düşündüğünün aksine adamın kendisine bakmaya daha sık geleceğini anladığında neredeyse sevindiği için iğrendi kendinden. Bir lokmacık taşın üstünde saatlerce hareketsiz yatmak zaten çok zordu ama bir de yaşayan başka bir canlıyla (hem de bu zindancı gibi hımbıl ve nefret bir tip olsa bile) bağlantının kesilmesi başlı başına bir işkenceydi ve dayanması çok güçtü.</p>

  <p>Adam onun bağlarını çözerken Nasuada onun kolundaki yaraların iyileşmiş olduğunu fark etti. Adamın derisi yavru bir domuzunki kadar pembe ve yumuşaktı.</p>

  <p>Kendini saldırmamak için zor tuttu ama küçük özel hücreye doğru götürülürken, servis tabağına iyice yaklaşıp adamın yemeği kesmek için kullanacağı bıçağı belki çalabilir umuduyla sendeleyip düşüyormuş gibi yaptı. Ne yazık ki tabak çok uzaktaydı ve niyetini belli etmeden o yana yalpalatamayacak kadar da ağırdı adam. Planı başarısızlığa uğrayınca bu kez uysallıkla adamın isteklerini yerine getirmeye zorladı kendini; adamın pes ettiğine inanmasını istiyordu, böylelikle adam yavaş yavaş halinden memnun duruma gelecek, ilgisizleşmeye ve eğer Nasuada biraz şanslıysa dikkatsizleşmeye başlayacaktı.</p>

  <p>Adam kendisini yedirirken Nasuada da onun tırnaklarını inceliyordu. Daha önceden onları fark edemeyecek kadar öfkeliydi, ama artık sakinleştiğinden beri tırnakların tuhaflığı onu hayretlere düşürmüştü.</p>

  <p>Tırnakları kalın ve çok bombeliyli. Ete oldukça gömüktüler ve tırnak dipleri büyük ve genişti. Genel haliyle ise karşılaştığı diğer insan ve Cücelerin tırnaklarından farklı değillerdi.</p>

  <p>Onlarla ne zaman karşılaşmıştı?.. Nasuada hatırlamıyordu.</p>

  <p>Tırnakları diğer tırnaklardan ayıran özellikse nasıl incelikle bakım yapıldığındaydı. Evet, bakım yapılmış olma bu tırnakları tarif etmek için doğru tanımdı, sanki tırnakları bir bahçıvanın uzun saatlerini bakımlarıyla geçirdiği çiçekler gibiydiler. Tırnak etleri temiz ve dibinden kesilmişlerdi, hiç kopuk kuru et yoktu ve dümdüz kesilmişlerdi, ne çok uzun, ne çok kısaydılar ve kenarları yuvarlatılarak törpülenmişti. Tırnakların üstü sırlı çömlekler gibi parlayana dek düzeltilmişlerdi; tırnakları çevreleyen deri ise üstüne sanki yağ veya bakım yağıyla ovulmuşlar gibi görünüyorlardı.</p>

  <p>Elfler dışında hiçbir erkeği böyle mükemmel bakımlı tırnaklarla görmemişti.</p>

  <p>Elfler mi? Düşünceyi aklından uzaklaştırdı, kendine kızıyordu. Elf mElf tanımıyordu.</p>

  <p>Bu tırnaklar tam bir muammaydı kendisi için; bir gariplikti; çözmek istediği bir esrardı, hatta çabalamanın boşuna olduğunu bilse bile.</p>

  <p>Tırnakların bu mükemmel halinden kimin sorumlu olduğunu merak etti. Adam kendisi mi yapıyordu? Adam çok zor bir tipe benziyordu, Nasuada onun tırnaklarıyla seve seve ilgilenecek bir karısı veya kızı ya da hizmetkârı falan olduğunu sanmıyordu. Tabii hatalı olabileceğinin de farkındaydı. Savaş görmüş pek çok emekli (ciddi yüzlü, fazla konuşmayan, tek ilgi alanları şarap, kadınlar ve savaşmış gibi görünen erkekler) dışa yansıttıkları sert görüntüyle, karakterlerinin bilinmedik bir yönüyle her zaman kendisini şaşırtmışlardı: Ahşap oymaktan hoşlanmak, romantik şiir mısraları hatırlama yeteneği, av köpeklerine bir ilgi ya da bütün dünyadan gizledikleri ailelerine aşırı bir düşkünlük. Yıllardır Jörmundur'un...</p>

  <p>Daha fazla ileri gitmeden düşünmeyi kesti.</p>

  <p>Yine de kafasında dönüp duran soru basitti: Neden? Tırnaklar gibi bu kadar önemsiz konularda bile önemli olan şey, sebebiydi.</p>

  <p>Eğer bu tırnaklar bir başkasının emeğiyse, o zaman sebebi ya büyük bir aşk ya da büyük bir korkuydu. Ama böyle olmadığına emindi, bir şekilde bu ikisinin de olmadığını hissediyordu.</p>

  <p>Bu nedenle eğer adamın kendi uğraşmasının bir sonucuysa o zaman bunun birkaç nedeni olabilirdi. Belki tırnak bakımı yapmak, artık kendisine ait olmadığını fazlasıyla hissettiği hayatında, yaşam üstünde bir nebze olsun hâkimiyeti olduğunu hissedebilmek içindi. Ya da belki tırnakları bütün vücudunda güzel olduğunu ve olabileceğini düşündüğü tek yerdi. Veya onları bakımlı tutmak bir tür saplantıydı, boş saatleri geçirmekten başka bir amaca hizmet etmeyen bir alışkanlık.</p>

  <p>Gerçek sebep hangisi olursa olsun, birisinin o tırnakları, temizlediği, törpülediği, kısalttığı ve kremlediği kesindi ve bu öylesine ya da rasgele yapılmış bir iş değildi.</p>

  <p>Tadını hiç almadığı halde yemeğini yerken bir yandan bu konuyu düşünmeye devam etti. Ara sıra bir ipucu yakalamak için adamın hantal yüzüne bakıp inceliyordu ama sonuç alamıyordu.</p>

  <p>Adam Nasuada'ya son bir lokma ekmeği de yedirdikten sonra, taş tabladan kuvvet alarak kalktı, tabağı aldı ve arkasını döndü.</p>

  <p>Nasuada ekmeği çiğneyip boğulmadan elinden geldiğince hızlı yuttu, sonra da uzun süredir konuşmadığı için kalın ve çatallı çıkan sesiyle, "Güzel tırnakların var. Çok güzel... parlıyorlar," dedi.</p>

  <p>Adam yolun yarısında durdu, kocaman soğan kafasını ona çevirdi. Bir an adamın kendisine yeniden vuracağını sandı ama adamın gri dudakları ağır ağır aralandı ve alt ve üst dişlerini ortaya çıkararak gülümsedi.</p>

  <p>Kadın içinden gelen titremesini bastırdı; adam sanki her an bir tavuğun kafasını ısırarak koparacakmış gibi bakıyordu.</p>

  <p>Aynı huzursuzluk verici ifadeyi koruyarak adam kadının görüş alanından çıktı ve birkaç saniye sonra Nasuada hücre kapısının açılıp kapandığını duydu.</p>

  <p>Bu kez o da gülümsüyordu. Gururunun okşanması ve dış güzelliğe önem vermenin adamın zayıf noktası olduğunu ortaya çıkarmıştı. Nasuada'nın başarılı olduğu bir konu varsa o da, başkalarını kendi istediklerini yaptırabilme konusunda yönlendirebilmekti. Adam ona tutunabileceği minicik bir kulp vermişti (hatta buna belki bu sefer tırnak denmeliydi) ama işte zaten başka bir şeye de ihtiyacı yoktu. Artık emelini bunun üzerine inşa etmeye başlayabilirdi.</p>
</body>
</html>
