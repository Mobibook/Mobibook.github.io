<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Zorla Gün Işığına Çıkmak</h1>

  <p>Bir çığlık duyuldu: Yüksek tonda, tiz ve delici; tınısı ve yüksekliği bakımından insan sesine benzemeyen bir çığlıktı, liragon sanki iğne üstünde oturuyormuş gibi gergindi. Sabahtan beri insanların savaşıp ölmelerini seyretmişti (kendisi de bir sürü adam haklamıştı) ama Elain'in acı dolu feryatlarını duyunca yine de endişlenmekten kendini alamıyordu. Kadının çıkardığı sesler öyle feciydi ki, Eragon onun doğumu atlatıp atlatamayacağını merak ediyordu.</p>

  <p>Yanında, tabure görevi gören fıçının üstünde Aibriech ve Baldor yere çökmüşler, ayakları arasındaki ince uzun yabani otları yoluyorlardı. Kalın parmaklarıyla her bir yaprakla sapı sistemli bir şekilde ayırıyor, sonra yeni bir tanesine uzanıyorlardı. Alınlan ter içinde parlıyordu, gözlerinde çaresizlik ve öfkeden kaynaklanan bakışları taş kadar sertti. Ara sıra birbirleriyle göz göze geliyorlar, bazen de annelerinin olduğu çadıra doğru yolun diğer tarafına bakıyorlardı, ama bunun dışında gözleri hep yere çevriliydi, etrafla ilgilenmiyorlardı.</p>

  <p>Birkaç adım ötede Roran yan devrilmiş bir başka fıçının üstünde oturuyordu. Kıpırdadıkça fıçı da ileri geri yuvarlanıyordu. Çamurlu yolun iki kenarı da boylu boyunca Carvahall'den gelen insanlarla doluydu; çoğu Horst'un arkadaşı ve onların oğullarıydı; eşleri ise Elain'le ilgilenen şifacı Gertrude'ye yardım ediyorlardı. Onların kasında kule gibi Saphira dikiliyordu. Boynu gerili bir yay gerili kavis yapıyor, kuyruğu sanki avlanıyormuş gibi seğiriyordu. Kıpkırmızı dilini bir içeri, bir dışarı sokup çıkarıyor, Elain ya da doğmamış bebeğiyle ilgili bilgi verecek havadaki her türlü kokuyu tespit etmeye çalışıyordu.</p>

  <p>Eragon sol tarafında ağrıyan bir adalesini ovaladı. Birkaç saattir böyle bekliyorlardı, akşam karanlığı çökmek üzereydi. Her şeyin koyu renkli, uzun gölgesi ufka değmek ister gibi doğuya doğru uzuyordu. Hava serinlemeye başlamış, yakınlardaki Jiet Nehri'nden gelen sivrisinekler, dantelsi kanatlarıyla yusufçuklar etraflarında vızıldıyordu.</p>

  <p>Bir başka çığlık sessizliği yırttı.</p>

  <p>Erkekler yerlerinde huzursuzlukla kıpırdandılar. Sonra nazarı kovmak için el kol hareketleri yapıp, birbirleriyle normalde sadece yanındakinin duyabileceği bir sesle fısıldaştılar ama Eragon hepsini tek tek duyup anlamıştı. Elain'in geçirdiği hamileliğin zorluklarından bahsediyorlardı. Bazısı üzüntüyle, eğer artık doğurmazsa hem kendisi, hem de bebek için çok geç olacağını söylemişti. Bazılarıysa, "Normalde bir erkek için eşini kaybetmek zordur, ama özellikle de burada, özellikle de şimdi..." veya "Çok kötü bu..." gibisinden şeyler söylemişlerdi. Kimisi Elain'in çektiklerini Ra'zac'a, kimisi köylülerin Varden'e yolculukları sırasında meydana gelen olaylara bağlıyordu. Ayrıca aralarından birkaçı, Arya'nın doğuma yardım etmesinden hoşlanmamış görünüyordu. "O bir Elf, insan değil," dedi marangoz Fisk. "Kendi türüyle birlikte olmalı, istenmediği yerde dolaşıp burnunu her şeye sokmamah. Hem kim bilir neyin peşinde?"</p>

  <p>Bütün bunları duyan Eragon hiç tepki vermeyip sessizliğini koruyordu, kulaklarının bu kadar iyi işitmeye başladığını köylülerin fark etmesi onları sadece huzursuz ederdi.</p>

  <p>Roran öne eğilince üstünde oturduğu fıçı çatırdadı. "Sence müdahale etmeli miyiz?"</p>

  <p>"Hayır," dedi Aibriech.</p>

  <p>Eragon pelerinine iyice sarındı. Soğuk kemiklerine işlemeye başlamıştı. Ama bir yere gitmeyecekti, Elain'in bu çilesi bitene kadar bir yere kıpırdamayacaktı.</p>

  <p>"Bak," dedi Roran, aniden heyecanla.</p>

  <p>Aibriech ile Baldor aynı anda başlarını çevirip baktılar.</p>

  <p>Yolun diğer tarafında Katrina elinde bir tomar kirli bezle çadırdan çıkıyordu. Çadırın örtüsü yeniden kapanmadan önce Eragon, kısa bir an Horst ile Carvahall'li kadınlardan birini gördü (kim olduğunu bilmiyordu). Elain'in yattığı şilte yatağın ayakucundaydılar.</p>

  <p>Katrina, kendisini izleyenlere gözucuyla bir kerecik bile bakmadan, yarı koşar yarı yürür bir şekilde ateşin yanında bekleyen Fisk'in karısı Isolda'nın yanına gitti. Nolla da tekrar kullanılmak üzere bezleri kaynatıyordu.</p>

  <p>Roran yerinde kıpırdanınca fıçı daha fazla çatırdadı. Eragon onun Katrina'nın arkasından gideceğini sanmıştı ama Roran, Aibriech'le Baldor gibi oturduğu yerde kaldı. Roran ve oradaki köylüler, gözlerini kırpmadan Katrina'yı izliyorlardı.</p>

  <p>Elain bir kez daha bağırınca Eragon yüzünü buruşturdu, çığlık en az öncekiler kadar eziyet vericiydi.</p>

  <p>Sonra çadırın kapı örtüsü bir kez daha aralandı. Arya fırtına gibi dışarı fırladı, kolları çıplak, perişan bir haldeydi. Bir eğlence çadırının arka tarafındaki gölgeli yerde bekleyen Eragon'dan sorumlu üç Elf muhafızın yanına doğru hızla yürürken saçları yüzünde dalgalanıyordu. Birkaç saniye onlardan biriyle, Invidia adında ince yüzlü bir Elf kadınla çabuk çabuk bir şeyler konuştu, sonra hızla geldiği yere döndü.</p>

  <p>Katrina henüz birkaç metre uzaklaşmıştı ki, Eragon koşup arkasından yetişti. "Nasıl gidiyor?" diye sordu.</p>

  <p>"Çok kötü."</p>

  <p>"Neden bu kadar uzun sürüyor? Doğurmasını hızlandırmaya yardım edemez misin?"</p>

  <p>Arya'nın zaten gergin olan yüz ifadesi iyice gerginleşti. "Edebilirdim. Çocuğu rahimden ilk yarım saat içinde çıkarabilirdim ama Gertrude ile diğer köylü kadınlar sadece basit büyüler yapmama izin veriyorlar."</p>

  <p>"Bu çok saçma! Neden?"</p>

  <p>"Çünkü büyü onları korkutuyor –ve ben de korkutuyorum."</p>

  <p>"O zaman onlara zarar verme niyetinde olmadığmı söyle.Onlara eski dilde söyle, o zaman sana inanmaktan başka çareleri kalmaz."</p>

  <p>Arya başını salladı. "Bu her şeyi daha da kötüleştirir. İstemedikleri halde kendilerine büyü yaptığımı düşünürler ve beni uzaklaştırırlar."</p>

  <p>"Katrina, eminim ki..."</p>

  <p>"Yapabildiğim büyüleri onun sayesinde yaptım."</p>

  <p>Elain yine bağırdı.</p>

  <p>"Acısını azaltmana bile izin vermiyorlar mı?"</p>

  <p>"Yaptığımdan fazlasına vermezler."</p>

  <p>Eragon, Horst'un çadırına doğru döndü. "Öyle mi," diye homurdandı sinirle sıkılı dişlerinin arasından.</p>

  <p>Sol koluna bir el yapıştı ve gitmesine engel oldu. Şaşırarak dönüp bir açıklama için Arya'ya baktı. Kız başını salladı. "Yapma!" dedi. "Bunlar çok eski gelenekler. Eğer burnunu sokarsan, Gertrude'yi kızdırıp utandırırsın ve köyünden pek çok kadın sana sırtını döner."</p>

  <p>"Umurumda değil!"</p>

  <p>"Biliyorum, ama bana güven. Şu anda yapabileceğin en akıllıca şey diğerleriyle birlikte beklemek." Ve sanki söylediğini vurgulamak ister gibi, Eragon'un kolunu bıraktı.</p>

  <p>"Ama böyle bir şey yapmadan bekleyip onun acı çekişini seyredemem!"</p>

  <p>"Beni dinle! Eğer burda kalırsan iyi edersin. Ben Elain'e elimden geldiği şekilde yardım edeceğim, ama oraya girme. Sadece gerginliğe ve öfkeye neden olursun, ki buna hiç gerek yok... Lütfen."</p>

  <p>Eragon bocaladı, sonra bir şeyler homurdanıp kollarını çaresizlik içinde açtı. "iyi," dedi. Va Arya'ya yaklaşıp eğilerek, "Ama ne yaparsan yap, sakın onun ya da bebeğin ölmesine müsaade etme. Ne yaparsan yap umurumda değil ama ölmelerine göz yumma."</p>

  <p>Arya onu dikkatle süzdü. "Ben bir çocuğa zarar gelmesine asla izin vermem," dedi ve yürümeye devam etti.</p>

  <p>Çadıra girip gözden kaybolunca, Eragon, yeniden gidip Roran, Aibriech ve Baldor'un olduğu yere döndü ve daha önce oturduğu fıçıya çöktü.</p>

  <p>"Eee?" diye sordu Roran.</p>

  <p>Eragon omuz silkti. "Ellerinden geleni yapıyorlarmış... Sadece sabretmemiz gerekiyor... Hepsi bu."</p>

  <p>"Sanki bundan biraz daha fazlasını söyledi gibi geldi," dedi lialdor.</p>

  <p>"Anlamı aynıydı."</p>

  <p>Güneşin rengi değişip, ufuk çizgisine yaklaşmaya başladıkça ı cnk portakaldan kızıla dönüşmeye başlamıştı. Batı semalarında önceki fırtınanın kalıntıları olan birkaç parça bulut da aynı ışığa l)oyanmıştı. Başlarının üstünden kırlangıç sürüleri geçiyor, uçuşan börtü böceği kendilerine akşam yemeği yapıyorlardı.</p>

  <p>Eragon'un tüylerini ürperten Elain'in canhıraş çığlıkları bir süre sonra yavaş yavaş azalarak, yerini daha alçak sesli iniltilere bıraktı. Onu bu azaptan kurtarmayı her şeyden fazla istiyordu ama Arya'nın uyarılarını kulak arkası edemezdi; dolayısıyla bulunduğu yerde kalıp, huzursuzluk içinde beklemeye, çürümüş parmaklarıının tırnaklarını kemirmeye, Saphira'yla kısa sessiz diyaloglarla konuşmaya devam etti.</p>

  <p>Güneş yeryüzüyle birleştiğinde, kabuğundan sızan dev bir yumurta sarısı gibi ufuk çizgisine yayıldı. Kırlangıçların arasında yarasalar belirmeye başlamıştı; derimsi kanatlarım hafifçe ama hızla çırpıyorlar, tiz ötüşleri Eragon'un kulaklarını acıtıyordu.</p>

  <p>Sonra Elain çevredeki her şeyin sesini bastıran bir feryat daha kopardı, Eragon'un bir daha asla duymak istemediği türden bir çığlıktı.</p>

  <p>Bunu kısa süren, çıtın bile çıkmadığı bir sessizlik izledi.</p>

  <p>Sessizlik, çadırdan gelen yeni doğan bir bebeğin yüksek sesli ıngasıyla sona erdi; Yeni bir yaşamın dünyaya geldiğini bildiren o değişmez yaygara. Sesi duyunca Aibriech ile Baldor sırıtmaya başladılar, Eragon ile Roran da öyle ve bekleşenler de sevindiler.</p>

  <p>Sevinçleri uzun sürmedi. Neşeli gülüşmeler azalırken çadırdaki kadınlar, insanın içine işleyen, Eragon'u korkudan donduran bir sesle ağıtlar yakmaya başlamışlardı. Bu dövünmelerin ne anlama geldiğini anlıyordu, her zaman aynı anlama gelirdi: Yani kötü kaderin kapıyı çaldığını.</p>

  <p>"Hayır!" dedi Eragon inanamayıp oturduğu fıçıdan ayağa fırlayarak. Ölmüş olamaz. Elain ölmüş olamaz... Arya söz vermişti.</p>

  <p>Sanki düşüncelerine yanıt vermek istermiş gibi Arya hızla çadırın örtüsünü kaldırıp dışarı çıktı ve imkânsız uzunlukta adımlarla yolu koşup geçerek yanına geldi.</p>

  <p>Yavaşlarken Baldor, "Ne oldu?" diye sordu.</p>

  <p>Arya onun sorusuna aldırmayıp, "Eragon, gel!" dedi.</p>

  <p>"Neler oluyor?" diye sordu Baldor kızgınlıkla ve Arya'yı omzundan tutmak istedi. Neredeyse onunla aynı anda Arya da onun bileğini yakaladı, kolunu çevirip sırtına kıvırdı ve onu iki büklüm bir hale getirdi. Baldor'un yüzü acıyla büzüldü.</p>

  <p>"Eğer yeni doğan kız kardeşinin yaşamasını istiyorsan, o zaman kenarda dur ve karışma!" Sonra da kolunu bırakıp onu itti. Baldor geriye doğru sendeleyerek Aibriech'in kollarına düştü. Arya hızla dönüp tekrar Horst'un çadırına koştu.</p>

  <p>Eragon da onunla beraber giderken, "Neler oldu?" diye sordu.</p>

  <p>Arya dönüp onun yüzüne baktı; gözleri ateş gibi yanıyordu. "Bebeğin durumu iyi, ama tavşandudaklı doğdu."</p>

  <p>Eragon kadınların niye kederle ağladıklarını şimdi anlamıştı. Tavşandudaklı doğan bahtsız bebeklerin yaşamalarına izin verilmezdi; beslemek güçtü. Ayrıca anne babaları ona yine de bakmak istese bile böyle çocukları ilerde çok zor bir yaşam beklerdi: Dışlanırlar, alay edilirler ve evlenecek uygun birini bulamazlardı. Çoğu zaman böyle bir durumda bebeğin ölü doğması tercih edilirdi.</p>

  <p>"Onu iyileştirmelisin Eragon," dedi Arya.</p>

  <p>"Ben mi? iyi ama ben hiç... Sen niye yapmıyorsun? Sen şifa konusunda benden daha fazla şey biliyorsun."</p>

  <p>"Eğer bebeğin görünümünü yeniden yapılandırırsam, insanlar onu çalıp yerine bir başka bebekle takas ettiğimi söyleceklerdir. Senin ırkının benim türümle ilgili söylediği şeyleri biliyorum ben Eragon, hepsini biliyorum. Eğer çok gerekirse yapacağım tabii, ama çocuk bunun acısını hep çekecektir. Onu böyle bir kaderden ancak sen kurtarabilirsin."</p>

  <p>Eragon birden paniklemişti. Bir başkasının hayatından sorumlu tutulmak istemiyordu; zaten sorumlu olduğu bir sürü hayat vardı.</p>

  <p>"Onu iyileştirmelisin," dedi Arya vurgulayarak. Eragon, ciflerin çocuklarına ne kadar değer verdiklerini hatırladı birden, hem kendi çocuklarına, hem de başka ırkların çocuklarına.</p>

  <p>"Gerekirse bana yardım edecek misin?"</p>

  <p>"Elbette."</p>

  <p>"Ben de edeceğim," dedi Saphira. "Sorman bile gereksiz."</p>

  <p>"Pekâlâ," dedi Eragon ve Brisingr'ın kabzasını tuttu, kararını vermişti. "Yapacağım."</p>

  <p>Arya bir adım gerisinde, birlikte çadıra giderek çadırın ağır kalın yünlü örtüsünü açıp içeri girdi. Yanan mumların isi gözlerini yakmıştı birden. CarvahalFli beş kadın birbirlerine sokulmuş çadırın bir kenarında ayakta duruyorlardı. Söyledikleri ağıt Eragon'a sanki fizisel bir darbe gibi çarpmıştı. Sanki transtalarmış gibi oldukları yerde sallanıyorlar, ağlaşırlarken dövünüyorlar, üstlerini başlarım, saçlarını yoluyorlardı. Horst, yatağın ayakucundaydı. Gertrude'yle tartışıyordu; adamın yüzü şiş, kıpkırmızı olmuş ve yorgunluktan çizgileri iyice belirginleşmişti. Tombul yapılı şifacı kadınsa kucağında, sıkı sıkı göğsüne bastırdığı bir tomar bez tutuyordu. Eragon bebeğin bezlerin arasında olduğunu düşünüyordu; gerçi yüzünü görmemişti ama, içerdeki gürültüye ek olarak kopardığı yaygaradan belliydi bu. Gertrude'nin tombul yanakları terden parlıyordu, saçları yüzüne yapışmıştı. Çıplak kolları farklı sıvılarla yol yol çizgiler halindeydi. Yatağın başucunda, Katrina yuvarlak bir minderin üstüne diz çökmüş, Elain'in alnını ıslak bezle siliyordu.</p>

  <p>Eragon, Elain'i neredeyse tanıyamamıştı. Kadının yüzü bir deri bir kemik kalmış, bir yere sabitlemekte zorlandığı sürekli devinen gözlerinin altında koyu renkli halkalar oluşmuştu. Gözlerinden süzülen yaşlar şakaklarının üstünden akıyor, karman çorman olmuş saçlarının içinde kayboluyordu. Sürekli açıp kapadığı ağzından anlaşılmaz sözcükler dökülüyordu. Bedenin geri kalanı kanlı çarşaflar arasında seçilmiyordu.</p>

  <p>Yanlarına gidene kadar ne Horst, ne de Gertrude, Eragon'un gelişini fark edebilmişti. Eragon, Carvahall'den ayrıldığından beri epey büyümüştü ama Horst ondan yine de bir kafa boyu daha uzundu. İkisi de dönüp kendisine bakarken, demircinin kasvetli gözlerinde bir ümit ışığı yanıp söndü.</p>

  <p>"Eragon!" Ağır elini Eragon'un omzuna koyup, sanki bütün olanlar gücünü bitirmiş gibi üstüne doğru abandı. "Duydun mu?" Cevap almak amacıyla sorulmuş bir soru değildi ama Eragon yine de başını salladı. Horst, Gertrude'ye baktı (çabuk tarafından, ok gibi bir bakış). Çenesi kıpırdarken kocaman faraş gibi sakalı sağa sola yalpalanıyordu. Dudaklarını ıslatırken arasından dili göründü. "Yapabilir misin... Ona yardım edebilir misin?"</p>

  <p>"Belki," dedi Eragon. "Çalışacağım."</p>

  <p>Kollarını uzattı. Gertrude bir an bocaladıktan sonra, ılık örtü yumağını onun kucağına bıraktı ve geri çekildi, halinden endişeli olduğu belli oluyordu.</p>

  <p>Kumaş katmanları arasındaki minik kızın ufacık buruşuk yüzü görülüyordu. Cildi koyu kırmızı, gözleri şiş ve kapalı ve yüzünde sanki mutsuzmuş gibi ekşi bir ifade vardı, sanki kendisine kötü davranılmasına kızmış gibiydi, ki Eragon bu tepkiyi son derece normal buluyordu. Kızın yüzündeki en belirgin özellikse, sol burun deliğinden başlayıp üstdudağının ortasına kadar uzanan büyük yarıktı. Aralıktan küçük pembe dili gözüküyordu, ağzının içinde ara sıra kıpırdayan ıslak, yumuşak bir sümüklüböcek gibi duruyordu.</p>

  <p>"Lütfen," dedi Horst. "Yapabileceğin herhangi bir şey..."</p>

  <p>Arkada kadınlar söyledikleri ağıtta birden yüksek perdeli bir sese çıkınca Eragon elinde olmadan irkildi. "Burada çalışamam," dedi.</p>

  <p>Çıkmak için dönerken Gertrude arkasından seslenerek, "Ben de seninle geliyorum. Çocuğa nasıl bakılması gerektiğini bilen biri çocuğun yanında bulunsa iyi olur," dedi.</p>

  <p>Eragon kızı iyileştirmeye çalışırken Gertrude'nin çevresinde dolanmasını istemiyordu ve tam kadına bunu söyleyecekken aklına bebeklerin değiştirilmesiyle ilgili Arya'nın sözleri geldi. Carvahall'den biri, bütün köylülerin güvendiği biri, kızdaki değişime gözleriyle şahit olmalıydı; değişimden sonra bebeğin hâlâ aynı bebek olduğunu köylülere ancak böyle garantileyebilirdi.</p>

  <p>İçinden gelen isteksizliği bastırarak, "Nasıl istersen," dedi.</p>

  <p>Çadırdan çıkarken bebek kollarında kıpırdanıyor, acı acı ağlıyordu. Yolun karşı tarafında bekleşen köylüler ayaklanıp kendisini işaret ettiler. Aibriech ile Baldor, Eragon'a doğru gelmeye başlamıştı ama Eragon başını iki yana sallayınca oldukları yerde kalıp yüzlerinde çaresiz bir ifadeyle onun arkasından baktılar.</p>

  <p>Eragon kampı geçip kendi çadırına doğru giderken Arya ile Gertrude yanındaydı. Arkalarından gelen Saphira yüzünden ayaklarının altında yer titriyordu. Yollarının üstünde savaşçılar onlar geçsin diye aceleyle kenara kaçışıyorlardı.</p>

  <p>Eragon bebeği sarsmamak için elinden geldiğince hafif adımlar atmaya çalışıyordu. Bebekten sıcak bir yaz günü ormanda toprak zeminin ekşimsi kokusuna benzer, yoğun ve ağır bir koku yayılıyordu.</p>

  <p>Varmak istedikleri yere neredeyse gelmişlerdi ki, Eragon, yolun kenarında, iki sıra çadırların arasında ciddi bir yüzle, iri, menekşe rengi gözlerini dikmiş kendisini izleyen cadı-çocuk Elva'yı fark etti. Kızın üstünde morlu siyahlı bir elbise, başında ise geriye katladığı uzun dantelli bir duvak vardı; duvağın altından alnında, kendi gedtvey ignasia'ına benzeyen, gümüşümsü renkte, yıldız biçimli iz görünüyordu.</p>

  <p>Kız ne bir şey söyledi, ne de Eragon'u durdurmaya çalıştı; ama Eragon onun uyarısını anlamıştı, çünkü böyle aniden ortaya çıkması bile Eragon için bir paylama anlamı taşıyordu. Bir zamanlar yine bir çocuğun kaderiyle oynamaya çalışmış ve sonu kötü bitmişti. Böyle bir hatayı bir daha yapmaması gerekiyordu; sadece doğuracağı kötü sonuçlar ve vereceği zararlar yüzünden değildi bu. Eğer aynı hatayı bir kere daha tekrarlayacak olursa, Elva bu kez kesinlikle can düşmanı olurdu. Eragon sahip olduğu bütün güce rağmen Elva'dan çekiniyordu. Kızda insanların ruhlarını okuyabilme, rahatsız eden, üzen şeyleri görebilme, kendilerine zarar verecek şeylerle ilgili gaipten haber verebilme yeteneği vardı ve bu özelliği onu Alagaesia'nın en tehlikeli canlılarından biri haline getiriyordu.</p>

  <p>"Her ne olursa olsun..." diye düşündü Eragon karanlık çadırından içeri girerken. "Bu çocuğa zarar vermek istemiyorum." İçine dolan yeni bir güçle, minik kız bebeğin içinde bulunduğu şartların normal hayatta ona tanımayacağı şansı ona vermeye daha da kararlı hale geldi.</p>
</body>
</html>
