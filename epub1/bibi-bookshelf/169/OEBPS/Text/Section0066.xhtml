<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Görev Sorumluluğu</h1>

  <p>Umaroth da dâhil on kişi birlikte bir saat kadar daha konuştular. Orrin'in biraz daha ikna edilmesi gerekmişti ve karar verilmesi gereken çeşitli ayrıntılar vardı: Zamanlamayla, yerleştirme ve işaretleşmeyle ilgili sorular.</p>

  <p>Arya kendisine, "Saphira veya sen itiraz etmezseniz, yarın size eşlik etmek isterim," deyince Eragon rahatladı.</p>

  <p>"Seni aramızda görmekten mutlu oluruz," dedi.</p>

  <p>Islanzadi kasıldı. "Bunun ne faydası olacak? Senin becerilerine başka yerde ihtiyaç var Arya. Saphira ile Eragon'un yanına verdiğim Blödhgarm ile diğer büyücüler büyü yapmak konusunda senden daha ileriler ve savaşta da daha tecrübeliler. Unutma Forsworn'a karşı savaştılar ve pek çoklarından farklı olarak sağ kalıp yaşadıklarını anlatabildiler. Irkımızın birçok yaşlı üyesi senin yerinde olabilmek için neler verirdi. Bu iş için daha uygun kişiler varken, isteklilerken, senin gitmekte inat etmen bencillik olur."</p>

  <p>"Bence bu iş için Arya'dan daha iyisi olamaz," dedi Eragon sakin bir sesle. "Ve ayrıca yanımda Saphira dışında Arya'dan daha fazla olmasını tercih edebileceğim kimse yok."</p>

  <p>Islanzadi bakışlarını Arya ile Eragon'dan ayırmadı: "Sen hâlâ çok gençsin Shade Katili ve duygularının kararlarını gölgelemesine izin veriyorsun."</p>

  <p>"Hayır anne," dedi Arya. "Duygularının kararlarını gölgelendirmesine müsaade eden asıl sensin." Uzun ve kibar adımlarla annesine doğru ilerledi. "Haklısın, benden daha akıllı, daha güçlü ve daha tecrübeli kişiler var. Ama Saphira'nın güçlü ve daha tecrübeli kişiler var. Ama Saphira'nın yumurtasını Alagaesia'ya getiren bendim. Eragon'un Shade Durza'dan kurtulmasına ben yardım ettim. Ve Eragon'un da yardımıyla Shade Varaug'u Feinster'de öldüren de benim. Eragon gibi ben de bir Shade katiliyim ve biliyorsun ki insanlarımız için hizmet edeceğime dair yemini çok uzun süre önce ettim. Bizim ırkımızda bundan daha fazlasını yapan var mı? Ben istesem bile, bundan vazgeçemem artık. Bütün büyüklerimiz kadar artık bu savaşa ben de hazırım, çünkü bütün hayatımı ben bu amaca adadım, tıpkı Eragon gibi."</p>

  <p>"Ve bütün yaşamım dediğin şey çok kısa bir süre," dedi Islanzadi. Elini Arya'nın yanağına koydu. "Babanın ölümünden beri bunca yıl kendini Galbatorix'le savaşmaya adadın ama hayatın sunabileceği zevkleri çok az tanıyorsun. Ayrıca o yıllarda beraber çok az zaman geçirebildik: Koca bir yüzyıla dağılmış birkaç yıl. Saphira ile Eragon'u Ellesmera'ya getirdiğinden beri birbirimizle doğru dürüst yeniden görüşmeye başladık, tıpkı bir ana kızın arasında olması gerektiği gibi. Seni yeniden bu kadar çabuk kaybetmek istemiyorum Arya."</p>

  <p>"Ayrı kalmayı seçen ben değildim," dedi Arya.</p>

  <p>"Hayır," dedi Islanzadi ve elini çekti. "Ama Du Weldenvarden' den ayrılmayı seçen şendin." Yüzünün ifadesi yumuşadı. "Tartışmak istemiyorum Arya. Bu işi görevin olarak gördüğünü anlıyorum, benim hatırım için, bir başkasının senin yerine geçmesini kabul edemez misin?"</p>

  <p>Arya bakışlarını yere çevirdi, bir süre konuşmadı. Sonra, "Sen nasıl ordularının savaşa sen başlarında olmadan gitmelerine izin veremezsen, ben de Eragon ile Saphira'nın bensiz gitmelerine göz yumamam. Yapamam... Benim için korkak demelerini ister misin? Bizim ailemizdeki hiç kimse yapılması gereken şeyden korkup kaçmaz; benden kendimi küçük düşürmemi isteme."</p>

  <p>Islanzadi'nin gözlerindeki ıslaklığın gözyaşı olmasından şüphelendi Eragon. "Evet," dedi kraliçe. "Ama Galbatorix'e karşı savaşmak..."</p>

  <p>"Eğer bu kadar korkuyorsan..." dedi Arya kibarca. "O zaman sen de benimle birlikte gel."</p>

  <p>"Ayrı kalmayı seçen ben değildim," dedi Arya.</p>

  <p>"Hayır," dedi Islanzadi ve elini çekti. "Ama Du Weldenvarden'den ayrılmayı seçen sendin." Yüzünün ifadesi yumuşadı. "Tartışmak istemiyorum Arya. Bu işi görevin olarak gördüğünü anlıyorum, benim hatırım için, bir başkasının senin yerine geçmesini kabul edemez misin?"</p>

  <p>Arya bakışlarını yere çevirdi, bir süre konuşmadı. Sonra, "Sen nasıl ordularının savaşa sen başlarında olmadan gitmelerine izin veremezsen, ben de Eragon ile Saphira'nın bensiz gitmelerine göz yumamam. Yapamam... Benim için korkak demelerini ister misin? Bizim ailemizdeki hiç kimse yapılması gereken şeyden korkup kaçmaz; benden kendimi küçük düşürmemi isteme."</p>

  <p>Islanzadi'nin gözlerindeki ıslaklığın gözyaşı olmasından şüphelendi Eragon. "Evet," dedi kraliçe. "Ama Galbatorix'e karşı savaşmak..."</p>

  <p>"Eğer bu kadar korkuyorsan..." dedi Arya kibarca. "O zaman sen de benimle birlikte gel."</p>

  <p>"Gelemem. Ordularımın başında kalmalıyım."</p>

  <p>"Ben de Eragon ve Saphira'yla birlikte gitmeliyim. Ama sana söz veriyorum, ölmeyeceğim." Arya elini götürüp Islanzadi'nin yanağına koydu, annesi de onun yanağına. "Ölmeyeceğim." Arya cümleyi bir kere daha tekrarlamıştı ama bu defa eski dilde.</p>

  <p>Arya'nın kararlılığı Eragon'u etkilemişti; söylediği şeyi eski dilde dile getirmesi, daha şimdiden inandığını gösteriyordu. Islanzadi de etkilenmişe benziyordu, aynı zamanda gururlanmıştı da. Gülümsedi ve Arya'yı bir yanağından öptü. "Git o halde, selametle git. Ve kendini gereksiz risklere atma."</p>

  <p>"Sen de öyle." Kucaklaştılar.</p>

  <p>Ayrılırlarken İslanzadi, Eragon ve Saphira'ya baktı. "Ona göz kulak olun, sizden rica ediyorum, çünkü onun kendisini koruyacak bir ejderhası veya Eldunari'si yok."</p>

  <p>"Oluruz," dedi her ikisi de eski dilde.</p>

  <p>Verecekleri kararları alıp aralarında görüştükten sonra savaş konseyi dağılmaya ve farklı ırklardan üyeleri birer birer ayrılmaya başladı. Saphira'nın yanı başında oturduğu yerden Eragon gidenlerin ardından bakıyordu. Ne kendisi ne de Saphira yerinden kımıldamıştı. Saphira saldırıya kadar tepenin ardında gizlenecekti. Eragon da karanlığa kadar bekleyip sonra kampa girmeyi planlıyordu.</p>

  <p>Roran'ın arkasından ikinci olarak Orik ayrılmıştı. Ayrılmadan önce Cücelerin kralı Eragon'un yanına gelip ona babacan bir tavırla sarıldı. "Ah, keşke ben de ikinizle birlikte gelebilseydim," dedi, sakalının üstünde kocaman duran gözleri ciddiydi.</p>

  <p>"Ben de gelmeni arzu ederdim," dedi Eragon.</p>

  <p>"Eh, biz de sonra görüşürüz ve zaferimizi fıçı fıçı birayla kutlarız, olur mu, ha?"</p>

  <p>"Ben de bunu çok isterim."</p>

  <p>"Ben de öyle," dedi Saphira.</p>

  <p>"Güzel," dedi Orik ve sertçe başını aşağı yukarı bir kere salladı. "Anlaştık o zaman. O halde sakın Galbatorix'in seni alt etmesine müsaade etme, yoksa senin ardından onun peşine düşme şerefi bana ait olur."</p>

  <p>"Dikkatli olacağız, söz," dedi Eragon gülümseyerek.</p>

  <p>"Umarım dediğin gibi olur, yoksa Galbatorix'in burnundan makas almaktan daha başka bir şeye gücüm yeteceğine şüpheliyim."</p>

  <p>"Bunu görmek isterdim," dedi Saphira.</p>

  <p>Orik homurdandı. "Tanrılar sizinle olsun Eragon ve de seninle Saphira."</p>

  <p>"Senin de öyle Thrifk'in oğlu Orik." Ardından Orik, Eragon'un omzuna vurdu ve sallana sallana çalılara bağladığı poninin yanına gitti.</p>

  <p>Kraliçe ile Blödhgarm ayrıldığı halde Arya gitmemişti. Jörmundur'la bir konuda derin bir sohbetteydi ama Eragon fazla önemsemedi. Jörmundur da ayrıldıktan sonra, Arya'nın hâlâ oyalandığını gördü ve kızın kendileriyle yalnız konuşmak istediğini anladı.</p>

  <p>Gerçekten de herkes ayrıldıktan sonra Arya onların yanına gelip, "Gittiğiniz yerde başka bir şeyler daha oldu mu, Orrin veya Jörmundur'un önünde anlatmak istemediğiniz bir şeyler... ya da annemin?" diye sordu.</p>

  <p>"Niçin soruyorsun?"</p>

  <p>Arya bocaladı. "Çünkü... ikiniz de değişmiş gibisiniz. Bu Eldunari yüzünden mi, yoksa fırtınada başınıza bir şey mi geldi?"</p>

  <p>Eragon kızın kavrama kabiliyetine gülümsemeden edemedi. Saphira'yla görüştü ve o da onaylayınca cevap verdi: "Gerçek isimlerimizi öğrendik."</p>

  <p>Arya'nın gözleri büyüdü. "Öğrendiniz mi? Eee... hoşunuza gitti mi?"</p>

  <p>"Kısmen," dedi Saphira.</p>

  <p>"Gerçek isimlerimizi öğrendik," diye tekrarladı Eragon. "Dünyanın yuvarlak olduğunu gördük. Ayrıca buraya dönerken Umaroth ile diğer Eldunari bizimle bütün eski anılarını paylaştılar." Yüzüne çarpık bir gülümseme geldi. "Onların hepsini anladığımızı söyleyemem ama olayları şey gösteriyorlar... farklı."</p>

  <p>"Anlıyorum," diye mırıldandı Arya. "Sence bu değişiklik iyi mi?"</p>

  <p>"Bence iyi. Değişikliğin kendisi için ne iyi, ne de kötü diyebilirim ama bilgi her zaman kullanışlı."</p>

  <p>"Gerçek isimlerinizi bulmanız zor oldu mu?"</p>

  <p>Böylece Eragon ona nasıl başardıklarını anlattı ve ayrıca Vroengard Adası'nda karşılarına çıkan garip yaratıklardan bahsetti, ki Arya'nın da en çok ilgisini bu çekmişti.</p>

  <p>Eragon konuşurken aklına bir fikir geldi, fikir içinde öyle yankılanmıştı ki, aldırmamak mümkün değildi. Saphira'ya açıkladı ve bir kere daha ejderha ona izni lütfetti ama nedense bu kez öncekilerden daha da isteksizdi.</p>

  <p>"Bu gerekli mi?" diye sordu Saphira.</p>

  <p>"Evet."</p>

  <p>"O zaman nasıl istiyorsan öyle yap, ama eğer yalnızca o da istiyorsa."</p>

  <p>Vroengard'dan bahsetmeyi bitirdiklerinde Arya'nın gözlerinin içine baktı ve, "Benim gerçek adımı duymak ister misin?" diye sordu. "Seninle paylaşmayı arzu ediyorum."</p>

  <p>Bu teklif Aryayı şoke etmişe benziyordu. "Hayır! Bunu bana ya da başkasına söylememelisin. Hele de Galbatorix'e bu kadar yakınken. Onu benim zihnimden çalabilir. Ayrıca gerçek ismini sadece en güvendiğin kişiye söylemelisin."</p>

  <p>"Sana güveniyorum ben."</p>

  <p>"Eragon, Biz Elfler adlarımızı birbirimize söylediğimizde bunu ancak birbirimizi çok uzun yıllar tanıyorsak yaparız. İsimlerde saklı olan bilgiler herkese söylenmeyecek kadar özel, çok kişisel ve onu paylaşmaktan daha büyük bir tehlike olamaz. Birisine gerçek adını söylediğin zaman, kendinle ilgili her şeyi onların eline teslim etmiş olursun."</p>

  <p>"Biliyorum, ama bir daha bu fırsatı asla bulamayabilirim. Verebileceğim tek şey bu ve bunu sana vermek istiyorum."</p>

  <p>"Eragon, önerdiğin şey... bir insanın bir insana verebileceği en değerli hediye."</p>

  <p>"Biliyorum."</p>

  <p>Arya üstünden bir ürperti geçtiğini hissetti ve birden içine kapanır gibi oldu. Bir süre sonra da, "Daha önce hiç kimse bana böyle bir hediye vermedi... Duyduğun güvenden dolayı teşekkür ederim Eragon, bunun senin için ne anlama geldiğini biliyorum ama hayır, alamam. Ölebiliriz veya esir düşebiliriz diye senin böyle bir şey yapman doğru değil, benim de kabul etmem yanlış olur. Tehlike olması aptalca davranışları gerektirmez, hem de içinde bulunduğumuz durum ne kadar vahim olursa olsun," dedi.</p>

  <p>Eragon başını indirdi. Arya'nın sebepleri geçerli sebeplerdi ve kızın tercihine saygı duyuyordu. "Anlıyorum, nasıl istersen," diye karşılık verdi. "Teşekkürler Eragon."</p>

  <p>Bir süre geçti. Sonra Eragon, "Hiç kimseye gerçek adını söyledin mi?" dedi.</p>

  <p>"Hayır."</p>

  <p>"Annene bile mi?"</p>

  <p>Arya'nın ağzı yamuldu. "Hayır."</p>

  <p>"Ne olduğunu peki biliyor musun?"</p>

  <p>"Tabii. Yoksa başka ne sanıyorsun?"</p>

  <p>Eragon hafifçe omuz silkti. "Bir şey düşünmedim. Sadece emin değildim." Aralarında sessizlik oluştu. Sonra, "Ne zaman... gerçek adını nasıl öğrendin?"</p>

  <p>Arya öyle uzun süre konuşmadı ki Eragon onun cevap vermek istemediğini düşünmeye başlamıştı. Sonra kız derin bir nefes alıp anlatmaya başladı: "Du Weldenvarden'den ayrıldıktan yıllar sonraydı, nihayet Varden ve Cüceler arasındaki yaşantıma ve pozisyonuma alışmaya başladığım yıllardı. Faolin ile bana eşlik eden diğerleri uzaktaydılar ve benim de çok boş zamanım oluyordu. Bu zamanın çoğunu ben de Tronjheim'ı keşifle harcıyordum; kimsenin pek gitmediği dağlık şehrin ırak diyarlarında gezintilere çıkıyordum. Tronjheim çoğu kişinin sandığından daha büyüktür ve içinde çok tuhaf şeyler görür insan: Odalar, insanlar, yaratıklar, terk edilmiş eserler... Gezerken düşünürdüm ve giderek kendimi eskisinden daha iyi tanır hale geldim. Bir gün Tronjheim'ın yükseklerinde bir yerde bir oda keşfettim, bugün istesem bile belki yerini bulamam. Odanın içine sanki bir güneş ışığı vuruyor gibiydi ama aslında çatı kapalıydı; odanın ortasında bir kaide, kaidenin üstünde de büyüyen bir çiçek vardı. Ne tür bir çiçek olduğunu bilmiyorum; benzerini daha önce hiç görmemiştim. Taçyaprakları mor renkteydi ama çiçeğin ortası kan damlası gibi. Sapı dikenliydi ve çiçek duyduğum en hoş kokuyu yayıyor, kendiliğinden bir müzik yayıyordu sanki. Öyle hayret verici ve benzersiz bir şeydi ki, odada kalıp çiçeğe gözlerimi dikip epey kalmışım; işte öncesinde ve o an için kim olduğumu anlatacak sözcükleri orada toparladım."</p>

  <p>"O çiçeği bir gün görmek isterim."</p>

  <p>"Belki görürsün." Arya, Varden'lilerin kampına doğru bir bakış fırlattı. "Gitmeliyim. Daha yapacak çok iş var."</p>

  <p>Eragon başını salladı. "O zaman yarın görüşürüz."</p>

  <p>"Yarın." Arya yürümeye başladı. Birkaç adım sonra durdu ve dönüp baktı. "Saphira'nın süvarisi olarak seni seçmesine sevindim Eragon. Ayrıca senin yanında çarpıştığım için de çok mutluyum. Hepimizin beklentisinin çok üstünde bir seviyeye ulaştın. Yarın ne olursa olsun, bunu bilmeni istiyorum."</p>

  <p>Sonra yürümeye devam etti ve kısa bir süre sonra da, kendisini Saphira ve Eldunari'yle baş başa bırakıp tepenin dönemecinde gözden kayboldu.</p>
</body>
</html>
