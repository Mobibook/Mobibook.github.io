<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Teşekkür</h1>

  <p>Kvetha Fricaya. Selam Dostlarım.</p>

  <p>Ne uzun bir yolculuktu bu! Sonuna geldiğime inanmak zor. Bu seriyi bitirip bitiremeyeceğimi düşündüğüm çok oldu. Bunu başarmamda ise pek çok kişinin hiç de azımsanmayacak destek ve yardımı var.</p>

  <p>Miras'ı yazmak, hayatımın en zor işiydi desem abartmış olmam. Çeşitli nedenlerden dolayı (kişisel, mesleki ve yaratıcılık anlamında) benim için öncekilerinden daha zorlayıcı oldu. Bitirdiğim için gururluyum ama ortaya çıkan kitapla daha da çok gurur duyuyorum.</p>

  <p>Seriye genel olarak bakıp şöyle bir düşündüğümde, duygularımı ifade edecek kelime bulamıyorum. Miras'la tamamlanan bu seri, tam on iki yılımı aldı; daha belirgin söylemek gerekirse ömrümün yarısını. Bu kitap serisi beni de, ailemi de değiştirdi; neticesinde edindiğim deneyimlerle dört kitap daha yazabilirim ve şimdi Eragon, Saphira, Arya, Nasuada ve Roran'a veda etmek; yeni karakterlere, yeni hikâyelere yelken açmak... göz korkutucu geliyor bana.</p>

  <p>Yine de Alagaesia'dan fazla uzaklaşmayı düşünmüyorum. Bu dünyayı yaratmak için çok fazla emek sarf ettim ve ilerde bir gün oraya yeniden dönmeyi düşünüyorum. Bu belki birkaç yıl sürer veya bir bakarsınız gelecek ay ortaya çıkmış. Şu an için bir şey söylemek zor; ama döndüğümde, bu kitapta gizemli bıraktığım bazı yerleri açıklamaya niyetliyim.</p>

  <p>Bu arada yeri gelmişken, Angela hakkında bir şeyler öğrenmeyi umanları hayal kırıklığına uğrattığım için özür dilemek istiyorum; eğer onunla ilgili her şeyi bilsek, ilginçliğini yitireceğini söyleyebilirim. Yine de, olur da kız kardeşim Angela'yla tanışırsanız, bu karakterle ilgili sorularınızı ona yöneltebilirsiniz. Keyfi yerindeyse, size ilginç şeyler anlatabilir. Değilse... bence yine de şakayla karışık bir iki iğneli söz söyleyecektir.</p>

  <p>Tamam o zaman, artık teşekkürlere geçelim:</p>

  <p><br /></p>

  <p>Evde: Hem anneme hem de babama sürekli destek oldukları, önerileri ve en başta, Eragon olayına bir şans verdikleri için teşekkürler. Kız kardeşim Angela'ya verdiği harika fikirler, düzeltmelerde ettiği yardımlar, bir kez daha kendisini bir karakter olarak yazmama izin vermesi, taslak halindeki çalışmanın son çeyreğinde sağladığı inanılmaz destek için teşekkürler. Sana borçluyum kardeşim; ama sen zaten bunu da biliyorsun. Ayrıca, özellikle zor bir kısmı yazdığım bir sırada, bana arkadaş olduğu için Immanuela Meijer'a da teşekkürler.</p>

  <p>Yazarlar Evi'nde: Temsilcim Simon Lipskar'a gösterdiği dostluk ve yıllar içinde bu kitap serisi adına bütün yaptıkları için (Söz veriyorum kitabı biraz daha hızlı yazmaya gayret edeceğim!) ve onun yardımcısı Katie Zanecchia'ya teşekkürler.</p>

  <p>Knopf'ta: Editörüm Michelle Frey'e bana olan sonsuz inancı ve bütün bunların gerçekleşmesini sağladığı için teşekkürler. Gerçekten de kendisi olmasaydı siz şu anda bu kitabı elinizde tutuyor olamazdınız. Asistanı Kelly Delaney'e Frey'in hayatını kolaylaştırdığı ve diğer üç kitaptan bir özet çıkarılmasına yardım ettiği için teşekkürler. Editör Michele Burke'e hikâyeye verdiği dikkat ve kitabın basılmasına ettiği yardımlar için teşekkürler. Haberleşme şefi ve pazarlama sorumlusu Judith Haut: Kendisi olmasa bu kitaptan çok az kişinin haberi olurdu. Yine tanıtımdan Dominique Cimina ve Noreen Herits'e; her ikisine de turlarımın öncesinde, sırasında ve sonrasında gösterdikleri büyük yardımlar için teşekkürler. Kitap kapağının tasarımında ve iç çalışmasında (ayrıca ciltsiz kitaplardaki emekleri için de) sanat yönetmeni Isabel Warren-Lynch ve ekip arkadaşlarına teşekkürler. Sanatçı John Jude Palencar'a böylesi güzel bir dizi kapak hazırladığı için; özellikle bu sonuncusu bitiş için harika bir çalışmaydı. Baskı editor şefi Artie Bennett'e noktalama, küçük, uzun veya kavranması güç kelimelerde ve kelime türetmede gösterdiği uzmanlık için teşekkürler. Random House'da çocuk bölümü sorumlusu Chip Gibson'a teşekkürler. Knopf yayın yönetmeni Nancy Hinkel'a gösterdiği inanılmaz sabır için teşekkürler. Satış bölümü şefi John DeMayo ve ekibine çok teşekkürler. Sonu gelmeyen yaratıcılıklarıyla beni şaşırtan pazarlama şefi Joan Adamo ve grubuna teşekkürler. Yeni medyada Linda Leonard ve ekibi; üretimde Linda Palladino ve Tim Terhune; idari basımda Shasta Jean-Mary; Miras'ı dünya çapında yayımlanan bir fenomen haline getiren ilave haklar ekibinden Pam White, Jocelyn Lange ve grubun geri kalanlarına; nüsha düzeltmelerinde Janet Frick, Janet Renard, Jennifer Healey'e ve Knopf'ta bana destek veren herkese çok teşekkürler.</p>

  <p>Dinleme Kütüphanesi'nde: Hikâyemi seslendiren Gerard Doyle'a (sanırım Firnen'le kendisini biraz zorladım); göze görünmeyen ama önemli çalışmalarıyla Taro Meyer'e; ipin ucunu bir araya getiren Orli Moscowitz'e ve Dinleme Kütüphanesi'nin yayımcısı Amanda D'Acierno'ya teşekkürler.</p>

  <p>Ayrıca, Aroughs bölümünde bana kayağantaş madeni kullanma fikrini veren yazar arkadaşım Tad Williams'a teşekkürler. Dostum ve akıl danışmanım olan yazar Terry Brooks'a teşekkürler.</p>

  <p>Bilinen en güzel fan sitelerinden shurtugal.com'u kurup yöneten Mike Macauley; The Inheritance Almanac'ı yazan Mark Cotta Vaz'a teşekkürler. Mike'ın çabaları olmasa okuyucu kitlesi şu anda olduğundan çok daha az olacağı kesindi. Teşekkürler Mike!</p>

  <p>Özel bir teşekkür de hayranlar arasından Reina Sato'ya gidiyor. Escargot'la ilk karşılaşma konusuna verdiği tepki, Vroengard'daki snalgli karakterinin oluşmasını sağladı. Reina, snalgli'leri sana ithaf ediyorum.</p>

  <p>Her zamanki gibi son teşekkürlerim de siz okurlara. Hikâye boyunca beni yalnız bırakmadığınız için teşekkürler; umarım, parıltılı yıldızlar üzerinizden yaşamınız boyunca hiç eksik olmaz.</p>

  <p><br /></p>

  <p>Ve... bu kadar. Bu seriye ekleyebileceğim başka tek bir sözcük kalmadı. Söyleyeceklerimi söyledim. Bundan sonrası sessizlik.</p>

  <p>Se onr sverdar sitja hvass.</p>

  <p style="text-align: right;">Christopher Paolini<br />
  8 Kasım 2011</p>
</body>
</html>
