<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Aroughs</h1>

  <p>Roran ile adamları yol kenarında kurulu çadırlara ulaştıklarında vakit öğle olmak üzereydi. Hissettiği yorgunluk yüzünden kamp gözüne gri ve bulanık görünüyordu. Bir buçuk kilometre kadar güneyde Aroughs şehri vardı ama bulunduğu yerden sadece genel batlarıyla seçebiliyordu: Buz beyazı duvarlar, kapalı kapılarıyla derin ve geniş giriş yolları ve bir sürü kalın, kare biçimli taş kuleler.</p>

  <p>Eli eyerin ön kısmına yapışmış, tırıs adımla kampa girdiler, atlar bayılmak üzereydi. Üstü başı hırpani genç bir çocuk kendisine doğru koştu, kısrağının yularını tuttu ve at sakinleşip durmak zorunda kalana kadar çekti.</p>

  <p>Roran neler olduğunu birden anlamayıp çocuğa bakakalmıştı ama çabuk toparlayıp hemen ardından bet bir sesle, "Bana Bringman'ı çağır," dedi.</p>

  <p>Çocuk tek kelime etmeden, çıplak tabanlarıyla tozu toprağa katarak çadırların arasına dalıp gözden kayboldu.</p>

  <p>Roran'a sanki bir saatten daha fazla beklemiş gibi geldi.</p>

  <p>Kısrağın nefes nefese kalmış halde soluması, kulaklarına vuran kendi kalp atışlarına uyuyordu. Yere baktığında, yer sanki hâlâ hareket ediyormuş gibi görünüyor, tünel gibi bir yolla neresi olduğu belirsiz bir noktaya uzaklaşıyordu. Derken bir yerlerden gelen mahmuz sesleri çarptı kulağına. On kadar savaşçı mızrak ve kalkanları üstüne yaslanıp çevresinde toplanmıştı, yüzlerinde meraklı bir ifade vardı.</p>

  <p>Kampın diğer ucundan mavi tünikli bir adam aksak bir yürüyüşle Roran'ın yanına geldi. Baston olarak kırık bir mızrak kullanıyordu. Kocaman gür bir sakalı vardı ama üstdudağı tıraşlıydı ve ter içinde parlıyordu, artık acıdan mı yoksa sıcaktan mı Roran kestiremiyordu.</p>

  <p>"Sen Güçlü Balyoz musun?" diye sordu.</p>

  <p>Roran kaba bir karşılıkla doğruladı. Eyere asılmaktan kramp giren elini gevşetip tüniğinin içine soktu, Brigman'a Nasuada'nın emirlerini taşıyan hırpalanmış dikdörtgen biçimli parşömeni uzattı.</p>

  <p>Brigman mumdan mührü başparmağının tırnağıyla kırdı. Parşömeni inceledi, sonra da indirip ifadesiz bir yüzle gözlerini Roran'a dikti.</p>

  <p>"Sizi bekliyorduk," dedi. "Nasuada'nın büyücüsüyle dört gün önce görüştük ve bana yola çıktığınızı söyledi; ama bu kadar çabuk gelebileceğinizi tahmin etmiyordum."</p>

  <p>"Kolay olmadı," dedi Roran.</p>

  <p>Brigman dudaklarını büzerek, "Evet... olmadığına eminim... efendim," dedi. Parşömeni geri verdi. "Adamlar sizin ve emrinize hazırlar Güçlü Balyoz. Batı kanadından saldırıya geçmeye hazırlanıyorduk. Belki buna siz kumanda etmek istersiniz?" Soru sivri bir hançerin ucu kadar iğneleyiciydi.</p>

  <p>O an dünya Roran'ın etrafında kararır gibi oldu, başı dönüyordu, eyere daha bir sıkı tutundu. Kimseyle ağız dalaşına giremeyecek kadar yorgundu ve adam da bunun farkındaydı.</p>

  <p>"Onlara bugünlük saldırı olmayacağını söyleyin," dedi.</p>

  <p>"Aklınızı mı kaçırdınız? Şehri başka nasıl almayı düşünüyorsunuz? Saldırıya hazırlanmak bütün sabahımızı aldı, siz uykunuzu alırken burada boş boş oturup beklemeyeceğim herhalde. Nasuada kuşatmayı birkaç gün içinde bitirmemizi istiyor ve Angvard'ın üstüne yemin ediyorum, bunu gerçekleştireceğim!"</p>

  <p>Roran sadece Brigman'ın duyabileceği kadar alçak bir sesle sert cevap verdi: "Adamlara bugünlük saldırı olmayacağını söyleyeceksiniz. Yoksa sizi bileklerinizden bağlatır ve emirlere karşı gelmekten kırbaçlatırım. Biraz dinlenip ordunun vaziyetini gözden geçirmeden, herhangi bir saldırıya onay vermiyorum."</p>

  <p>"Aptalsınız siz! Bu..."</p>

  <p>"Eğer dilinizi tutup emirleri yerine getirmezseniz, sizi bizzat kendi ellerimle haklayacağım, hemen şimdi burada!"</p>

  <p>Brigman'ın burun delikleri deli gibi kabarıp iniyordu. "Bu haldeyken mi? Asla beceremezsiniz!"</p>

  <p>"Yanılıyorsunuz," dedi Roran ve sözlerinin arkasındaydı. Brigman'ı nasıl yener bilmiyordu ama yapabileceğini kemiklerine kadar hissediyordu.</p>

  <p>Brigman'ın ise kendine güvenemediği belliydi. "Pekâlâ," dedi yere tükürerek. "Adamlarımızın bizi toz toprak içinde kavga ederken görmesi zaten iyi olmaz. Madem böyle istiyorsunuz, burada kalacağız o zaman, ama boşa harcanan bu zamandan ben sorumlu değilim. Bu sizin başınızın altından çıktı, benim değil."</p>

  <p>"Her zamanki gibi," dedi Roran, boğazı kuruluktan acıyordu konuşurken, kısrağından aşağı atladı. "Tıpkı şu kuşatma işini elinize yüzünüze bulaştırmaktan sorumlu olduğunuz gibi."</p>

  <p>Brigman'ın yüzü karardı ve Roran adamın kendisinden hoşlanmayışının o an nefrete dönüştüğünü gördü. Daha diplomatik bir cevap seçmediğine pişman oldu.</p>

  <p>"Çadırınız bu tarafta."</p>

  <p><br /></p>

  <p>Roran uyandığında vakit hâlâ sabahtı.</p>

  <p>Çadırdan içeri hafif bir ışık sızıyor, içini huşu ile dolduruyordu. İlkönce sadece birkaç dakika kadar uyuduğunu sandı. Sonra da bunun mümkün olmadığını anlayacak kadar kendini dinç ve ayık hissetti.</p>

  <p>Bir küfür salladı; bütün günün böyle geçip gitmesine göz yumduğu için kendine sinirlenmişti.</p>

  <p>Üstünde ince bir battaniye vardı, ama yapış yapış güney ikliminde çok kalın geliyordu, özellikle de üstünde hâlâ çizmeleri ve giysileri olduğu için. Üstünü açtı ve doğrulmaya çalıştı.</p>

  <p>Kalkmaya uğraşırken bütün vücudu sanki gerilip yırtılıyormuş gibi acıyınca inledi. Kendini nefes nefese yeniden yatağa bırakıp tavandaki kumaşa dikti gözlerini. İlk baştaki şoku kısa zamanda atlattı ama hâlâ her yeri ağrıyor ve acıyordu.</p>

  <p>Gücünü toparlaması birkaç dakikasını almıştı. Büyük çaba sarf ederek yan tarafına yuvarlandı, ayaklarını şiltenin kenarından aşağı sarkıttı ve inanılmaz derecede güç bir hedef gibi görünen ayağa kalkma işine girişmeden önce durup soluklarının normale dönmesini bekledi.</p>

  <p>Ayağa kalkmayı becerdiğinde acı acı gülümsedi. İlginç bir gün olacağa benziyordu.</p>

  <p>Herkes çoktan kalkmıştı; çadırından çıktığında kendisini beklediklerini gördü. Yorgun, bitkin ve çelimsiz görünüyorlardı. Onların da her yeri tutulmuşa benziyordu. Karşılıklı selâmlaştıktan sonra Roran, Delwin'in kolundaki bandajı işaret ederek, "Acın biraz geçti mi?" diye sordu. Bar sahibi elindeki mutfak bıçağıyla Delwin'in kolunu kesmişti.</p>

  <p>Delwin omuz silkip, "Çok kötü değil. Gerekirse savaşırım," dedi.</p>

  <p>"Güzel."</p>

  <p>"İlk olarak ne yapmak niyetindesin?" diye sordu Carn.</p>

  <p>Roran yükselmekte olan güneşe bakıp, öğleye daha ne kadar vakit kaldığını kestirmeye çalıştı. "Biraz yürüyelim," dedi.</p>

  <p>Kampın orta yerinden başlayarak adamlarının önüne düştü; tek tek bütün çadır sıralarını arşınlayıp birliğin durumunu ve ellerindeki teçhizatı incelemeye başladı. Ara sıra duruyor, bir savaşçıya bir şeyler soruyor, sonra yine yoluna devam ediyordu. Adamlar genellikle yorgun ve isteksizdi; ama kendisini görünce moralleri biraz yerine gelir gibi olmuştu.</p>

  <p>Roran'ın turu planladığı gibi kampın güney ucunda sona erdi. Orada diğerleriyle birlikte durup muhteşem yapısıyla karşılarında duran Aroughs'a baktılar.</p>

  <p>Şehir iki kısımdan meydana geliyordu. İlk kısım alçak, yayılmış görünümüyle yapıların çoğunu içinde barındırıyordu; İkincisi ise uzun ve fazla dik olmayan yüksek bir yapının tepesine kurulmuştu; çevredeki iki kilometrelik alanda tek yükseklik burasıydı. Şehrin her iki kısmının da etrafını surlar çeviriyordu. Surların dışında beş tane giriş kapısı seçiliyordu. İkisi şehre giren yollara açılıyordu (biri kuzeyden, diğeri doğudan); diğer üçü güneye doğru şehrin içine akan su kanallarının yanındaydı. Aroughs'un diğer tarafında kıpır kıpır hareketli deniz vardı, büyük olasılıkla kanallar buraya boşalıyordu.</p>

  <p>Hiç değilse etrafında hendek yok, diye düşündü. Kuzeye bakan kapısı şahmerdan darbeleri yüzünden aşınmıştı; önündeki arazi de delik deşik çukur doluydu. Roran bunların savaşın izleri olduğunu tahmin etti. Surların karşısına üç mancınık, dört Ejder Kanadı gemisinden hatırladığı başka türde mancınık, iki de yıkık dökük kuşatma kulesi dizilmişti. Savaş teçhizatlarının yanında nöbetçi olarak bir avuç adam vardı. Pipo içip, bir deri yaygı üzerinde zar atıyorlardı. Teçhizat, karşısında yekpare bir kütle gibi dikilen şehrin karşısında pek bir zavallı kalıyordu.</p>

  <p>Aroughs'u çevreleyen düz ve alçak arazi, denize doğru bir eğimle inerek bitiyordu. Yeşil ova üstünde yüzlerce çiftlik göze çarpıyordu; her birinin kendine ait ahşap çitleri ve içinde en az bir tane saz damlı ev vardı. Aralarda, orada burada görkemli araziler uzanıyordu: Kendine ait yüksek duvarlarla çevrili ve büyük olasılıkla kendi muhafızları olan, diye tahmin etti Roran, geniş alana yayılı taş malikânelerdi bunlar. Aroughs'un soylularına ve belki zengin tüccarlarına ait oldukları belliydi.</p>

  <p>Roran, Carn'a, "Ne düşünüyorsun?" diye sordu.</p>

  <p>Büyücü başını iki yana salladı. Baygın bakışlı gözleri her zamankinden daha halsizdi. "Yani bir dağı ele geçirmeye çalışmaktan farksız olacak."</p>

  <p>"Gerçekten öyle," diye fikrini belirtti onlara doğru yaklaşan Brigman.</p>

  <p>Roran kendi düşüncesini kendine saklamıştı; gördükleri karşısında ne kadar cesaretinin kırıldığını diğerlerinin öğrenmesini istemiyordu. Sadece sekiz yüz adamla Aroughs'u ele geçirebileceğimizi düşünüyorsa Nasuada delirmiş olmalı. Yanımda sekiz hin adam olsa, ayrıca destek olarak bir de Eragon ile Saphira olsa, o zaman belki emin olabilirdim... Ama bu şekilde değil...</p>

  <p>Yine de bir çıkar yol bulması gerektiğini biliyordu, hiç kimse için değilse bile Katrina için yapmalıydı bunu.</p>

  <p>Roran adama dönüp bakmadan, "Bana Aroughs hakkında bilgi verin," dedi.</p>

  <p>Brigman cevap vermeden önce elindeki mızrağın ucunu toprağa batırıp olduğu yerde oyarcasına çevirdi: "Galbatorix ileri görüşlüydü; biz buranın yollarını keserek İmparatorlukla bağlantılarını koparmadan önce, o şehre yiyecek stoku yaptı. Su konusu da, gördüğünüz gibi, bol. Kanalların yönünü değiştirsek bile, şehrin içinde birkaç küçük dere veya kaynak mutlaka vardır. Hiç zorlanmadan kışa kadar, hatta daha fazla dayanırlar; gerçi ben bir süre sonra şalgam kökü yemekten usanacaklarına bahse girerim. Ayrıca Galbatorix, Aroughs'ta kendi birliklerine ilave olarak ayrı bir garnizon kurdu, sayıları bizimkinin iki katı kadar."</p>

  <p>"Bunu nereden biliyorsunuz?"</p>

  <p>"Bir muhbir. Ama askeri strateji hakkında fazla bir tecrübesi yoktu ve bize Aroughs'un zayıflığı konusunda fazla özgüvenli bir rapor çıkardı."</p>

  <p>"Ah."</p>

  <p>"Bize ayrıca gece bastığında karanlıkta şehre küçük bir adam kuvveti sokabileceğine söz vermişti."</p>

  <p>"Sonra ne oldu?"</p>

  <p>"Biz de bekledik ama hiç geri gelmedi; ertesi gün kesik başını ön siperin üstüne koydular. Hâlâ orada, doğu kapısında."</p>

  <p>"Demek öyle. Bu beş kapıdan başka, şehre giriş yeri var mı?"</p>

  <p>"Evet, üç tane daha var. Rıhtımın orada üç kanallık suyun birleşip birlikte akabileceği genişlikte bir su kapısı var. Onun yanında da atların ve adamların geçebileceği bir kapı var. Bir kapı da öbür uçta mevcut," dedi ve şehrin batısını gösterdi. "O da diğerleri gibi."</p>

  <p>"Gedik açabilmek mümkün mü?"</p>

  <p>"Çabuk olmaz. Kıyıda ne manevra yapacak, ne de askerlerin taş ve oklarından kaçacak yer var. O sebepten bu kapılara kalıyoruz, bir de batıdaki kapı. Şehrin etrafında arazinin durumu hemen hemen aynı, sahil hariç, dolayısıyla ben de saldırmak için en yakındaki kapıyı seçmiştim."</p>

  <p>"Kapılar neden yapılmış?"</p>

  <p>"Demir ve meşeden. En az yüz sene dayanır, biz kırmazsak tabii."</p>

  <p>"Herhangi bir büyüyle korunuyorlar mı, biliyor musunuz?"</p>

  <p>"Bilemem. Nasuada'nın neden yanımızda büyücülerinden birini göndermeyi uygun görmediğini anlamıyorum. Halstead'ın..."</p>

  <p>"Halstead kim?"</p>

  <p>"Lort Halstead, Aroughs'un derebeyi. Onun adını duymuş olmalısınız."</p>

  <p>"Hayır."</p>

  <p>Bunu kısa bir sessizlik izledi. Roran, Brigman'ın kendisini giderek daha fazla küçümsediğini hissediyordu. Adam konuşmaya devam etti: "Halstead'ın bir büyücüsü var. Kötü niyetli, sarı benizli bir tip; onu sur duvarlarının üstünde gördük, başını sakalının içine doğru eğip, bir şeyler mırıldanarak bizi büyüleriyle çarpmaya çalışıyor. Adam tek kelimeyle kabiliyetsizin teki, hiçbir şey yapamadı, sadece bir keresinde şahmerdanla kapıyı zorlayan iki adamımızı ateşe verdi."</p>

  <p>Koranla Carn bakıştılar, büyücü biraz endişelenmiş gibi görünüyordu; ama bu konuyu baş başa kaldıklarında konuşmaya karar verdi.</p>

  <p>"Kanal üzerindeki kapıları kırmak daha mı kolay olur?" diye sordu.</p>

  <p>"Nerede duracaksınız ki? Baksanıza duvara nasıl gömülmüş, iş görmek için bir adımlık yer bile yok. Dahası, giriş yolunda yarık ve tuzak aralıkları var; oradan içeri girmek isteyecek kadar salak olan herkesin üstünden aşağı kızgın yağ, taş dökebilir, yanar ok yağmuruna tutabilirler."</p>

  <p>"Kapılar suyun dibine kadar geçit vermez şekilde kapalı değillerdir, yoksa suyun geçişine engel olurlar."</p>

  <p>"Bunda haklısınız. Suyun altındaki kısımda kapı, ahşap ve demirden suyun geçmesine izin verecek büyüklükte deliklerle kafes örgü şeklinde yapılmış."</p>

  <p>"Anlıyorum. Kapılar devamlı suyun içinde mi, yani Aroughs kuşatma altında olmasa bile?"</p>

  <p>"Geceleri kesinlikle indiriliyordur, ama eminim gündüzleri açık bırakıyorlardır."</p>

  <p>"Hımm. Peki ya surlar nasıl?"</p>

  <p>Brigman ağırlığını verdiği ayağını değiştirdi, "Granit, cilalı, pürüzsüz ve çok sıkı örülmüş, blokların arasına bıçak bile sokulmuyor. Cüce yapımı sanırım, süvarilerin devrilmesinden önceki zamanlardan kalma. Ben ayrıca duvarların içinin sıkıştırılmış harçla doldurulduğunu sanıyorum, ama kesin olarak söyleyemem, çünkü daha dış tabakayı kıramadık. Ayrıca duvarlar yerin en az elli metre altına kadar iniyor, hatta belki daha fazla, bu da bir tünel açamayız ve altını kazarak yıkamayız demektir."</p>

  <p>Bir adım atarak Brigman kuzey ve batıdaki malikâneleri işaret etti. "Soyluların çoğu Aroughs'un içlerine çekildiler ama arkalarında mülkü koruması için adamlar bıraktılar. Bu adamlar bizim başımıza biraz sorun açtılar, birliklerimize saldırdılar, atlarımızı çaldılar, bunu gibi şeyler. Daha önceden arazilerden ikisini ele geçirmiştik (birkaç kilometre ötede yanmış gibi görünen iki yer göstererek), ama onları elde tutmaya çalışmak gerçekten hiç de değmeyecek bir çabaydı, biz de onları talan edip ateşe verdik. Ne yazık ki diğerlerini de aynı şekilde emniyete alabilecek yeterli adamımız yok."</p>

  <p>Baldor bu sefer söze girdi. "Kanallar neden Aroughs'a akıyor ki? Yani içerde tarla sulamakta kullanılmıyor herhalde."</p>

  <p>"Delikanlı, burada sulama yapmaya gerek yok. Asıl dertleri kuru kalabilmek."</p>

  <p>"O zaman ne için kullanıyorlar?" diye Roran da bilmek istedi. "Ve kaynağı neresi? Herhalde onca kilometre ötedeki Jiet Nehri'nden geldiğine inanmamı beklemeyeceksiniz benden?"</p>

  <p>"Tabii ki değil," dedi gülerek Brigman. "Kuzeyimizde bataklıklarda göller var. Suyu acı ve sağlığa zararlı ama burada yaşayanlar onun suyuna alışık. Bataklıklardan buraya tek bir kanalla beş kilometre yukarıya kadar geliyor. Orada kanal burada gördüğünüz üç kola ayrılıyor ve sonra şehrin buğdayını un haline getiren değirmenlere güç sağlamak için birkaç çağlayandan dökülüyor. Köylüler hasat zamanı ürünlerini değirmenlere getiriyorlar, sonra çuvallarca un yük mavnalarına yükleniyor ve oradan su yoluyla Aroughs'a getiriliyor. Bu, şarap, kereste gibi malları malikânelerden şehre nakletmek için de ayrıca kullanışlı bir yol."</p>

  <p>Roran, Aroughs'u incelemeye devam ederken ensesini ovaladı. Brigman'ın anlattıkları ilgisini çekmişti ama ne şekilde faydalı olacağını bilmiyordu. "Civar arazide önemli olabilecek başka bir şey var mı?" diye sordu.</p>

  <p>"Sahilin güneyinde bir kayağanlaş madeni var sadece."</p>

  <p>Oflayıp pufladı, hâlâ düşünüyordu. "Değirmenleri bir gezmek istiyorum," dedi. "Ama önce sizden burada geçirdiğiniz zaman içinde neler yaptığınızın tam bir raporunu istiyorum ve ayrıca erzak durumunun ne durumda olduğunu bilmek istiyorum, bisküviden ok ve yaylara kadar."</p>

  <p>"O zaman beni takip edin... Güçlü Balyoz."</p>

  <p><br /></p>

  <p>Roran sonraki saati Brigman ve iki teğmeniyle, şehir surlarına yaptıkları saldırılar hakkında soru-cevap şeklinde bilgi alarak ve kalan stokların listesini çıkararak toplantı halinde geçirdi.</p>

  <p>Ölü sayısını tespit ederken, hiç değilse silah sorunu yok, diye düşündü içinden. Nasuada görevi tamamlamaları için bir süre tespit etmemiş olsa bile, adamlarla atlarının, Aroughs önlerinde bir haftadan fazla kamp yapmaya yetecek yiyecek stokları yoktu.</p>

  <p>Brigman'la yanındaki yağcıların işaret ettiği gerçekler ve rakamlar, parşömen rulolarında sabitti. Roran kâğıtlardaki kara çizgili işaretleri anlayamadığı gerçeğini, kendisine okumalarını adamlardan isteyerek gizlemeye uğraştı; ama başkalarının eUne kalmış olmak onu rahatsız etmişti. Nasuada hakh, diye düşündü. Okuma yazmayı öğrenmeliyim, yoksa birisi bana parşömende yazılı olanlarla ilgili yalan atsa anlayamam... Belki Varden'e geri dönerken Carn bana öğretebilir.</p>

  <p>Roran, Aroughs hakkında bilgi aldıkça Brigman'ın içinde bulunduğu hali daha iyi anlamaya başlamıştı. Açık seçik bir çözüm olmadan şehri ele geçirmeye çalışmak, göz korkutucu bir amaçtı. Adamı sevmemesine rağmen, Roran adamın içinde bulunduğu şartlar altında yapılacak olanı zaten yaptığını anlamıştı. Roran adamın yenilgisinin yetersiz ve beceriksiz bir kumandan oluşundan değil, Roran'a her mücadelesinde zafer getiren iki özelliğe sahip olmadığından olduğunu fark etti: Cesaret ve hayal gücü.</p>

  <p>Durumu gözden geçirdikten sonra Roran ve beş adamı, Brigman'la birlikte, Aroughs'un sur ve kapılarını daha yakından incelemek amacıyla (çok da fazla yaklaşmadan) oraya gittiler. Yeniden eyer üstüne çıkmak Roran için müthiş ıstırap verici olmuştu ama yine de şikâyet etmeden katlandı.</p>

  <p>Atları kampın yanındaki taş döşeli yoldan nal sesleri arasında şehre koştururken, Roran ara sıra atların toynaklarından garip bir ses geldiğini duyuyordu. Benzer bir ses duyduğunu ve seyahatlerinin son gününde bunun kendisini rahatsız ettiğini hatırladı.</p>

  <p>Aşağı bakınca yolun yüzeyinde düz taşların sanki kararmış gümüş gibi bir şeyin içine döşenmiş olduğunu, yolun da düzensiz, örümcek ağı gibi bir model oluşturduğunu gördü.</p>

  <p>Roran, Brigman'a seslenerek yolun malzemesini sorduğunda o da aynı şekilde seslenerek karşılık verdi. "Burada topraktan sıkı harç elde etmek zordur; onlar da taşlar birbirini tutsun diye yolu döşemek için kurşun kullanırlar."</p>

  <p>Roran ilkin duyduklarına inanamamıştı, ama Brigman ciddi gibi görünüyordu. Yine de bir metalin yol yapımında kullanılacak kadar bol bulunması onu çok şaşırtmıştı.</p>

  <p>Böylece taşlı kurşunlu yoldan aşağı adarını sürüp ufukta pırıl pırıl parlayan şehre doğru ilerlediler.</p>

  <p>Aroughs'un savunma düzenini büyük bir dikkatle incelediler. Ama giderek yaklaşmaları ortaya yeni bir şey çıkarmamış, sadece şehrin hemen zapt edilemeyecek bir yer olduğu hakkındaki kanısı daha da güçlenmişti.</p>

  <p>Atını Carn'ın yanına sürdü. Büyücü şehri buğulu gözlerle seyrediyor, dudakları sanki kendi kendine konuşuyormuş gibi kıpırdıyordu. Bitirene kadar Roran bekledi, sonra da alçak bir sesle sordu: "Kapıların üstünde büyü var mı?"</p>

  <p>"Sanırım," diye yanıtladı Carn, sesi aynı şekilde alçaktı. "Ama kaç tane ve hangi amaçla yapıldıklarını bilmiyorum. Cevapları bulmak için biraz daha zamana ihtiyacım var."</p>

  <p>"Neden bu kadar zor?"</p>

  <p>"Aslında o kadar zor değil. Büyülerin çoğunu tespit etmek kolaydır, tabii eğer özellikle saklamak için çaba gösterilmediyse; ama o zaman bile yapılan büyü kendini belli eden bazı izler bırakır, tabii nerede arayacağınızı bilirseniz. Benim korkum, bir ya da birden fazla büyünün, kapılara yapılan büyüyle uğraşılmaması için tuzak olarak olarak hazırlanıp hazırlanmadığı. Eğer böyle bir durum varsa ve ben onlara doğrudan yaklaşırsam, kesinlikle onları aktive etmiş olurum ve sonra da kim bilir neler olur? Belki gözlerinizin önünde eriyip çamura dönüşürüm, ki böyle bir şeyi kendim için asla arzu etmem."</p>

  <p>"Biz devam edelim, sen burada beklemek ister misin?"</p>

  <p>Carn başını iki yana salladı. "Kamptan bu kadar uzaktayken sizi korumasız bırakmak olmaz. Güneş battıktan sonra yeniden gelip neler yapabileceğime o zaman bakarım. Ayrıca kapılara yakın olmamın faydası da olabilir; ama şu anda gözcülerin açık görüş alanındayken daha fazla yaklaşmaya cesaret edemem."</p>

  <p>"Nasıl istersen."</p>

  <p>Roran şehre bakarak hakkında öğrenebilecekleri her şeyi öğrendiğine kani olduktan sonra Brigman'dan kendilerini en yakın değirmenlere götürmesini istedi.</p>

  <p>Kanaldaki su, üç tane ardışık, altı metrelik çağlayanın üstünden akıyordu. Her döküldüğü yerin dibinde, kenarlarında kovalar asılı olan bir su çarkı vardı. Su akarken bir yandan kovalara doluyor ve bu şekilde mekanizmayı devamlı döndürüyordu. Çarklar, kademelendirilmiş setler yanında, birbirinin eşi, üst üste inşa edilmiş üç binaya kalın eksenlerle bağlanmıştı ve bunun içinde Aroughs'un ihtiyacı olan unun üretildiği devasa değirmen taşları vardı. Çark dönüyor olmasına rağmen Roran onların, yapıların içinde olduğundan görünmeyen karmaşık mekanizmayla o an için bağlantıda olmadıklarını anladı, çünkü değirmen taşının sesi gelmiyordu kulağına.</p>

  <p>En aşağıdaki değirmenin yanında atından indi ve yapılar arasındaki patikadan yukarı çıktı. Bir yandan da suyun döküldüğü yerlerin üstünde olan ve kapılardan geçecek suyun miktarını ayarlayan bent kapaklarını inceliyordu. Kapaklar açıktı, ama ağır ağır dönen her üç çarkın da altında derin bir su birikintisi hâlâ duruyordu.</p>

  <p>Tepenin yarı yolunda durup ayağını yumuşak, çimli sete dayadı, kollarım önünde çaprazlayarak kavuşturdu ve çenesini göğsüne yapıştırıp, nasıl yapıp da Aroughs'u zapt edebileceğini düşünmeye başladı. Oracıkta, şehri bir asma kabağı gibi kırıp açabileceği bir hile, bir strateji mutlaka vardı, buna emindi, ama aklına gelmiyordu.</p>

  <p>Düşünmekten yorulana kadar düşündü, sonra da kendini çarkın dönen eksenlerinin çıkardığı çatırtıya, çağlayandan dökülen suların sesine bıraktı.</p>

  <p>Duyduğu sesler her ne kadar yatıştırıcı etki yapıyorsa da, içinde hâlâ bir huzursuzluk duygusu iğne gibi batıyordu. Burası aklına Therinsford'daki Dempton'un değirmenini getirmişti: Çalışmak için evden ayrıldığı gün, Ra'zac'ın gelip evini yakması, babasına neredeyse öldüresiye işkence etmesi.</p>

  <p>Roran unutmaya çalıştı ama beceremedi, acı içine yerleşmiş kalbini buruyordu.</p>

  <p>Birkaç saat daha bekleyip dışarı sonra çıkmış olsaydım onu kurtarabilirdim. Ama ardından mantığı karşılık verdi; Evet, sonra da elimi bile kaldırmaya fırsat bulamadan Ra'zac beni de öldürürdü. Eragon beni korumamış olsaydı, yeni doğmuş bir bebek kadar çaresiz kalırdım.</p>

  <p>Baldor sessiz adımlarla kanalın kenarına, onun yanına gelmişti. "Diğerleri merak ediyor: Bir plan yaptınız mı?" diye sordu.</p>

  <p>"Aklıma bir şeyler geliyor ama bir planım yok. Sizde?"</p>

  <p>Baldor kollarını göğsünde kavuşturarak, "Nasuada'nın Eragon'la Saphira'yı yardımımıza göndermesini bekleyebiliriz," dedi.</p>

  <p>"Pöh!"</p>

  <p>Bir süre altlarında akan suyun hiç durmadan çağlayışım izlediler. Sonra Baldor konuşmaya başlayarak, "Onlardan teslim olmalarını istesek nasıl olur? Belki adınızı duymaktan korkarlar ve kapıları açıp ayaklarınıza kapanırlar, merhamet dilerler," dedi.</p>

  <p>Roran güldü. "Ünümün buralara kadar yayıldığını hiç sanmam. Ama yine de..." Durdu. Sonra sakallarını sıvazlayarak devam etti. "Denemeye değer, hiçbir işe yaramazsa bile onları bir süre sarsacaktır."</p>

  <p>"Şehre girmeyi başarsak bile, bu kadar az adamla onu elimizde tutmayı becerebilecek miyiz?"</p>

  <p>"Belki evet, belki de hayır."</p>

  <p>Aralarındaki sessizlik uzadı, sonra yeniden Baldor, "Ne kadar çok yol geldik," dedi.</p>

  <p>"Evet."</p>

  <p>Yine duyulan tek ses, suyun ve dönen çarkın sesiydi. Sonunda Baldor, "Karların erimesi buralarda, bizde olduğu kadar sevinçle karşılanan bir şey olmasa gerek," dedi. "Yani baharda çarklar yarı yarıya suya gömülüyor olmalı."</p>

  <p>Roran başını iki yana salladı. "Ne kadar kar ya da yağmur yağmış olmasının önemi yok. Bent kapaklan, fazla hızlı dönmemesi için çarklara dökülecek suyun miktarını ayarlamak için kullanılıyor."</p>

  <p>"Ama ya su, bent kapaklarının da üstüne çıkarsa?"</p>

  <p>"Genellikle yağışlar iş oraya gelmeden bitmiş oluyor, ama yine de mekanizmayı ayırıp kapakları açıyorsun ve..." Aniden Roran'ın zihninde ardı ardına görüntüler yıldırım hızıyla geçmeye başlamıştı; sanki koca bir kupa bal şarabım bir kerede midesine indirmiş gibi içini bir sıcaklık kaplamıştı.</p>

  <p>Yapabilir miyim ki acaba, diye düşündü çılgınlar gibi. Gerçekten de işe yarar mt, veya... her neyse fark etmez; denemek zorundayız. Başka yapacak ne var ki zaten?</p>

  <p>Ortadaki su birikintisini tutan banketin merkezine kadar ilerledi ve bent kapağını kaldırıp indirmeye yarayan uzun ahşap vidalardan çıkıntı yapan tutma yerini kavradı. Ahşap vida yerinden oynamıyordu, omuz verip bütün ağırlığıyla itmesine rağmen kımıldatmak zordu.</p>

  <p>"Bana yardım edin," dedi, yüzünde meraklı bir ifadeyle kenardan seyreden Baldor'a.</p>

  <p>Baldor dikkatle Roran'ın durduğu yere gitti. Birlikte bent kapağını kapayabildiler. Sonra sorulan sorulara yanıt vermeyen Roran aynı şeyi yukardaki ve aşağıdaki diğer iki yerde yapmalarını istedi.</p>

  <p>Üç bent kapağı da sıkı sıkı kapandıktan sonra Roran Carn, Brigman ve diğerlerinin yanına dönüp, onlara atlarından inip etrafında toplanmalarını işaret etti. Beklerken bir yandan parmaklarıyla balyozunun ucuna pıt pıt vuruyordu; nedense birden çok sabırsızlanmıştı.</p>

  <p>Herkes yerini aldıktan sonra Birgman, "Evet?" diye sordu.</p>

  <p>Hepsinin pür dikkat kendisini dinlediğine emin olmak için tek tek herkesi süzen Roran anlatmaya başladı; "Tamam, yapacağımız şey şu..." Ve hızlı hızlı, neredeyse yarım saat kadar bir anda aklına gelen fikri etraflıca anlatıp açıklamaya çalıştı. O anlatırken Mandel çoktan sırıtmaya başlamıştı. Baldor, Delwin ve Hamund ciddiyetlerini korumakla birlikte, Roran'ın cüretkâr planı karşısında onlar da heyecanlanmışlardı.</p>

  <p>Tepkileri Roran'ın hoşuna gitmişti. Onların güvenini kazanmak için bugüne dek çok şey başarmıştı ve hâlâ desteklerine güvenebileceğini bilmek güzeldi. Tek korkusu onları hayal kırıklığına uğratmaktı ve başına gelebilecek en kötü şeyler arasında Katrina'yı kaybetmek en korkuncuydu.</p>

  <p>Öte yandan Carn biraz şüpheli görünüyordu. Roran buna çok şaşırmadı; ama Brigman'ın inanmayan yaklaşımı karşısında Carn'ın şüpheli yaklaşımı hiçbir şeydi.</p>

  <p>"Siz çıldırmışsınız!" diye bağırdı Roran sözlerini bitirince. "Bu plan asla başarılı olamaz!"</p>

  <p>"Sözlerini geri al!" dedi Mandel ileri atılarak, yumruklarını sıkmıştı. "Roran senden çok daha fazla savaşa katılıp kazandı, üstelik de senin gibi kumandasında bu kadar askeri olmadan yaptı bunu!"</p>

  <p>Brigman kendi kendine homurdandı, üstdudağı yılan gibi kıvrılmıştı. "Seni küçük köpek yavrusu! Sana büyüklerine nasıl saygı duyulur öğreteceğim, bir daha hiç unutmayacaksın!"</p>

  <p>Mandel adamın üstüne atılmaya fırsat bulamadan Roran genci geriye itti. "Hey!" diye gürledi Roran. "Terbiyeli ol bakalım," Mandel suratını asıp direnmeyi kesmişti ama bakışlarıyla Brigman'a meydan okumaya, Brigman da onu küçümseyerek bakmaya devam ediyordu.</p>

  <p>"Çok değişik bir plan olduğu kesin," dedi Delwin. "Ama öte yandan senin bütün bu garip planların geçmişte hep işe yaradı." Carvahairii diğer adamlardan da bu sözleri destekleyici mırıldanmalar gelmişti.</p>

  <p>Carn da başıyla onaylayıp, "Belki işe yarayacak, belki yaramayacak. Bilemem. Ama hangisi olursa olsun, düşmanı gafil avlayacağı kesin ve kabul etmem gerekir ki, aslında sonucu merak ediyorum. Böyle bir şey daha önce hiç denenmedi."</p>

  <p>Roran hafifçe gülümsedi. Doğrudan Brigman'a yönelerek, "Önceden yaptığımız gibi devam etmek... asıl bu büyük bir çılgınlık olur. Aroughs'u zapt edebilmek için elimizde sadece iki buçuk günlük süre var. Sıradan yöntemler işe yaramayacaktır, dolayısıyla olağanüstü olanı deneme riskine girmeliyiz."</p>

  <p>"Olabilir," diye mırıldandı Brigman. "Ama bu inanılmaz derecede tehlikeli ve riskli girişim ve bu yolda pek çok masum kışı ölecek ve üstelik de ne kadar akıllı olduğunuzu göstermekten başka bir şey uğruna değil."</p>

  <p>Roran yüzüne giderek yayılan bir gülümsemeyle Brigman'a aralarında sadece birkaç santim kalacak kadar yaklaştı. Bana hak verip vermemen önemli değil, Brigman; sen sadece sana söyleneni yapacaksın. Şimdi söyle bakalım, emirlerimi yerine getirecek misin, getirmeyecek misin?"</p>

  <p>Nefeslerinin birbirine çarpışı ve bedenlerinden yayılan sıcaklıkla aralarındaki hava ısınmıştı. Brigman dişlerini gıcırdatıp bastonuyla toprağı daha bir hırsla deşti ama sonunda bakışları direnişini yitirdi ve geri çekildi. "Tanrı cezam versin!" dedi. "Bir süre köpeğin olacağım Güçlü Balyoz, ama kısa zamanda buna herkes bel bağlayacaktır ve işte o zaman aldığın kararın hesabını vereceksin!</p>

  <p>Aroughs'u alayım da, diye düşündü Roran, umurumda değil. "At bin!" diye bağırdı. "Yapacak işlerimiz var ve yapmak için çok az zamanımız! Çabuk, hadi, acele edin!"</p>
</body>
</html>
