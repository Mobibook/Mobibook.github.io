<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Dedikodular ve Yazılar</h1>

  <p>Eragon çadırına doğru aylak adımlarla yürürken, çadırın yanında kıvrılıp yatmış olan Saphira, "Geç oldu," dedi; ejderha, meşalelerin soluk ışığında koca bir göktaşı gibi parlıyordu. Eragon'u görünce ağırlaşmış gözlerinden birini aralayıp selam verdi.</p>

  <p>Eragon yanına çöküp alnını onunkine dayayıp, dikenli çenesini kucakladı ve öylece birkaç saniye sarılarak durdu. "Evet, geç oldu gerçekten," dedi sonunda. Sen de bütün gün rüzgâra karşı kanat çırptıktan sonra biraz dinlenmelisin. Uyu, sabahleyin görüşürüz.</p>

  <p>Saphira anlaştık dercesine gözlerini bir kez kırptı.</p>

  <p>Çadırına girince çevreyi daha iyi görebilmek için bir mum yaktı. Sonra çizmelerini çıkarıp şiltesinin üstüne bağdaş kurup oturdu. Nefes alıp verişlerini ağırlaştırdı; topraktaki solucan ve böceklerden. Saphira ile Varden'li savaşçılara kadar çevresinde canlı olan her şeye dokunmak için zihnini dört bir yana genişletip açtı; hatta çevrede canlı olan birkaç bitkiye bile değdi düşünceleri; ama onlardan yayılan enerjiyi görmek güçtü, solgundu, en minicik bir hayvanın bile, pasparlak enerjisiyle karşılaştırılamayacak kadar solgun.</p>

  <p>Uzun bir süre orada öylece oturdu. Düşüncelerden arınmış binlerce duyuya karşı hassaslaşmıştı. Duyuları keskin ve ayrıntıların farkında bir vaziyette, ciğerlerine düzenli bir şekilde hava alıp boşaltmaktan başka bir şeye yoğunlaşmıyordu.</p>

  <p>Uzaklardan kulağına kamp ateşi etrafında oturmuş sohbet eden adamların sesi çalındı. Gece havası, seslerini onların tahmininden de uzaklara taşıyordu, hem de iyi duyan kulaklarının her bir kelimeyi anlayabileceği kadar uzaklara. Onların zihinlerini de hissedebiliyordu ve istese düşüncelerini de okuyabilirdi ama özel hayatlarına saygı duyuyordu, sadece dinlemekle yetinecekti.</p>

  <p>Kalın sesli adam şöyle diyordu: "... Ve insana bir tepeden bakışları var ki, sanki dünyanın en düşük tabakasından geliyorsun. Dostça bir soru sorsan genellikle dönüp cevap verme zahmetine katlanmıyorlar. Omuz silkip gidiyorlar."</p>

  <p>"Evet," dedi bir başka adam. "Ve kadınları... heykel kadar güzeller ama bir o kadar da soğuklar."</p>

  <p>"Bu senin çirkin bir piç kurusu olmandan kaynaklanıyor oğlum Svern!"</p>

  <p>"Babam, gittiği her yerde hizmetçi kadınları sıkıştırmışsa bu benim kabahatim değil. Hem ayrıca senin yüzünün de bakılır bir tarafı yok; seni gören bir çocuk korkudan saklanacak yer arar."</p>

  <p>Kalın sesli savaşçı homurdandı ve o sıra birisi öksürüp tükürdü. Eragon ateşte yanan odunun üstüne düşen tükürüğün sıcaktan cıslayıp buhar oluşunu işitti.</p>

  <p>Üçüncü bir kişi girdi konuşmaya: "Elfleri ben de senden daha fazla seviyor değilim; ama bu savaşı kazanmak için onlara ihtiyacımız var."</p>

  <p>"Ya arkasından bize karşı dönerlerse?" diye sordu kalın sesli olan.</p>

  <p>"Duy, duy," diye ekledi Svern. "Bak, Ceunon ile Gil'ead'da neler oldu. Bütün adamlarına, bütün gücüne rağmen Galbatorix yine de onların duvarları aşmasına engel olamamıştı."</p>

  <p>"Belki de durdurmaya çalışmıyordu," diye akıl yürüttü üçüncü kişi.</p>

  <p>Bunu uzun bir sessizlik izledi.</p>

  <p>Sonra kalın sesli adam konuştu. "Tuhaf bir düşünce... Yine de, çalışsın veya çalışmasın, eski topraklarını geri almak isterlerse Elfleri nasıl durdururuz bilemiyorum. Onlar bizden daha hızlı, güçlü; ayrıca bizden bir farkları var: Hepsi büyü yapmayı biliyor."</p>

  <p>"Ah, ama bizde de Eragon var," diye karşılık verdi Svern. "Onları isterse, geldikleri gibi ormana tek başına gönderebilir!"</p>

  <p>"Kim, o mu? Pöh! Kanlı canlı bir insandan çok Elfe benziyor. Onun sadakatine Urgallarınkine güvendiğimden fazla güvenmem."</p>

  <p>Üçüncü adam yeniden konuştu: "Siz de fark ediyor musunuz, her zaman tertemiz tıraşlı; hem de sabah saat kaçta görürsek görelim?"</p>

  <p>"Jilet olarak büyü kullanıyor herhalde."</p>

  <p>"Doğal yollara aykırı şeyler bunlar. Bütün bu büyüler! İnsanın bir mağaraya girip saklanası geliyor; sonra da bırakacaksın, biz bir şeye karışmadan bütün büyücüler birbirini haklasın."</p>

  <p>"Şifacıların omzuna saplanan oku çıkarmak için maşa yerine büyü kullanmasından şikâyet etmiyorsun ama."</p>

  <p>"Evet ama eğer Galbatorix olmasaydı omzuma bir ok da saplanmayacaktı. Zaten bütün bu karmaşa Galbatorix ve onun büyüleri yüzünden."</p>

  <p>İçlerinden biri homurdanarak, "Doğru aslında; ama yine de elimdeki bütün bozuk bakır mangırlara bahse girerim ki, Galbatorix veya değil, sen yine de oku bir yerden yerdin. Kavga etmekten başka bir şey bilmeyen kötü herifin tekisin sen!"</p>

  <p>"Eragon, Feinster'de benim hayatımı kurtardı, biliyorsun," dedi Svern.</p>

  <p>"Evet, evet bize aynı hikâyeyi bir kere daha dinletecek olursan, sana tam bir hafta tencereleri yıkatırım, ona göre."</p>

  <p>"Evet, ama kurtardı..."</p>

  <p>Yeni bir sessizlik olmuştu, kalın sesli savaşçı içini çekince sessizlik bozuldu. "Kendimizi korumanın bir yolunu bulmalıyız. Sorun burada. Büyücülerin, Elflerin insafına kaldık, hem kendi, hem onların büyücülerinin! Ayrıca ülkede gezinen her türlü garip yaratığın! Eragon gibiler için sorun yok ama bizler o kadar şanslı değiliz. İhtiyacımız olan şey..."</p>

  <p>"İhtiyacımız olan şey..." dedi Svern. "Süvariler. Onlar olsa bu dünya düzene girerdi."</p>

  <p>"Peh! Hangi ejderhalarla? Ejderhasız süvari olmaz! Ayrıca, hâlâ kendimizi koruyor olamazdık, beni asıl endişelendiren bu. Annesinin etekleri arkasında saklanan bir çocuk değilimdir ama gecenin yarısında ortaya bir Shade çıkacak olsa, boynumuzu vurmaması için yapabileceğimiz bir bok yok!"</p>

  <p>"Bu da aklıma şeyi getirdi. Lort Barst'ı duymuş muydunuz?" diye sordu üçüncü adam.</p>

  <p>Svern bildiğini belli eden bir ses çıkardı. "Sonra onun kalbini yediğini duydum."</p>

  <p>"Bu da ne şimdi?" diye sordu kalın sesli olan.</p>

  <p>"Barst..."</p>

  <p>"Barst mı?"</p>

  <p>"Giread'daki toprak sahibi kont."</p>

  <p>"Sırf intikam almak için atlarını Ramr'a süren adam değil mi?"</p>

  <p>"Ha, o! Her neyse, işte o köye gidiyor ve bütün köyün erkeklerini Galbatorix'in ordusuna katılmaya zorluyor. Her zamanki hikâye. Ama bu sefer bir farkla: Adamlar reddediyorlar ve Barst ile askerlerine saldırıyorlar."</p>

  <p>"Çok cesurca," dedi kalın sesli adam. "Aptalca ama cesurca."</p>

  <p>"Evet ama Barst onlardan akıllı. Köye girmeden önce köyün çevresine okçularını yerleştirmiş. Askerler köylülerin yarısını öldürüyor ve geri kalanını da ölmekten beter ediyorlar. Bunda şaşılacak bir şey yok tabii. Sonra Barst liderlerini yakalıyor, kavgayı başlatan adamı yani; onu boynundan yakalıyor ve çıplak elleriyle adamın kafasını kopartıyor!"</p>

  <p>"Olamaz!"</p>

  <p>"Tıpkı bir tavuk gibi. Daha kötüsü, adamın ailesinin de canlı canlı yakılmasını emrediyor."</p>

  <p>"Barst adamın boynunu öyle koparabildiğine göre bir Urgal kadar güçlü olmalı," dedi Svern.</p>

  <p>"Belki bunda bir bit yeniği vardır."</p>

  <p>"Büyü olabilir mi?" diye sordu kalın sesli adam.</p>

  <p>"Söylentilere göre zaten güçlü bir adammış. Güçlü ve akıllı. Gençliğinde yaralı bir öküzü bir yumrukta öldürdüğü söyleniyor."</p>

  <p>"Bana hâlâ işin içinde büyü varmış gibi geliyor."</p>

  <p>"Çünkü sen hangi tarafa baksan bir yerlere gizlenmiş kötü büyücüler görüyorsun da ondan!"</p>

  <p>Kalın sesli savaşçı homurdandı, ama karşılık vermedi.</p>

  <p>Ardından adamlar kalkıp kendi yollarına gitmek üzere dağıldılar. Eragon onları artık duyamıyordu. Başka bir zaman olsa aralarında geçen bu konuşma kendisini rahatsız ederdi ama yaptığı meditasyon yüzünden hiç istifini bozmadan oturdu; yine de adamların söylediklerini hatırlayabilmek için ufak bir çaba harcadı; daha sonra enine boyuna değerlendirmek istiyordu.</p>

  <p>Düşüncelerini bir sıraya sokunca rahatlamış, şimdi kendini daha sakin hissediyordu. Zihnini usulca kapadı, gözlerini araladı ve ağır ağır bacaklarını açıp, tutulan kaslarını gevşetmeye çalıştı.</p>

  <p>Oynaşan mumun alevi dikkatini çekti, bir süre onu izledi, alevin eğilip bükülüşü onu büyülüyordu sanki.</p>

  <p>Sonra Saphira'nın eyer çantalarının durduğu yere gitti; içinden tüy kalem, fırça, bir şişe mürekkep, parşömen kâğıtları ile yaşlı bilgenin kendisine verdiği Domia abr Wryda'nın bir baskısını çıkardı.</p>

  <p>Yeniden yatağına döndü. Üstüne mürekkep dökülmesini önlemek için ağır kitabı mümkün olduğunca uzak bir köşeye koydu. Kalkanını bir tepsi gibi kucağına yerleştirdi ve parşömen kâğıtları eğri zemin üstüne yaydı. Şişenin mantarını çıkarınca keskin bir kimyasal koku burun deliklerine doldu; sonra elindeki tüy kalemi mazı mürekkebine daldırdı.</p>

  <p>Tüyün ucunu şişenin ağzına değdirip, mürekkep fazlasının akmasını sağladı, sonra da dikkatle ilk çizgisini çekti. Yazıyı anadili olan eski Cermen alfabesinde yazarken, tüy kalemi hafif gıcırtılı bir ses çıkarıyordu. Bitirdiğinde onu bir gece önce yaptığı denemelerle ve kendisine bir kılavuz olan Domia ahr Wryda"d2iki harflerle karşılaştırdı; elyazısının gelişip gelişmediğini görmek istiyordu (sadece bir parça daha iyiydi).</p>

  <p>Alfabeyi üç kere gözden geçirdi, özellikle zorlandığı harflerin şekillerine çok dikkat ediyordu. Ardından o günkü olaylarla ilgili düşüncelerini ve gözlemlerini yazmaya başladı. Egzersiz faydalıydı, sadece harflerin alıştırmasını yapmış olmuyor, aynı zamanda o gün olan biteni daha iyi düşünüp değerlendiriyordu. Çok fazla çaba sarf etmek gerektirse de, yazı yazmayı seviyordu, çıkardığı zorlukların üstesinden gelmeye çalışmak ona zevk veriyordu. Bu kendisine aynı zamanda Brom'u hatırlatıyor, yaşlı masalcının kendisine her bir harfi nasıl tek tek öğrettiği aklına geliyor ve babasına karşı normalde sık sık hissetmediği bir yakınlık duygusu veriyordu.</p>

  <p>Söylemek istediği her şeyi söyledikten sonra diviti yıkadı, sonra onu bırakıp fırçayı aldı ve sayfalar arasında, üstü çoktan yarı yarıya eski dilin oymalı çentikli yazısıyla dolu başka bir parşömen seçti.</p>

  <p>Elflerin elyazısı olan Liduen Kvaedh ile yazmak, harflerin akıcı ve birbirine dolaşık görünümü nedeniyle kendi ırkının elyazısından daha zordu. Ama yine de iki sebepten dolayı ısrarcı davranıyordu: Birincisi bu yazı tarzını unutmak istemiyordu, İkincisiyse, eski dilde bir şeyler kâğıda dökecekse, bunun kimsenin anlamayacağı bir formda olmasının akıllıca olacağını düşünüyordu.</p>

  <p>Eragon'un hafızası iyiydi ama buna rağmen Brom ile Oromis'in öğrettiği pek çok büyüyü unutmaya başladığını fark ediyordu. Bu yüzden eski dilde bildiği her kelimeyi bir araya toplayabileceği bir sözlük oluşturmaya karar vermişti. Gerçi bu pek de yeni bir fikir değildi, ama böyle bir çalışmanın ne kadar değerli olabileceğini son zamanlara kadar kendi de fark etmemişti.</p>

  <p>Sözlük üzerinde birkaç saat daha çalıştı, ondan sonra da yazı takımlarını yeniden eyer çantasına kaldırdı. Bu kez Glaedr'a ait kalplerin kalbini muhafaza eden küçük sandığı çıkardı. Yine pek çok kez yaptığı gibi yaşlı ejderhayı içinde bulunduğu o isteksiz halinden çıkarmaya uğraştı ama her zamanki gibi yine başaramadı; yine de yenilgiyi kabul etmiyordu. Açık sandığın yanına çöküp yüksek sesle Glaedr'a gecenin en soğuk, en karanlık saatlerine kadar Domia ahr Wryda'd?in Cücelere ait bir sürü ilahi okudu; bunlardan bazılarını kendisi de biliyordu.</p>

  <p>Sonra kitabı bir kenara bırakarak mumu söndürdü ve biraz uyumak için şilteye uzandı. Olağanüstü görüntülerle dolu kâbuslar gördü ama çok kısa bir süre. Sonra doğudan günün ilk ışıklarının izleri belirmeye başlayınca, aynı döngüyü yeniden yaşamak üzere yatağından kalktı.</p>
</body>
</html>
