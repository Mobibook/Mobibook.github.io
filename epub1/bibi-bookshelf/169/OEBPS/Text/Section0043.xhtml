<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Krallar Meclisi</h1>

  <p>Saphira ile Varden kampına tekrar indiklerinde, Eragon onun yan tarafından aşağı kayıp, doğruca çimenliğe giderek Arya'yı usulca üstüne bıraktı.</p>

  <p>Elf kızı yüzükoyun yatıyordu, bedeni gevşekti, kıpırdamıyordu. Eragon onu çevirince gözkapaklarını kırpıştırdı ve gözlerini açtı. "Thorn?.. Thorn ne oldu?" diye mırıldanarak.</p>

  <p>"Kaçtı," dedi Saphira.</p>

  <p>"Ya... Nasuada? Onu kurtarabildiniz mi?"</p>

  <p>Eragon gözlerini indirip başını iki yana salladı.</p>

  <p>Arya üzülmüştü. Öksürdü ve yüzünü buruşturdu, sonra doğrulup oturdu. Ağzının kenarından aşağı kan sızdı.</p>

  <p>"Dur, kımıldama," dedi Eragon. "Ben gidip Blödhgarm'ı boayım."</p>

  <p>"Gerek yok." Eragon'un omzuna tutunarak kendini çekti ve seri bir hareketle dimdik ayağa kalktı. Kaslarını gererken yine öksürdü. Eragon onun saklamaya çalıştığı acısını fark etti. "Sadece biraz çürük var, kırığım yok," dedi. "Koruyucu kalkanım beni Thorn'un son şiddetli darbesinin bütün etkisinden korudu."</p>

  <p>Eragon tam inanmıyordu ama fazla ısrar etmedi.</p>

  <p>Saphira onlara doğru yaklaşıp, "Şimdi ne olacak?" diye sordu. Kanının yoğun ve keskin misk kokusu Eragon'u tutmuştu.</p>

  <p>Eragon çevresindeki alevlere ve bozguna uğrayan kamplarına baktı. Aklına yeniden Roran ve Katrina geldi; saldırıdan sağ kurtulup kurtulmadıklarını merak etti. "Gerçekten de, şimdi ne olacak?" diye düşündü.</p>

  <p>İçinde bulundukları durum onun bu sorusuna cevap olmuştu: İlkin, Arya'yla birlikte kalın bir duman bulutunun içinden fırlayan iki askerin saldırısına uğradılar. Eragon onların işini bitirdiğinde sekiz Elf onların bulunduğu yere çıkageldi.</p>

  <p>Eragon onları yaralanmadığına ikna ettikten sonra, Elfler bu kez ilgilerini Saphira'ya çevirdiler ve Thorn'un açtığı ısırık, pençe yaralarım, Eragon bu işi kendi yapmak istediğini belirttiği halde, iyileştirmek için ısrar ettiler.</p>

  <p>Yaraları tedavi etme işinin birkaç dakikayı alacağını bildiği için Eragon, Saphira'yı Elflerle baş başa bıraktı. Çadırların arasından aceleyle geçip, Nasuada'nın çadırına yakın, Blödhgarm'ın büyücü Elf yardımcılarıyla, dört imparatorluk büyücüsünden sonuncusuyla hâlâ zihin çarpışması yaptığı yere gitti.</p>

  <p>Son kalan büyücü yerde dizlerinin üstüne çökmüş, alnı dizlerindeydi ve ellerini ensesinde kavuşturmuştu. Zihniyle bu çekişmeye katılıp destek vermek yerine Eragon büyücünün yanına gidip omzuna pat pat vurdu ve kulağının dibine kadar girip birdenbire, "Böh!" diye bağırdı.</p>

  <p>Büyücü şaşırarak titredi ve yaşadığı dikkat dağınıklığı sayesinde, Elfler onun savunmasını delip geçebilmişlerdi. Eragon adamın yenildiğini kasılıp kalmasından, sonra da yana devrilerek, gözlerinin kayıp beyazının görünmesinden anlamıştı. Adamın ağzından sarımtırak köpükler çıkıyordu ve nefes alması durdu.</p>

  <p>Eragon kısa cümlelerle Blödhgarm ile diğer iki Elf büyücüye Arya ve Nasuada'nın başına gelenleri anlattı. Blödhgarm'ın tüyleri diken diken olmuş, sarı gözleri öfkeyle yanıyordu. Ama eski dilde yaptığı tek yorum, "Bizi kara günler bekliyor Shade Katili," oldu. Ardından Yaela'yı gönderip Dauthdaert'i düştüğü yerden bulup getirmesini emretti.</p>

  <p>Eragon, Blödhgarm ve onlarla birlikte kalan diğer Elf Uthinare'yle beraber kampı gezip kolaçan ettiler. Kedi adamların dişlerinden, insanların, Cücelerin, Elflerin ve Urgalların kılıcından kurtulan beş asker daha bulup öldürdüler. En son olarak, devam eden yangınları sanki söndürdükleri bir mum aleviymiş gibi büyüyle kolaylıkla söndürdüler.</p>

  <p>Bir süre kötü bir korku gelip çöreklendi Eragon'un üstüne; ıslak, ağır yün yorganlar altında eziliyormuş gibi hissediyor, zihnine baskı yaparak ölümden, yenilgiden ve başarısızlıktan başka bir şey düşünmesine izin vermiyordu. Dünya üstüne yıkılıyor gibiydi. Sanki Varden'le birlikte başarmak için uğraştıkları her şey hızla çözülüyordu ve kontrolü yeniden ele geçirmek için yapabileceği hiçbir şey yoktu. Çaresizlik duygusu herhangi bir şey yapmaya yeltenme isteğini de baltalıyor, bir köşede öylece oturmak ve sadece derdine yanmak istiyordu. Yine de içinden gelen bu isteğe boğun eğmedi, çünkü bunu yapmakla ölmek aynı anlama geliyordu. Böylelikle hareket etmeye devam etti, içindeki umutsuzluğa rağmen el verip Elflerle birlikte çalışmaya devam etti.</p>

  <p>Glaedr'ın kendiyle bağlantı kurup onu teselli etmesi de can sıkıntısını gidermedi. Glaedr ona, "Eğer beni dinleseydin Thorn'u durdurabilir ve Nasuada'yı kurtarabilirdik," dedi.</p>

  <p>"Belki de kurtaramazdık," diye karşılık verdi Eragon. Konuyu daha fazla uzatmak istemiyordu ama söylemeden edememişti: Senin içindeki öfke görüşünü bulandırdı. "Thorn'u öldürmek tek çare değildi, ayrıca kendi soyunun geride kalan son bir tanesini daha yok etmekte bu kadar aceleci davranmamalıydın."</p>

  <p>"Bana ders vermeye kalkma delikanlı!"" diyerek sözünü kesti Glaedr. "Benim yaşadığım kaybı ve neler hissettiğimi asla anlayamazsın!"</p>

  <p>"Çok iyi anlıyorum," dedi Eragon; ama Glaedr zihninden çoktan çekilmişti ve onun kendisini duyduğuna emin değild."</p>

  <p>Eragon bir yangın daha söndürüp bir diğeriyle ilgilenmeye giderken koşa koşa yanına Roran gelip kolunu tuttu. "Yaralı mısın?"</p>

  <p>Eragon kuzeninin sağ ve iyi olduğunu görünce çok rahatladı. "Hayır," dedi.</p>

  <p>"Ya Saphira?"</p>

  <p>"Elfler yaraları iyileştirdi çoktan. Katrina nasıl? İyi mi?"</p>

  <p>Roran başını salladı; biraz rahatlamıştı, ama yüzü hâlâ ciddiydi. "Eragon," dedi iyice yaklaşarak, "Neler oldu? Neler oluyor? Jörmundur'u gördüm, kafası kesik bir tavuk gibi dolanıyor etrafta. Nasuada'nın muhafızları da sanki biri ölmüş gibi, hepsinin yüzü asık; kimse bir şey anlatmıyor. Hâlâ tehlikede miyiz? Galbatorix saldırmak üzere mi?"</p>

  <p>Eragon etrafına bakınıp Roran'ı kimsenin kendilerini duymayacağı bir köşeye çekti. "Kimseye söyleme. Henüz değil," diye uyardı anlatmaya başlamadan önce.</p>

  <p>"Söz veriyorum."</p>

  <p>Birkaç cümleyle Eragon durumu Roran'a özetledi. Bitirdiğinde Roran'ın yüzüne kasvetli bir ifade gelmişti. "Varden'in dağılmasına göz yumamayız!" dedi.</p>

  <p>"Tabii ki yumamayız, bu olmayacak; ama Kral Orrin kumandayı ele geçirmek isteyebilir, veya..." Yanlarından bir grup insan geçince Eragon sözlerine ara vermişti. Sonra devam etti: "Yanımda ol, olur mu? Sana ihtiyacım olabilir."</p>

  <p>"Benim yardımıma mı? Benim yardımıma neden ihtiyacın olsun ki?"</p>

  <p>"Roran, bütün ordu sana hayran, hatta Urgallar bile. Sen Güçlü Balyoz'sun, Aroughs kahramanısın ve insanlar senin düşündük lerine önem veriyor."</p>

  <p>Roran bir süre konuşmadı, sonra başını tamam der gibi salladı. "Elimden geleni yaparım."</p>

  <p>"Şimdilik sadece düşmana karşı gözünü açık tut yeter," dedi Eragon ve az önce söndürmeye niyetlendiği yangına doğru uzaklaştı.</p>

  <p>Yarım saat sonra, kampa sessizlik çöküp, yeniden bir düzen gelmeye başladığında, bir koşucu ulak Eragon'a gelip, Arya'nın kendisinden derhal Kral Orik'in çadırına gelmesini rica ettiğini bildirdi.</p>

  <p>Eragon ile Roran bakıştılar, ardından çoğunlukla Cücelerin çadır kurduğu kampın kuzeybatı tarafındaki karargâha doğru yola koyuldular.</p>

  <p><br /></p>

  <p>"Başka çare yok," dedi Jörmundur. "Nasuada ne istediğini açık seçik belirtti. Sen Eragon, onun yerine geçmelisin ve onun yerine Varden'i yönetmelisin."</p>

  <p>Çadırın içinde toplanıp bir daire oluşturan yüzlerdeki ifadeler, son derece ciddi ve kararlıydı. Saphira'nın tabiriyle, farklı türlerdeki iki-bacaklıların şakaklarına ve alınlarındaki derin çizgilere koyu gölgeler düşmüştü. Kaşlarını çatmayan bir tek Saphira vardı. Meclis toplantısındaki konuşmaları dinleyebilmek için başını çadırdan içeri uzatmıştı, ama onun da sanki her an ısıracakmış gibi dudakları dişlerinin üzerinde gerili bir vaziyetteydi.</p>

  <p>İçerdekiler arasında Kral Orrin geceliğinin üstüne mor renkli bir pelerin atmıştı. Arya sarsılmış haline rağmen kararlı görünüyordu. Kral Orik bir zırh gömleği bulup üstüne geçirmişti. Kedi adamların kralı Grimrr Yarımpati'nin sağ omzundaki kılıç yarası beyaz bir bandajla sarılmıştı. Kull ırkından Nar Garzhvog boynuzları tavan örtüsüne değmesin diye kambur duruyordu. Roran da oradaydı; çadır girişinin yanında duruyor, gelişmeleri dinliyor ama konuşmuyordu.</p>

  <p>Çadıra başka hiç kimsenin girmesi istenmiyordu, yasaktı. Ne muhafız, ne danışman, ne hizmetkâr, hatta Blödhgarm ile büyücüleri bile. Dışarda bir grup adam, Cüce ve Urgallar, çadırdan hatırı sayılır bir uzaklıkta bekliyorlardı; görevleri ne kadar güçlü veya tehlikeli olursa olsun, toplantıya müdahale etmek isteyen herkese engel olmaktı. Ayrıca, çadır da normal veya büyülü, her türden kulak misafirliğine karşı acilen birkaç büyüyle korunma altına alınmıştı.</p>

  <p>"Bunu asla istemedim," dedi Eragon. Çadırın orta yerine kurulu masanın üzerine yayılmış Alagaesia haritasına dikmişti gözlerini.</p>

  <p>"Hiçbirimiz istemedik," dedi Kral Orrin iğneleyici tavırla.</p>

  <p>Eragon, Arya'nın toplantıyı Orik'in çadırında düzenlemesini akıllıca bulmuştu. Cüce kral, Nasuada ve Varden'in güvenilir bir destekçisi olarak tanınırdı (üstelik, Eragon'un ırfcıcım lideri ve onun üvey kardeşiydi) ve kimse onu Nasuada'nın yerini göz dikmekle suçlayamazdı ve zaten insanlar onu Nasuada'nın yerine kabul de etmezlerdi.</p>

  <p>Yine de toplantıyı Orik'in çadırında yapmakla Arya, Eragon'un elini güçlendirmiş ve gelecek eleştirileri ne desteklemiş, ne de karşı çıkmış gibi görünerek önlemiş oluyordu. Eragon kızın insanları idare edip yönlendirme konusunda kendisinden daha iyi olduğunu kabul ediyordu. Bu planın tek sakat tarafı, diğer insanların Orik'i kendi üstüymüş gibi algılamasına yol açabileceğiydi; ama Eragon, Orik'ten gelecek desteğe karşılık böyle bir riske girmeye razıydı.</p>

  <p>"Bunu asla istemedim," dedi tekrar ederek, sonra başını kaldırıp etrafında dikkatle kendisini izleyenlere baktı. "Ama madem böyle, kaybettiğimiz bunca canın mezarı üstüne yemin ederim ki, Nasuada gibi olabilmek ve Varden'i Galbatorix ve İmparatorluk karşısında zafere taşıyabilmek için elimden geleni yapacağım." Kendine güvenen bir tavır sergilemek istiyordu ama aslında, olayın muazzamlığı onu müthiş korkutuyordu; bu iş için uygun olup olmadığını bilmiyordu. Nasuada takdir edilecek ölçülerde bir liderlik sergilemişti ve onun başardıklarının yarısını bile gerçekleştirebileceğini düşünmek göz korkutucuydu.</p>

  <p>"Övgüye layık, eminim," dedi Kral Orrin. "Ama Varden her zaman müttefikleriyle uyum içinde çalışmıştır, Surda'lılarla, soylu dostumuz Kral Orik ve Beor Dağları'nın Cüceleriyle, Elflerle, son zamanlarda aramıza katılan Nar Garzhvog'un liderliğinde Urgallarla ve kedi adamlarla." Başıyla Grimrr'ı gösterdi. Grimmr da karşılık olarak kısa bir selam verdi. "Personel ve ordunun, birbirimizle fikir ayrılığına düştüğümüzü görmeleri iyi olmaz. Siz de öyle düşünmüyor musunuz?"</p>

  <p>"Elbette."</p>

  <p>"Pekâlâ," dedi Kral Orrin. "O zaman ben de bu konuşmamızdan, önemli konularda karar almadan önce bizimle görüşeceğinizi anlıyorum, Nasuada'nın yaptığı gibi." Eragon bir an ne diyeceğini bilememişti. Orrin sözlerine devam etti:"Hepimiz (çadırdaki diğerlerini işaret etti) bu yolda çok büyük tehlikelere atıldık ve hiçbirimiz emir almaktan hoşlanmayız. Zaten almayız da. Açık konuşmak gerekirse, elde ettiğiniz pek çok başarıya rağmen Eragon Shade Katili, siz hâlâ oldukça genç ve tecrübesizsiniz ve bu tecrübesizlik konusu ölümcül sonuçlar doğurabilir. Her birimizin geçmişinde, kendi ordularımızın başında geçirdiği ve yönetenlerini izlediğimiz uzun yılların deneyimivar. Size de doğru yolu seçmenizde yardımcı oluruz. Belki bu içinde bulunduğumuz karmaşayı halledecek yolu da beraberce bulur ve Galbatorix'ten kurtulabiliriz."</p>

  <p>Eragon, Orrin'in söylediği her şeyin doğru olduğunu düşünüyordu (hâlâ çok genç ve tecrübesizdi ve hâlâ başkalarının önerilerine ihtiyacı vardı) ama bunları kabul etse bu sefer de zayıf görünmüş olacaktı.</p>

  <p>O nedenle şöyle cevapladı: "Gerektiğinde size soracağıma emin olabilirsiniz ama kararlarım her zamanki gibi kendi kararım olacaktır."</p>

  <p>"Beni bağışlayın Shade Katili, ama buna inanmakta güçlük çekiyorum. Elflerle olan yakınlığınız (Orrin, Arya'ya baktı) herkesçe biliniyor. Dahası Ingeitum kabilesi tarafından evlat edinilmiş birisiniz ve o kabile liderinin otoritesine tabisiniz, ki o kişi de Kral Orik'in kendisidir. Belki yanılıyorum ama vereceğiniz kararların kendi kararınız olacağı pek şüpheli."</p>

  <p>"Önce bana müttefikleri dinlememi tavsiye ediyorsunuz. Şimdi de dinlemeyin diyorsunuz. Bu acaba benim aslında sizin, sadece sizin sözlerinizi dinlememi istediğinizden olabilir mi?" Eragon konuştukça sinirleniyordu.</p>

  <p>"Ben vereceğiniz kararların başka ırkların değil, insanlarımızın çıkarına olması gerektiğini söylüyorum!"</p>

  <p>"Hep öyle oldular," dedi Eragon sesini yükselterek. "Ve olmaya da devam edecekler. Ben hem Varden'e, hem de Ingeitum kabilesine aidim ve ayrıca Saphira'ya ve Nasuada'ya ve aileme de bağlıyım. Herkesin üstümde hakkı var; herkesin sizde de hakkı olduğu gibi majesteleri. Ama benim asıl amacım Galbatorix'i ve İmparatorluk'u yenmek. Bu hep böyle oldu ve eğer bana bağlı olanlar arasında bir çatışma olursa o zaman öncelik sırası ona geçer. Eğer gerekiyorsa kararlarımı sorgulayabilirsiniz ama gerekçelerimi sorgulayamazsınız! Kendi soyuma ihanet ettiğimi ima etmekten vazgeçerseniz size müteşekkir olacağım!"</p>

  <p>Orrin kaşlarını çattı, yanakları kızarmaya başlıyordu, tam cevap vermeye hazırlanıyordu ki, Orik savaş baltası Volund'u kalkanına yüksek bir "bam" sesiyle vurunca durdu.</p>

  <p>"Yeter bu kadar saçmalık!" diye bağırdı Orik, ters ters bakarak. "Koyun can, kasap et derdinde!"</p>

  <p>Orrin'in kaşları daha da çatılmıştı ama konuyu daha fazla uzatmadı. Masada duran şarap kupasına uzandı, koltuğuna yeniden çöktü ve oradan kötü bakışlarla Eragon'u kesmeye devam etti. "Sanırım senden nefret ediyor," dedi Saphira.</p>

  <p>"Benden veya temsil ettiğim şeyden. Her iki şekilde de onun için bir engelim. Ama seyretmeye katlanmak zorunda."</p>

  <p>"Önümüzdeki sorunun ne olduğu basit," dedi Orik. "Artık Nasuada gittiğine göre ne yapmamız gerek?" Volund'u masaya bıraktı ve yamru yumru parmaklı ellerini başında gezdirdi. "Bana göre durumumuz bu sabah olduğundan farksız. Eğer yenildiğimizi kabul edip barış yapma çareleri aramayacaksak o zaman sadece tek seçeneğimiz var: Ayaklarımızın bizi götürdüğü kadar hızlı Urû'baen'e gitmek. Nasuada tek başına Galbatorix'le asla çarpışmazdı. Bu iş sizin (Eragon ile Saphira'yı gösterdi) ve Elflerin işi. Nasuada bizi bu noktaya kadar getirdi, onu çok özleyecek olmakla birlikte, olayın onunla devam etmesine de ihtiyacımız yok. Gidişatımızda bir parça değişiklik yapabiliriz. Burada olsaydı bile, onun da başka türlü davranacağını sanmıyorum. Urû'baen'e gitmeliyiz, işte o kadar!" Grimrr ufak kara bıçaklı bir hançerle oynuyor ve konuşmalara ilgisiz görünüyordu.</p>

  <p>"Katılıyorum," dedi Arya. "Başka şansımız yok."</p>

  <p>Hepsine tepeden bakan Garzhvog, koca başını eğince çadırın duvarlarında biçimsiz gölgelerin oynaşmasına neden oldu. "Cüce güzel konuştu. Urgralgra, Ateş Kılıcı şef olduğu sürece Varden'lilerin yanında olacak. Onunla ve Alevdilli'yle ilerleyeceğiz, boynuzsuz hain Galbatorix'ten hâlâ bize olan kan borcunu alacağız." Eragon oturduğu yerde rahatsızlıkla kıpırdandı.</p>

  <p>"Bunların hepsi iyi ve güzel," dedi Kral Orrin. "Ama Urû'baen'e varınca Murtagh ve Galbatorix'i nasıl yeneceğimizi henüz dinlemedik."</p>

  <p>"Elimizde Dauthdaert var," diye belirtti Eragon. Yaela kargıyı bulmuştu. "Ve onunla biz..."</p>

  <p>Kral Orrin elini havaya savurdu. "Evet, evet, şu Dauthdaert! Thorn'u durdurmakta size faydası olmadı. Ayrıca elinizde o silahla Galbatorix'in kendisine veya Shruikan'a yaklaşmanıza izin vereceğini sanmıyorum. Her neyse, bu zaten o kötü kalpli vatan hainiyle hâlâ güç olarak denk olmadığınız gerçeğini değiştirmiyor. Kahretsin, Shade Katili, siz kardeşinizle bile aynı güçte değilsiniz ve üstelik o sizden sonra bir süvari oldu!"</p>

  <p>"Üvey kardeş!" diye düşündü Eragon ama dilini tuttu. Orrin'in fikrine karşı çıkabilecek hali yoktu; söyledikleri gerçekti, hem de her biri ve bunları bilmek kendisini utanç içinde bırakıyordu.</p>

  <p>Kral konuşmaya devam etti: "Sizin, Galbatorix'in olağanüstü güçlerinin üstesinden gelecek bir çare bulabileceğinizi düşünerek biz bu savaşa girdik. Nasuada bize böyle söylemişti ve söz verdi. Şimdi ise şu halimize bakın, yazılı tarihin en güçlü büyücüsüyle karşı karşıya gelmek üzereyiz ama baştaki durumdan farkımız yok!"</p>

  <p>"Onunla savaşa girdik," diye başladı Eragon. "Çünkü süvarilerin düşüşünden beri ilk kez elimize az da olsa Galbatorix'i devirmek için fırsat geçti. Bunu biliyorsunuz."</p>

  <p>"Ne şansı?" dedi kral alayla. "Bizler birer kuklayız, hepimiz, Galbatorix'in kaprisleri ne emrediyorsa onu yapıyoruz. Buraya kadar gelebildiysek de o müsaade ettiği için. Galbatorix Urû'baen'e gitmemizi istiyor. Sizi ona götürmemizi istiyor. Eğer amacı bizi durdurmak olsaydı, karşımıza Yanan Ovalar'da çıkar ve işimizi oracıkta bitirirdi. Sizi ele geçirdikten sonra da işte bunu yapacak: İşimizi bitirecek."</p>

  <p>Çadırdaki hava gerilmişti.</p>

  <p>"Dikkat et," dedi Saphira, Eragon'a. "Eğer onu ikna edemezsen müttefiklikten ayrılacak."</p>

  <p>Arya da aynı şekilde endişeli görünüyordu.</p>

  <p>Eragon ellerini masaya açarak koydu; durup söyleyeceklerini toparladı. Yalan söylemek istemiyordu ama Orrin'e umut vermenin de bir yolunu bulmalıydı; bu da kendini güçsüz hissederken pek kolay olmuyordu. Bütün bunlar bizi davamız için bir araya getirmeye çalışırken Nasuada'nın yaşadığı şeyler miydi, önümüzü göremediğimizde bile bizi devam etmeye ikna etmek, cesaret vermek?</p>

  <p>"Durumumuz aslında tam olarak... sizin gösrdiğiniz kadar da riskli değil," dedi Eragon.</p>

  <p>Orrin hıh der gibi bir tavır takınıp, kupasından bir yudum aldı.</p>

  <p>"Dauthdaert, Galbatorix için bir tehdit," diye devam etti Eragon. "Bu bizim bir avantajımız. Bundan çekinecektir. Sırf bu yüzden onu kendi istediğimizi yapmaya zorlayabiliriz, belki sadece biraz. Eğer onu öldürmek için kullanamasak bile Shruikan'ı öldürebiliriz. Onlarınki gerçek bir ejderha-süvari ilişkisi değil ama Shruikan'ın ölümü onu yine de derinden yaralayacaktır."</p>

  <p>"Böyle bir şey olmaz," dedi Orrin. "Elimizde Dauthdaert olduğunu artık biliyor, gerekli önlemleri alacaktır."</p>

  <p>"Belki de bilmiyordur. Murtagh ile Thorn'un kargıyı tanıdığını sanmam."</p>

  <p>"Elbette, ama Galbatorix onların zihinlerini taradığında kendisi görecektir."</p>

  <p>"Ayrıca Glaedr'ın varlığını da öğrenecektir, tabii eğer çoktan ona söylemedilerse," dedi Saphira, Eragon'a.</p>

  <p>Eragon'un hayalleri iyice kırılmıştı. Bunu düşünmemişti ama Saphira haklıydı. "Galbatorix'i şaşırtma hevesi işte buraya kadar, hiç gizli bir şeyimiz kalmadı," diye düşündü.</p>

  <p>"Hayat sırlarla dolu. Galbatorix onunla hangi yoldan savaşacağımızı bilemez. En azından bu yolla onu bozguna uğratabiliriz."</p>

  <p>Grimrr can sıkıntısını gizlemeyen bir ses tonuyla, "Hangi ölüm kargısını buldunuz ey Shade Katili?" diye sordu.</p>

  <p>"Du Niernen –Orkide."</p>

  <p>Kedi adam gözlerini kırptı. Eragon onun şaşırdığını sanmıştı ama Grimrr'ın yüz ifadesi her zaman duvar gibi dümdüzdü. "Orkide. Demek öyle? Bu devirde böyle bir silah bulmak ne kadar ilginç, özellikle de... bu silahı."</p>

  <p>"Neden böyle söylediniz?" diye sordu Jörmundur.</p>

  <p>Grimrr küçük pembe dilini sivri dişlerinin üstünde gezdirdi. "Niernen'in şöhreti kötüdürrrr" Kelimenin sonunu uzatarak mırlamaya çevirmişti.</p>

  <p>Eragon kedi adamı biraz daha bilgi almak için sıkıştırmaya fırsat bulamadan araya kayaları delip geçen gür sesiyle Garzhvog girdi: "Bahsettiğin bu ölüm kargısı nedir Ateş Kılıcı? Bu, Saphira'yı Belatona'da yaralayan kargı mı? Onunla ilgili bir sürü şey duyduk, ama duyduklarımız gerçekten acayipti."</p>

  <p>Eragon sonradan Nasuada'nın, ne Urgallara, ne de kedi adamlara Niernen'in gerçekten ne olduğunu hiç anlatmamış olduğunu hatırladı. "Ah, ne yapalım," diye düşündü. Başka çare yok.</p>

  <p>Garzhvog'a Dauthdaert ten bahsetti ve sonra çadırdaki herkesten, eski dilde kargı hakkında kimseyle izinsiz bir şey konuşmayacaklarına dair yemin etmelerini istedi. İtiraz dolu mırldanmalar olmuş, ama sonunda hepsi, hatta kedi adam bile istenileni yapmıştı. Kargıyı Galbatorix'ten saklamaya çalışmanın bir anlamı olmayabilirdi belki ama Eragon, Dauthdaert'ten uluorta bahsetmenin de yanlış olacağını düşünüyordu.</p>

  <p>Çadırdaki son kişi de yeminini ettikten sonra Eragon konuşmasına devam etti. "Evet. Birincisi, elimizde Dauthdaert var ve bu daha önce sahip olmadığımız bir şeydi. İkincisi, Murtagh ve Galbatorix'in ikisiyle birden çarpışmayı düşünmüyorum. Asla böyle bir planım olmadı. Urû'baen'e varınca Murtagh'ın şehir dışına gelmesini sağlayacağız, sonra çevresini kuşatacağız, gerekirse bütün orduyla, Elfler de dâhil ve en sonunda onu yakalayıp veya öldürüp, ondan sonsuza kadar kurtulacağız." Söylediklerine olan inancıyla herkesi etkileyebilmeyi umarak tek tek yüzlerine baktı. "Üçüncüsü ve buna bütün kalbinizle inanmanız gerekiyor, Galbatorix yenilmez değil, ne kadar güçlü olursa olsun. Kendisini korumak için binlerce büyü üstüne binlerce büyü daha yapmış olabilir; ama bütün bilgi ve becerisine rağmen onu öldürecek büyüler mutlaka vardır; eğer akıllı olup düşünebilirsek buluruz. Belki onun karşı duramayacağı büyüyü bulan ben olacağım ama belki de bu kişi bir Elf veya Du Vrangr Gata'lı biri olabilir. Galbatorix dokunulmaz gibi görünüyor, biliyorum, yine de herkesin zayıf olduğu bir nokta vardır, düşmana kılıcı saplayabileceğiniz açık bir yer her zaman bulunur."</p>

  <p>"Bunu eski süvariler bulamamışsa, bizim bulabileceğimizi nereden çıkarıyorsun?" diye üsteledi Orrin.</p>

  <p>Eragon kollarını iki yana açtı. "Belki de bulamayız. Hayatta hiçbir şeyin garantisi yok, savaşta ise niç yok. Ama eğer beş kavmin fertleri büyü güçlerini birleştirdiklerVlıalde onu öldüremiyorsa, o zaman belki de bizim Galbatorix'in istediği gibi bizi yönetmesini kabullenmek zorundayız; yapacağımız hiçbir şey bunu nasılsa değiştirmeyecektir."</p>

  <p>Çadıra sessizlik çökmüştü, kısa ama yoğun bir sessizlik.</p>

  <p>Sonra Roran öne çıktı. "Ben konuşmak istiyorum," dedi.</p>

  <p>Eragon masa etrafında oturanların birbirleriyle bakıştıklarını fark etti.</p>

  <p>Kral Orrin'in açık seçik rahatsızlığına rağmen Orik, "Ne söylemek istiyorsan söyle Güçlü Balyoz," dedi.</p>

  <p>"Söyleyeceğim şu: Artık geri dönemeyeceğimiz kadar çok kan ve gözyaşı döküldü. Bu, hem hu uğurda ölenlere, hem de onları kaybedenlere saygısızlık olur. Belki tanrılar arası bir savaştır bu."</p>

  <p>Eragon onun bunu söylerken çok ciddi olduğunu gördü. "Ama kendi adıma diyebilirim ki, tanrılar beni çarpana dek ben savaşmaya devam edeceğim ya da ben düşmanları çarpana kadar. Bir ejderha, on bin kurdu bir seferde öldürebilir, ama on bin kurt da birlik olup bir ejderhayı öldürebilirler."</p>

  <p>"Hiç de değil," diye dudak büktü Saphira, Eragon'la paylaştığı kendi özel zihninde.</p>

  <p>Roran gülümsedi ama eğlenmiyordu. "Üstelik bizim de bir ejderhamız var. İstediğiniz şekilde karar verin. Ben kendi adıma Urû'baen'e devam edeceğim diyorum. Galbatorix'in karşısına dikileceğim, bunu tek başıma yapmam gerekse bile!"</p>

  <p>"Yalnız değilsin," dedi Arya. "Halkımız senin yanında, sana destek olacaktır, ben de bunu Kraliçe Islanzadi adına söylüyorum."</p>

  <p>"Bizler de öyle," diye gürledi Garzhvog.</p>

  <p>"Ve biz de," diye onayladı Orik.</p>

  <p>"Biz de," dedi Eragon, çekişmezliğe son vermeyi ümit eden bir tonla.</p>

  <p>Sonra, biraz durup dördü de Grimrr'a döndüler. Kedi adam burnunu çekip, "Madem öyle, o zaman biz de gidelim bakalım," dedi. Sivri tırnaklarını gözden geçirdi. "Birileri düşman hattına sızabilmeli ve inanıyorum ki bunu o demir perçinli çizmeleriyle etrafta gezinen Cüceler yapamaz."</p>

  <p>Orik kaşlarını kaldırdı; alındıysa bile iyi gizlemişti.</p>

  <p>Orrin içkisinden iki yudum daha aldı; sonra elinin tersiyle ağzını sildi ve, "Pekâlâ, istediğiniz gibi olsun; Urû'baen'e ilerlemeye devam ediyoruz o zaman," dedi. Kupası boşalmıştı, eğilip önündeki şişeye uzandı.</p>
</body>
</html>
