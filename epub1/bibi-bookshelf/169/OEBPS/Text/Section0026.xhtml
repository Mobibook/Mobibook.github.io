<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Alevden Zemin</h1>

  <p>Bir kız kardeş sahibi olmak nasıl bir duygu?" diye sordu Roran. Şafağın gri renkte ilk ışıkları gökyüzüne dağılırken kendilerine en yakın değirmen grubuna doğru yola çıkmışlar, yan yana at sürüyorlardı.</p>

  <p>"Çok da bayılınacak tarafı yok, değil mi? Yani, pek bir şeyi belli değildir daha demek istiyorum. Henüz kedi yavrusu kadar." Atı yolun kenarında güzel yemyeşil taze bir ot kümesini görüp oraya doğru seyredince, Baldor dizginleri bir şaklatıp asıldı. "Yeni bir kardeş sahibi olmak garip bir duygu, kız veya erkek olsun, yani bunca zaman sonra."</p>

  <p>Roran başını salladı. Altı yüz elli kişilik kolon düzeninde ordu arkalarından geliyor mu diye oturduğu yerde arkasına dönerek geriye doğru baktı. Değirmenlere gelince Roran atından inip atını bir kazığa bağladı, sonra da üç değirmenden en aşağıdakinin yanına gitti. Savaşçılardan biri hayvanları kampa geri götürmek için arkada kalmıştı.</p>

  <p>Roran su kenarındaki çamurlu zemine inmek için yapılmış ahşap basamaklardan aşağı inip kanalın yanına, su kenarına geldi. Sonra art arda sıralı dört mavnadan en arkadakine bindi.</p>

  <p>Mavnalar altı düz gemilerden çok, köylülerin Narda'dan Teirm'e giderken kullandıkları büyük ilkel sallara benziyordu. Roran aslında buna memnun olmuştu, çünkü bu sivri pruvalarının olmaması anlamına geliyordu. Dolayısıyla dört mavnayı uç uca, yaklaşık yüz elli metre uzunluğunda, tek bir masif deniz aracı gibi kalas, vida ve iplerle birbirine bağlamak daha kolaydı.</p>

  <p>Roran'ın isteğiyle adamların vagonlarla madenden getirdiği kalın kayağantaş tabakaları en öndeki mavnanın önüyle, ikinci ve üçüncü mavnanın da yan kısımlarına üst üste dizilmişlerdi. Taş blokların üstüne de, bel seviyesine kadar gelip bir duvar oluşturacak şekilde un çuvalları yığmışlardı (onları değirmenlerde bulmuşlardı). İkinci mavnada kayağantaşların bittiği yerde suni duvar, sadece un çuvallarıyla devam ediyordu: İki sıra eninde, beş sıra üst üste dizilmişlerdi.</p>

  <p>Taş bloklar ile sıkı şekilde istiflenen un çuvalları mavnaların kendi ağırlığıyla birleşince aracı, dev ölçülerde su üstünde hareket eden bir şahmerdana çevirmişti. Roran bununla, kanalın sonundaki çürümüş kalaslardan ibaret gibi duran kapıyı kırıp geçebilmeyi umuyordu. Hatta kapı efsunlanmış olsa bile (ki, Carn olmadığını düşünüyordu). Roran, Galbatorix de dâhil, hızlı akıntıyla ileri yönde devinim kazanmış bir mavnayı hiçbir büyücünün durdurabilecek kadar güçlü olduğunu sanmıyordu.</p>

  <p>Üstelik taş ve çuval yığınları, onları ok ve mızraklardan da koruyacaktı. Roran hareket halindeki güvertelerin üstünde dikkatle ilerleyip ön taraftaki mavnaya geçti. Mızrağıyla kalkanını taş bloklara dayadı, sonra da dönüp, mavnalara binen ve taş bloklar arasında güvertedeki boş yere doluşan savaşçılarını izledi.</p>

  <p>Güverteye adım atan her savaşçı zaten yüklü olan mavnaları daha da derine gömüyordu; artık güverte su yüzeyinden sadece birkaç santim yukardaydı.</p>

  <p>Carn, Baldor, Hamund, Delwin ve Mandel de Roran'ın yanına geldiler. Hepsi sessiz bir uzlaşma içinde, yüzen şahmerdanın en tehlikeli yerlerinde pozisyonlarını aldılar. Aroughs'a girmek şans ve beceri gerektiriyordu ve hiçbirinin diğerine güveni yoktu.</p>

  <p>Roran'ın gözüne mavnaların arka tarafında duran Brigman çarptı; adam bir zamanlar kumanda ettiği savaşçıların arasındaydı. Brigman'ın dünkü neredeyse asiliğe varan tavrından sonra, Roran onun geri kalan bütün yetkilerini de almış ve çadır hapsine çarptırmıştı. Fakat Brigman, Aroughs'a yapılacak son taarruza katılabilmek için yalvarınca, Roran istemeye istemeye de olsa kabul etmişti. Brigman kılıçta ustaydı ve yaklaşan savaşta her bir kılıca ihtiyaçları vardı.</p>

  <p>Roran hâlâ doğru karar verip vermediğine emin değildi. Adamların Brigman'a değil artık kendisine sadık olduklarına neredeyse emindi, ama Brigman da aylardır onlara komutanlık etmişti ve bu türden bağlar kolay kopmazdı. Brigman birlik içinde huzursuzluk çıkarmaya kalkışmamıştı ama, verilen emirlere isterse itaat etmeyip aldırmayacağını ispatlamıştı, en azından Roran'dan gelenlere.</p>

  <p>Eğer güvenimi en ufak bir şekilde sarsarsa, anında onu alaşağı ederim, diye düşündü Roran. Ama aslında kendi kendini kandırdığının da farkındaydı. Brigman kendisine başkaldırmayı planlıyorsa, bunu büyük olasılıkla karışıklığın tam ortasında yapacak ve Roran fark edene dek iş işten geçmiş olacaktı.</p>

  <p>Altısı dışında herkes mavnalara bindikten sonra, Roran, "Çözün hepsini!" diye bağırdı.</p>

  <p>İki adam tepenin başında, sekinin üstünde duruyorlardı. Sekiler, kuzeydeki bataklıklardan kanallara gelen suyu yavaşlatmaya ya da tutmaya yarıyorlardı. Altı metre aşağısında ilk su değirmeni ve altında da havuz vardı. Havuzun önünde de ikinci seki bulunuyordu. Onun üstünde de iki kişi vardı. Bir altı metre aşağıda ikinci bir su değirmeni ile ikinci bir derin ve durgun havuz vardı. Havuzun dış uzak ucunda ise son seki bulunuyordu ve onun üstünde de, son kalan iki kişi vardı. Son sekinin altında ise üçüncü ve son değirmen. Oradan sonra kanaldaki akıntı usul usul araziden geçerek akıyor ve Aroughs'a ulaşıyordu.</p>

  <p>Her sekinin içinde, Roran'ın ilk geldiğinde kapamalarını isteyip Baldor'un yardımıyla kapattıkları bent kapaklarından vardı. Son iki gündür adamlar kazma ve küreklerle gidip yükselmekte olan sulara dalmışlar ve suyun dibinde sıkıştırılmış toprak yıkıldı yıkılacak hale gelene kadar sekilerin temelini oymuşlardı. O gün de, uzun, sağlam direkler bulup, onları suyun içine bent kapaklarının her iki yanından soktular.</p>

  <p>Ortadaki ve üstteki sekilerin üstünde bekleyen adamlar boyları sekileri bir iki metre geçen bu direkleri kavrayıp düzenli bir ritimle ileri geri oynatmaya başladılar. Yaptıkları plana göre, en altta bekleyen ikili, bu işlemin bitmesini birkaç dakika bekleyip, sonra onlar da aynı şeyi yapmaya giriştiler.</p>

  <p>Roran gelişmeleri izlerken farkında olmadan un çuvallarından birini sıkıyordu. Eğer zamanlamaları birkaç saniye bile şaşacak olsa, olay felaketle sonuçlanabilirdi.</p>

  <p>Neredeyse bir dakika boyunca hiçbir şey olmadı.</p>

  <p>Sonra birden, bir mahşer gürültüsüyle en yukardaki bent kapağı serbest kaldı. Seki dışa doğru bel verdi; toprak çatlayıp yıkılmaya başladı ve serbest kalan inanılmaz miktarda çamurlu su aşağıdaki değirmenin üstüne bir dil gibi dökülmeye ve değirmeni haddinden hızlı çevirmeye başladı.</p>

  <p>Seki çökerken üstünde duran adamlar, suya düşmelerine ramak kala kendilerini kıyıya atmışlardı.</p>

  <p>On metreden aşağı püskürerek bir dil gibi akan su, değirmenin altındaki kara durgun suya dökülüyordu. Suyun aşağı havuza çarpışıyla oluşan köpüklü yüksek bir dalga, o hızla ileri diğer sekinin üzerine doğru ilerlemeye başlamıştı.</p>

  <p>Dalganın geldiğini gören ortanca sekideki savaşçılar da, yerlerini terk edip kendilerini sert zeminli kara toprağın güvenli kollarına attılar.</p>

  <p>İyi de etmişlerdi. Dalga çarpar çarpmaz ikinci bent kapağından, sanki ejderha çiftesi yemiş gibi kopup çevreye sıçrayan iğne inceliğinde parçacıklar, havuzun sekisindekileri dışarı sürükledi.</p>

  <p>Sel gibi kabararak akan su, ilkinden de büyük bir şiddetle ikinci değirmene çarptı. Bu ani darbe altında kalaslar gerilip çatırdadı ve o an Roran'ın aklına ilk kez değirmen çarklarından birinin kırılabileceği geldi. Böyle bir şey adamları için felaket anlamına gelirdi, mavnalar için de. Aroughs'a yapacakları saldırı daha başlamadan bitebilirdi.</p>

  <p>"Bizi çözün!" diye bağırdı.</p>

  <p>Adamlardan biri kendilerini kıyıya bağlayan halatları keserken diğerleri kanala soktukları üç metrelik direkleri almak için eğilip kaldırdılar ve sonra bütün güçleriyle ittiler.</p>

  <p>Ağır yüklü mavnalar yerlerinden birkaç santim kımıldayıp açıldılar, hız kazanışları Roran'ın beklediğinden yavaştı.</p>

  <p>Üzerlerine çağlayan gibi dökülen sulara rağmen en alt kattaki iki adam zayıflatılmış duvarın arasına gömülü direkleri çekmeye devam ettiler. Çağlayanın üzerlerine dökülmesine ramak kala seki sarsıldı, dışa doğru şişti ve adamlar kendilerini üstünden attılar.</p>

  <p>Su, toprak kaplı baraja yaş hamura inen bir yumruk misali dökülüp çukur yaptı ve oradan da son değirmene doğru çağladı. Ahşap çatırdadı (çıkardığı ses kırılan bir buz tabakası gibi keskin ve inceydi) ve çark dışarı doğru birkaç santim eğim verdi; ama neyse ki Roran'ın korktuğu başına gelmedi ve yerinden çıkmadı. Sonra dehşetli bir gürültüyle sudan sütun hızla ve büyük patlamalı bir buhar görünümüyle setlendirilmiş tepeye döküldü.</p>

  <p>Roran'ın yüzüne, kanalın iki yüz metre daha aşağısında olmasına rağmen soğuk bir rüzgâr çarpmıştı.</p>

  <p>Su, sis katmanları arasından inanılmaz devinimle fışkırıp kanaldan aşağı çağlaya çağlaya gelirken, mavnayı sırıkla iten adamlarına, "Daha hızlı!" diye bağırdı.</p>

  <p>Sel akıl almaz bir hızla sürüklüyordu artık onları. Akıntı, birbirine bağlı dört mavnadan en arkadakine çarpınca geminin tamamını öne doğru itip, Roran ve adamlardan birkaçının ayaklarını yerden kesti ve geminin kıç kısmına doğru yuvarlanmalarına neden oldu. Çuvallardan bazıları mavnalardan dışarı suya, kimi de içeri güverteye adamların üstüne devrilmişti.</p>

  <p>Kabarık su en arkadaki mavnayı kıç tarafından birkaç santim kaldırıp yükseltince, neredeyse yüz elli metre uzunluğundaki mavna yana doğru kaymaya başlamıştı. Roran yönelimin devam etmesi halinde kanalın kıyıları arasında sıkışabileceklerini ve birkaç saniye içinde de akıntının gücüyle mavnaların birbirinden ayrılabileceğini biliyordu.</p>

  <p>"Bizi düz tutmaya çalış!" diye gürledi, üzerine düştüğü un çuvalının üstünden kalkarken. "Savrulmamıza müsaade etmeyin!"</p>

  <p>Onun emriyle harekete geçen savaşçılar, mavnayı eğimli kanal kıyısından uzaklaştırıp yeniden kanalın ortasına çekmeye çalıştılar. Mavnanın pruvasındaki taş blokların tepesine tırmanan Roran, bağırarak oradan adamlarını yönlendirmeye çalışıyordu; sonunda, hep birlikte mavnaları virajlı kanalda yeniden rotasına soktular.</p>

  <p>"Başardık!" diye haykırdı Baldor, suratında koca bir sırıtışla.</p>

  <p>"Henüz sevinme," diye uyardı Roran. "Önümüzde daha epey yol var."</p>

  <p>Kanalda ilerleyip Aroughs'un iki kilometre açığında kamp kurdukları yerin hizasına geldiklerinde, doğuda gökyüzü artık saman sarısı bir renk almıştı. Bu hızla devam ederlerse güneş ufukta iyice yükselmeden şehre ulaşırlardı; ayrıca arazinin üstünden kalkmayan grilik de, surlarda ve kulelerdeki gözcülerden kendilerini gizleyecekti.</p>

  <p>Suyun akışı ilk hızını kaybetmişti ama şehir, değirmenlerin seviyesinden aşağıda olduğu ve oraya kadar önlerinde kendilerini yavaşlatacak bir tepe ya da tümsek olmadığı için mavnalar hız kazanmaya devam ediyordu.</p>

  <p>Roran ağzını avuçlarının arasına alarak, "Dinleyin!" diye seslendi, herkes duyabilsin diye sesini yükseltmişti. "Dış kapıya çarpınca suya düşebiliriz. Dolayısıyla yüzmeye hazır olun. Kendimizi karaya atana kadar, onlar için kolay hedefiz. Karaya çıkar çıkmaz tek bir hedefimiz olacak: Onlar kapıları kapatmayı akıl edemeden iç surları geçmek, çünkü eğer kapatırlarsa Aroughs'u almak bizim için hayal olur. İkinci suru geçince Lort Halstead'ı bulup teslim olmasını istemek zor olmayacaktır. Eğer başaramazsak, şehir merkezinde mevzilenip gücümüzü toplayacağız, sonra merkezden dışa doğru açılıp sokak sokak bütün Aroughs'u alana dek savaşacağız.</p>

  <p>"Unutmayın: Çok kalabalıklar. Adam başına iki kişiden fazla düşecektir, dolayısıyla kalkan arkadaşınızla birbirinize yakın durun ve gözünüzü hep dört açın. Tek başınıza gezmeyin ve gruptan ayrılmayın. Askerler sokakları bizden daha iyi tanıyor, hiç ummadığınız anda ensenize binerler. Yalnız kaldığınızın farkına vardığınızda merkeze dönün, çünkü orası bizim buluşma noktamız olacak.</p>

  <p>"Bugün Varden için çarpışacağız. Bugün her insanın gerçek hayali olan zafer ve şeref bizim olacak. Bugün... bugün adımızı tarihe yazacağız. Birkaç saat sonra elde edeceğimiz başarıyı ozanlar yüzyıllarca şiirlerinde söyleyecek. Arkadaşlarınızı düşünün. Ailelerinizi düşünün, annelerinizi, babalarınızı, karılarınızı, çocuklarınızı. Sıkı savaşın, çünkü onlar için savaşıyoruz. Özgürlük adına savaşıyoruz!"</p>

  <p>Adamlar karşılık olarak coşkuyla bağırdılar.</p>

  <p>Roran onların bir süre heyecanlarını yaşamalarına müsaade etti; sonra elini kaldırıp, "Kalkanlar!" diye bağırdı. Tek bir yürek gibi herkes yere eğilip kalkanını aldı, kendileri ve arkadaşlarını kaplayacak şekilde başlarının üstlerine kaldırdı; gelişigüzel yapılmış şahmerdanın orta kısmı, bir devin koluna takacağı pullardan yapılma zırha benzemişti.</p>

  <p>Gördüğü manzaradan mutlu olan Roran taş blokların üstünden aşağı atladı. Carn, Baldor ve Belatona'dan yanlarında gelen diğer dört adama baktı. En gençleri, Mandel, biraz kaygılı görünüyordu, ama Roran yine de durumu kaldırabileceğine emindi.</p>

  <p>"Hazır mısınız?" diye sordu; hepsi olumlu karşılık verdiler.</p>

  <p>Roran güldü. Baldor ona niye güldüğünü sorunca da, "Babamın beni görebilmesini isterdim!" dedi.</p>

  <p>Bunun üzerine Baldor da gülümsedi.</p>

  <p>Roran dikkatle suyun yönünü ve debisinin seyrini izliyordu. Mavnalar şehre girdikten sonra, askerler bunu fırk edip alarm verebilirlerdi. Roran onların alarm vermelerini isliyordu ama bu sebepten dolayı değil; böylelikle su yükselmeye başladığında Aroughs'a beş dakikalık yolları kaldığını görünce Carn'a bakıp, "İşareti gönderin," dedi.</p>

  <p>Büyücü başını salladı, sonra eğildi, dudakları eski dilin sözcüklerini ifade edecek şekilde kıpırdamaya başladı. Bir süre sonra doğruldu, "Tamam, oldu," dedi.</p>

  <p>Roran batı yönünü kontrol etti. Aroughs şehir önlerinde taş ve gülle fırlatan Varden'e ait mancınıklar ile kuşatma kulelerini gördü. Kuşatma kuleleri hareketsizdi ama diğer savaş teçhizatları çalışıyor, taşlarını, oklarını ileri doğru göğe göndererek şehrin eski surlarıyla aralarındaki mesafeyi kapatıyorlardı. Roran ayrıca, elli adamının borazanlar çalıp, savaş çığlıkları içinde yanan oklar fırlatarak, savunma halindeki askerlerin dikkatini çektiklerini ve kısa bir süre sonra çok daha kalabalık bir gücün saldıracağı izkııi mini vermek için ellerinden geleni yaptığını biliyordu.</p>

  <p>Roran'ın üstüne birden büyük bir serinkanlılık çöktü.</p>

  <p>Az sonra savaş başlayacaktı.</p>

  <p>insanlar ölecekti.</p>

  <p>Kendi de onlardan biri olabilirdi.</p>

  <p>Bunu idrak etmek daha net düşünmeye başlamasına sebep olmuş, henüz birkaç saat önce uğradığı saldırının verdiği şok ve bütün yorgunluğu geçmişti. İnsanı dövüşmek kadar canlandıran başka bir şey daha yoktu (ne yemek yemek, ne gülmek, ne de bedensel işler, hatta sevişmek bile) ve ne kadar itiraf etmek istemese de savaşmanın cazibesini inkâr edemiyordu. Hiçbir zaman bir savaşçı olmak istememişti ama savaşçı olmuştu ve artık önüne çıkan herkesi yenmeye kararlıydı.</p>

  <p>Çömeldi ve iki keskin kenarlı taş blokun arasından, hızla yaklaştıkları sur kapısını dikizledi, hem altındaki kısmını, hem üstündeki kısmını, çünkü sular yükselmişti. Kapı halis meşe kalaslarından yapılmıştı ama rengi nemden kararmıştı. Sualtında kapının, demir ve ahşaptan ızgaralı olduğunu ve buradan suyun serbestçe akışının amaçlandığını biliyordu. Üst kısmı ise geçilmesi en zor yerdi. Roran uzun süredir suyun altında kaldığı için ızgaralı kısmın aşınmış olacağını düşünüyordu; eğer bir yerinde gedik açabilirlerse, o zaman yukardaki meşe kalasları kırmak çok daha kolay olacaktı. Böylelikle iki sağlam ve kalın kütüğün ön mavnanın yanlarından alt taraflarına bağlanmasını istedi. Bunlar suyun altında kaldığı için, üst tarafta kapıya bindirirlerken alt taraftan da saldırmış olacaklardı.</p>

  <p>Akıllıca bir plandı ama işleyip işlemeyeceği belli değildi.</p>

  <p>Sur kapısına yaklaşırken herkesten çok kendisine, "Sakin ol," diye mırıldandı içinden.</p>

  <p>Yüzen aracın en arkasında birkaç adam ellerindeki uzun çubuklarla mavnaları yönlendirmeye devam ederken, geri kalanlar saklanmak amacıyla kalkanların oluşturduğu kabuğun altına giriyorlardı.</p>

  <p>Surun kapısına giden kemerli geçit, sanki bir mağara ağzı gibi kocaman önlerinde dikiliyordu. Mavnanın ucu gölgeler içindeki geçit ağzının altından geçerken, Roran askerlerden birinin dolunay gibi yuvarlak ve bembeyaz suratını gördü; adam surun kenarında on metre kadar yukarda durmuş, aşağıdan geçen mavnaya dehşet içinde bakıyordu.</p>

  <p>Ama mavnalar öyle hızlanmışlardı ki, akıntı onları geçidin soğuk serinliği içine sürükleyince, Roran okkalı bir küfür savurmaktan başka bir şey yapamadı; geçidin kemerli tavanı yüzünden artık askeri göremiyorlardı.</p>

  <p>Derken mavnalar surun kapısına bindirdiler.</p>

  <p>Çarpmanın şiddetiyle Roran, arkasında yere çöktüğü kayağantaştan siperin önünde yere yuvarlandı. Başı taşa çarpmıştı. Zırh kepiyle miğfer giyiyor olmasına rağmen çarpmanın şiddeti kulaklarında uğuldamıştı. Güverte çatırdayıp geri gitti; kulaklarındaki uğultuya rağmen tahtaların kırıldığını, metallerin gıcırtılar içinde burkulduklarını duyabiliyordu.</p>

  <p>Taş bloklardan biri kayıp üstüne düşerek omzuyla kolunu acıttı. Bloku kenarlarından tutup, kızgınlıktan doğan bir güçle güverteden dışarı fırlattı, taş geçidin içinde duvara çarparak parçalandı.</p>

  <p>Karanlıkta neler olduğunu görebilmek zordu; tek anlaşılan şey karmaşa ve yankılanan uğultulardı. Derken ayakları ıslandı. Başını eğip bakınca mavnanın suyla aynı seviyede olduğunu gördü, ama batıp batmayacaklarını kestiremiyordu.</p>

  <p>"Bana bir balta verin!" diye bağırdı ve kolunu arkaya uzattı. "Balta! Bana bir balta verin!"</p>

  <p>Mavna öne doğru on beş santim kadar yalpalayınca dengesini kaybetti ve neredeyse düşüyordu. Sur kapısı biraz içe doğru göçmüş ama hâlâ dimdikti. Zaman içinde akıntının devam eden baskısıyla mavna kapıyı kırıp geçebilirdi ama orada durup doğal sürecin gerçekleşmesini bekleyecek değildi.</p>

  <p>Birisi eline baltanın pürüzsüz sapını tutuşturduğu sırada altından geçtikleri kemerli geçitte kale mazgallarının kapakları çekildi ve tavanda altı adet dikdörtgen biçiminde aydınlık belirdi. Dikdörtgenlerde bir hareketlenme oluştu; ardından mavnanın üzerine yaylardan atılan oklar vınlayarak yağmaya başladı. Oklar düşüp tahtaya çarptıkları yerde çıkardıkları bam sesiyle kargaşanın gürültüsüünü artırıyorlardı.</p>

  <p>Adamın birinin haykırdığı duyuldu.</p>

  <p>"Carn!" diye bağırdı Roran. "Bir şeyler yap!"</p>

  <p>Büyücüyü kendi işiyle baş başa bırakıp, yükselip alçalan güvertede emekleyerek taş blokların üstünden mavnanın pruvasına gitti. Derken mavna öne doğru birkaç santim daha kaydı. Kapının orta yerinden yeniden sağır edici gıcırtılar geldi ve meşe kalasların arasındaki çatlaklardan ışık sızmaya başladı.</p>

  <p>Yaşanan bu karmaşada taş bloklardan biri Roran'ın sağ elinin yanına düştü; taşın üstünde bir demirin sürtünme izi vardı.</p>

  <p>Roran hızını artırdı.</p>

  <p>Mavnanın en başına ulaştığı sırada kulak tırmalayıcı, iç parçalayın bir ses duyunca elleriyle kulaklarını kapayıp geri çekilmek zorunda kaldı.</p>

  <p>O sırada çarpan büyük bir dalga onu baştan aşağı yıkadı ve bir an için destek siz, kör vaziyette bıraktı. Yeniden görebilmek için gözlerini kırpıştırırken kapının o kısmının yıkılıp kanala düştüğünü gördü; artık mavnanın şehre girebileceği kadar bir yer açılmıştı. Mavnanın pruvası üstünde kırılan kapının bir insan boyu kadar büyüklükte sivri tahta kıymıkları kaldıkları yerde çıkıntılar oluştuyordu.</p>

  <p>Hiç tereddüt etmeden Roran geriye doğru yuvarlanıp siper olarak bir kayağantaşının arkasına saklandı. "Sinin!" diye bağırdı ve kendini kalkanıyla kapladı.</p>

  <p>Mavnalar ilerlemeye devam edip, ölüm saçan ok yağmurundan çıkmış, duvarlarında yanan meşalelerin aydınlattığı, kayalık, çok büyük ve kapalı bir mekâna girmişlerdi.</p>

  <p>Girdikleri bu yerin uzak ucunda kanaldan gelen su, kapalı bir başka kapının içinden geçerek akıyordu; yerden tavana bir başka kale kapısıydı bu. Ahşapla demir karışımı, kafes işi yapılmış kapıdan bakınca Roran, içerde şehri ve evleri görebiliyordu.</p>

  <p>İçinde bulundukları kayalık rıhtımın her iki yanında mal indirip yüklemek için yapılmış birer taş iskele vardı. Tavanda dilli makaralar, halatlar ve toplanmış ağlar asılıydı ve her iki yapay kıyının tam orta yerinde, yüksek bir taş platform üstünde bir vinç kuruluydu. Mekânın girişinde ve sonunda, küflü taş duvarlardan merdivenler oyulmuştu ve insanın ıslanmadan suyun karşı tarafına geçmesi için kaldırımlar yapılmıştı. Arkadaki kaldırım, mavnaların geçtiği tünelin üstündeki muhafız odalarına açılıyordu. Roran ayrıca askerleri gördükleri kale mazgallarına da buradan çıkıldığını düşünüyordu.</p>

  <p>Önlerine çıkan ikinci kapalı kapıyı görünce içini yeni bir umutsuzluk doldurmuştu. Oysa, bulundukları yerde etrafları muhafızlar tarafından kuşatılmadan doğrudan şehre süzülebileceklerini ummuştu.</p>

  <p>Eh, yapacak bir şey yok, diye düşündü.</p>

  <p>O sırada geçit yollarını muhafız odalarından kırmızı üniformalı askerler doldurmaya başlamıştı; askerler diz çöküp yaylarını kurup bir başka ok yağmuru için pozisyon alıyorlardı.</p>

  <p>Roran, kolunu soldaki iskeleye doğru sallayarak, "Kıyıya!" diye bağırdı. Savaşçılar ellerindeki direklerle birbirine bağlı mavnaları bir kez daha iterek kanalın kıyısına yanaştılar. Kalkanlarına saplanmış onlarca ok, birliğe kirpi gibi bir görünüm veriyordu.</p>

  <p>Mavna iskeleye yanaşırken yirmi kadar asker, kılıçları ellerinde Varden'liler karaya çıkmadan onları karşılamak için merdivenlerden aşağı iniyordu.</p>

  <p>"Acele edin!" diye bağırdı Roran.</p>

  <p>O sırada kalkanına bir ok saplandı. Ok dört santimlik kalın tahta kalkanı delip geçmiş, koluna değecek kadar yaklaşmıştı. Aldığı darbeyle tökezleyip sonra toparlanan Roran kollarını iki yana açıp iskeleye atladı. Ama yere sert bir şekilde düşmüş, dizini incitmişti. Askerler üstüne çullanmadan önce balyozunu c;ekmeye ancak zaman buldu.</p>

  <p>Askerlerle yüzleşmek bir rahatlama, vahşi bir coşku getirmişti Roran'a. Plan yapmaktan, gelişmeleri izlemekten, endişelenmekten artık sıkılmıştı. Nihayet gerçek düşman (sırtından vurmaya çalışan suikastçılar değil) karşısındaydı, onlarla savaşabilir, onları haklayabilirdi.</p>

  <p>Mücadele kısa sürmüş ama korkunç ve kanlı geçmişti. Roran ilk birkaç; saniyede askerlerden üçünü öldürüp saf dışı bırakmıştı. Anlıııdaıı Baklor, Delwin, Hamund, Mandel ve diğerleri de kendisine kal ıldı ve askerleri su kenarından uzaklaştırmaya çalıştılar.</p>

  <p>Roran bir silahşor değildi, karşısındakilerle eskrim yapmakla uğraşmadı. Onların istedikleri gibi saldırmalarına izin verdi, saldırıları kalkanıyla karşılayıp balyozuyla kemiklerini kırdı. Ara sıra bir hamleyi peri hareketiyle karşılamak durumunda kalıyordu. Genellik le bir kişiyle birden fazla karşılıklı hamleye girişmekten kaçınııyorlardı; çünkü tecrübesizliğinin çok tehlikeli sonuçlar doğurabileceğini biliyordu. Dövüşte başvurduğu en yararlı oyunun, kılıçla süslü hareketler yapmak ya da, kazanılması yıllar süren karmaşık kandırmacalı saldırı taktikleriyle savaşmak olmadığını, aksine, ilk hamlede bulunma fırsatını yakalayıp ardından da düşmanın en az tahmin ettiği şeyi yapmak olduğunu keşfetmişti.</p>

  <p>Oradaki arbededen uzaklaşıp yukarı koridora çıkan merdivenlere doğru seyirtti; koridorda okçular diz çökmüş, mavnalardadan inmeye çalışan adamlara ok fırlatıyorlardı.</p>

  <p>Roran merd ivenleri üçer üçer çıkarak elindeki balyozu ilk okçunun yüzüne patlattı. Sıradaki okçu ise okunu çoktan fırlatmıştı; hu yüzden yayı bırakıp gerileyerek kılıcının kabzasına uzandı, ama Roran onu giigsünden yaralayıp kaburgalarını kırmadan önce kılıcı kınından sadece yarısına kadar çekebilme fırsatı bulmuştu.</p>

  <p>Balyozla dövüşmeyi sevmesinin bir nedeni, rakibin ne tür zırh giydiğinin önemi kalmamasıydı. Her kesici olmayan silah gibi bir balyozun açtığı yara, darbenin gücüyle ilgiliydi, ete yara açmak veya kesmekle değil. Olayın basitliği onun hoşuna gidiyordu. Koridordaki üçüncü asker, o harekete geçemeden üstüne bir ok fırlatmayı başarmıştı. Bu kez ok yarısına kadar kalkanından geçmiş, göğsüne saplanmasına ramak kalmıştı. Ölüm saçan sivri ucu kendinden uzak tutarak, adamın üstüne atlayıp omzuna bir darbe savurdu. Okçu gelen darbeyi elindeki yayla önlemek istemiş, Roran da karşılığını kalkanın tersiyle çarparak vermişti. Asker feryatlar içinde koridorun korkuluğundan aşağı yuvarlandı.</p>

  <p>Fakat bu manevra Roran'ı da tamamen hedefe açık hale getirmişti; dikkatini koridorda kalan beş okçuya çevirince üçünün doğrudan oklarıyla kendisine hedef aldıklarını gördü.</p>

  <p>Ve askerler okları fırlattılar.</p>

  <p>Oklar üstüne saplanmak üzereyken sağa doğru yön değiştirip, dev kızgın eşekarıları gibi kararmış duvarlara bindirdiler.</p>

  <p>Roran kendisini Carn'ın kurtardığını anlamıştı. Tehlikeyi atlattıklarında bir yolunu bulup büyücüye teşekkür etmeye karar verdi.</p>

  <p>Ardından kalan askerlere saldırıp sanki hepsi düzeltilmesi gereken yamuk çivilermiş gibi birbiri ardına balyoz darbeleriyle haklarından geldi. Sonra kalkanına saplanan oku bir hamlede kırdı, aşağı katta savaşın nasıl ilerlediğini görmek için geriye döndü ve kalan son askerin de kan gölü haline gelmiş iskeleye yığıldığını gördü. Askerin kesik kafası yuvarlandı, sonra kanala düştü ve orada birkaç baloncuk çıkararak battı.</p>

  <p>Bu arada Varden'lilerin üçte ikisi deniz aracından inmiş, kanal kenarında askeri düzene girmeye çalışıyorlardı.</p>

  <p>Roran tam onlara kanal kıyısını boşaltmaları için emir vermek üzereydi ki (böylece hâlâ inmek isteyen araçtaki savaşçılara yer açılmış olacaktı) sol duvardaki kapılar ardına kadar açılıp yeniden içeriye bir tabur asker doluştu.</p>

  <p>Kahretsin! Nereden çıkıyor bunlar? Daha kaç kişi var böyle?!</p>

  <p>Roran savaşçılarına yardım etmek için merdivenlere yönelmişti. Cam (mavnaların başında durmuş savaşçı sayıyordu) kollarını kaldırıp, ellerini üstlerine gelen askerlere çevirdi ve bağıra bağıra eski dilde sert ve garip sözcükler söyledi.</p>

  <p>Bu tılsımlı sözler üzerine, iki çuval un ve bir taş blok, mavnadan havalanıp yakın nizam hareket eden askerlerin üstüne düştü. Ilk darbede neredeyse bir düzinesini de yere sermişti. Vurmaya devam eden çuvallar, üçüncü veya dördüncü darbeden sonra patladı, krem renkli un askerlerin başından aşağı yağarak onları boğup kör etti.</p>

  <p>Bir saniye sonra askerlerin arkasındaki duvarın dibinde bir yangın başladı. Yangın, kocaman, kirli turuncu renkte yuvarlanan bir ates topuna dönüştü; hızla un bulutu içinde debelenen askerinin üzerine gelmeye başladı. Bu arada önüne çıkan un tozunu da açgzölü bir hızla yutuyor ve rüzgârlı havada dalgalanan bayraklar gibi bir ses çıkarıyordu.</p>

  <p>Roran kalkanının ardına gizlendi; ateşten top, koridorun bir iki rnıtre ötesinde yandığı için ısısını bacaklarında, yanaklarında, eti ııde lı issediyordu. Parlak kıvılcımlar küllere dönüşerek düşüyorlardı. Cenazelere uygun, kapkara, isli bir yağmur.</p>

  <p>İç karartıcı kızgın parıltı sönünce Roran dikkatle başını kaldırdıdı. Sıcak ve pis kokulu bir is doldurdu burun deliklerini, gözleri yandı ve birden şaşırarak sakalının tutuştuğunu fark etti. Küfredip elinden balyozu attı ve sönene kadar küçük ama hızla ilerleyen alevleri pat pat vurarak söndürmeye çalıştı.</p>

  <p>"Hey!" diye bağırdı Carn'a. "Sakalımı tutuşturdun! Daha dikkatli ol, yoksa kafanı kazığa geçiririm!"</p>

  <p>Askerlerin çoğu yerde, elleriyle yüzlerini kapamış halde büzülmüşlerdi. Diğerleri de üstlerindeki alevleri söndürmeye çalınıyorlar, bazıları da silahları ellerinde, ne yapacaklarını bilemez halde, Varden'lilerden gelecek bir saldırıya karşı mevzilendikleri yerde dönüp dolanıyorlardı. Roran'ın adamları şaşkın ve dengelerini yitirmiş bir halde olmalarına rağmen, aniden ortaya çıkan bu yangından sadece ufak tefek yanıklarla kurtulmuşlardı (çoğu ateş topunun etki alanından uzakta durmuştu).</p>

  <p>"Aptal gibi bakınmayı kesin de kendilerine gelmeden şu namuzsuzların peşine düşün!" diye emretti Roran ve onların dikkati çektiğinden emin olmak için balyozunu tırabzanlara güm diye indirdi.</p>

  <p>Varden'lilerin sayıları askerlerden çok fazlaydı. Roran merdivenlerden aşağı inene kadar direnen askerlerin neredeyse dörtte üçünü öldürmüşlerdi.</p>

  <p>Geri kalan birkaç askeri halletme işini becerikli savaşçılarına bırakan Roran kalabalıktan ayrılıp, kanalın solundaki çift kanatlı geniş kapıya gitti. Kapı iki atlı bir arabanın yan yana rahatlıkla geçebileceği genişlikteydi. Orada Carn'a rastladı; adam vinç platformuna oturmuş, hep yanında taşıdığı deri çıkınından bir şeyler yiyordu. Roran çıkında, çökelek, bal, öküz ciğeri, kuzu kalbi ve böğürtlenden hazırlanmış bir karışım olduğunu biliyordu. Bir seferinde Carn ona bir parça ikram etmiş ve Roran neredeyse yerken kusacak gibi olmuştu (ama birkaç lokması bile insanı zor bir günde ayakta tutmaya yetiyordu).</p>

  <p>Roran'ı endişelendiren büyücünün çok bitkin görünüyor olmasıydı. Geçerken durup, "Devam edebilecek misin?" diye sordu ona.</p>

  <p>Carn başını evet anlamında salladı. "Sadece birkaç dakikaya ihtiyacım var... Önce tüneldeki oklar, sonra çuvallarla un ve o taş blok..." Ağzına yeni bir lokma daha attı. "Hepsi üst üste biraz fazla geldi."</p>

  <p>Aldığı cevapla tatmin olan Roran devam edecekken Carn onu kolundan yakaladı. "Ben yapmadım," dedi ve göz kenarları komiğine gitmiş gibi kırıştı. "Yani sakalını ben tutuşturmadım. Meşalelerden almış olmalılar."</p>

  <p>Roran kendi kendine bir şeyler söylendi, sonra çift kanatlı kapıya doğru devam etti. Balyozunun düz tarafıyla kalkanına vurarak, "Düzene girin!" diye bağırdı. "Baldor, Delwin, siz benimle önden gelin. Geri kalanınız arkamızda sıra olun. Kalkanlar önde, kılıçlar çekili, oklar yaylarda hazır. Halstead herhalde şehirde olduğumuzu daha bilmiyor, o yüzden kimsenin kaçmasına izin vermeyin, onu gidip uyarmasınlar... Hazır mısınız? Hadi, o zaman, gelin benimle!"</p>

  <p>Yanakları ve burnu yangından kızarmış olan Baldor'la birlikte sürgüleri çekip kapıları iterek açtılar, Aroughs karşılarındaydı.</p>
</body>
</html>
