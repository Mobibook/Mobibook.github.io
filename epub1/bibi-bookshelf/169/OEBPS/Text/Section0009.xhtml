<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Ufukta Gölgeler</h1>

  <p>Yere düşmeden önce Roran'ı yakalamak isteyen Eragon, Brisingr'ı istemediği halde elinden bırakmak zorunda olduğunu fark etti. Elini gevşetti ve Roran bütün ağırlığıyla kollarına yığılırken kılıç da gürültüyle taş zemine yuvarlandı.</p>

  <p>"Yarası kötü mü?" diye sordu Arya.</p>

  <p>Eragon irkildi; kızı ve Blödhgarm'ı yanında görünce şaşırmıştı. "Sanmıyorum." Roran'ın yanaklarını birkaç kez hafifçe tokatlayıp, yüzündeki tozları sildi. Eragon'un sihirle yaktığı donuk buz mavisi ışığın aydınlığında Roran bir deri bir kemik görünüyordu; gözlerinin çevresi çürüklerle kararmış, dudakları sanki böğürtlenli meyve suyu içmekten lekelenmiş gibi mosmordu. "Hadi, uyan."</p>

  <p>Birkaç saniye sonra Roran'ın gözkapakları titreşti; gözlerini açıp Eragon'a baktı, aklının karıştığı belliydi. Eragon bir rahatlama duygusunun içine yayıldığını hissetti. "Bayıldın," dedi ona.</p>

  <p>"Ah!"</p>

  <p>Eragon tehlikeyi göze alıp kısa bir bağlantı kurarak Saphira'ya, "Yaşıyor!" dedi.</p>

  <p>Ejderhanın sevinci barizdi. "Güzel. Ben burada kalıp ciflere taşları binadan dışarı taşımaları için yardım edeceğim. Eğer bana ihtiyacın olursa seslen, sana ulaşmanın bir yolunu bulurum."</p>

  <p>Eragon ayağa kalkmasına yardım ederken Roran'ın zincirli zırhı şıngırdadı. "Diğerlerinden ne haber?" diye sordu Eragon ve moloz yığınını işaret etti.</p>

  <p>Roran başını iki yana salladı.</p>

  <p>"Emin misin?"</p>

  <p>"Onun altından kimse sağ çıkamaz. Ben sağ kalmayı başardım, çünkü kirişler kısmen de olsa beni korudu."</p>

  <p>"Ya sen? Sen iyi misin?" diye sordu Eragon.</p>

  <p>"Efendim?" Roran kaşlarını çattı, sanki aklı başka yerdeymiş de, bu konuyu hiç düşünmemiş gibiydi. "Ben iyiyim, iyiyim... Bileğim kırılmış olabilir. O kadar da kötü değil."</p>

  <p>Eragon, Blödhgarm'a anlamlı anlamlı baktı. Elfin yüzü bir an neşesi kaçmış gibi gölgelendiyse de, Roran'ın yanına gidip yumuşak bir sesle, "Bakabilir miyim..." dedi ve elini Roran'ın yaralı koluna uzattı.</p>

  <p>Blödhgarm, Koranla meşgulken, Eragon da Brisingr'ı yerden aldı, sonra, belki askerlerden saldırmaya cesaret edecek kadar aptal olanlar hâlâ çıkabilir diye Arya'yla gediğin ağzında gözcülük yapmaya başladı.</p>

  <p>"İşte, hepsi tamam," dedi Blödhgarm, bileğini sağa soğa çevirip kontrol eden Roran'ın yanından uzaklaşırken.</p>

  <p>İyileştiğine emin olan Roran, Blödhgarm'a teşekkür edip elini indirdi ve molozla kaplanmış yerlerde balyozunu aramaya başladı. Sonra zırhını düzeltti, girişten dışarı bir göz attı. "Ben bu Lort Bradburn denen adamdan artık sıkılmaya başladım," dedi aldatıcı sakinlikte bir ses tonuyla. "O koltuğu yeterince işgal etti, sanırım artık sorumluluklarını bırakmasının zamanı geldi. Katılıyor musun Arya?"</p>

  <p>"Bence de," dedi kız.</p>

  <p>"Evet, o zaman gidip o yağ tulumu moruğu bulalım; bugün kaybettiğimiz herkesin anısına onu biraz okşamak istiyorum."</p>

  <p>"Birkaç dakika önce ana salondaydı," dedi Eragon. "Ama orada durup dönüşümüzü beklediğini hiç sanmıyorum."</p>

  <p>Roran başını salladı. "O zaman biz de onu avlarız." Bunu dedikten sonra yürümeye başladı.</p>

  <p>Eragon sihirli ışığı söndürdü ve elinde Brisingr kullanılmaya her an hazır, aceleyle kuzeninin ardından gitti. Arya ile Blödhgarm da virajlı geçidin müsaade ettiği kadar onun yakınmdaydılar.</p>

  <p>Geçit yolunun sonundaki salon terk edilmişti, kalenin ana salonu da öyle; birkaç saniye önce orada onlarca asker ve resmi görevlinin olduğunu gösteren tek şey, yerde gittikçe yavaşlayarak ile ri geri beşik gibi sallanan bir miğferdi.</p>

  <p>Eragon ile Roran mermer kürsünün yanmdan koşarak geçtiler. Eragon, Roran'ı geride bırakmamak için fazla hızlı koşmuyordu. Kürsünün bulunduğu platformun hemen solundaki kapıyı tekmeleyip açtılar ve önlerine çıkan merdivenleri tırmanmaya başladılar.</p>

  <p>Lort Bradburn ile maiyetindekilere ait bir iz arayan Blödhgarm zihin gücüyle çevreyi inceleyebilsin diye her katta duruyorlardı ama yaşlı Elf hiçbir şey bulamıyordu.</p>

  <p>Üçüncü kata ulaştıklarında Eragon kaçışan birilerinin ayak seslerini duydu ve birden Roran'ın önündeki kemerli geçidin fırlatılan mızraklarla dolduğunu gördü. Mızraklar kuzeninin yanağını ve sağ baldırını yaralamış, dizini kana bulamıştı. Roran tıpkı yaralı bir ayı gibi kükreyip kalkanı önünde, üstüne yağan mızrakların içine dalıp, son birkaç basamağı da çıkarak merdivenlerden uzaklaşmak istedi. Adamlar deli gibi haykırıyorlardı.</p>

  <p>Roran'ın arkasında duran Eragon, Brisingr'ı sol eline geçirdi, sonra kuzeninin çevresinden dolaşıp mızraklardan birini sapından kavrayarak yerden aldı. Mızrağı kemerli geçit yolunun orta yerindeki adamların üstüne fırlattı. Aralarından biri acıyla haykırdı ve etten duvarın ortasında bir boşluk oluştu. Eragon aynı şeyi yapmaya devam etti; kısa süre sonra askerlerin sayısı iyice azalmış ve böylece Roran kalabalığı püskürtebilir hale gelmişti.</p>

  <p>Roran merdivenleri adamlardan temizlemeyi başardıktan sonra, geri kalan on iki asker, korkuluklu geniş merdiven sahanlığında çevreye dağıldılar; her biri silahını rahatça kullanabileceği genişlikte bir yer arıyordu. Roran yine haykırıp yakınındaki bir askerin üstüne atladı. Adamın kılıcını peri hareketiyle bloke edip, bir adımda gardım geçti, iyice yaklaşıp askerin miğferinin tam tepesine bir tane indirdi; miğferden demir tencere gibi ses çıkmıştı.</p>

  <p>Eragon bir sıçrayışta merdiven sahanlığının diğer tarafına geçerek, birbirine yakın duran iki askerin üzerine atladı. Onları yere serip, ikisinin de birer Brisingr hamlesiyle işini bitiriverdi. Üstüne doğru döne gelen bir balta görünce hemen eğildi. Sonra askerlerden birini merdiven korkuluğundan aşağı atıp, ardından çatallı mızraklarla karnını deşmeye uğraşan öbür ikisiyle mücadeleye girişti.</p>

  <p>Arya ile Blödhgarm da askerler arasında sessizce ama ölümüne çarpışıyorlardı. Elflerin doğuştan sahip oldukları asalet, o dehşet dolu sahnelerin bile, çoğu dövüşte olduğu gibi iğrenç değil, sanki güzel bir sahne gösterisiymiş gibi görünmesine neden oluyordu.</p>

  <p>Havada çınlayarak yankılanan madeni sesler, kırılan kemikler ve kaburgalar arasında dördü, geri kalan askerleri de hakladılar. Her zaman olduğu gibi verdiği mücadele Eragon'u canlandırmıştı; sanki başından aşağı bir kova buzlu su boca edilmiş gibi hissediyordu kendini. Bu fiziksel mücadelenin getirdiği zihin açıklığını başka hiçbir şey veremiyordu.</p>

  <p>Roran eğilip ellerini dizlerine dayadı, bir yarıştan çıkmış gibi nefes nefeseydi.</p>

  <p>"Yapayım mı?" diye sordu Eragon. Roran'ın yüzü ile baldırındaki kesikleri işaret etti.</p>

  <p>Roran ağırlığını birkaç kez üstüne verip ne kadar acıdığını kestirmeye çalıştı. "Bekleyebilirim. Önce Bradburn'ü bulalım."</p>

  <p>Eragon önlerine düştü ve yeniden merdivenlere döndüler, tırmanmaya devam ettiler. Sonunda, bir beş dakika daha aradıktan sonra, Lort Bradburn'ü kalenin batı tarafındaki en uç kulede ve en üst katta, barikatlar ardına gizlenmiş olarak buldular. Eragon, Arya ve Blödhgarm birkaç tılsımlı sözle kapıyı ve arkasında dağ gibi yığılı mobilyaları yerinden söktüler. Yanlarında Roranla beraber salona girince. Lort Bradburn'ün önünde toplanan yüksek rütbeli hizmetkârları ile kale muhafızlarının beti benzi attı, çoğu titremeye başladı. Neyse ki, Eragon sadece üçünü öldürmek zorunda kalmıştı, diğerleri teslim olarak silahlarını ve kalkanlarını yere bıraktılar.</p>

  <p>Ardından Arya, mücadele boyunca sessizliğini koruyan Lort Bradburn'ün yanına giderek sordu: "Artık ordunuza teslim olmalarını emredecek misiniz? Sadece birkaç adamınız kaldı, ama isterseniz onların hayatlarını hâlâ kurtarabilirsiniz."</p>

  <p>"Yapabilecek olsam bile yapmam," dedi Bradburn, öyle nefret dolu ve hor gören bir sesle söylemişti ki bunları, Eragon'un içinden onu oracıkta benzetmek geçti. "Benden hiçbir taviz veya imtiyaz alamayacaksınız Elf. Adamlarımı sizin gibi pis, garip yaralı klara teslim edemem. Ölmeyi yeğlerim. Ayrıca beni tatlı sözlerle kandıramayacağınızı da bilmelisiniz. Urgallarla yaptığınız antlaşmadan haberim var. Bu canavarlarla ekmek bölüşen birine güvenmektense bir yılana güvenmeyi tercih ederim."</p>

  <p>Arya başını sallayıp elini Bradburn'ün yüzüne koydu. Gözlerini kapadı; bir an her ikisi de hareketsiz kaldılar. Eragon, zihin bağlantısıyla Bradburn'ün savunmasını kırıp adamın bilincine sızmaya çalışan Arya'nın adamla arasında geçen güç mücadelesini hissedebiliyordu. Bu durum bir dakika kadar sürdü ama nihayet liradburn'ün zihnini ele geçirdi. Sonrasında, adamın geçmişte yaşadıklarını inceleyip üstüne kurulan koruyucu kalkanın nasıl bir şey olduğunu anlamaya çalıştı.</p>

  <p>Bu kalkanı aşabilmek ve Bradburn'ü uyutabilmek için eski dili kullanarak zor ve karışık bir sihir yaptı. İşi bittiğinde Bradburn'ün gözleri kapandı ve iç geçirip kızın kollarına yığıldı.</p>

  <p>"Kadın onu öldürdü!" diye bağırdı muhafızlardan biri; adamlar arasında dehşet ve korku dolu bir panik meydana geldi.</p>

  <p>Eragon adamlara böyle bir durum olmadığını anlatmaya çalışırken, uzaktan Varden'in borazanlarından birinin öttüğünü duydu. Derken bir İkincisi daha duyuldu. Bu seferkinin sesi çok daha yakından geliyordu ve derken bir tane daha. Sonra aşağıda avludan belli belirsiz, coşkulu olduğuna yemin edebileceği sesler duydu.</p>

  <p>Aklı karışmıştı, bakışları Arya'yla karşılaştı ve derhal ikisi de kendi eksenleri etrafında dönüp, salonun pencerelerinden dışarı baktılar. Batı ve güney yönünde Belatona görünüyordu. Büyük, bayındır, imparatorluğun en büyük kentlerinden biri. Kaleye yakın olan binaları taştandı; eğimli çatıları, cumbalı pencereleri vardı. Daha uzakta olanlar ahşap ya da kerpiçtendi. Bazı yarı ahşap yapılar savaşta çıkan yangınlarda zarar görmüştü. Havada, boğazları ve gözleri yakan, kalın, kahverengi isli bir duman bulutu vardı.</p>

  <p>Güneydoğuda, şehrin bir buçuk kilometre dışında da Varden'lilerin İcurdugu kamp görülüyordu. Uzun sıralar halinde, gri yünlü çuhadan çadırlar, kazıklarla belirlenmiş hendeklerle daire içine alınmışlardı. Bayrak ve flamaların süslediği, canlı renklerde birkaç büyük çadır da vardı. Açık arazide yüzlerce yaralı adam yatıyordu. Şifacının çadırı tıka basa doluydu çünkü.</p>

  <p>Kuzeyde, liman ve ambarları geçince Leona Gölü geliyordu: Üzeri yer yer beyaz köpüklü dalgalarıyla geniş alana yayılmış bir göl.</p>

  <p>Batı yönünden gelen karabulutlar şehrin üstüne bir karaltı gibi çökmüş, az sonra boşalacak sağanağın haberini veriyordu. Fırtınanın ortasında orada burada mavi şimşekler çakıyor, gök gürültüsü kükreyen kızgın bir hayvan gibi gürüldüyordu.</p>

  <p>Ama Eragon hiçbir yerde dikkatlerini çeken hareketlenmenin kaynağını göremiyordu.</p>

  <p>Arya'yla birlikte avlunun üstünde bulunan pencereye koştular. Saphira beraberinde çalışan savaşçı ve ciflerle birlikte, kalenin önünden taşları temizleme işini henüz bitirmişti. Eragon ıslık çaldı. Saphira yukarı bakınca Eragon el salladı. Saphira ağzını aralayıp gülünce sivri dişli bir sırıtış ortaya çıkmıştı. Eragon'a burnundan çıkardığı şerit gibi bir duman üfledi.</p>

  <p>"Hey! Neler oluyor?" diye seslendi Eragon.</p>

  <p>Kale duvarlarından birinin üstünde duran bir Varden'li kolunu kaldırıp doğu yönünü gösterdi. "Shade Katili! Bak! Kedi adamlar geliyor! Kedi adamlar geliyor!"</p>

  <p>Eragon'un sırtından aşağı soğuk bir ürperti geçti. Adamın koluyla doğuyu işaret ettiği yöne baktı ve kendi de birkaç kilometre uzakta, Jiet Nehri'nin diğer kıyısında, bir tümseğin arkasından beliren bir sürü küçük, karanlık siluetler gördü. Bazıları dört ayak üstünde, bazıları iki ayak üstünde yürüyorlardı ama onların kedi adamlar olduklarını söyleyebilmek için çok uzaktaydılar.</p>

  <p>"Olabilir mi?" diye sordu Arya, onun da şaşırdığı belliydi.</p>

  <p>"Bilmiyorum... Kim olduklarını yakında anlarız."</p>
</body>
</html>
