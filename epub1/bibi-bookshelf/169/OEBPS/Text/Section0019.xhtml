<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Ne Şeref, Ne Zafer, Elde Sadece Yaralar Var</h1>

  <p>Boyunlarındaki çanların sesi giderek yakınlaşan kana susamış bir sürü av köpeği acı acı uluyordu. Roran dizginleri sıkıca kavrayıp dörtnala giden hayvanın ensesi üstüne daha fazla eğildi. Atın yeri döven nallarının sarsıntısı bütün vücudunda yı İdin m gibi geziyordu.</p>

  <p>Beş adamıyla beraber (Carn, Mandel, Baldor, Delwin ve Hamund) bir buçuk kilometre kadar arkada kalan bir malikânenin ahırından at çalmışlar, seyisler de bu hırsızlığı pek hoş karşılamamışlardı tabii; ama bir kılıç gösterisiyle seyislerin bu itirazlarının üstesinden gelebilmişlerdi. Seyisler malikânenin muhafızlarına haber vermiş olmalıydılar, çünkü Roran ile yanındakiler oradan ayrıhr ayrılmaz peşlerine av köpeklerinin önderliğinde on kadar muhafız düşmüştü.</p>

  <p>"İşte!" diye bağırdı. Birbirine yakın iki tepe arasından çıkıp uzanan, yan yana dizili huş ağaçlarının yarattığı dar bir hattı işaret ettiği; orada bir akarsu olduğu belliydi.</p>

  <p>Onun sözü üzerine adamlar, işlek yoldan çıkıp atları ağaçların olduğu yöne doğru sürmeye başladılar. Engebeli arazi eskisi gibi hızlı gitmelerine engel oluyordu. Atların bir çukura girip ayaklarını kırma ya da binicisini üstünden atma tehlikesine rağmen hızlarını fazla kesmemişlerdi. Bu çok tehlikeliydi ama köpeklerin kendilerini yakalamalarına fırsat vermek çok daha tehlikeliydi.</p>

  <p>Roran mahmuzlarıyla atın sağrısını dehleyip, "Yeeaaa!" diye tozdan kurumuş boğazının izin verdiği ölçüde bağırdı. Kısrağı daha da hızlandı ve yavaş yavaş Carn'a yetişmeyi başardı.</p>

  <p>Roran bir süre sonra, istediği kadar mahmuzlasın ya da dizginlerinin ucuyla kamçılasın, atların artık daha hızh koşamayacakları bir noktaya geleceğini biliyordu. Hayvanlara sert davranmaktan nefret ederdi ve hayvanı çatlatarak öldürmek de istemiyordu ama eğer sonunda bu görevini başaramamak anlamına gelecekse, o zaman bir atı gözden çıkarmaktan da çekinmezdi.</p>

  <p>Carn'Ia başa baş hizaya gelince Roran bağırdı; "İzimizi bir büyüyle gizleyemez misin?"</p>

  <p>"Nasıl yapılır bilmiyorum!" diye yanıt verdi Carn; söyledikleri rüzgârın uğultusundan ve dokıdizgin giden atların nal seslerinden zor duyuluyordu. "Çok karışık!"</p>

  <p>Roran küfredip omzunun üstünden geriye baktı. Tazılar yoldaki son dönemeci alıyorlardı. Uçarcasına koşuyor olmalıydılar, ince uzun gövdeleri deli gibi bir hızla kasılıp geriliyor olmalıydı. O kadar uzaklıktan bile, Roran onların kırmızı dillerini seçebiliyordu ve bir an sanki hayvanların beyaz azıdişlerini seçer gibi oldu.</p>

  <p>Ağaçlara ulaşınca Roran yön değiştirip tepelerin içlerine doğru sürmeye başladı; bunu mümkün olduğunca alçak dallara ve devrilmiş kütüklere takılmadan, huş ağaçlarına yakın sürerek yapıyordu. Diğerleri de öyle yapıyor, bayıra doğru dörtnala giderlerken yavaşlamasınlar diye atlarına bağırıyorlardı.</p>

  <p>Roran sağında süren Mandel'in, yüzünde vahşi bir ifadeyle benekli kısrağı üstüne iyice eğilmiş olduğunu gördü. Kendinden küçük olan bu adam geçen üç gün içinde gösterdiği dayanıklılık ve cesaretiyle onu etkilemişti. Katrina'nın babası Sloan, Carvahall'leri kandırıp Mandel'in babası Byrd'ü öldürdüğünden beri, Mandel köyde kendisinin de herkes gibi biri olduğunu ispatlamaya çalışıyordu. Varden ile İmparatorluk arasında geçen son iki savaşta bunu şerefiyle yerine getirmişti.</p>

  <p>Kalın bir dal hızla Roran'ın başına doğru yaklaşıyordu. Roran eğildi, küçük filizlerin miğferinin tepesini yalayıp geçtiğini hissetti. Sağ gözünün önünde, kopan yapraklardan biri düşüp kısa bir süre görüşünü kapadı ama sonra rüzgâr onu da savurdu.</p>

  <p>Aralığı takip edip daha tepelik yerlere doğru gittikçe kısrakların soluması giderek ağırlaştı. Roran kolunun altından bakıp tazıların birkaç yüz metre geride olduklarını gördü. Birkaç dakika içinde kesinlikle atları geçerlerdi.</p>

  <p>Lanet olsun, diye düşündü. Gözleri ileri geri sol tarafındaki sık ağaçlığı ve sağ yanındaki kırlık tepeyi taradı, bir şey arıyordu, herhangi bir şey, izlerini peşindekilere kaybettirecek herhangi bir şey.</p>

  <p>Yorgunluktan başı öyle dönüyordu ki, neredeyse aradığı şeyi gözden kaçıracaktı. Aşağı yukarı yirmi metre ötede, akarsuyun yanından aşağı inen eğri büğrü bir keçiyolu kendi yollarıyla kesişiyor, sonra da ağaçların arasında gözden kayboluyordu.</p>

  <p>"Hoo! Hooo!" diye bağırdı Roran, üzengilerinde geriye doğru kasılıp, dizginleri çekti. At karşı koyup hızını düşürdü; itirazla başım sallıyor, gemi dişlerinin arasına almaya çalışıyordu. "Hayır, hayır, olmaz!" diye homurdandı Roran ve dizginleri daha sıkı çekti.</p>

  <p>Atını döndürüp ağaçlığa dalarken grubun geri kalanına, "Acele edin!" diye seslendi. Hava ağaçların altında serindi, hava soğuk bile denebilirdi, harcadığı eforla terlediği için insana iyi gelen bir tarafı vardı. Ama bunun tadını ancak birkaç saniye çıkarabildi, sonra atı ileri atılıp akarsu kenarından aşağı su kenarına inmeye başladı. Demir nallarının altında kuru yapraklar çıtırdıyordu. Atın boynu ve başı üzerinden öne uçmamak için üzerinde neredeyse geriye doğru yatmıştı; bacaklarını dümdüz ileri uzatmış, dizlerini sıkıyordu.</p>

  <p>Aşağı inen yolun sonuna geldiklerinde atı taşh derenin sularına daldı. Diz boyu sular sıçratıyordu. Roran uzak tarafa ulaşınca diğerlerinin hâlâ arkasında olup olmadığını görmek için durdu. Geliyorlardı, peş peşe ağaçların arasından aşağı iniyorlardı.</p>

  <p>Ağaçların arasına ilk daldıkları yerden köpeklerin havlamaları geliyordu.</p>

  <p>Geri dönüp savaşmak zorunda kalacağız, diye düşündü.</p>

  <p>Yine küfretti ve dizginleri dehleyip atı akarsudan döndürüp, yumuşak yosun kaplı kıyıya çıktı ve fazla iz olmayan patikaya girdi.</p>

  <p>Dereden biraz ilerde eğreltiotlarının meydana getirdiği bir paravan vardı, onun ötesinde de bir çukurluk. Roran kenarda devrilmiş bir kütük olduğunu gördü; eğer yerine götürülürse bir bariyer gibi kullanabileceklerini düşündü.</p>

  <p>Umarım yanlarında okları yoktur, diye geçirdi içinden.</p>

  <p>Adamlarına el salladı. "Buraya!"</p>

  <p>Dizginleri şaklatarak atı eğreltiotları arasından geçirdi ve çukur yere sürdü. Sonra dizginleri bırakmadan kayıp atından indi. Ayakları yere değince bacakları tutmadı ve eğer tutunuyor olmasaydı kesinlikle yere yığılırdı. Yüzünü acıyla buruşturup bacaklarındaki titremenin geçmesini bekleyerek alnını atın sağrısına dayadı.</p>

  <p>Grubun geri kalanı çevresini sarmıştı. Hava leş gibi ter kokuyor, sadece koşum takımlarının şıkırtılı sesi duyuluyordu. Atların göğüsleri inip kalkıyor, titriyorlardı; ağızlarının kenarında sarı köpükler birikmişti.</p>

  <p>"Bana yardım et," dedi Baldor'a ve devrilmiş ağacı gösterdi. Kalın kütüğün altından ellerini sokup yerinden kaldırdılar. Sırtı ve baldırları ağrı içinde olan Roran dişlerini sıktı. Üç gün doludizgin at sürmek (ve eyer üstünde geçen her on iki saatte bir üç saatten az bir uykuyla birleşince) onu endişe verici boyutta zayıf bırakmıştı.</p>

  <p>Savaşmaya sarhoş, hasta ve aklımın yarısını yitirmiş girmekten hiç farkı yok bunun, diye düşündü kütüğü bırakıp doğrulurken. Bu düşünce sinirini bozmuştu.</p>

  <p>Atlarının önünde duran altı adam, karşılarına ezilmiş eğreltiotlarından duvarı alıp silahlarını hazırladılar. Bulundukları çukurluk yerin dışından, köpeklerin arayış dolu havlamaları giderek yaklaşıyordu; azgın ulumalar koru içinde gürültülü bir yankıya sebep oluyordu.</p>

  <p>Roran gergindi, elindeki balyozu iyice havaya kaldırdı. Sonra köpeklerin gürültüsü arasında, tuhaf bir ses daha duydu, hareketli bir melodiydi, eski dilde, Carn söylüyordu ve cümlelerdeki kudret</p>

  <p>Roran'ın ensesindeki tüylerin diken diken olmasına sebep oldu. Büyücü kısa, nefes nefese bir halde birkaç cümle tekrarladı. Öyle hızlı konuşuyordu ki, sözcükler birbiri içinde eriyip akıcı bir mırıltıya dönüşüyordu. Bitirir bitirmez, Roran ile diğerlerine işaret verip gergin bir sesle fısıldadı: "Eğilin!"</p>

  <p>Hiç sorgulamadan Roran çömeldi. Kendi büyü yapamadığı için kaderine ilk sövüşü değildi bu. Bir savaşçının sahip olabileceği bütün yetenekler içinde bundan daha yararlısı yoktu; bu yeteneğe sahip olamamak onu, dünyada istediği her şeyi bir dilek ve sözcükle elde edebilenlerin eline mecbur bırakıyordu.</p>

  <p>Önündeki eğreltiler hışırdayıp titreşti ve derken, bir tazı kara burnunu yaprakların arasından sokup koklayarak çukuru araştırdı. Delwin gerginleşip kılıcını kaldırdı, sanki köpeğin boynunu vurmak ister gibiydi; ama Canı hemen boğuk bir ses çıkarıp, kılıcını indirsin diye ona el işareti yaptı.</p>

  <p>Köpek sanki kafası karışmış gibiydi. Havayı yeniden kokladı, sonra koca morumsu renkte diliyle alt çenesini yaladı ve geri çekildi.</p>

  <p>Yapraklar köpeğin yüzüne yeniden kapanırken Roran tutt uğu nefesini yavaşça salıverdi. Carn'a bir kaşını kaldırıp bakarak açıklama bekledi; ama Carn sadece başını iki yana salladı ve bir parmağını dudaklarına götürdü.</p>

  <p>Birkaç saniye sonra iki köpek daha çukura bakmak için bitkilerin arasından başını uzatmıştı; sonra onlar da tıpkı ilki gibi kısa bir süre sonra çekip gittiler. Tazılar ağaçlar arasında gezinip avlarının nereye gittiğini anlamaya çalışırken uluyup havlıyorlardı.</p>

  <p>Oturup beklerken Roran çorap pantolonunun birkaç yerinden kopkoyu lekelenmiş olduğunu fark etti. Rengi değişmiş olan yerlerden birine elini sürünce parmaklarına incecik zar gibi kan bulandı. Her bir leke bir başka açılmış yaraydı. Ayrıca sadece onlar da değildi; elinde de açılmış yaralar vardı (başparmak ile işaretparmağı arasında dizginlerin deriyi aşındırdığı yerde) ve topuklarında ve ayrıca mahrem yerlerinde.</p>

  <p>Canı sıkılmış bir tavırla parmağını toprağa sürüp sildi. Adamlarını izledi. Onların nasıl çömeldiklerine, kıpırdamaları gerektiği zaman yüzlerinin nasıl acıyla buruştuğuna, yaraları yüzünden silahlarını nasıl her zamankinden biraz daha farklı tuttuklarına. Onlar da kendisinden iyi durumda değillerdi.</p>

  <p>Roran uyumak için mola verecekleri yerde, Carn'dan hepsinin yaralarını iyileştirmesini istemeyi düşünüyordu. Eğer büyücü bunu yaparken aşırı yorulursa, büyücüden kendi yaralarını iyileştirmesini istememeye karar verdi. Aroughs'a varmadan Carn'ın bütün gücünü kullanıp tüketmektense, acıya katlanmayı yeğlerdi. Çünkü Carn'ın yetenekleri şehri ele geçirmekte de işe yarayabilirdi.</p>

  <p>Kazanması gereken bir şehir kuşatması olduğu ve Aroughs'u düşünmek, Roran'ın serbest olan eliyle göğsünü yoklamasına ve okuyamadığı emirlerle, atanma belgesinin hâlâ tüniğinin cebinde durup durmadığını kontrol etmesine neden olmuştu. Yerindeydiler.</p>

  <p>Birkaç uzun gergin dakikadan sonra köpeklerden birinin akarsuyutı yııkansmdaki ağaçların oradan havladığını duydular. Diğer köpekler de o yöne doğru koşuyorlardı. Sonra göğüsleri yere yakın, iz sürmeye başladılar ki bu, avlarına çok yaklaştıklarını gösteriyordu.</p>

  <p>Gürültü patırtı kesilince Roratı ağır ağır çöktüğü yerden kalktı ve bakışlarını ağaçlarda, çalılarda gezdirdi. "Temiz," dedi kısık sesle.</p>

  <p>Diğerleri de kalkarken Hamund (uzun boylu, karışık saçlı ve Roran'dan sadece bir yaş büyük olmasına karşın ağzının kenarında derin çizgiler olan adam) Carn'a dönüp çattı: "Bunu neden daha önce yapmadın? Bize deli gibi at sürdürdün, bayır aşağı inerken neredeyse boynumuzu kıracaktık!" Eliyle geride akarsu kenarını gösteriyordu.</p>

  <p>Carn da aynı kızgınlıkla cevap verdi: "Çünkü bunu daha önce düşünememiştim de o yüzden! Kıçına geçirilecek dişlerden seni kurtardığımı hatırlayacak olursan, bir teşekkürü hak ettiğimi düşünüyorum."</p>

  <p>"Öyle mi? Bence teşekkür bekleyeceğine, cehennemin dibine kadar kovalanmamıza gerek kalmadan önce oturup şu büyülerine biraz daha çalışsan..."</p>

  <p>Tartışmanın kontrolden çıkmasından korkan Roran aralarına girdi. "Yeter," dedi. Sonra da Carn'a sordu: "Yaptığın büyü bizi muhafızlardan da korur mu?"</p>

  <p>Carn başını iki yana salladı, "insanlar aptal olmadıklarından onları büyüleyebilmek köpekler kadar kolay değil." Sonra dönüp Hamund'a küçümser gibi bakarak, "En azından herkes değil," diye ekledi. "Kendimizi gizleyebilirim ama izimizi gizleyemem." Ardından dönüp, çiğnenmiş eğreltiotlarını ve at nallarının çamurda bıraktığı derin izleri işaret etti. "Burada olduğumuzu anlayacaklardır. Bizi fark etmeden önce kaçabilirsek, köpekler onları yanıltacaklardır ve biz de..."</p>

  <p>"At bin!" diye emretti hiç beklemeden Roran.</p>

  <p>Bir sürü yarım ağız küfür ve pek de gizlemeye gerek görmedikleri homurdanmalar arasında adamlar yeniden atlarına bindiler. Roran arkasına dönüp bir şey unutmadıklarından emin olmak için çukura şöyle bir baktı yeniden, sonra da atını grubun başına çevirip mahmuzladı.</p>

  <p>Hep birlikte ağaçların gölgelediği karanlık yerden ve sonra da iki tepe arasındaki geçitten çıkıp Aroughs'a doğru hiç bitmeyecekmiş gibi gelen yolculuklarına devam ettiler. Şehre ulaştıkları zaman ne yapacaklarını Roran da bilmiyordu.</p>
</body>
</html>
