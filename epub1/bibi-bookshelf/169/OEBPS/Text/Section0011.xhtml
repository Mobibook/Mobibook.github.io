<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Savaş Sonrası</h1>

  <p>Eragon sızlanarak Saphira'ya arkasını yasladı. Ellerini dizinde kavuşturup ejderhanın pütürlü pullarının üstünden hoplaya hoplaya yere kadar kayıp oturdu, sonra da önünde bacaklarını uzattı.</p>

  <p>"Karnım acıktı!" dedi heyecanla.</p>

  <p>Saphira'yla birlikte kalenin avlusunda, oraları taşlardan temizlemeye çahşan adamlardan (taş ve cesetleri arabalara yükleyen) ve gedikli yapıya girip çıkanlardan uzaktılar; herkes içerde Nasuada ile Kral Yarımpati'yi dinlemiş ve şimdi işlerinin başına dönüyorlardı. Blödhgarm dört Elfle birlikte yakınlardaydı; etrafı gelebilecek tehlikelerden kolluyorlardı.</p>

  <p>"Hey!" diye seslendi biri.</p>

  <p>Eragon başını kaldırınca kaleden kendilerine gelen Roran'ı gördü. Angela da birkaç adım arkasından geliyordu. Roran'ın uzun adımlarına yetişmek için yarı yarıya koştuğundan, örgüsünün ipi arkasından havada uçuşuyordu.</p>

  <p>Roran gelip önünde durunca Eragon, "Şimdi nereye gidiyorsun?" diye sordu.</p>

  <p>"Şehri güvenlik ablukası içine alıp, esirleri yoluna koymaya."</p>

  <p>"Ah..." Eragon yeniden Roran'ın her yanı çürük içinde olan yüzüne bakmadan önce hareket içindeki avluda gözlerini gezdirdi, "iyi mücadele ettin."</p>

  <p>"Sen de öyle."</p>

  <p>Eragon dikkatini örgüsünü örmeye başlayan Angeia'ya çevirdi; kadının parmakları öyle hızlı hareket ediyordu ki, Eragon onu takip edemiyordu. "Cik cik de neydi?" diye sordu.</p>

  <p>Kadının yüzünde muzip bir ifade belirdi. Lüle lüle saçlarını savurarak başını iki yana salladı. "Başka zaman anlatırım."</p>

  <p>Eragon onun konuyu bu şekilde geçiştirmesini önemsemedi; kadının kendisinden bahsetmesini beklemiyordu zaten, bu çok erken olurdu.</p>

  <p>"Ya sen?" diye sordu Roran. "Sen nereye gidiyorsun?"</p>

  <p>"Biz yiyecek bir şeyler arayacağız," dedi Saphira, burnuyla Eragon'u dürttü, nefesinin sıcaklığı Eragon'un yüzünü okşadı.</p>

  <p>Roran başını salladı. "O zaman bu akşam sizinle kampta görüşürüz." Ayrılmak için arkasını dönerken ekledi: "Katrina'ya sevgilerimi ilet."</p>

  <p>Angela örgüsünü toplayıp, beline asılı yama işi bir çantanın içine sokuşturdu. "Eh, ben de gideyim. Çadırımda kaynamaya bıraktığım bir iksir var, gidip göz atayım; ayrıca izini bulmak istediğim bir de kedi adam var."</p>

  <p>"Grimrr mı?"</p>

  <p>"Hayır, hayır... benim eski bir arkadaşım: Solembum'un annesi. Tabii hâlâ yaşıyorsa. Umarım yaşıyordur." İşaret ve başparmaklarını birleştirip daire oluşturarak elini kaş hizasına kaldırdı ve neşeli bir sesle, "Görüşürüz!" diyerek kayboldu.</p>

  <p>"Sırtıma," dedi Saphira ve ayağa kalkarak Eragon'u desteksiz bıraktı.</p>

  <p>Eragon onun ensesindeki eyerine oturdu ve derinin deriye sürtmesinden çıkan kuru, yumuşak bir sesle koca kanatlarını açtı Saphira. Hareketlenişi, gölde dalga dalga yayılana benzer sessiz bir rüzgâr meydana getirmişti. Avluda herkes onlara bakmak için döndü.</p>

  <p>Saphira kanatlarını gerip açınca, gürül gürül ejderha kanının aktığı morumtırak damar ağı görülüyordu; onun muazzam kalp atışları arasında kanın pompalandığı bu damarlar birer soluncan izi gibiydi.</p>

  <p>Saphira, avludan kale duvarının üstüne sıçrayınca, dünya Eragon'un çevresinde ani bir sallanmayla alabora oldu. Saphira mazgal siperleri üstünde bir an durup dengesini buldu. Pençesindeki boğum noktalarının altında kalan taşlar ezilip çatırdıyordu. Eragon önündeki ense çıkıntılarından birini yakalayıp kendini sağlama aldı.</p>

  <p>Saphira duvardan havalanırken dünya bir kez daha sallandı. Saphira ıstırap, öfke ve acıyı temsil eder gibi Belatona'nın üstünde asılı duran kalın bir is dumanın içinden geçerken, Eragon'un gözleri yanıyordu.</p>

  <p>Saphira iki kere kuvvetle kanat çırptı ve dumandan güneşe çıktılar; şehirde yer yer noktalar halinde yanan yolların üzerinde uçuyorlardı. Kanat çırpmayı kesen Saphira, aşağıdan vuran sıcak havanın kaldırma kuvvetiyle daha da yukarılara çıkıp daireler çizerek süzüldü.</p>

  <p>Yorgun olmasına karşın Eragon manzaranın mükemmelliğinin tadını çıkarıyordu: Belatona'yı tamamen yutacak gibi görünen az sonra patlayacak fırtına, yaklaşan ön saflarında pırıl pırıl bir beyazlıktaydı. Uzaklardaki fırtına bulutları ise, içinden yıldırımlar düştüğü zamanlar hariç, bomboş mürekkep rengi gölgelerle yuvarlanıyordu. Aşağıda, araziye yayılmış ışıl ışıl göl, yüzlerce küçük, yemyeşil çifthk ve otlaklar gözüne çarpıyordu ama yine de hiçbiri dev bulut yığınları kadar etkileyici değildi.</p>

  <p>Eragon her zamanki gibi dünyaya bu kadar yukardan bakabildiği için kendini çok şanslı hissediyordu, çünkü çok az insanın bir ejderha sırtında uçma fırsatına sahip olduğunun farkındaydı.</p>

  <p>Kanatlarının yönünü hafifçe değiştiren Saphira, aşağıya, Varden'lilerin kampı olan gri çadırların oraya doğru süzülmeye başladı.</p>

  <p>Batıdan yaklaşan fırtınayı haber veren kuvvetli bir rüzgâr esti. Eragon öne doğru iyice eğilip, ejderhanın boynundaki çıkıntıya daha bir sıkı tutundu. Hızlanan rüzgârın şiddetiyle eğim veren otların altlarında kadife gibi dalgalandığını gördü. Hareketlenen çayır, yukardan bakıldığında büyük yeşil bir canavarın postuna hatırlatıyordu.</p>

  <p>Saphira çayırların üstünden yalarcasına alçalarak kendine ayrılan açıklık yere inerken, atlardan birkaçı kişnedi. Sonra hız kesip kanatatlarını iki yana gererek delik deşik olmuş toprak zemine inerken, Eragon da oturduğu yerde bir parça doğruldu ve yere değmelerinin şiddetiyle öne doğru savruldu.</p>

  <p>"Üzgünüm," dedi. "Mümkün olduğunca yavaş inmeye çalıştım."</p>

  <p>"Biliyorum."</p>

  <p>Ejderhanın sırtından daha inerken, Katrina'nın çabuk adımlarla kendisine geldiğini gördü. Açıklık alanda koşarken kadının uzun kumral saçları yüzünün etrafında dalgalanıyor ve esen rüzgârın vücuduna yapıştırdığı giysiden gün geçtikçe büyüyen karnı iyice belli oluyordu.</p>

  <p>"Haberler nasıl?" diye seslendi uzaktan, yüzündeki her bir çizgiden endişesini okumak mümkündü.</p>

  <p>"Kedi adamları duydun herhalde?"</p>

  <p>Kız başıyla evet dedi.</p>

  <p>"Bundan başka da esaslı bir şey olmadı. Roran iyi, sana sevgilerini yolladı."</p>

  <p>Kızın ifadesi yumuşamış ama endişesinin izleri tam anlamıyla kaybolmamıştı. "Yani, iyi mi?" Sol elinin ortaparmagmdaki yüzüğü gösterdi. Tehlikede olduklarında birbirlerini hissedebilmeleri irin Eragon'un birini Katrina, diğerini de Roran için hazırladığı iki sihirli yüzükten biriydi. "Bir şey hisseder gibi oldum, yaklaşık bir saat önce ve ben... şey sanıp korktum..."</p>

  <p>Eragon başını salladı. "Sana Roran kendi anlatır. Birkaç kesik ve çürüğü var ama başka bir şeyi yok. Yine de beni bayağı korkuttu."</p>

  <p>Katrina'nın endişesi artmıştı. Yine de gözle görülür bir çaba harcayarak gülümsedi. "En azından güvendesiniz, ikiniz de."</p>

  <p>Ayrıldılar. Eragon, Saphira'yla birlikte, Varden'in ocak ateşinin yandığı yere yakın, büyük karavana çadırlarından birine gitti. Herkes pişen et ve şaraba gömülmüştü. Rüzgâr esiyor, başlayan yağmur hareketli çadırın yan duvarlarını dövüyordu.</p>

  <p>Eragon, ateşte kızarmış kalın bir dilim domuz etini ısırırken, Saphira, "Nasti? Tadı güzel mi?" diye sordu.</p>

  <p>Etin suları çenesinden aşağıya akan Eragon sadece "Mımm," diyebildi.</p>
</body>
</html>
