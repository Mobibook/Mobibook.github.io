<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Uygun Bir Mezar Taşı Yazısı</h1>

  <p>Urû'baen'de kazandıkları zaferden sonra, takip eden aylar Eragon için hem çabuk hem de çok yavaş geçiyordu. Çabuk geçiyordu, çünkü Saphira'yla birlikte yapacakları çok iş vardı; günbatımında yorgunluktan bitmedikleri bir gün çok nadirdi. Yavaş geçiyordu, çünkü kendini amaçsız hissetmeye devam ediyordu (üstelik Nasuada onlara pek çok görev vermiş olmasına rağmen) ve kendisine sanki su birikintisinde oynayarak vakit geçiriyorlarmış, kendilerini yeniden akımın içine karıştıracak bir şeyleri, herhangi bir şeyi bekliyorlardı.</p>

  <p>Nasuada kraliçe seçildikten sonra Urû'baen'de dört gün daha kalıp, Saphira'yla Varden'in oraya ve çevre bölgeye yerleşmesine yardım ettiler. Zamanın çoğunu şehrin ahalisiyle ilgilenerek (özellikle Varden'lilerin bazı hareketlerine kızan kalabalıkları yatıştırmaya çalışarak) ve Urû'baen'den kaçan ve geçinebilmek için seyahat eden yolcuları, köylüleri ve çevredeki çiftlikleri soymaya kalkan İmparatorluk'un askerlerini yakalamaya çalışmakla geçiriyorlardı. Saphira'yla birlikte ayrıca şehrin sur kapısının onarımına da yardım ettiler. Nasuada'nın emri üzerine, hâlâ Galbatorix'e sadık olanların kendisine zarar vermesine engel olması için birkaç büyü de kotarmıştı. Büyü sadece şehir ve civardaki arazide yaşayan insanlar içindi ama onları kontrol altına almak Varden'de herkesin kendini daha güvende hissetmesini sağlamıştı.</p>

  <p>Eragon, Varden'lilerin, Cücelerin, hatta Elflerin bile Saphira'yla kendisine Galbatorix'in ölümden önceki halinden daha farklı davrandığını fark ediyordu. Daha saygılıydılar, daha uyumluydular, özellikle de insanlar. İnsanların kendilerine bir hayranlık beslemeye başladığını yavaş yavaş fark ediyordu. İlk başlarda bu hoşuna gitmişti (Saphira'nın fazla umursadığı yoktu) ama Cüceler ile insanların çoğunun onu memnun etmeye çalışmak için aşırı heves göstermeye başladıklarını görünce biraz rahatsız olmaya başlamıştı. Eragon'un duymak isteyeceğini düşündükleri şeyleri söylüyorlar, asıl gerçeği söylemiyorlardı. Bunu fark etmek biraz onu huzursuz etmişti; artık Roran, Arya, Nasuada, Orik, Horst ve tabii ki Saphira'dan başka kimseye kolay kolay inanamıyordu.</p>

  <p>O günler içinde Arya'yı çok az görmüştü. Birkaç karşılaşmalarında kız içine kapanık davranmıştı. Eragon onun acısını içinde böyle yaşadığını anlamıştı. Baş başa konuşma fırsatları hiç olmamıştı ve Eragon'un başsağlığı dileklerini dile getirebildiği o an çok kısa olmuştu ve biraz garip geçmişti. Eragon kızın memnun olduğunu sanıyordu ama bilinmezdi tabii.</p>

  <p>Nasuada ise, eski hareketliliğine, moraline ve neşesine bir gecelik uykuyla yeniden kavuşmuşa benziyordu ve Eragon buna hayret etti. Kâhin'in Sarayı'nda yaşadığı işkenceleri ondan dinlediğinde Eragon'un kadına ve aynı zamanda Murtagh'a olan hayranlığı bir kat daha artmıştı. Ama ondan sonra Murtagh'la ilgili bir daha tek kelime etmemişti. Kendi yokluğunda Varden'i idare edişinde gösterdiği başarıdan dolayı Eragon'u tebrik etmiş (ki Eragon, aslında zamanın büyük bir kısmında uzakta olduğunu söyleyerek bu iltifata itiraz etmişti) ve kendisini mümkün olan en kısa zamanda kurtardığı için teşekkür etmiş ve daha sonra bir sohbetlerinde itiraf ettiği gibi Galbatorix'in kendisini kırmayı neredeyse başarmak üzere olduğunu söylemişti.</p>

  <p>Üçüncü günde Nasuada şehrin merkezindeki büyük meydanda, insanlar, Cüceler, Elfler, kedi adamlar ve Urgallarm oluşturduğu büyük bir halk kalabalığı önünde taç giymişti. Galbatorix'in hayatına son veren büyük patlama, Broddrings'in antika tacını da yok etmiş, böylece Cüceler de şehirde buldukları altından yeni bir taç hazırlayıp, Elflerin miğferlerinden ya da kılıç kabzalarındaki süslerden topladıkları mücevherlerle de onu süslemişlerdi.</p>

  <p>Tören çok sadeydi ama sırf bu yüzden çok daha etkileyici olmuştu. Nasuada, yıkık sarayın olduğu yerden yürüyerek taç giyeceği yere yaklaşmıştı. Kraliyet rengi olan mor bir elbise giymişti (elbisesinin kolları dirseklerine kadardı; böylece herkes kollarındaki yara izlerini görebilecekti); elbisesinin kuyruğunun kenarları minikti ve kuyruğunu Elva tutuyordu. Eragon, Murtagh'ın yaptığı uyarıyı dinlemiş ve kızın Nasuada'ya mümkün olduğu kadar yakın kalmasında ısrar etmişti.</p>

  <p>Nasuada meydanda hazırlanan yüksek platforma ilerlerken ağır ağır çalan davulların sesi duyulmaya başlamıştı. Platformda, taht olarak kullanılmak üzere hazırlanan oyma koltuğun yanında Eragon hemen arkasında Saphira'yla bekliyordu. Yükseltilmiş platformun önünde ise krallar, Orrin, Orik, Grimrr ile Arya, Dathedr ve Nar Garzhvog duruyordu.</p>

  <p>Nasuada platforma çıktı, Eragon ile Saphia'nın önünde diz çöktü. Orik'in kabilesinden bir Cüce Eragon'a yeni yapılan tacı getirdi, Eragon da onu Nasuada'nın başına giydirdi. Ardından Saphira boynunu eğip, burnuyla Nasuada'nın alnına dokundu ve Eragon'la beraber şöyle dediler:</p>

  <p>"Şimdi ayağa bir kraliçe olarak kalk, Ajihad ve Nadara'nın kızı Nasuada."</p>

  <p>Trompetler çalmaya başladı, toplanan kalabalık (o ana dek bir ölüm sessizliği içinde seyreden) coşkuyla kutlamaya başladı. Çıkan sesler birbiriyle uyumsuzdu, Urgalların böğürtüyü andıran bağırışları, Elflerin melodik seslerine karışıyordu.</p>

  <p>Ardından Nasuada tahta çıktı ve oturdu. Kral Orrin önüne geldi, sadakat yemini etti; onu Arya, Kral Orik, Grimrr Yarımpati ve Nar Garzhvog izledi; her biri kendi ırkı adına dostluk sözü verdi.</p>

  <p>Olanlar Eragon'u derinden etkiliyordu. Nasuada tahtında egemen edayla oturuşunu izlerken gözlerine yaşların dolmasına zor mâni oluyordu. Sadece onun taç giyişiyle Galbatorix'in kurduğu baskının izleri ilk kez gerçekten silinmeye başlamıştı.</p>

  <p>Bundan sonra kutlamalar başladı. Varden ile müttefikleri bütün gece sabaha kadar eğlendiler. Eragon kutlamalardan aklında Elflerin dansı, Cücelerin davullarının vuruşu ve dört Kull'un şehir surlarında bir kuleye çıkıp orada babalarının kafataslarından yapılma boynuzlarla boru öttürmelerinden başka bir şey hatırlamıyordu. Şehir ahalisi de eğlencelere katılmıştı ve Eragon, Galbatorix artık kral olmadığı için yüzlerine yansıyan rahatlama ve neşeyi görebiliyordu. Orada bulunan herkesin duygularının temelinde yatan şey, içinde bulundukları anın önemini kavramalarıydı; çünkü bir devrin bitip yeni bir dönemin başladığının farkındaydılar.</p>

  <p><br /></p>

  <p>Beşinci gün sur kapısı neredeyse tamamen onarılmış, şehir artık emniyet içinde görünüyordu. Nasuada, Eragon ile Saphira'ya önce Dras-Leona'ya, oradan Belatona, Feinster, Aroughs'a uçmalarını ve her yerde eski dilin adından faydalanarak, Galbatorix'e sadakat yemini eden herkesin yeminini bozmasını istedi. Eragon'dan ayrıca şehrin soylu ve askerlerini yeni büyülerle bağlamasını (tıpkı Urû'baen'de insanları büyülerle bağladığı gibi), böylelikle yeni kurulan düzeni hafife alıp eylemlere girişmelerinin önüne geçmesini istedi. Ama Eragon bunu kabul etmemişti, çünkü bunun Galbatorix'in emri altındakileri kontrol etmek için yaptığı şeyle aynı olduğunu düşünüyordu. Urû'baen'de, gizlenen katiller veya sadık soyluların sayısı çok fazlaydı ve Eragon, Nasuada'nın arzusunu itiraz etmeden yerine getirmişti. Ama başka yerde olmazdı. Neyse ki Nasuada da bir süre düşündükten sonra kendisine hak vermişti.</p>

  <p>Saphira'yla birlikte Vroengard'dan getirdikleri Eldunari'lerin yarısından fazlasını yanlarına almışlardı; geri kalanı ise Galbatorix'in hazine odasından kurtarılan kalplerin kalbiyle birlikte kalmıştı. Blödhgarm ile büyücüleri (artık Eragon ile Saphira'yı korumak için birlikte olmalarına gerek kalmamıştı) bu Eldunari'leri Urû'baen'in birkaç kilometre kuzeydoğusunda bir şatoya taşımışlardı; kalpleri çalmak isteyebilecek birilerine karşı korunabilecekleri bir yerdi burası, ayrıca kendilerine koruyucularının düşüncelerinden başka hiçbir deli ejderhanın düşünceleriyle ulaşamayacakları bir mesafede olacaklardı.</p>

  <p>Eragon ile Saphira, Eldunari'lerin emniyette olduklarını anladıktan sonra yola çıktılar.</p>

  <p>Dras-Leona'ya gelince, Eragon şehirde ve koyu renkli taş kule Helgrind'de karşılaştığı önceden yapılmış büyülerin miktarı karşısında hayretlere düşmüştü. Çoğunun yüzlerce yıl önce, belki çok çok daha eskiden yapılmış olduğunu sanıyordu: Geçmişten kalan unutulmaya yüz tutmuş tılsımlardı bunlar. Zararsız gördüklerini bırakıp, tehlikeli gördüklerini kaldırdı; ama çoğu zaman tespitini yapabilmek de çok güçtü ve ne amaçla yapıldığını bilmediği büyülerle oynamayı da istemiyordu. Eldunari'lerin burada çok yardımı olmuştu; birkaç defasında büyüleri kimin yaptığını, neden yapıldığını hatırlayabilmişler ya da kendisine hiçbir şey ifade etmeyen bilgiler arasından yapılış amaçlarına dair kehanette bulunuyorlardı.</p>

  <p>Helgrind'e ve rahiplerin elinde olan birkaç mekâna geldiklerinde (Galbatorix'in öldüğünü duyduktan sonra hepsi kaçıp saklanmışlardı) Eragon hangi büyülerin tehlikeli hangilerinin olmadığıyla hiç uğraşmamış, hepsini kaldırmıştı. Ayrıca isimlerin ismini kullanıp katedral yıkıntıları arasında Bilge Beloth'un kemerini de aramış ama sonuç alamamıştı.</p>

  <p>Dras-Leona'da üç gün kaldıktan sonra Belatona'ya devam ettiler. Eragon orada da Galbatorix'in büyülerini bozdu, daha sonra Feinster ve Aroughs'ta da. Feinster'de birisi onu zehirli içecekle öldürmeye kalkıştı. Üstündeki koruyucu büyü sayesinde bir şey olmamıştı ama olay Saphira'yı çok kızdırdı.</p>

  <p>Bunu yapan o korkak fareyi bir bulursam, parmaklarından başlayııp onu çiğ çiğ yiyeceğim, diye söylendi.</p>

  <p><br /></p>

  <p>Urû'baen'e dönüş yolunda Eragon güzergâhlarında ufak bir değişiklik yapmayı teklif etti. Saphira kabul etti ve ufku karşılarına alıp, evreni koyu mavi gökyüzüyle, yeşil kahverengi yeryüzü arasında iki eşit parçaya ayıracak şekilde yön değiştirdiler.</p>

  <p>Arayıp bulmaları tam yarım günlerini almıştı ama sonunda Saphira kumtaşından tepelerin olduğu yeri ve onların aralarından da özellikle bir tanesini bulabildi: Uzun, kızılımsı dik bir kayalık ve ortalarına yakın bir yerinde bir mağarası vardı ve en zirvesinde ise pırıl pırıl elmastan bir lahit.</p>

  <p>Tepe tıpkı hâlâ Eragon'un hatırladığı gibiydi. Ona kuşbakışı bakarken heyecandan göğsünün sıkıştığını hissetti.</p>

  <p>Saphira lahtin yanına iniş yaptı. Pençeleri kendinden delikli yapıdaki taşa sürtününce biraz tabaka kaldırdı.</p>

  <p>Ağır hareketlerle Eragon bacaklarındaki bağları çözdü. Kayarak yere atladı. Isınmış taşın kokusu onu tuttu, biraz başı döner gibi oldu ve bir an sanki kendini geçmişe dönmüş gibi hissetti.</p>

  <p>Sonra silkindi, kendine geldi. Lahte doğru yürüdü, kristalimsi derinliklerine eğilip baktı ve Brom'u gördü.</p>

  <p>Babasını.</p>

  <p>Brom'un görünümü değişmemişti. Bedenine yerleştirilen elmas onun zamanın yaratacağı tahripten korumuştu, eti çürümemişti. Çizgi dolu yüzünde teni sıkıydı ve sanki altında hâlâ kan akışı varmış gibi pembemsi bir rengi vardı. Sanki her an gözlerini açıp ayağa kalkabilir, yarım bıraktığı yolculuklarına devam etmeye hazır gibiydi. Bir şekilde ölümsüzleşmişti, çünkü herkes gibi yaşlanmayacak, sanki rüyasız bir uykuya dalmış gibi sonsuza dek aynı kalacaktı.</p>

  <p>Brom'un kılıcı göğsünün ve uzun üçgen beyaz sakalının üstüne konulmuş, elleriyle kabzasını kavramıştı. Tıpkı Eragon'un yerleştirdiği gibiydi her şey. Hemen yanı başında asası vardı, oymalı; Eragon üstündeki şekillerin eski dilde oymalı yazı olduğunu yeni fark ediyordu.</p>

  <p>Gözlerine yaşlar doldu. Dizleri üstüne çöktü ve bir süre sessizce öyle ağladı. Saphira'nın kendisine katıldığını duydu, zihninin temasını hissetti; o da Brom'un ölümüne yas tuttuyordu.</p>

  <p>Sonunda Eragon ayağa kalktı, lahtin kenarına yaslanıp Brom'un yüzünü incelemeye başladı. Artık bakarken neyi aradığını bildiği için aralarındaki benzerliği iyice görebiliyordu; sakalı yüzünden ve ilerlemiş yaşı nedeniyle eski keskinliği ve belirginliği kalmamış olsa da, yanılgıya meydan vermeyecek şekilde benzerlik açıktı. Brom'un elmacıkkemiklerinin gelişi, kaşları arasındaki derin çizgi, üstdudağının kıvrılış şekli, hepsini görebiliyordu Eragon. Brom'un kanca gibi olan burnunu almamıştı ama. Burnunu annesinden almıştı.</p>

  <p>Eragon başını eğdi, gözleri yeniden dolarken zor nefes alıyordu. "Yaptık," dedi alçak bir sesle. "Başardım... Başardık. Galbatorix öldü. Nasuada tahta çıktı ve Saphira da, ben de iyiyiz. Buna memnun olurdun, değil mi yaşlı tilki?" Güldü, bileğinin tersiyle gözlerini silip kuruladı. "Dahası, Vroengard'da ejderha yumurtaları var! Yumurtalar! Artık ejderhaların soyu tükenmeyecek. Onları Saphira ile ben yetiştireceğiz. Bu senin bile aklına gelmezdi, değil mi?" Yine güldü, kendini hem aptal gibi, hem de son derece üzgün hissediyordu. "Bütün bunlara ne derdin, merak ediyorum? Sen hiç değişmiyorsun ama biz değişiyoruz. Acaba bizi tanıyabilir miydin?"</p>

  <p>"Tabii ki tanırdı," dedi Saphira. "Sen onun oğlusun."Saphira burnuyla ona dokundu. "Üstelik yüzün seni bir başkasıyla karıştırabileceği kadar onunkinden farklı değil ki, kokun biraz değişmiş olsa bile."</p>

  <p>"Kokum değişti mi?"</p>

  <p>"Artık daha çok bir Elf gibi kokuyorsun... Her neyse, beni asla Shruikan veya Glaedr'la karıştırmazdı, değil mi?"</p>

  <p>"Hayır."</p>

  <p>Eragon burnunu çekip lahte yaslandığı yerden ayrıldı. Brom elmasın içinde öyle canlı görünüyordu ki, bu manzara Eragon'un aklına bir şey getirdi: Olmayacak, acayip bir fikirdi, unutacaktı zaten ama duyguları izin vermemişti. Aklına Umaroth ile Eldunari geldi (bütün sahip oldukları bilgiler ve Eragon'un büyüsüyle Urû' baen'de başardıkları) ve bir anda yüreğine bir ümit doğdu.</p>

  <p>Hem Saphira'ya, hem de Umaroth'a aklına gelenden bahsetmeye başladı: "Brom'u gömdüğümüzde daha yeni ölmüştü, Saphira ertesi güne kadar mezar taşını elmasa çevirmemişti ama hâlâ taşın içindeydi, yani bütün gece havayla hiç irtibatı olmadı. Umaroth senin bilgi ve gücünle belki... onu hâlâ hayata döndürebiliriz. Eragon'u sanki ateşi varmış gibi bir titreme tutmuştu. Eskiden onunyarasını nasıl iyi ederim bilmiyordum ama şimdi... sanırım artık yapabilirim."</p>

  <p>"Bu senin tahmininden daha zor olabilir," dedi Umaroth.</p>

  <p>"Evet ama sen yapabilirsin!" dedi Eragon. "Saphira ile senin inanılmaz şeyler başardığınızı gördüm. Eminim bunu yapabilirsiniz!"</p>

  <p>"Biliyorsun, emirle büyü yapamayız," dedi Saphira.</p>

  <p>"Zaten başarsak bile..." dedi Umaroth. "Brom'un zihnini eski haline getirme ihtimalimiz fazla yok. Zihinler karmaşık şeyler, çok kolaylıkla aklı bulanıklaşabilir ya da karakteri değişebilir. Ya sonra ne olacak? Onun böyle yaşamasını mı arzu edersin? Yaşar mı? Hayır, en iyisi onu kendi haline bırakmak Eragon, onu hatırladığın haliyle bırakmak. Başka türlü olmasını isterdin. Değer verdiği birini kaybeden herkes bunu ister. Ne yaparsın ki, işler böyle yürüyor. Brom senin anılarında yaşıyor ve eğer o bize anlattığın gibi biri idiyse, o zaman senin anlattığın gibi kalmaktan o da mutlu olurdu. Sen de bununla yetin."</p>

  <p>"Ama..."</p>

  <p>Eragon'un sözlerini kesen Umaroth değil, Eldunari'lerin en yaşlısı Valdr'dı. Görüntülerle veya duygu geçirerek değil, eski dilde konuşarak cevap vermesiyle Eragon'u şaşırtmıştı, sanki her bir sözcük kendisine yabancıymış gibi zorlanıyordu, çaba sarf ediyordu. Ve şunu dedi: "Ölüyü toprakta bırakın. Onlar artık bizden değil." Sonra da başka bir şey söylemedi ama Eragon onun üzüldüğünü hissediyor ve kendisine anlayışla yaklaştığını fark ediyordu.</p>

  <p>Eragon uzunca of çekti ve gözlerini kapadı. Ardından yüreğindeki ümit dolu arzuyu bir kenara atarak yeniden Bromun öldüğünü kabullendi.</p>

  <p>"Ah," dedi Saphira. "Bunun bu kadar zor olacağını tahmin etmemiştim."</p>

  <p>Eğer olmasa tuhaf olur. Burnunun ucuyla Eragon'un sırtını sıvazlarken onun sıcak nefesinin tepesinde saçlarını karıştırışını hissetti.</p>

  <p>Zayıf bir tebessümle gülümsedi, sonra gücünü toplayıp yeniden Brom'a baktı.</p>

  <p>"Baba," dedi. Sözcük ağzına garip geliyordu; bunu daha önce kimse için kullanmamıştı. Bakışlarını lahtin başucundaki sivri kulenin üstündeki eski yazılara dikti, şöyle yazıyordu:</p>

  <p style="text-align: center;">BURADA BROM YATIYOR<br />
  O bir Ejderha Süvarisi'ydi<br />
  Ve bana bir baba gibiydi.<br />
  İsmi şanla anılsın.</p>

  <p>Gerçeğe ne kadar yaklaşmış olduğunu görerek acı acı gülümsedi. Sonra eski dilde konuştu ve elmasın titreşmesini ve üzerinde yeni yazıların belirişini izledi. Artık lahtin üstünde şöyle yazıyordu:</p>

  <p style="text-align: center;">BURADA BROM YATIYOR<br />
  Kendisi<br />
  Ejderha Saphira'ya bağlı bir süvari<br />
  Holcomb ile Nelda'nın oğlu<br />
  Selena'nın sevdiği<br />
  Eragon Shade Katili'nin babası<br />
  Varden'in kurucusu<br />
  Forsworn'un korkulu rüyası.<br />
  İsmi şanla anılsın.<br />
  Stydja unin mor'ranr.</p>

  <p>Bu o kadar kişisel bir mezar yazısı değildi ama Eragon için daha uygundu. Ardından elması hırsızlardan ve çevreye zarar vermekten zevk alan zorbalardan korumak için birkaç tılsım yaptı.</p>

  <p>Gitmeye isteksiz, lahtin yanında dikilmeye devam ediyordu; sanki bir şeyler eksik kalmış gibi bir duygu geliyordu... babasına veda edip oradan ayrılmasını kolaylaştıracak sanki bir olay, bir duygu ya da bir şeylerin farkına varmak gibi.</p>

  <p>Sonunda elini soğuk elmasın üstüne koydu, içinden ona uzanıp son bir kez dokunabilmek isteği geçiyordu. "Bana öğrettiğin her şey için teşekkür ederim," dedi.</p>

  <p>Saphira hırladı, burnu değerli taşın sert yüzeyine değene kadar başını eğdi.</p>

  <p>Ardından Eragon döndü ve kararlı bir hareketle ağır ağır Saphira'nın sırtına tırmandı.</p>

  <p>Saphira havalanıp kuzeydoğuya, Urû'baen'e doğru uçmaya başlamıştı ama Eragon'a sessizlik çökmüştü. Ancak kumtaşından tepeler artık ufukta bir karaltıdan farksız kaldığında içinden uzun bir of çekip masmavi gökyüzüne çevirdi bakışlarını.</p>

  <p>Yüzü bir tebessümle aralandı.</p>

  <p>"O kadar komik olan ne?" diye sordu Saphira, kuyruğunu öne arkaya sallayarak.</p>

  <p>"Burnunun üstündeki pul yeniden çıkıyor."</p>

  <p>Saphira'nın sevincine diyecek yoktu. Sonra, "Ben çıkacağını biliyordum zaten," dedi. "Neden çıkmayacakmış ki?" Yine de Eragon onun mutluluktan uçtuğunu topuklarının değdiği yerde karnından gelen titreşimden anlıyordu. Eragon onu dostça pat pat vurup sevdi, sonra öne eğilip göğsünü onun ensesine yasladı ve ondan aldığı sıcaklığın kendi bedenine ılık ılık yayılışını hissetti.</p>
</body>
</html>
