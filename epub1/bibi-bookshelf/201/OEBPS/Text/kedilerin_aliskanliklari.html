<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:xml="http://www.w3.org/XML/1998/namespace">
<head>
    
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<title></title>
</head>
  <body class="calibre">
<h2 class="block_3">KEDİLERİN ALIŞKANLIKLARI</h2>
	<p class="block_3">&nbsp;</p>
	<p class="block_3">Kayboluşumun beşiğini sallıyorum bu akşam</p>
	<p class="block_3">Büyüyor yavaş yavaş</p>
	<p class="block_3">Sırtında parmak izleriyle zamanın</p>
	<p class="block_3">Bir tekir kedi ile beraber</p>
	<p class="block_3">Seyrediyorum hayatı:</p>
	<p class="block_3">O meleklerin cebinden düşen anahtardı,</p>
	<p class="block_3">Son zikrin halkası Allah'ın son hatırası </p>
	<p class="block_3">O bizim kaçırdığımız fırsattı </p>
	<p class="block_3">Uğurböcekleriyle parmak uçlarında </p>
	<p class="block_3">Küçümsedi hep ona olan aşkımı </p>
	<p class="block_3">Gözünün yaşına bakmadan şimdi ben </p>
	<p class="block_3">Kovuyorum ihtiyarı </p>
	<p class="block_3">&nbsp;</p>
	<p class="block_3">Ardımda kırık bir ayna </p>
	<p class="block_3">Üvey anneleri hayatımın.</p>
	<p class="block_3">Batsın diye güneşe tempo tutan o kız çocuğu...</p>
	<p class="block_3">Evden kaçışımın pembe spor ayakkabıları vardı.</p>
	<p class="block_3">Hüzün neydi sanki o zaman</p>
	<p class="block_3">Artık kullanılmayan dikiş makinesi annemden kalma.</p>
	<p class="block_3">Ölüm neydi sanki o zaman</p>
	<p class="block_3">Bir önseziden başka.</p>
	<p class="block_3">Evden kaçabilirsin çocuk, </p>
	<p class="block_3">ama kaderden asla!</p>
	<p class="block_3">Babam</p>
	<p class="block_3">Çıkarılmış bir adam bütün fotoğraflardan </p>
	<p class="block_3">Kader neydi sanki o zaman.</p>
	<p class="block_3">Masada açık unutulmuş </p>
	<p class="block_3">Turuncu kulaklı bir makastan başka.</p>
	<p class="block_3">Bir ağaca bakıyorum şimdi </p>
	<p class="block_3">Başladığı yerde bitiyor dünya </p>
	<p class="block_3">Alışıyor dil şimdi </p>
	<p class="block_3">Azı dişinin bıraktığı boşluğa.</p>
	<p class="block_3">Bastırıldı nihayet hayatın kadife kalesinde çıkan isyan. </p>
	<p class="block_3">&nbsp;</p>
	<p class="block_3">Söküyorum şimdi sözleri birer birer </p>
	<p class="block_3">Kalpten kalbe giden yolu kapayan.</p>
	<p class="block_3">Kalbim, anlatılmaktan usanmış,</p>
	<p class="block_3">Yıldızı sönmüş bir komedyendir artık,</p>
	<p class="block_3">Dilencinin önünde kahkahalar atıyor,</p>
	<p class="block_3">Kirli bir mendille çıkınlanmış şimdi dünya.</p>
	<p class="block_3">Hayretle bakıyorum kedinin gözlerindeki çapağa,</p>
	<p class="block_3">Geri vermiş hayata çaldığı şiirleri,</p>
	<p class="block_3">Ne zaman aşkı tersinden okusam </p>
	<p class="block_3">Anlıyorum kediler bile meğer alışmış bu yokluğa </p>
	<p class="block_3">Sallayıp duruyorum bu akşam kayboluşumun beşiğini, </p>
	<p class="block_3">Gönüllü hemşire birinci sigarasına.</p>
	<p class="block_3">&nbsp;</p>
	<p class="block_3">Sarhoşum kaderlerde biriken tozla </p>
	<p class="block_3">Çekil diyorum kâğıda, çekil,</p>
	<p class="block_3">İçer ve zehirlenir</p>
	<p class="block_3">Ne zaman gözlerimden mürekkep damlasa.</p>
	<p class="block_3">Kalbime dokunuyorum bir kelebeğe dokunur gibi </p>
	<p class="block_3">Yetmez mi acaba bu dökülen pullar aşka?</p>
	<p class="block_3">Yoksa şu sızıyı</p>
	<p class="block_3">Sobası tüten evin şiirinde mi saklasam?</p>
	<p class="block_3">Şu sardunyanın kırmızı çiçek açışına</p>
	<p class="block_3">Yetmez mi acaba ah kör olmuş bir Türk filminde ağlasam?</p>
	<p class="block_3">Ne zaman sorsam,</p>
	<p class="block_3">Anlıyorum kediler bile meğer alışmış zamana. </p>
	<p class="block_3">&nbsp;</p>
	<p class="block_3">Dünyayı bir salyangozun izlerinde dolaşsam,</p>
	<p class="block_3">Elimde parlak bir harita</p>
	<p class="block_3">Hiçbir atlasta henüz yer almamış.</p>
	<p class="block_3">Ardımsıra yollara hayalimin kırıklarını bıraksam </p>
	<p class="block_3">Yeter mi bu izler beni kendime getirmeye acaba?</p>
</body>
</html>