<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/Stylesheet.css" type="text/css" rel="stylesheet"/>
</head>
<body>
<h2>PESPAYE KEDİNİN ASALETİNİ ANLATAN SATIRLAR BURADA BAŞLAMAKTADIR:</h2>
<p class="left3"><i>"İstanbul’un orta yeri sinema</i></p>
<p class="left3"><i>garipliğim, mahzunluğum duyurmayın anama"</i></p>
<p><br/></p>
<p>Pazardan alınmış esma marka terlikleri ile </p>
<p>Çatlak topuklarını sergileyen kadınlara da...</p>
<p>Şiir ithaf etmeye karar verdim böylece </p>
<p>Karasineklerin hücumuna uğrayan bir şiir hayal ettim. </p>
<p>Başım döndü.</p>
<p>Sanki yanımdan bir tinerci geçiyordu </p>
<p>Ve kimse dudaklarımı bana uçuklamıyordu.</p>
<p>Yoktu üstüme yapışmış bir karabasan </p>
<p>İtmek gerekmiyordu, git demek ve terlemek </p>
<p>Kana niye köpürüyorsun diye sormak geçmişti </p>
<p>Eşiğe niye düştüm diye...</p>
<p>Başım döndü</p>
<p>Sanki yanımdan bir balici geçiyordu.</p>
<p>Kanım soğuyarak baktım dünyaya </p>
<p>Pek tanınmayan bir artistin bulmaca fotoğrafı gibi </p>
<p>Kim bu, kim bu </p>
<p>Nereden hatırlıyorum.</p>
<p><br/></p>
<p>Zeyna kraterinden içeri bakan Tekir’e kaptırmıştı </p>
<p>Keyfi yerindeydi.</p>
<p>İtlerden ben korktum </p>
<p>Pisliğimi ben gömdüm.</p>
<p>Bugün sinek avlıyordum.</p>
<p>Yazmak istediklerimin etrafında gezindim.</p>
<p>Bugün hayata bir zararım dokunsun istiyordum.</p>
<p><br/></p>
<p>Dilini şaklatarak mikrofonu test etmeye uğraşan şarkıcıyı </p>
<p>Çalışkan çocuk diye alkışlayan o kadına da </p>
<p>Bir şiir ithaf etmeye karar verdim.</p>
<p>Ki tırnakları da itfaiyeci kırmızısına boyalıydı.</p>
<p>Tehlikeyi güzelleştiriyordu.</p>
<p>Su ve toprakla dolu kovalardan oluşan bir alfabesi vardı </p>
<p>O da yazabileceklerini yazdı.</p>
<p>YANGIN</p>
<p>GINA</p>
<p>AN...</p>
<p>NA...</p>
<p>INGA</p>
<p>Gitgide anlamsızlaşıyorya da ağlıyordu.</p>
<p>Sınırlı alfabesi için de bir ithafa hakkı vardı.</p>
<p>Kadınlar pek kızgın baktılar ona </p>
<p>Erkekler gözlerini kaçırarak...</p>
<p><br/></p>
<p>Bay Keltoş’un gelmesini beklerken</p>
<p>Oturup şiir ithaf edilecekler listesi çıkardık Zeyna’yla</p>
<p><br/></p>
<p>ŞİİR İTHAF LİSTESİ:</p>
<p><br/></p>
<p>Zeyna’nın büyük mavi gözlerindeki çapağa,</p>
<p>Eski dünya düzenine,</p>
<p>Camel paketlerine,</p>
<p>Bay Keltoş’un keline,</p>
<p>Camların çok kirlendiğini düşünen kadına,</p>
<p>Boşver, yağmur yağacak diye camları silmekten vazgeçen kadına,</p>
<p><br/></p>
<p>Vazgeçmeye,</p>
<p>Ve hatta yaşasın vazgeçenlere,</p>
<p>Adımın göz anlamına gelmesinin bir rastlantı olup olmadığı hususlarına</p>
<p>Rastlantının olup olmayacağına dair dini meselelere,</p>
<p>Yazgısına küfredenlere,</p>
<p>Onu koynunda besleyenlere,</p>
<p>Raif Bey’in Zeyna’nın tüylerinden sıkılıp </p>
<p>Beni ve Zeyna’nın tüylerini silkelemesine,</p>
<p>Kuyruk acılarına,</p>
<p>Ve sonunda ben gibi kuyruksuz kalanlara,</p>
<p>Kuyruksuz kaldığı için bir daha kuyruk acısı duymayacak olanlara, </p>
<p>Duysa da fark etmeyecek olanlara,</p>
<p>Acı eşiğinin olmadığını söyleyen Emily Dickinson’a,</p>
<p><br/></p>
<p>Dilimin ucunda, dilimin ucunda deyip hatırlayamadıklarımıza, </p>
<p>Ve hatta dilimizin ucuna,</p>
<p>Şu an yaşadığım ithaf çılgınlığına,</p>
<p>Az düşün çok ithaf et diyenlere,</p>
<p>Hadi hiç düşünme diyenlere,</p>
<p>İkide bir vasiyet yazanlara,</p>
<p>Vasiyetlere,</p>
<p>Sıhhi şairlere,</p>
<p>Kibar beylere,</p>
<p><br/></p>
<p>Kadınlara,</p>
<p>Bizim mamüllerimizi tercih edenlere,</p>
<p>Acıkınca, ne gelir aklına </p>
<p>Coca colaaaaa...............’ya,</p>
<p><br/></p>
<p>Zeyna ile birlikte gidip uzun uzun dolaba baktık </p>
<p>Diet cola alıp geri geldik,</p>
<p>Sonra tuvalete gittik </p>
<p>Ben Zeyna’ya ne istiyosun diye sordum </p>
<p>Kendisinden peşimde dolaşıp durmamasını </p>
<p>Mümkünse uyumasını rica ettim.</p>
<p>Çıkıp masaya oturdu.</p>
<p>Listeyi gözden geçirdik. Uzun olmuştu.</p>
<p>İçi ateşlerle dolu bir ırktan gelen emekli bir yanardağ için bile oldukça zordu.</p>
<p>Yine de vergi iadesi zarflarını doldurup durmaktan iyiydi.</p>
<p>Bizde devalüasyon yoktu </p>
<p>Hayatımızdan altı sıfır atamazdı kimse.</p>
<p>Yanardağlar asla küçültmezlerdi kendilerini.</p>
<p><br/></p>
<p>Ateş püskürüp durmuyordum artık</p>
<p>Böylece tam tepeme bir baz istasyonu kurdular.</p>
<p>Işığı durmadan yanıp sönüyor ve radyasyon yayıyordu. </p>
<p>Arsenik ses renkleri ecza dolabında saklambaç oynarken </p>
<p>Yaraların sarılmayan kısmında patlardı flaşlar.</p>
<p>Tilkilerimin kuyrukları birbirine değiyor </p>
<p>Kısa devre aralarında yaşıyordum.</p>
<p>Birbirlerine gönderdikleri fotoğraflara baktım.</p>
<p>Aleni yasadışı dinleme yapıyordum.</p>
<p>Yeni TCK bu durumu yasaklamıştı.</p>
<p>Çok sosyal, çok sesli, çok görüntülü idiler </p>
<p>Cihazlar sarkan kulaklarından onlar kabul edilmişler.</p>
<p>Gözler bakmaktan kısa modaydı şimdi.</p>
<p>Astarı sarkmışı özellikle yüzsüz yerlerinden...</p>
<p>Haksız tahrik ediliyordum</p>
<p>Asosyal ve emekli bir yanardağ olarak</p>
<p>Kırmızı tükürükler püskürtsem meşru müdafaa sayılır mıydı?</p>
<p>Nesebime küfrettiler diyebilir miydi bir yanardağ?</p>
<p>Küçük kırmızı saçmalar fırlatsam havaya </p>
<p>Cezalandırılırdım muhalefetten ateşli silahlar kanununa </p>
<p>Asaletimin pankartını taşımaktan yorgundum.</p>
<p>Beni dağıtmalarına engel olmalıydım.</p>
<p>Irkımın ebedi ve edebi geleneklerine sahip çıkmalıydım. </p>
<p>Asaletimin pankartını taşımaktan yorgundum.</p>
<p><br/></p>
<p>Şiirin ortasında striptiz yapan kadına da </p>
<p>Bir şiir ithaf etmeye karar verdim.</p>
<p><br/></p>
</body>
</html>