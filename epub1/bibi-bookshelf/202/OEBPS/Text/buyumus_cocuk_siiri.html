<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/Stylesheet.css" type="text/css" rel="stylesheet"/>
</head>
<body>
<h2>BÜYÜMÜŞ ÇOCUK ŞİİRİ</h2>
<p class="left3"><i>Hülya’ya</i></p>
<p><br/></p>
<p>Artık büyü diyorlar bana </p>
<p>Ekmeğini salatanın suyuna banma </p>
<p>Ben artık büyüyüm Füsun</p>
<p>Zengin evlerinde Harry Potter oldum bu yaştan sonra </p>
<p>İstanbul’un kargaları İstanbul kadar kocaman </p>
<p>Bağırmak denen bir adam saltanatını kurmuş burada </p>
<p>Birçok şarkının ortasında yürürken İstiklal Caddesi </p>
<p>Tomtom Mahallesine taşıyor beni </p>
<p>Ben yürümüyorum Füsun cadde yürüyor </p>
<p>Bir cadı olduğumu buradan anlıyorum </p>
<p>Hiçbir takım tutmuyorum, yıldızların takımından başka </p>
<p>Bilirsin işte erkekler büyükayı, kadınlar küçük cezve </p>
<p>Bugün bir harf girdi atmosferime, tutuştu ve yandı </p>
<p>Siyah bir gelinliğe benzeyecek bu şiir </p>
<p>Uzun kuyruklusundan</p>
<p><br/></p>
<p>İmgelerle yer değiştiriyorum Füsun</p>
<p>Şiirin bir odasına üç yüz milyon vereceğim</p>
<p>Durmadan mazmunlara sürgün gidiyorum olmuyor böyle.</p>
<p>Cümle kapıların önünde kelimelerle beş-taş oynuyorum.</p>
<p>Karanlık sokaklardan biraz korkuyorum</p>
<p>Ama korkmuyorum da esasında.</p>
<p>Pardon diyorum ayağıma bastığında dünya </p>
<p>Saçlarımın ucundan başlıyor artık kırılma </p>
<p>Kelimelerin tadına bakıyorum</p>
<p>Zehrinden korktuğum acı kelimeler yutuyorum yanlışlıkla.</p>
<p><br/></p>
<p>Kahverengi bir delik açıyor sayfanın ortasında</p>
<p>Elimde tuttuğum sigara</p>
<p>Ucu olmayan dize yakışıyor şiire</p>
<p><br/></p>
</body>
</html>