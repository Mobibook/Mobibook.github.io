<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/Stylesheet.css" type="text/css" rel="stylesheet"/>
</head>
<body>
<h2>128 DİKİŞLİ ŞİİR</h2>
<p>İlk defa bu kadar sağlam yazıyorum.</p>
<p>Haç şeklinde 128 dikişle.</p>
<p>Galiba ahbap artık sana ulaşacağım. </p>
<p>Yeteneğim geri geldi, </p>
<p>göreceksin artık kutsal dizeler yazacağım. </p>
<p>Hiç yapmadığım şeyler yapıyorum ahbap </p>
<p>Maç seyrediyor ve devamlı topa bakıyorum </p>
<p>Telepati yapıyorum.</p>
<p>Hey ahbap ben arada bir fikir buluyorum</p>
<p>Kuşlar için küçük şemsiyeler yapabiliriz</p>
<p>Böylece yağmurda ıslanmazlar</p>
<p>Ve içimdeki ağır sözler için de şemsiyeler</p>
<p>Böylece paraşütle iner gibi hafiflerler</p>
<p>Şiirin içine girerken</p>
<p>Bana bazı şarkılar lazım ahbap</p>
<p>hafif şarkılar, acı olmayan şarkılar</p>
<p>çok şarkıya ihtiyacım var</p>
<p>Tutam tutam saçlarımı savuracak şarkılar</p>
<p>Saçlarımla ne yapacağını bilemeyenler</p>
<p>Bir gün onları kaybederler</p>
<p>Böyle bir şey yani ahbap</p>
<p>Çok acıyor. Saçlar zaman zaman</p>
<p>Bana neşeli şarkılar</p>
<p>B harfine notalardan sütyen yapan şarkılar</p>
<p><br/></p>
<p>Bir mutfak cadısıyım bu sıralar </p>
<p>Çeşitli şeyleri çeşitli şeylere karıştırmak </p>
<p>Ve seni düşünmek, mırıldanmak </p>
<p>Bazı büyülü yemekler yapmak </p>
<p>Bazı şifalı yemekler yapmak </p>
<p>Ve kalmak istemek ahbap...</p>
<p><br/></p>
<p>Füsunun yeşil ela gözleri var</p>
<p>Ve pembe plastik fincanı ile kahve getirişi var</p>
<p>Ve bana anne deyişi var</p>
<p>Benim pembe fincandan pembe kahve içişim var</p>
<p>Bu kahveleri seviyorum ahbap</p>
<p>İçimi pembe bulutlar kaplıyor</p>
<p>Şekerli ve tatlı bir biçimde havalanıyorum.</p>
<p><br/></p>
<p>Sonra ağrılar, sonra hastaneler ve sonra doktorlar... </p>
<p>Şeker donup yapışıp kalıyor bir kâğıda</p>
<p><br/></p>
<p>Acı bazen öyle yoğun, çok yoğun </p>
<p>Patlak gözlü bir kurbağa tarifsiz çirkin ve kel.</p>
<p>Edibin kurbağası yakup benimki seyfettin </p>
<p>Neden bilmem işte </p>
<p>Nereden çıktı şimdi seyfettin</p>
<p><br/></p>
<p>Acı dindi diyorum bazen yağmur dindi der gibi </p>
<p>Öyle kendiliğinden ya da tanrı istediğinden </p>
<p>Yüzüklerim yok takmıyorum </p>
<p>kolyelerim yok istemiyorum</p>
<p><br/></p>
<p>Öyle çok şimşek çaktı gece</p>
<p>Ben sonu Z harfi olarak düşündüm</p>
<p>Son harf olarak</p>
<p>Ben Zeni düşündüm ahbap.</p>
<p><br/></p>
<p>Doğdum, doğurdum</p>
<p>Bir insan nasıl büyüyor gördüm</p>
<p>Hayatta kalmak için</p>
<p>Ve hayatta kalmanın yanında</p>
<p>İnandım şiir bir gevezelikti</p>
<p>Şimdi 128 harfli bir şiir var karnımda</p>
<p>Satırlar artık bomboş</p>
<p>Karnımda hissiz bir şiir var</p>
<p>İçimde durmadan bölünen şiirler</p>
<p>Birlikte yok olacağımız şiirler</p>
<p>Birlikte unutulacağımız şiirler</p>
<p>Hiç borcu olmamış şiirler</p>
<p>Ve bu yüzden çok acıyan şiirler</p>
<p><br/></p>
<p>Acı aniden diner yağmurun dindiği gibi </p>
<p>Bazen sadece tanrı öyle istediğinden </p>
<p>Sadece bir mağarada resim çizerim belki </p>
<p>Rüyaların büyük harfle başladığı bir ülkede </p>
<p>Üstümden kaldırılmış bir ölü var </p>
<p>Ahbap senin istediğin o mu?</p>
<p><br/></p>
</body>
</html>