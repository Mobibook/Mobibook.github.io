<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/Stylesheet.css" type="text/css" rel="stylesheet"/>
</head>
<body>
<p>Şimdi hiç kimse yok Efendimiz</p>
<p>Şu tuzluğu elinin tersi ile itip devirecek biri</p>
<p>Pal kapatıp bakacak biri</p>
<p>Babazula çalacak, Janis Joplin dinleyecek biri</p>
<p>Fiillerime uygun cezayı şu kanundan bulacak biri,</p>
<p>Cezalandıracak ve beraat ettirecek biri,</p>
<p>Sanığı son sözünü söylemeye teşvik edecek biri </p>
<p>Pulbiber Mahallesi vakanüvisi işbaşında şimdi </p>
<p>Hayaletler için masumiyet karineleri icat etmektir işim </p>
<p>İlkem hayaletleri aklamak, görünmez olmaktır </p>
<p>Karnımdaki 37 ekran televizyondan </p>
<p>Kılıç şakırtıları ve at sesleri geliyor </p>
<p>Bir iç savaş hikâyesi </p>
<p>Bir marduk efsanesi</p>
<p>Renk ayarlarımı yapıyorum, acaip bilim kurguyum </p>
<p>Didem Madak kangurular gibi şiirlerini karnında taşır </p>
<p>Bir ideolojiden diğerine zıplardı </p>
<p>Stigmata problemlerini beş dakkada çözer </p>
<p>Ağır bir şey taşırmışçasına hafif kambur dururdu </p>
<p>Benden iyi belgesel olur kız Zeyna, ha? deyip </p>
<p>Kulağını çekiyorum </p>
<p>Gölgelerin gücü adına!</p>
<p>Şimdi bir hayalet uzun çivileri elime zaplar.</p>
<p>Göbek deliğime basarak kapatıyorum şiiri.</p>
<p><br/></p>
<p>Pulbiber Mahallesinin tarihi kaçarken vurulmuştu.</p>
<p>Sen bir yampirisin dedim,</p>
<p>Sen kendini bilmez bir yengeçsin</p>
<p>Sen... Sen... aşağılık ay budalası...</p>
<p>İşte yine küfrün sokaklarında lambalar yanmıştı.</p>
<p>Şimdi olacaktı</p>
<p>Belki biraz daha uğraşmak lazımdı</p>
<p>Tanrı hilali bumerang gibi kullanıyor</p>
<p>Beni bol kesik kafalı bir korku filmine fırlatıyordu</p>
<p>Pulbiber, mahallenin ismi olmuştu.</p>
<p>Biber pul olup gitmişti işte,</p>
<p>Ne güzeldi yani, hafiflemişti.</p>
<p>Ağla ağla açılırsın bir kelimeydi Pulbiber.</p>
<p><br/></p>
<p>Hz. İsa karşıdaki Lambacının alın çizgilerine gelip oturdu. </p>
<p>Yan kahveden bir Türk kahvesi söyledi kendine </p>
<p>Yürüklerin İbram “ayıpsın bi garar" diyerek </p>
<p>Kokusu güzel, kendisi güzel kahvelerden getirdi ona </p>
<p>Böylece avizeler ve lambalarla dolu dükkân </p>
<p>Şıkır şıkır oldu sesler ve ışıklarla</p>
<p><br/></p>
<p>Lambamı dünyamın tavanına asmıştım işte </p>
<p>En bi tavanına.</p>
<p>Mor ötesi ışıklı bir lamba.</p>
<p>Kendimdeki işaretleri görebildim böylece.</p>
<p>Böylece evde deli beslemeyin uyarılarına aldırmadan </p>
<p>Ve hiç korkmadan bir deli beslemekten </p>
<p>Çamaşırların kurumasını bekledim, yemeğin pişmesini </p>
<p>Bebeğin doğmasını</p>
<p>Küfrün sokaklarında lambaların yanmasını </p>
<p>Çimentonun donmasını </p>
<p>Mafya babanın başımda kahkahalar atmasını </p>
<p>Cesaretin varsa gel demelerini bekledim.</p>
<p>Kelimelerin meczup dilenciler gibi evimde gecelemesini.</p>
<p>Dili kesik bir korku filmine atmıştı Tanrı beni</p>
<p>Bana reddedemeyeceğim bir teklif sunmayacak mıydı?</p>
<p><br/></p>
<p>Tanrı’nın büyük tarlaları andıran ayakları vardı </p>
<p>Yürüdüğünde buğday başakları hışırdardı </p>
<p>Üzüntüsünden kan tüküren Tanrı’dan işaretlerdi gelincikler </p>
<p>Hain bir raptiye gibi saplanırdım ayaklarına </p>
<p>Çıkarıp atardı beni.</p>
<p>Yüzüm sürülmüştü, kökleri dışarıdaydı, humus kokardı. </p>
<p>Hapishaneden kaçan kehaneti teklif etmişti Tanrı bana </p>
<p>Herkese yasaklanan ayeti,</p>
<p>Bu kırmızı, bu top top, bu yılbaşı çiçeklerini...</p>
<p>İçinde ne var merak edeceksin </p>
<p>Koyun koyuna uyuyan iki kara tohum?</p>
<p>Koyun koyuna, biri uyuyan diğeri uyumayan iki kara tohum? </p>
<p>Çiçek satan kadınlardan tarih satın alacaksın.</p>
<p>İçinde her şey çiçek pıhtılarına dönüşecek </p>
<p>Bir gün gelecek hiç ağlamayacaksın </p>
<p>Yüzün çatlayacak susuzluktan, şeytanın çatlamayacak </p>
<p>Bilecek ve söylemeyeceksin!</p>
<p><br/></p>
<p>Mahallemizde bütün talih kuşları kuş gribi olmuştu.</p>
<p>İsli evler kara tabancalar gibi havaya ateş ediyorlardı. </p>
<p>Kaçışıp kaçışıp dağılıyordunuz Efendimiz </p>
<p>Gidip bir alışveriş zincirine bağlıyordunuz kendinizi </p>
<p>Günler süren bir ölüm orucundan çıkmış gibi...</p>
<p>Kredi kartları iade edilmiş bir manikdepressif gibi...</p>
<p>Siz efendimiz, siz, siz, siz,,,,,,,,,,sızsızzzzzzzzzzz </p>
<p>Kanatları itlaf edilmiş garip bir kuştunuz</p>
<p><br/></p>
<p>İstanbul’un yanık kablo kokan damarlarından akarak </p>
<p>Oyun arkadaşımın yanına gidiyorum </p>
<p>Siz buna kaçmak diyebilirsiniz </p>
<p>Siz buna göçmek diyebilirsiniz.</p>
<p>Çocukken elektriklerin kesilmesini isterdim </p>
<p>Annem masal anlatırdı o zaman.</p>
<p>Çünkü sahibini görmediği sesleri şiir sanır insan.</p>
<p>Siz bunu da böyle bir karanlık sayın Efendimiz.</p>
<p>Şimdi kelimeleri tekrarlamak yok etmiyor onları </p>
<p>Şimdi kendim altımı çizme kırmızıyla diye </p>
<p>Bas bas bağırıyor.</p>
<p>Siz buna yanlış da diyebilirsiniz ya.</p>
<p>Belki de biraz iyi olmaktır ama.</p>
<p><br/></p>
<p>"Tanrı’nın olmadığı bir Dünya’da fazladan bir yığın aşk vardır" </p>
<p>Sözün aslını araştıracak takatim yok.</p>
<p>Buna benzer bir şey diyebilirim,</p>
<p>Demek isterim takatim olsa.</p>
<p>Kar yüzümü kapatmadan önce derdim belki</p>
<p>Belki cama küçük taşlar atar ve uyandırırdı beni sevgilim.</p>
<p>Belki buluşurduk, telli duvaklı bir şiirde buluşurduk</p>
<p>Siyah bir gelinliğe benzemeden önce bu şiir</p>
<p>Uzun kuyruklusundan.</p>
<p>Karanlıkların ihalesi bana kalmadan önce </p>
<p>Biraz arpa için şaha kalkmadan önce atlar </p>
<p>Kelimelerle beş-taş oynayan bir çocukken belki </p>
<p>Annemin adını tekrarlardım </p>
<p>Kardeşimin adını Kendi adımı</p>
<p>Belki babamın bile adını </p>
<p>Ve eski sesler bilirdim </p>
<p>O eski sesler bilir derlerdi, efsaneydi </p>
<p>Şeytan tırnaklarının sesini bilir </p>
<p>Islık çalamayan çocuk üzülür </p>
<p>Bahçeye kaçmış topun kesilen sesi gibi </p>
<p>Rüyanda ölmüşsün demek ömrün uzamış </p>
<p>Diyebilecek biri gibi.</p>
<p>Pulbiber Mahallesinin tarihi ne zaman başlayacak? </p>
<p>Kapatıyorum şiiri hep göbek deliğime basarak.</p>
<p><br/></p>
<p>Tanrı sadece iyi bir oyun arkadaşıdır.</p>
<p><br/></p>
<p>Biz şimdi Miss Marple ve Zeyna ile beraber acılarımızın </p>
<p>kaynağını araştırıyoruz.</p>
<p>Pulbiber Mahallesinin vakanüvisi olmak </p>
<p>Gözleri fotoğraflarda kırmızı çıkan albino bir şiir kedisine </p>
<p>Bir kız kurusu ve bir şair eskisine kaldı </p>
<p>Kardan kapanmış bu yollar bizim!</p>
<p><br/></p>
<p>Hayali bir arkadaşı olmuştu kardeşimin.</p>
<p>Aytaç geldi dün gece diye uyanırdı sabahları.</p>
<p>Saçmalama derdi babam kızarak</p>
<p><br/></p>
<p>Bunu şimdi hatırlayıp yazmamın bir manası var mı?</p>
<p>Çok saygıdeğer Zeyna ve Sayın Miss Marple?</p>
<p>Sizlere soruyorum bir manası var mı?</p>
<p>Tarifeler içinde bir tarif bulmak lazım </p>
<p>Bu ölen kelimelerden biri mi savaşta?</p>
<p>Hayal öldü mü?</p>
<p>Bak çabuk, bak şuna diyorum Zeyna’ya </p>
<p>Saf saf bakıyor ve klişe yumaklarıyla oynuyor </p>
<p>Tarifelerden başını zorlukla kaldıran Miss Marple </p>
<p>Hayal güçleri tezkerelerini almış diyor.</p>
<p>Çağırın çabuk diyorum seferberlik var </p>
<p>Mahalleye bir tarih yazmamız lazım.</p>
<p>Pulbiber tarihsiz kalmayacak!</p>
<p><br/></p>
<p>Aytaç’a dönüyorum, kimse ama hiç kimse </p>
<p>Varolmadığınızı söylemeyecek bundan sonra.</p>
<p><br/></p>
<p>Miss Marple fahişeleri koklamaktan yorgun geliyor akşamları</p>
<p>Öldürülmüş kadınlar gülümsüyor</p>
<p>Piyano tuşları gibi arası kararmış dişleri ile</p>
<p>Çözülmemiş cinayetler oratoryosu yazıyoruz</p>
<p>Kadınlar öldürülmesin senfonisi</p>
<p>Şeker de yiyebilsinler notalarla!</p>
<p>Cinayetler saçlarını çözüyor, beyaz kadınların omuzlarına</p>
<p>Ben yüzü kalpten kadınlar çizerek rahatlıyorum pastel boyayla</p>
<p>Nedense hepsinin yüzüne</p>
<p>Beyaz bir kedinin kara gölgesi düşüyor</p>
<p>Buna gözyaşı demek mümkün belki</p>
<p>Neme lazım güzel kadın sanatı yapıyoruz burada.</p>
<p>Aydınlanan vakaları Miss Marpple yazıyor </p>
<p>Karanlıkta kalanları taşeron usulü şaire veriyoruz.</p>
<p>Yetki belgemiz yok, yine de </p>
<p>Duruşmalara müdahil oluyoruz ara sıra </p>
<p>Doğrudan zarar gördük diyoruz </p>
<p>Doğrudan!</p>
<p>Hakim bağırıyor</p>
<p>Atın bu isterik karıları dışarıya!</p>
<p>Geçmiyor zapta nedense hiçbir sözümüz</p>
<p><br/></p>
<p>Yetki belgelerimizi yakıyoruz sokaklarda </p>
<p>Mor küllerini savuruyoruz.</p>
<p>Çok mutluyuz.</p>
<p>Eksenimiz yok, kolonlarımız çatlak </p>
<p>Kömürlük penceresi dilinde yazıyoruz.</p>
<p>Ete yapışmış siğil dilinde </p>
<p>Kuyruğu kesik kedi dilinde </p>
<p>Kırmızı tırtıl dilinde</p>
<p>Bulabildiğimiz ve bilebildiğimiz dillerde yazıyoruz. </p>
<p>Bu diller bizim!</p>
<p><br/></p>
<p>Efendimiz, ey efendimiz, yüce efendimiz </p>
<p>Şeytanım çatlamıyor </p>
<p>Acaip bir atmosfer yarattım </p>
<p>Tuzluk, kapatılmış kahve falı, ceza kanunu...</p>
<p>Acım uzakta kendini çekiyor</p>
<p>Ben burda balkabağından bir pranga ile dolaşıyorum</p>
<p><br/></p>
<p>Evet efendimiz!</p>
<p>Bahçedeki yaprakları süpürdüm </p>
<p>Kediye sütünü verdim, işe geç gitmedim </p>
<p>Kirayı yatırdım, fazla içmedim </p>
<p>Balkabağımı parlattım efendimiz </p>
<p>Yılbaşında kabak tatlısı da yaparız.</p>
<p>Hayır, şeytanım çatlamadı, çatlamıyor.</p>
<p>Islık çalmam ve parmaklarımı da hiç kıtlatmam </p>
<p>Yarın karlar erirse,</p>
<p>Yüzüm geçit verirse gülümserim birilerine </p>
<p>Peki gülümserim efendimiz Başka emriniz?</p>
<p><br/></p>
</body>
</html>