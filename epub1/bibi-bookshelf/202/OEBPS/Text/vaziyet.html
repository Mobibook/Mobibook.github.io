<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/Stylesheet.css" type="text/css" rel="stylesheet"/>
</head>
<body>
<h2>VAZİYET</h2>
<p>Sözlerin içini oyuyor ve öfkeyle dolduruyorum </p>
<p>Şişiyor ve patlıyorlar</p>
<p>Nedense hep acılı oluyor yaptığım dolmalar </p>
<p>Gerçek hayatta böyle olmuyor tabi, şiir icabı </p>
<p>Kimbilir yoksa hayat hangi kapağın altındadır.</p>
<p>Sen yanımda olmadığından</p>
<p>Yaz güneşi kadar çok köpürüyor doldurduğum biralar. </p>
<p>Bilgisayarımın ekranını Al Pacino baba koruyor </p>
<p>Hayat öpmüş olmalı onu boynundan gömleğinde kan var. </p>
<p>Bir gangsterden başkasına okutmam artık yazdıklarımı </p>
<p>Sen yanımda olmadığından.</p>
<p>İntihar süsü vermek istiyorum kendime </p>
<p>Yılbaşında falan hediye olarak </p>
<p>Bir mektup falan yazsam sana...</p>
<p>Kalbine mektup yazamıyor insan</p>
<p><br/></p>
<p>Uzun ince bir otoyoldayım</p>
<p>Kırmızı kamyonlar geçiyor mazot taşıyan</p>
<p>Alevden dillerini çıkarıyor kurtlar ne ayıp</p>
<p>Vızzzzzzzt diye geçiyorlar</p>
<p>Anlamadığım bir dil bu ama konuşuyorlar</p>
<p>Ben de konuşmak istiyorum bu dili</p>
<p>Geçerken herkesin yüzünde tehlikeli bir rüzgar bırakmak.</p>
<p>Bir kedi ezilse kimbilir değişir mi şiirin lehçesi de</p>
<p>İçim ezildi geçen gün,</p>
<p>Geçen ay, hatta geçen yıl da biliyorsun </p>
<p>Sen yanımda olmadığından.</p>
<p>Ben refüjün üzerinde duruyorum biliyorsun </p>
<p>Yangın kovaları gibi faydasız, kırmızı ve budala </p>
<p>Yapabilirim bunu biliyorsun </p>
<p>Hepimiz için tehlikeyi güzelleştirebilirim.</p>
<p>Üzerimde YANGIN yazıyor kocaman </p>
<p>Oysa içim serin, yüreğim hantal </p>
<p>Yüreğim orda, kıpırdamıyor</p>
<p>Valizlerimin götürdüğü yere gidiyorum bu yüzden yıllar var.</p>
<p><br/></p>
<p>Bir gün beni bir sıkıntı bombası olarak patlatacaklar </p>
<p>Korkarım bir şarapnel parçası olarak beni </p>
<p>Saplandığım bu etten hiç çıkarmayacaklar </p>
<p>Banliyö trenlerine binip küfre varıyorum </p>
<p>Söz sanatlarım sökülmüş sarkıyor eteğimin ucundan </p>
<p>Eğreti eğretiliyorum bu yüzden biraz.</p>
<p>Eciş-bücüş bir adam dikiş seti, satıyor, alıyorum </p>
<p>Sen yanımda olmadığından </p>
<p>teyelliyorum ruhumu hicranıma.</p>
<p><br/></p>
<p>Annem gidip sorsun bari okuldaki durumumu tanrıya </p>
<p>Kızınız öfkesi koşunca yakalayamıyor hanfendi </p>
<p>Kalbi delik, dikizliyor durmadan hayatı ordan.</p>
<p>Kızınız lekelere peygamber oldu hanfendi </p>
<p>Çarmıhı gevşemiş, çivi arıyor </p>
<p>Kızınız kendini limon küfü sanıyor karıncalara karşı </p>
<p>Küfrediyor "iyi ya" diyor sonra Edip Amcası gibi </p>
<p>Kaçsınlar puştlar.</p>
<p>Kızınız mânâyı fazla zorluyor </p>
<p>Terkibinde takriben 1503 litre tuz ruhu var.</p>
<p>Hangi mânâ dayanır aside hanfendi, eriyor.</p>
<p>Olmuyor hanfendi olmuyor</p>
<p>Sizin bu kızınız var ya kendini yangın kovası sanıyor</p>
<p>Siz orda uyuyun hâlâ.</p>
<p><br/></p>
<p>Dünyamızın üstünde bütün ruhlar uyurken</p>
<p>Annem uyandırılıyor uykusundan</p>
<p>Üzgün dönüyor hep cennete veli toplantısından.</p>
<p>Şiir icabı bunlar hep, gerçek hayatta olmuyor.</p>
<p>İyiyim falan diyorum sana ama </p>
<p>Bunlar hep sen yanımda olmadığından.</p>
<p><br/></p>
<p><br/></p>
<p><br/></p>
<p>► Hayvan Dergisi, Sayı 14, Temmuz 2003.</p>
</body>
</html>