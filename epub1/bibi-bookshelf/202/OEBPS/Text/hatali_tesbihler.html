<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/Stylesheet.css" type="text/css" rel="stylesheet"/>
</head>
<body>
<h2>HATALI TEŞBİHLER</h2>
<p class="left3"><i>"Çocuk kalmak iyiymiş, biz de iyi kaldık albayım; medeniyet bizi bozamadı" — Hikmet Benol.</i></p>
<p><br/></p>
<p>Beni çöz Miss Marple </p>
<p>İçimden çıkmak istiyorum artık.</p>
<p><br/></p>
<p>Acılarınızın karnı bahar olmuş madam dedi Zeyna. </p>
<p>Baktım su kabında şiir yoktu, mama kabında da </p>
<p>Kızışmıştı inleyip duruyordu </p>
<p>Yarım zanaks verdim sakinleşti.</p>
<p>Oturup TV seyrettik iki beyaz zombi gibi yan yana </p>
<p>Zeyna gölgesini bir başkası sanıp oynuyordu, ben de </p>
<p>Bir başkası sanıp şiir yazıyordum.</p>
<p>Bir aydınlanma ruhu içinde felaket yalnızdık.</p>
<p><br/></p>
<p>Patimizle, yani Zeyna, patisiyle kalemi itti </p>
<p>Ve şiirin içine doğru yürüdük.</p>
<p>Zeyna bir kısım kelimeleri dişleri ile yakalayıp kaçırdı </p>
<p>Zavallı kelimeler kedimin faresi olmuştu.</p>
<p>Ben de onları çocuğum sanıp durmadan kokluyordum </p>
<p>Yaralarını yalayıp azıcık ağlıyordum.</p>
<p>Bir bakıma Alkatraz Kedicisi olmuştum.</p>
<p>Derhal bir manifesto yayınlamalıydım.</p>
<p>Koklayarak ve avlanarak şiir yazma tekniğini bulmuştuk.</p>
<p>Artık çatıları ters çevirebilir, içinde yağmur suyu biriktirebilirdim. </p>
<p>Sonra saçlarıma sürerdim uzasın diye </p>
<p>Trafik lambalarını üçlü göz farı seti olarak görebilirdim </p>
<p>Gözlerime sürerdim ne güzel rengârenk.</p>
<p>Elektrik direklerini salladığımda dolunaylar dökülürdü </p>
<p>Kırılmazdı hiç, hiç kırılmazdı </p>
<p>Sofranın ortasına koyardık parlak parlak </p>
<p>Bir aydınlanma ruhu içinde felaket yalnızdık</p>
<p><br/></p>
<p>Allahaşkınıza Miss Marple diye söylendim</p>
<p>Ben bu lanet olası meraklı kedinin tensip zaptı olacak kadın mıydım? </p>
<p>Benden şüphelendiğini anlamıştım.  Son seçimlerde </p>
<p>Leman’ın Pulbiber Mahallesine muhtar olduğunu biliyordu.</p>
<p>Bal gibi acının ikametgâh senedini verebilirdi bana </p>
<p>Elemin nüfus suretini pekâlâ mühürletebilirdim.</p>
<p>Elemin kimliğine emelin resmini yapıştırabilirdik.</p>
<p>Geriye artık içimden kaçmak kalırdı sahte pasaportla.</p>
<p><br/></p>
<p>Allahaşkınıza Miss Marple diye söylendim</p>
<p>Ben bu zehir zıkkım şiirin ağlak kalemi olacak kadın mıydım?</p>
<p>Raif Bey şiir için soyunmama karşıydı</p>
<p>Cinayetin sebebi buydu</p>
<p>Üstelik Raif Bey’i kürk mantolu madonnadan araklamıştım. </p>
<p>Raif Bey baloda benle dans etmeyince, inadına </p>
<p>Tanrı’yı dansa kaldırmıştım.</p>
<p>Raif Bey Tanrı’yı, ben Raif Bey’i derken </p>
<p>Zincirleme cinayet tamlaması olmuştuk.</p>
<p><br/></p>
<p>Miss Marple da içimden çıkamamıştı.</p>
<p>Zeyna olabilir katil dedim </p>
<p>Bakın kelimeleri nasıl da kokluyor.</p>
<p>Miss Marple büyük kara şemsiyesini kapattı </p>
<p>Artık tellerim görünmeyecekti kırık kırık </p>
<p>Zeyna gölgesini bir başkası sanıyordu </p>
<p>Bir aydınlanma ruhu içinde felaket kalabalıktık.</p>
<p><br/></p>
</body>
</html>