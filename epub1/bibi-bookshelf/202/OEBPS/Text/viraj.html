<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/Stylesheet.css" type="text/css" rel="stylesheet"/>
</head>
<body>
<h2>VİRAJ</h2>
<p class="left3"><i>Kara Panter’e, Leyla Teyze’ye</i></p>
<p><br/></p>
<p>Öldüğünü kimseye söylemedim </p>
<p>Kırık dişli bir gülümsemeyle yalnızca yıllardır </p>
<p>Başka bir kadının hayatını taradım </p>
<p>Çocukluğumda yüzüme yarasa çarptı </p>
<p>Uzayan saçlarım karanlık façamı saklar mı?</p>
<p><br/></p>
<p>İyilik dolu akşamlarım olsun istemiştim.</p>
<p>Başım bir kristal avizeye çarpmış gibi şıngırdasın</p>
<p>Şimdi bazı akşamlar kırmızı çiçekli başımı</p>
<p>İşten yeni dönmüş yorgun yastığımla karıştırıyorum.</p>
<p>Bira içiyorum aslanlı ve ejderhalı olanlardan </p>
<p>Senin resmin var mı orda, teneke kutularda, bakmıyorum </p>
<p>Yalnız kalıplardan vurarak çıkardığım buz parçalarını </p>
<p>Bazı akşamlar kalbimle karıştırıyorum.</p>
<p><br/></p>
<p>Öldüğünü kimseye söylemedim</p>
<p>Oysa inanmıştık aşkın bedelsiz kamulaştırdığı hayatımıza</p>
<p>Evimizin ortasından geçen baharat yoluna,</p>
<p>Tarçın koklar, salep olurduk</p>
<p>Küpelerimizi sallasak dönmedolaba binmiş gibi olurdu insanın baş</p>
<p>Senin ruhun hep seslenirdi içerden</p>
<p>Siyah buluttan şapkana şimşekten broşunu takmayı unutma.</p>
<p>"İyi bir şeyler olsun artık hayatımızda" dedi geçenlerde Burcu </p>
<p>Kahvaltılarımıza esmer ay çörekleri doğmayacak mı artık?</p>
<p>Kaç zamandır yapay uydulardan umutsuz şarkılar yayıyorum</p>
<p>Öldüğünden beri yüzüme bir kere bile</p>
<p>Sarı yaldızlı çerçevesi Leyla aynasıyla bakmadım.</p>
<p><br/></p>
<p>Öldüğünü kimseye söylemedim </p>
<p>Kırmızı oduncu gömleğinle, İnci Pastanesi’nin önünde </p>
<p>Kalbinin kapakları küçük yelpazeler gibi titredi, sonra kapandı </p>
<p>İçinde yakası açılmadık küfürler, ayıpçı Roman havaları kaldı.</p>
<p>O an mahallemizde kız çocuklarının neşeli evcilik tenceresine </p>
<p>Büyük bir futbol topu çarptı.</p>
<p>Kuru üzüm taneleri saçıldı havaya</p>
<p>Bu sebeple iyi olduğunu düşündük orda, şerbetli ve tatlı</p>
<p>Ama düğünlerde sen gibi güzel oynamaz kimse artık.</p>
<p>Orda kimsesiz bir mantar ile sohbet ettiğini </p>
<p>Bir gün zehrini bize tercüme edeceğini </p>
<p>Esmer bir kesinlikle biliyorduk </p>
<p>Orda tertipsiz bir melek gibi yoklamada</p>
<p>Buruşuk kanatlarını poker masasında unuttuğunu söylediğini safça </p>
<p>Ve tanrının sana gülümsediğini </p>
<p>Tekinsiz bir kesinlikle hissediyorduk.</p>
<p>Bir tek senin şiirin bu yüzden son dizesiz kaldı.</p>
<p><br/></p>
</body>
</html>