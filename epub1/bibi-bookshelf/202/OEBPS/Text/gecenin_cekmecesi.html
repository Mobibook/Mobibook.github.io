<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/Stylesheet.css" type="text/css" rel="stylesheet"/>
</head>
<body>
<h2>GECENİN ÇEKMECESİ</h2>
<p>İnsanlar öldüler, hep öldüler, bir gün öldüler </p>
<p>Anlaşılmaz!</p>
<p>Gecenin çekmecesinde unutuldular sonra </p>
<p>Bir inci kolye gibi dağılmış boncukları.</p>
<p>Belki bir gün balkona çıkar </p>
<p>Blok flütle çocuk şarkıları çalarım </p>
<p>"Dostluğun biz sevgisiyle toplanırız burada"</p>
<p>Sizler, bizler, ne bileyim herkesler...</p>
<p>İnsanlara uyanmalarını kim söylüyor Füsun </p>
<p>Kim sabah oldu diyor onlara?</p>
<p><br/></p>
<p>Bana artık büyü diyorlar</p>
<p>Bütün renkleri mezun etmişler hayatlarından</p>
<p>Karanlığa emekli öğretmenler gibi sanki insanlar.</p>
<p>Bilirsin işte Füsun gidişinden bu yana</p>
<p>Hüzün sektöründe bilfiil yirmi üç sene görev yaptım!</p>
<p>İnfaza götürürken bari üstbenlerim</p>
<p>Gözüme bir gökkuşağı bağlasalar.</p>
<p><br/></p>
<p>Bir gece kalkıp bütün ışıkları yakacağım Füsun </p>
<p>Şiirime ışıktan bir nokta koyacağım!</p>
<p><br/></p>
</body>
</html>