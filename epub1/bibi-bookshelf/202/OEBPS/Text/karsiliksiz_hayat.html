<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/Stylesheet.css" type="text/css" rel="stylesheet"/>
</head>
<body>
<h2>KARŞILIKSIZ HAYAT</h2>
<p class="right">Efendimize</p>
<p><br/></p>
<p>Sahte rakımdan düştüm Efendimiz, galiba kör oldum</p>
<p>Acaip bir atmosfer yarattım</p>
<p>Tuzluk, kapatılmış kahve falı, ütü suyu, ceza kanunu...</p>
<p>Hiçbir şey kalmamış gibi olduğu için oldu bu</p>
<p>Hiç acımıyormuş gibi...</p>
<p>Acım uzakta kendini çekiyor Efendimiz</p>
<p>Ben burda balkabağından bir pranga ile dolaşıyorum</p>
<p><br/></p>
<p>Bir cadının içli geçmiş zamanındayım</p>
<p>Elektrikli süpürgemden zalim toz yumakları boşaltıyorum.</p>
<p>Bu tozlar her şey efendimiz, sözler ise hiçbir şey</p>
<p>Kuşlar sözlerin arasındaki boşluktan sıcak ülkelere göçerler</p>
<p>Sözlerin arasındaki boşluğa</p>
<p>Bahçedeki kuru yaprakları süpürür insanlar</p>
<p>Sözler ağır alışveriş torbaları gibi</p>
<p>Gitgide taşınmaz olur Efendimiz</p>
<p><br/></p>
<p>Sözleri tekrarlayarak yok eden çocuk gibiyim </p>
<p>Acı çekmeyi öğrendiğimde ismimi de öğrendim</p>
<p><br/></p>
<p>"Sus-dinle-sus-sus-dinle-sus...</p>
<p>kapısesikilitsesikapısesikilitsesi..."</p>
<p>Sesleri dinleyerek büyüdüm Efendimiz</p>
<p>Beyaz etli çuprayı deşeleyerek</p>
<p>Yeşil elmayı dişleyerek</p>
<p>Sokağa atılmış bir Çin Aslanı kadar şaşkın,</p>
<p>Rüyamda bilmediğim bir yazıyı okuyup anlayarak</p>
<p>Ne anladıysam sonra ağlayarak</p>
<p>Gübre yığınlarından tüten dumanı koklayarak</p>
<p>Sonra vesikalık fotoğraflar çektirerek</p>
<p>Kimini beğenip kimini beğenmeyerek</p>
<p>Yüzüm kilitlendiğinde anahtar sözler yoktu efendimiz</p>
<p>Sözlerin arasındaki boşlukta</p>
<p>Acı çekmemeyi öğrendim.</p>
<p><br/></p>
<p>"Gül ağacı değilem" çalarken hafiften metroda</p>
<p>İstanbul’un yanık kablo kokan damarlarında</p>
<p>Ayağımda balkabağından bir prangayla dolaştım.</p>
<p>Tüm yüzlerde sizi görüyordum Efendimiz</p>
<p>Gidiyordunuz, devam ediyordunuz, âşık oluyordunuz</p>
<p>Ayağınız tiksintiler ayağıydı</p>
<p>Ucuyla ölü bir fareyi mazgala iteliyordunuz</p>
<p>Küçük kızların saçlarını bahçıvan makasıyla kesiyordunuz</p>
<p>Romatizmanız hafiften sızlıyordu, ayakkabınız da vuruyordu</p>
<p>Bebekler gibi süt kokuyordunuz bir yandan da</p>
<p>Siz herkesin gül ağacı, herkesin ısrarıydınız</p>
<p>Eliniz tiksintiler eliydi, şeytanı çatlayanlar elinize doğardı</p>
<p>Ve siz portakalı uzun uzun soyar, başucuma koyardınız</p>
<p><br/></p>
<p>Ortam şiire acaip müsait Efendimiz,</p>
<p>Acaip bir atmosfer yarattınız </p>
<p>Kar yağdı, yüzümün yolları kapandı.</p>
<p>Hayır, tuzlama çalışması yapmıyorum Efendimiz.</p>
<p>Ne bir kimseyi göresim var, ne konuşasım bir kimseyle </p>
<p>Hayır, insanları sevmiyorum efendimiz </p>
<p>Çok soru soran bakkalı, işgüzar sekreteri </p>
<p>Pantolon ağlarından dakikalar fırlayan kartzamanparaları... </p>
<p>Hayır, hiç kimseye acımıyorum Efendimiz.</p>
<p>Kendimi de ağlak suratımı görmemek için </p>
<p>Çokonat reklamına gönderdim.</p>
<p>Arınmadan gelmesin.</p>
</body>
</html>