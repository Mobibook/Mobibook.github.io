<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/Stylesheet.css" type="text/css" rel="stylesheet"/>
</head>
<body>
<h2>AĞRI</h2>
<p class="left3"><i>Ağrımı anlattığım insanlara,</i></p>
<p class="left3"><i>Alihsan’a, Işıl’a, Ayhan’a</i></p>
<p><br/></p>
<p>Sonbaharların kralı gelirmiş meğer İstanbul’a</p>
<p>Ciğerlerimin filmini çektiler</p>
<p>Ciğerlerim artiz oldu icabında</p>
<p>Akut alevlenmiş kronik bir sonbahar gibi bakıyordu</p>
<p>Sigara figüran falan.</p>
<p>Ben kırmızı bir yaprağı oynuyordum esas kız olarak </p>
<p>Uçuşuyordum, uçuşmakmış meğer benim anlamım </p>
<p>Ben bunu geç anladım.</p>
<p>Senin için şiir yazacaktım </p>
<p>İstanbul İsmini ağrı koyacaktım.</p>
<p>Oysa bir şiir neydi sanki</p>
<p>Yer içer sevişir miydi sanki bir şiir</p>
<p>Hamsi ısmarlar mıydı mesela bir şiir insana?</p>
<p>Fotoğraf çektirebilir miydi mesela hipodromda atlarla? </p>
<p>Rakı içebilir miydi Samatya’da Bir şiir uyur muydu kuş gibi</p>
<p>Başını alıp da kanatlarının altına?</p>
<p>Oysa bir şiir neydi sanki</p>
<p>Ben seni ciğerimin köşesindeki arıza kadar sevdim </p>
<p>Bir şiir seni bu kadar sever miydi sanıyorsun İstanbul?</p>
<p><br/></p>
<p>Bağırdım sokaklarına kartondan postlarını sermiş ayyaşlara </p>
<p>Bana kerametinizi gösterin </p>
<p>Kerametinizi gösterin bana!</p>
<p>Bir dikişte içtim bir şişe geceni </p>
<p>Yıldız komasına girmek istiyordum,</p>
<p>İstiyordum dolunay çarpsındı beni</p>
<p>Kurt adamlarım serbest kalsındı icabında</p>
<p>Kimin fazladan puştluğu varsa bir sigara sarsındı bana</p>
<p>Kin kusulsundu, öç alınsın</p>
<p>İcabında modern kadındım, ne zaman şişmanlasa ruhum </p>
<p>Hemen yarın yeni bir intihara başladım.</p>
<p>Ben fazla yemesem diyorum baylar yani </p>
<p>Bu kadar hınç bana fazla.</p>
<p>İcabında bir allah bir allah daha </p>
<p>Çok tanrılı bir din ederdi </p>
<p>Bırak müridin olayım İstanbul</p>
<p><br/></p>
<p>Sen beni hep bir şiir sanıyordun İstanbul </p>
<p>Oysa çakmaktaşları gibi kıvılcımlıydı gözyaşlarını </p>
<p>Ağlamaktan kızaran bir örnek burnum ve gözaltlarımla </p>
<p>Bu şiiri ben yaralı bir panda vaziyetinde yazdım </p>
<p>Canım yandı</p>
<p>Bu şiiri ben bir yangın vaziyetinde yazdım</p>
<p>Şimdi bırak sana kedilerime süt getiren eski günlerimi anlatayım</p>
<p>Kapıma gül bırakan adamları</p>
<p>Ben de icabında bir hafıza mağduruyum</p>
<p>Cumartesi günleri gayrı annemlerle birlikte</p>
<p>Sokaklarında eylemler yapayım.</p>
<p>Benim ne sakal yanığı günlerim oldu </p>
<p>Guruba bak ve beni an </p>
<p>Öpüşmekten yorgun ve kızıl</p>
<p>Bir şiir sana bunları söyler miydi sanıyorsun? </p>
<p>Yağmurlarında yıkanan kırmızı banklarına baktım </p>
<p>Bütün allar bir gün solarmış </p>
<p>Ben bunu geç anladım</p>
<p>Yağmur meğer tanrının zulmüymüş İstanbul</p>
<p>Ağrı neydi, neremdeydi, neresiydi ağrı</p>
<p>Kim bana kalbimin menzilini soracaksa sorsun artık</p>
<p>Ağrıdurmadanağrıdurmadanağrıdurmadan</p>
<p>Ağrı benim durmadan doruğuna tırmandığım</p>
<p>Meğer yüksek bir dağmış.</p>
<p><br/></p>
<p>Üstümü ara</p>
<p>Cebimdeki şiiri usulca kaydırayım senden tarafa </p>
<p>Ellerimi de kaldırdım bak Hazırım tutkumu tutukla.</p>
<p>Şiirsizim</p>
<p>Bir şiir senin ismini ağrı koyar mıydı sanıyorsun İstanbul?</p>
<p>Ben bu şiiri kusarak yazdım.</p>
<p class="right2">ekim 2002, yakında kasımpatları da çıkacaktı.</p>
<p><br/></p>
<p><br/></p>
<p><br/></p>
<p><br/></p>
<p>► Yasak Meyve Şiir Dergisi, Sayı 1, Şubat/Mart 2003.</p>
<p><br/></p>
</body>
</html>