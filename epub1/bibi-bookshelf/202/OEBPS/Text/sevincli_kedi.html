<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/Stylesheet.css" type="text/css" rel="stylesheet"/>
</head>
<body>
<h2>SEVİNÇLİ KEDİ</h2>
<p>Zeyna durup güneşe baktı</p>
<p>Işık çubukları ve uzun beyaz bıyıkları birbirine karıştı </p>
<p>Zeyna’nın ağzı mı güneşti, yoksa güneşin bıyıkları mı vardı?</p>
<p><br/></p>
<p>Çocuk ve Allah’tan sayfa çekip okudum Zeyna’ya </p>
<p>Gel zaman git zaman şiir falcısı olmuştum </p>
<p>Bay Keltoş gelecek bugün dedim,</p>
<p>Gelip göbeğinde dümbelek çalacak.</p>
<p>Birden içimde sevinçli bir gezegen keşfetmiştim </p>
<p>Muhtemelen hayat vardı.</p>
<p>Bir gün ithaflardan bir şiir kuracaktım </p>
<p>Beni maceralara sürükleyen ruhuma,</p>
<p>Eminönü’nden kokulu diye aldığımız </p>
<p>Ama kokusuz çıkan mumlara...</p>
<p>Şiir ithaf edecektim yerli yersiz herkese.</p>
<p>Hayatın karşısında ikide bir ayağa kalkması gereken sanıklara...</p>
<p><br/></p>
<p>Bugün en tombul güvercinimdi benim zaman </p>
<p>Kırmızı ayaklarıyla kalbime konup sonra uçan</p>
<p><br/></p>
<p>Bay Keltoş’a hayatımı anlatacaktım </p>
<p>Emekli bir yanardağ olduğum halde </p>
<p>Kendime karmen süsü verdiğimi,</p>
<p>Bütün gün esneyerek pencerede oturup,</p>
<p>Boing bilmem kaçı ile pike yapıp duran yaşlı pilotla kesiştiğimi </p>
<p>Gülveren bayanlar cemiyetinden ihraç edildiğimi,</p>
<p>Elmasoyanlara kabul bile edilmediğimi </p>
<p>Hepsini, hepsini anlatacaktım.</p>
<p>Noel Babalara satmak için diktiğim gömleklere </p>
<p>Hristo teyel yaptım gün boyunca </p>
<p>Zeyna etrafımda sevinçle dolaşıp duruyordu </p>
<p>Bu sayede evin iaşesi sağlanacak </p>
<p>Zeyna’ya bir miktar mama alınabilecekti.</p>
<p>Noel Babalar sakallı değil sakarlar, biliyor musun dedim Zeyna’ya </p>
<p>Tıraş olurken yüzlerini kesip bir paket pamuk yapıştırıyorlar esasında</p>
<p>Aslında kaymak gibi adamlar.</p>
<p><br/></p>
<p><br/></p>
<p>Zeyna sanırım tüm bu gevezeliğe katlanacak kadar neşeliydi. </p>
<p>Ateş püskürdüğüm falan yoktu, hayatımdan memnundum </p>
<p>Gel zaman git zaman şiir falcısı olmuştum </p>
<p>İadeli taahhütlü erişim sistemlerini kullanıyordum </p>
<p>Ruhumla lavlar arasında.</p>
<p>Sonunda kendime ait bir acısavar dili bulmuştum.</p>
<p>Buna kırmızı tırtıl dili bile diyebilirdiniz</p>
<p>Bir şiiri yaprak kabul edip utanmadan kıvrılıp duran ortasında.</p>
<p><br/></p>
<p>Bay Keltoş on yıl hapislikten sonra</p>
<p>Göbeğinde dümbelek çalan ve kasımpatı alan bir adam olmuştu. </p>
<p>Saçları dökülmüş dişleri sağlam kalmıştı </p>
<p>On yıl demli çaylar içmiş ve merak etmişti beni.</p>
<p>Pet şişede şarap yapmış patlatmış </p>
<p>Yine yapmış ve yine patlatmış,</p>
<p>Bazı arkadaşları ölmüştü şarap daha olmadan.</p>
<p>Çay ve şarap gibi kırmızı şeyler içilmişti dışarıda da </p>
<p>Kan gibi kırmızı şeyler de dökülmüştü </p>
<p>Kriz patlamış, kira uyarlama davaları açılmış </p>
<p>Yüksek mahkeme içtihat da değiştirmişti.</p>
<p>Görülmek istemiş ve görülmüştük biz dışarıda </p>
<p>Alnımızda tuhaf damgalarla.</p>
<p>Omur aralarımıza sıkışmıştı maceralarımızın sinir uçları </p>
<p>Çok ağrılar omurdardı ruhumuzda </p>
<p>Bay Keltoş bazı sözleri tamamlamazdı...</p>
<p>Bilirdim bazı sözler var içeride.</p>
<p><br/></p>
<p>Geceye doğru ilerledik el ele </p>
<p>Girmiştik bir kere karanlık bir tarikata </p>
<p>Çıkış yoktu.</p>
<p>Zeybek çalarsa hiç kaçırmaz</p>
<p>Lambada konusundaki tezimizi</p>
<p>"Onların ağırlığı kadar ağırlık atmışlığımız var"</p>
<p>Başlığıyla sunardık anında!</p>
<p>İddialıydık siyah göz yamaları kesmekte korsanlara</p>
<p>Fason üretim yapıyorduk</p>
<p>Dikiş makinelerimizden kıvılcımlar saçılırken.</p>
<p>Sence bu eski bir denizci şarkısı mı?</p>
<p>Winston balanced blue, balanceeeeeeeed, blueeee</p>
<p><br/></p>
<p>- İzmaritlerden kopya çekmişsin sen</p>
<p>- Çekmedim</p>
<p>- Çekmişsin</p>
<p>- Bir kere ben kokoş sigarası içiyorum, ince uzun olanlardan</p>
<p><br/></p>
<p>Şiir falı baktık</p>
<p>Hain karanlıklar devam etmekte </p>
<p>Çocuğum ikimiz kaldık"</p>
<p><br/></p>
</body>
</html>