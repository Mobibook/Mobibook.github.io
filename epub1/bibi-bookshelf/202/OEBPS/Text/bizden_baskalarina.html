<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/Stylesheet.css" type="text/css" rel="stylesheet"/>
</head>
<body>
<h2>BİZDEN BAŞKALARINA, ONLARA, ÇOCUKLARA</h2>
<p>O gün içime çok şarap döktüm</p>
<p>O gün içime çok kahve döktüm</p>
<p>Sanırım lekelerin ülkesine gelin gidecektim</p>
<p>Zamanın başı bacaklarımın arasından çıkmıştı</p>
<p>Galiba yine doğuruyordum</p>
<p>Bu sefer melek biçiminde bir bebek</p>
<p>Bir daha sefere yürek, en son bir kelebek.</p>
<p>Kendimi Hz. Meryem’in Pulbiber Şubesi gibi hissediyordum.</p>
<p>Tüm zamanlarım kanatlanıp uçuyordu</p>
<p>Rahmin kadar konuş diyorlardı bana</p>
<p>Hamile kalıyordum oysa durmadan roman kahramanlarından</p>
<p><br/></p>
<p>Lekelerin ülkesine gelin gidecektim </p>
<p>Gidip bir ambulansa şoför olacaktım.</p>
<p>Kanamalı bir hastam var abi, durmadan doğuruyor da...</p>
<p>Ya da caddede tramvay</p>
<p>Kırmızı bir kaynaştırma harfiydim</p>
<p>Elbette çanlarımı çalacaktım</p>
<p>Ben tünel olacaktım, sevgilim istiklal!</p>
<p>En son taksime varacaktık.</p>
<p>Ünlü bir aşk şarkıcısı olacak,</p>
<p>İstanbul’un vücudunda turneye çıkacaktım.</p>
<p>Annemin ölümünü eskiciye satacaktım </p>
<p>On mandal karşılığında.</p>
<p>Bol rüzgârlı bir balkonum olacaktı, dalgalanacaktım</p>
<p><br/></p>
<p>Soba çıra parçaları hayal etmeye başlamıştı.</p>
<p>Kışın çam kokulu soluğunu istiyordum</p>
<p>Hayatımın gizli yerlerine fare zehri koymuş bekliyordum.</p>
<p><br/></p>
<p>Zamanın başı bacaklarımın arasından çıkmıştı </p>
<p>Eski eski kokuyordum.</p>
<p>Büyüyordum, büyüdüğümden emindim, biliyordum. </p>
<p>Kendimi elimde ekşi bir elma gibi atıp tutuyordum. </p>
<p>Havaya atıp yakalıyordum</p>
<p>Aramızdan geçen zamandı, biliyorum kanatları vardı </p>
<p>Kimbilir bu gidişin dönüşü olacak mıydı?</p>
<p><br/></p>
<p>Mahallemizde bomba patladı </p>
<p>Kulemiz yıkılmadı </p>
<p>Yıkılmadı, ayaktaydı!</p>
<p><br/></p>
</body>
</html>