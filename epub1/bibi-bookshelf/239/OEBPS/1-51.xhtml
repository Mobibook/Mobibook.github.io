<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-51</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:c2875b45-ed09-4e92-8439-1660d92ff11e"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="arabaslik_sol" id="_idParaDest-46">GELMİŞ BULUNDUM  </p>
			<p class="_0">  </p>
			<p class="paragraf ParaOverride-6">Ben mişim –neymiş?– su sesiymiş  </p>
			<p class="paragraf ParaOverride-6">Oymuş –cam kırıkları gibi gövdemi yakan–  </p>
			<p class="paragraf ParaOverride-6">Yanağında sardunya kokusuyla yazdan  </p>
			<p class="paragraf ParaOverride-6">Kimmiş o gelen ya giden kimmiş  </p>
			<p class="paragraf ParaOverride-6">Bir yabancı mı, yoksa bir ermiş  </p>
			<p class="paragraf ParaOverride-6">Değilmiş, bir çağrı bile yokmuş uzaktan.  </p>
			<p class="_0">  </p>
			<p class="paragraf ParaOverride-6">Güneş mi batarmış bir özel ismi bitirir gibi  </p>
			<p class="paragraf ParaOverride-6">Yanmış bir ağacın yaprakları mıymış kımıldayan  </p>
			<p class="paragraf ParaOverride-6">Ne kalmış bir önceden ya da bir sonradan  </p>
			<p class="paragraf ParaOverride-6">Kim koparmış dalından bu yabani incirleri  </p>
			<p class="paragraf ParaOverride-6">Ya kimmiş kıyıya çeken hayalet gemileri  </p>
			<p class="paragraf ParaOverride-6">Ne yazılmış nereye bu garip kargaşadan.  </p>
			<p class="_0">  </p>
			<p class="paragraf ParaOverride-6">Yıldızlar, büyülü ülke, adımı unutturan  </p>
			<p class="paragraf ParaOverride-6">Bir kaya, bir ot, bir akarsu  </p>
			<p class="paragraf ParaOverride-6">Hangi yaz şarkıcılarının ürpertili korosu  </p>
			<p class="paragraf ParaOverride-6">Ki bütün ölüleri sığa çıkaran  </p>
			<p class="paragraf ParaOverride-6">Ve kenti bir ölüm derinliğine salan  </p>
			<p class="paragraf ParaOverride-6">Yani bir gül solarken bir gülün açma korkusu.  </p>
			<p class="_0">  </p>
			<p class="paragraf ParaOverride-6">Şiirler yazdım, kitaplar okudum  </p>
			<p class="paragraf ParaOverride-6">Elime bir bardak aldım, onu yeniden oydum  </p>
			<p class="paragraf ParaOverride-6">Derinlerde kaldım böyle bir zaman  </p>
			<p class="paragraf ParaOverride-6">Kim bulmuş ki yerini, kim ne anlamış sanki mutluluktan  </p>
			<p class="paragraf ParaOverride-6">Ey yağmur sonraları, loş bahçeler, akşam sefaları  </p>
			<p class="paragraf ParaOverride-6">Söyleşin benimle biraz bir kere gelmiş bulundum.  </p>
		</div>
	</body>
</html>