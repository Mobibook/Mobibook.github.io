<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-32</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:c2875b45-ed09-4e92-8439-1660d92ff11e"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="arabaslik_sol" id="_idParaDest-27">SU  </p>
			<p class="_0">  </p>
			<p class="paragraf ParaOverride-6">Bir gün, bir uzun gün hep denize baktık  </p>
			<p class="paragraf ParaOverride-6">Miller ve ağırlıklar bitti  </p>
			<p class="paragraf ParaOverride-6">Gelip geçmeler bitti, gemilerin  </p>
			<p class="paragraf ParaOverride-6">Beyaz ve kocaman gövdeleri  </p>
			<p class="paragraf ParaOverride-6">Gözün kahverengi suyuna geldik.  </p>
			<p class="_0">  </p>
			<p class="paragraf ParaOverride-6">Palamutlar yaktık, çalılar her zamanki gibi  </p>
			<p class="paragraf ParaOverride-6">Süsledi bizi bu ufak değişiklik  </p>
			<p class="paragraf ParaOverride-6">Çok ağır bir şeydi gün dörtgenleri üstümüze düşen  </p>
			<p class="paragraf ParaOverride-6">Aydınlıktan kopan aydınlıktan kesilen  </p>
			<p class="paragraf ParaOverride-6">Ağır mı ağır  </p>
			<p class="paragraf ParaOverride-6">Kaldık ne kadar kaldıksa böyle  </p>
			<p class="paragraf ParaOverride-6">Sonra gün diye bildiğimiz ne varsa akıtıldı  </p>
			<p class="paragraf ParaOverride-6">Duvarlar, sarmaşıklar, evler akıtıldı  </p>
			<p class="paragraf ParaOverride-6">Güneşler, hızarlar, kıymık taneleri  </p>
			<p class="paragraf ParaOverride-6">Vinç sesleri, çekiç sesleri bir bir.  </p>
			<p class="_0">  </p>
			<p class="paragraf ParaOverride-6">Sokağın bitiminde dönüp arkama baktım  </p>
			<p class="paragraf ParaOverride-6">Her şey nasıldı diye  </p>
			<p class="paragraf ParaOverride-6">Sundurma hazin  </p>
			<p class="paragraf ParaOverride-6">Çarşı kararsız  </p>
			<p class="paragraf ParaOverride-6">Düzlerde yarlarda tepelerde  </p>
			<p class="paragraf ParaOverride-6">Kurtlar, tavşanlar, yılanlar erimekte  </p>
			<p class="paragraf ParaOverride-6">Herkes dünyayı bir yanından onarıyor sanki  </p>
			<p class="paragraf ParaOverride-6">Meltem belli belirsiz bir şeyleri kıpırdatıyor  </p>
			<p class="paragraf ParaOverride-6">Gözümü kapatıp baktığımda  </p>
			<p class="paragraf ParaOverride-6">Sudur gün.  </p>
			<p class="paragraf ParaOverride-6">Ah sudur, ne yandan baksam sudur  </p>
			<p class="paragraf ParaOverride-6">Suyun imgesi sudur  </p>
			<p class="paragraf ParaOverride-6">Trenlerin kalktığı her yerde  </p>
			<p class="paragraf ParaOverride-6">Bavullar sudur  </p>
			<p class="paragraf ParaOverride-6">Bir gün bir Erzurum çalkantısı  </p>
			<p class="paragraf ParaOverride-6">Öbür gün bir Konya pası  </p>
			<p class="paragraf ParaOverride-6">Manisa’dan görünen İstanbul kıyıları  </p>
			<p class="paragraf ParaOverride-6">Çantası açık duran bir kadının anısı ve  </p>
			<p class="paragraf ParaOverride-6">Dudak boyası  </p>
			<p class="paragraf ParaOverride-6">Ardahanlı bir kartal  </p>
			<p class="paragraf ParaOverride-6">Kızılcahamamlı bir pirinç  </p>
			<p class="paragraf ParaOverride-6">Tülbentler, yazmalar, krepler  </p>
			<p class="paragraf ParaOverride-6">Hep sudur  </p>
			<p class="_0">  </p>
			<p class="paragraf ParaOverride-6">Askerin son defa memleketine baktığı  </p>
			<p class="paragraf ParaOverride-6">Yüzünü çevirince bir bardak gibi düşüp kırılan memleket  </p>
			<p class="paragraf ParaOverride-6">Ve gemilerin ağır ağır limanlardan çıktığı  </p>
			<p class="paragraf ParaOverride-6">Ah sudur.  </p>
			<p class="_0">  </p>
			<p class="paragraf ParaOverride-6">Bir gün, bir uzun gün bir aynanın önündeyim  </p>
			<p class="paragraf ParaOverride-6">Kirpikler ve saçlar bitti  </p>
			<p class="paragraf ParaOverride-6">Gövdem duvara sürte sürte inceltilmiş bir nesne gibi  </p>
			<p class="paragraf ParaOverride-6">Dalgın ve uzun  </p>
			<p class="paragraf ParaOverride-6">Uzun ve sisli  </p>
			<p class="paragraf ParaOverride-6">Ben ki gövdemle tattım gövdemi, iyi bilirim  </p>
			<p class="paragraf ParaOverride-6">Bir hurma, bir başdönmesi  </p>
			<p class="paragraf ParaOverride-6">Kokusu başdönmesinin  </p>
			<p class="paragraf ParaOverride-6">Güzel kaplar aldım bu yüzden, ne kadar güzel kap varsa aldım  </p>
			<p class="paragraf ParaOverride-6">Bilmek için suyumu  </p>
			<p class="paragraf ParaOverride-6">Ve hazırlıklı değildim ve bildim  </p>
			<p class="paragraf ParaOverride-6">Ben suyun bir dakika durduğu  </p>
			<p class="paragraf ParaOverride-6">Durunca boğulduğu bir yerdeyim.  </p>
			<p class="paragraf ParaOverride-9">&gt;  </p>
			<p class="_0">  </p>
			<p class="paragraf ParaOverride-6">Bir kilimi yere sermek kadar güzel ne var  </p>
			<p class="paragraf ParaOverride-6">Sonra püsküllerini düzeltmek kadar  </p>
			<p class="paragraf ParaOverride-6">Ya sofraya dilim dilim kesilmiş bir domatesi koymaktaki görkem  </p>
			<p class="paragraf ParaOverride-6">Kamyon sürmek yükünü bilmeden  </p>
			<p class="paragraf ParaOverride-6">Ve ikimiz bir akşamüstü sırasında  </p>
			<p class="paragraf ParaOverride-6">Ve akşamüstünün Anadolu’ya giden bir otobüs gibi kalkması sırasında  </p>
			<p class="paragraf ParaOverride-6">Dağlarda, tarlalarda, köprü altlarında  </p>
			<p class="paragraf ParaOverride-6">Sazların, taşların, yosunların arasından geçerek  </p>
			<p class="paragraf ParaOverride-6">Bir akik gibi yansıyaraktan hem de  </p>
			<p class="paragraf ParaOverride-6">Kırmızı bir karpuzun doğum sancısına  </p>
			<p class="paragraf ParaOverride-6">Su akar ben akarım  </p>
			<p class="paragraf ParaOverride-6">Ben akarım su akar  </p>
			<p class="paragraf ParaOverride-6">Vakit yok bakışmaya  </p>
			<p class="_0">  </p>
			<p class="paragraf ParaOverride-6">Günlerden suya.  </p>
		</div>
	</body>
</html>