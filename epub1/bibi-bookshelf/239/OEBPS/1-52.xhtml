<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-52</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:c2875b45-ed09-4e92-8439-1660d92ff11e"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="arabaslik_sol" id="_idParaDest-47">EYLÜLÜN SESİYLE  </p>
			<p class="_0">  </p>
			<p class="paragraf ParaOverride-6">Baylar!  </p>
			<p class="paragraf ParaOverride-6">Bin dokuz yüz seksen birdeyiz  </p>
			<p class="paragraf ParaOverride-6">Karşınızda eylülün sesi  </p>
			<p class="paragraf ParaOverride-6">Ağustos çekildi, eylülün sesi  </p>
			<p class="paragraf ParaOverride-6">Birazdan konuşacak  </p>
			<p class="paragraf ParaOverride-6">“Bu dünyada yaşamak can sıkıcı bir şeydir baylar.”  </p>
			<p class="_0">  </p>
			<p class="paragraf ParaOverride-6">Tepelerde bulamaçların kahverengi eridiği  </p>
			<p class="paragraf ParaOverride-6">Eriyip sarı sarı aktığı bir mevsim  </p>
			<p class="paragraf ParaOverride-6">Bir saat gibi işlerken avucumdaki güz çiçeği  </p>
			<p class="paragraf ParaOverride-6">Yosunların kapılara usulca  </p>
			<p class="paragraf ParaOverride-6">Tırmanıp yerleştiği  </p>
			<p class="paragraf ParaOverride-6">Yani eylülün sesi, buysa çok iyi baylar.  </p>
			<p class="_0">  </p>
			<p class="paragraf ParaOverride-6">Yaz geçti, sözgelimi midyelerden yorulduk  </p>
			<p class="paragraf ParaOverride-6">Eni boyu belirsiz bir ıslaklıktan  </p>
			<p class="paragraf ParaOverride-6">Upuzun gündüzlerden, sevimsiz otellerden  </p>
			<p class="paragraf ParaOverride-6">Eylül ki, sorabilir mi  </p>
			<p class="paragraf ParaOverride-6">Hüzünler iç kamaştırıyor, aşklarsa niye yoksul  </p>
			<p class="paragraf ParaOverride-6">Bir asfaltın kuru sıcak soğuğundayız  </p>
			<p class="paragraf ParaOverride-6">Oysa bir deniz feneri mevsimsiz ölür baylar.  </p>
			<p class="_0">  </p>
			<p class="paragraf ParaOverride-6">Dahası  </p>
			<p class="paragraf ParaOverride-6">Bu düğmesiz giysileri şöylece giymek  </p>
			<p class="paragraf ParaOverride-6">Bir boşluğu giyinmek mi olur  </p>
			<p class="paragraf ParaOverride-6">Olsun  </p>
			<p class="paragraf ParaOverride-6">İşte karşınızda ekimin sesi  </p>
			<p class="paragraf ParaOverride-6">Kasımın sesi sonra  </p>
			<p class="paragraf ParaOverride-6">Yağmurun eşliğinde –çocuğunu emziriyor yaz–  </p>
			<p class="paragraf ParaOverride-6">Bundan böyle günlerimiz nasıl geçecek baylar.  </p>
			<p class="_0">  </p>
			<p class="paragraf ParaOverride-6">Her şey o kadar dokunaklı ki  </p>
			<p class="paragraf ParaOverride-6">Eylülsem, istemeden kırılıyorsam bazen  </p>
			<p class="paragraf ParaOverride-6">Dağınık, renksiz bir mozayık gibiysem  </p>
			<p class="paragraf ParaOverride-6">Üstelik yalnızsam bir de –telefonda kuş sesleri–  </p>
			<p class="paragraf ParaOverride-6">Aynalardan duvarlara bir üzünç akıntısı  </p>
			<p class="paragraf ParaOverride-6">Bu dünyada çekingen olmak çok iyi bir şeydir baylar.  </p>
			<p class="_0">  </p>
			<p class="paragraf ParaOverride-6">Sonra bir kır kahvesi kendini okurken  </p>
			<p class="paragraf ParaOverride-6">Masaları toplanmış, bardakları toplanmış  </p>
			<p class="paragraf ParaOverride-6">Tam kendini okurken  </p>
			<p class="paragraf ParaOverride-6">Derim ki bir semti iyi tanımak kadar  </p>
			<p class="paragraf ParaOverride-6">İyi tanımalı dünyayı  </p>
			<p class="paragraf ParaOverride-6">Açın radyolarınızı: eylülün sesi  </p>
			<p class="paragraf ParaOverride-6">Bu dünyada can sıkıntısının bir başka anlamı var baylar.  </p>
			<p class="_0">  </p>
			<p class="paragraf ParaOverride-6">Elmalar silik silik kırmızı artık –olsun–  </p>
			<p class="paragraf ParaOverride-6">Gözlerimiz tozlanmış, kirli  </p>
			<p class="paragraf ParaOverride-6">Gizlisi yok, bu dünyada böyle sıkılmak iyi  </p>
			<p class="paragraf ParaOverride-6">Sıkılmak iyi baylar  </p>
			<p class="paragraf ParaOverride-6">Biz hazır tuttukça böyle  </p>
			<p class="paragraf ParaOverride-6">İçi yangında alev alev  </p>
			<p class="paragraf ParaOverride-6">Dışı buz tutmuş kalplerimizi.  </p>
		</div>
	</body>
</html>