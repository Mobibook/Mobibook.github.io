<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-23</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:c2875b45-ed09-4e92-8439-1660d92ff11e"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="arabaslik_sol" id="_idParaDest-18">TAHTAKALE  </p>
			<p class="_0">  </p>
			<p class="paragraf ParaOverride-6">Gövdesi ince uzun, eliyse peynir ekmekli  </p>
			<p class="paragraf ParaOverride-6">Beni mi süzüyor ne, çay mı içiyor ne, anlamadım  </p>
			<p class="paragraf ParaOverride-6">Bir asker, öyle bir asker ki, doğduğu günden beri izinli  </p>
			<p class="paragraf ParaOverride-6">Dünyaya izinli, kadına izinli, sevmeye izinli  </p>
			<p class="paragraf ParaOverride-6">Bilmem ki nasıl olmuş her yerden çıkıvermişler  </p>
			<p class="paragraf ParaOverride-6">Ürkek ve devamlı insan yüzleri.  </p>
			<p class="_0">  </p>
			<p class="paragraf ParaOverride-6">Güneşler gidiyor camlarda; Bayburt’ta akşam yemeği  </p>
			<p class="paragraf ParaOverride-6">Kolunu kaldırıyor biraz, yüzünü ekşitiyor biraz, biraz da Donkişotvari  </p>
			<p class="_0">  </p>
			<p class="paragraf ParaOverride-6">Biriyse elini atmış durmadan karıştırıyor  </p>
			<p class="paragraf ParaOverride-6">Cebini karıştırıyor, güldükçe gülüyor kadının biri  </p>
			<p class="paragraf ParaOverride-6">Güldükçe gülüyor ya da gülmüyor işte güldükçe  </p>
			<p class="paragraf ParaOverride-6">Adamla sıkıntı çatılmış silâhlar gibi.  </p>
			<p class="_0">  </p>
			<p class="paragraf ParaOverride-6">Çocuksun, anlamıyorsun, süslemişler her yeri  </p>
			<p class="paragraf ParaOverride-6">Dokunsan ağlayacak, konuşsan susmayacaklar bir daha  </p>
			<p class="paragraf ParaOverride-6">Elleri vardır bilseniz, durmadan sizi gösterir elleri  </p>
			<p class="paragraf ParaOverride-6">Baksanız bakılırlar, sevseniz sevilirler kimseye benzemeden  </p>
			<p class="paragraf ParaOverride-6">Biri de bir kadındır alınmış efsanelerden  </p>
			<p class="paragraf ParaOverride-6">Bir kadındır güzelim unutmuş erkekleri.  </p>
			<p class="_0">  </p>
			<p class="paragraf ParaOverride-6">Bu sandık, tahta sandık, üstünde gül resimleri  </p>
			<p class="paragraf ParaOverride-6">Yanında bir adamla; sanırım doğu illerinden  </p>
			<p class="paragraf ParaOverride-6">Üç asker tıraş olmuş, beyaza kesmiş yüzleri  </p>
			<p class="paragraf ParaOverride-6">Şeker mi yiyorlar ne, düş mü kuruyorlar ne, anlamadım  </p>
			<p class="paragraf ParaOverride-6">Belki de bir Tanrısı var acının, hüznün, ayrılığın  </p>
			<p class="paragraf ParaOverride-6">Ki durup dururken öyle ansızın yürüdükleri...  </p>
		</div>
	</body>
</html>