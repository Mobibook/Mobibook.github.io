<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yakutiler</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_7"><span class="ideitalik">Bir Anı</span></h1>

  <p class="normal">Güzel Sanatlar Akademisi’nin dördüncü sınıfında Üssümizan’dan sınıfta kalmak beni pek o kadar yakmadı o yıl, bunu hak etmiştim de biraz zaten kendimce... Porholtzer’in<sup class="calibre3"><a href="../Text/Yakutiler_split_024.html#footnote-600-21" id="footnote-600-21-backlink">[21]</a></sup> yawwohl, wunderbar, diye en sevgisizleri bile aşka getiren sevgi ve sıcaklık dolu çalışma içinde yaptığım hafta sonu evinden sonra ikinci projeyi Arif Hikmet Bey’den<sup class="calibre3"><a href="../Text/Yakutiler_split_024.html#footnote-600-22" id="footnote-600-22-backlink">[22]</a></sup> almıştım. Bu Galatasaray Lisesi’nin Taksim’e doğru hemen yanından başlayıp birkaç bina blokunu içine alan koskoca adada altı dükkân, üstü apartman daireleri epice yüklü bir projeydi... Benim derbederliğim, ütüsüz pantolon, yarım pabuçla atölyeye geç gelişlerim yüzünden baştan aşağıya bir metot ve sistem adamı olan hocamızla ne kadar ters düşülebilinirse o kadar ters düştüğümü söylemeye bile lüzum yok her halde! Heine’nin “Alman’ın ahmağı Fransız’ın ahmağından daha ahmaktır, çünkü Alman’ın ahmağı metotludur” sözünde bir gerçek olmalı; tasavvuf batı felsefesini ne kadar hor görürse metot da metotsuzluğu o kadar hor görür her halde... Arif Hikmet Hoca’mızın metot gözünde ben metotsuzluğun ta kendisi oldum çıktım kısa bir süre sonra... Gece çalışmak âdetim vardır, hâlâ da sürer, el ayak çekildikten sonra masaya yahut da şövalenin önüne otururum ekseriyetle, proje tashih günleri sabaha kadar çalışırdım, koltuğumda etütlerim uykuda gezer gibi atölyeye girdiğim olurdu, bu gecikmeler Arif Hikmet Bey’i çok kızdırırdı, herkes bir masa kapmış olurdu zaten, bana da sınıfın en gerilerindeki masalardan biri kalır, ya ders zili çalar etütlerimi göstermeye vakit kalmaz, kalsa da plan göstereceğim yerde cephe, cephe göstereceğim yerde telaştan başka şey gösterir Hocayı bütün bütün kızdırırdım... Bir gün kedi tırmığı içindeki ellerime bakmış: – Kuzum siz hayvan mürebbiyecisi misiniz diye sormuştu, o günden sonra ellerim fazla <span class="ideitalik">tırmıklı</span> ise etütlerimi de gösteremez olmuştum, vakit geçiyor, zaman gemisi önüne geçilmez bir ağırlıkla ilerliyordu... Bir gün akşamdan masama yepyeni bir Canson kâğıdı raptiyeleyip ertesi sabah için hazırladım, ama ne yazık ki atölyeye girdiğim zaman Kadri Duna tertemiz kâğıt serilmiş masaya oturmuştu bile... Kadri Duna iç mimarlık dersinde Nazmi Yaver Bey’in tahtaya çizdiği şeyin bir pencere kesiti olduğunu bile anlamıştı... Hepimiz beyni alınmış güvercinler gibi bu acayip şeyin ne olduğunu birbirimize sorarken o bunun bir pencerenin yatay kesiti olduğunu söylemişti, ağabeysi<sup class="calibre3"><a href="../Text/Yakutiler_split_024.html#footnote-600-23" id="footnote-600-23-backlink">[23]</a></sup> de mimardı çünkü, göz aşinalığı vardı ne de olsa... Kadri Duna’yı masaya oturmuş görünce başımdan aşağı kaynar sular döküldü; yanına gittim: – Kadriciğim dedim, mahcup mahcup; bu masayı dün akşam hazırladım ben, biliyorsun! Lafımı tamamlamaya kalmadan: –Biliyorum biliyorum ama o kadar güzel sermişsin ki kâğıdı belki de gelmezsin diye dayanamadım oturdum, dedi... Yapacak bir şey yoktu, yine arka masalardan birisine çökmek düştü bize!</p>

  <p class="normal">Kadriciğim masaya oturmuştu ama yakışmıştı da doğrusu, sırtında tertemiz ütülü beyaz atölye gömleği, masanın sol üst köşesine Castell kalemlerin HB, B her türlüsü asker intizamıyla numara sırası ile dizilmiş, silgileri insan ağzına alıp ısıracağı geliyor, pergel takımı Richter’in en büyüğünden, bıraksanız kendi kendine proje çizebilir, gönyeler kırk beşlik, otuzluk, T cetveli armut ağacından halis Faber, sürgülü hesap cetveli bile var... Arif Hikmet Bey ayna görmüş toygar<sup class="calibre3"><a href="../Text/Yakutiler_split_024.html#footnote-600-24" id="footnote-600-24-backlink">[24]</a></sup> gibi pırıl pırıl yüzü ve kafası, tertemiz elleri, tertemiz gömleği ile Kadri’nin tertemiz masasına, kâğıdın benim olduğunu bile bilmeden büyülenmiş gibi süzüldü oturdu, hiç olmazsa temiz bir masada temiz bir <span class="ideitalik">tashih</span> göstermek ümidi de böylece söndü gitti... Sene sonuna kadar birkaç tashih daha ya gösterdim ya da gösteremedim, bu arada zehir zemberek bir devamsızlıktan<sup class="calibre3"><a href="../Text/Yakutiler_split_024.html#footnote-600-25" id="footnote-600-25-backlink">[25]</a></sup> sınıfta kalmak durumu da çıktı ortaya, öteki derslerin yüklenişi, bu işin telaşı sonucu, olacak oldu, ve ben <span class="ideitalik">Proje</span>’den ikmale kaldım... Arif Hikmet Bey bu sefer bana <span class="ideitalik">ikmal çalışması</span> olarak Sıraselviler’in başında kilisenin duvarının bitiminden sonra başlıyan üçgen adada zemin katı yüzme havuzu ve çarşı, üst katları otel, bir proje konusu verdi, belediyeden alınmış paftada her türlü bilgi, kot farkları her şey vardı, her on günde bir çalışmalarımı hocaya göstermek şartıyla 1/200 proje, 1/50 gerekli yerlerden çalışmalar, 1/20 cephe sistemleri ve gerekli detaylarla <span class="ideitalik">projeyi devri teslim</span> aldım... Projeyi <span class="ideitalik">devri teslim</span> almasına aldım ama işe başlamak kolay olmuyordu, bir kere sırılsıklam âşıktım, hem de bu aşk platonik cinsten bir aşk da değildi, sanki Malstrom girdabına düşmüş gibiydim, çabaladıkça daha da diplere kayıyordum... Çalışıyordum da üstelik, bütün <span class="ideitalik">talebelik</span> hayatım çalışmakla geçmiştir zaten, sinema tiyatro dekorundan tutun da, Zeynep Hanım Konağı’ndaki Edebiyat Fakültesi Proje Bürosu, geceleri <span class="ideitalik">Tasviriefkâr</span> gazetesinde radyodan Fransızca haberler dinlemek gibi, hiçbir <span class="ideitalik">vasıta</span> olmadığından Babıali’den yaya eve döner, yorgunluktan bitmiş, kendimi yatağıma atardım, saçlarımın tutam tutam avuçlarıma döküldüğünü hatırlarım. Bu sefer de şehircilik işleri yapan mimar Necmi Ateş’in bürosunda çalışıyordum ayda otuz liraya... Ayda otuz lira biter tükenir gibi bir para değildi o zaman, bazen Bankalar Caddesi’ndeki bürodan çıkar, Yüksek Kaldırım’da tiryakisi olduğum kitapçıları teker teker dolaşır, en son yokuşun başındaki Mösyö Niko’da karar kılar, ellerim kollarım kitap dolu eve dönerdim.<sup class="calibre3"><a href="../Text/Yakutiler_split_024.html#footnote-600-26" id="footnote-600-26-backlink">[26]</a></sup></p>

  <p class="normal">Korkunç zaman transatlantiği o önüne durulmaz ağırlığıyla tatil sonu kayalıklarına doğru ilerliyor, ben kendimi toparlayıp bir türlü işe koyulamıyordum, bir kaç defa konuyu ele almış, fakat Arif Hikmet Bey’e daha hiçbir çalışma gösterememiştim. İdam hükmünü kabullenmiş bir mahkûm gibi kendimi zamanın akışına bırakmıştım... Bu işe ilk isyan eden Yunus<sup class="calibre3"><a href="../Text/Yakutiler_split_024.html#footnote-600-27" id="footnote-600-27-backlink">[27]</a></sup> oldu: – Deli misin sen diye çıkıştı bir gün bana, neden bırakacakmışsın, etütlerin yok mu? Etütlerim vardı, arada sırada masanın başında bir şeyler çiziyor fakat konunun içine istediğim gibi giremiyordum, etütlerim var dedim Yunus’a ama Arif Hikmet Bey’e gösteremedim daha hiç, halbuki göstermem lazımdı. Ateş kesildi Yunus, sınıfımızın çoğu orta halli aile çocuklarıydı, çoğu bursla geçiniyordu, evinden parası gelen bir kaç varlıklının dışında hepimiz fakir sayılırdık, Yunus da bunlardan biriydi, pazarcılık yapmış, türlü tefârik işlere girmiş, liseyi dışardan bitirmiş, ayrıca burs imtihanını da kazanmış seçimini ne de olsa doğrultmuştu. Yunus’a öteki arkadaşların da katılması bana yürek verdi, Necmi Ateş’ten de izin alarak on beş gün kafayı vurdum, akşamları da geç vakitlere kadar büroda çalışarak etütleri tamamladım, konuya girdikçe iş olgunlanmış, olgunlaştıkça daha tatlı bir hal almıştı, aklımın köşesinden bile geçmeyen güzel bir proje çıktı sonunda, arkadaşlar gördüler bayıldılar, Arif Hikmet Bey’e bir kere bile göstermeden, zaten gösterme vakti çoktan geçmişti, arkadaşlar oturduk projeyi temize çekip, detaylarına varıncaya kadar pırıl pırıl çiniledik. Son günü yorgunluktan havada yürür gibi beynim uyuşmuş, projeyi teslim ettim, o akşam Yunus’la Cumhuriyet’e<sup class="calibre3"><a href="../Text/Yakutiler_split_024.html#footnote-600-28" id="footnote-600-28-backlink">[28]</a></sup> gittik bu işi kutladık.</p>

  <p class="normal">Ve ben sınıfta kaldım, zaten gözüme almıştım bunu, yaptığım iş denize düşen birisinin kalasa sarılması gibi idi, kalas yükü kaldıramamış ve ben sınıfta kalmıştım işte, oh olsun dedim kendi kendime içimden; yumurta kapıya gelince gıdaklanırsa böyle olur işte. Haber beni pek yıkmadı, başkası olsa yıkılırdı belki de, ama Galatasaray’ın beşinci sınıfında bile sınıfta kalmayı becermiş birisi için çocuk oyuncağı sayılırdı bu iş. Ders yılı başladı ve ben zaten hepsini tanıdığım bir aşağıki sınıfla işe başladım. İşe başladım ama beklenmedik bir olay oldu, geçmiş yıl içinde yapılan başarılı projeler üst katta koridorda sergilenmiş, benimki de varmış içlerinde, Yunus gelip bana bunu söylediği zaman kulaklarıma inanamadım, nasıl olur yahu dedim, ben bu projeden sınıfta kaldım, nasıl <span class="ideitalik">teşhir</span> ederler? Etmişler işte dedi Yunus, kalk gidelim bakalım. Gittik baktık, proje asılmış, hem de en güzel bir yerde. Beynim zonkladı adeta, aklım; pek de olmayan aklım kafamın içinde bir tur attı: – Durma, dediler arkadaşlar, bu bir haksızlıktır, durma git, ortalığı birbirine kat, anla, anlat... Hangi ortalığı birbirine katayım, o zaman bizler şimdikiler gibi Danıştay manıştay nedir bilmezdik... Ama yine de gittim, Mehmet Ali Handan’ı buldum, jürideydi çünkü, durumu anlattım: – Evet dedi, biz projeyi çok beğendik, Sedat Bey bile dokuz verdi, fakat Arif Hikmet Bey sana çalışmalarını kendisine göstermeni söylemiş, bir kere bile gitmemişsin, not vermedi, dersin hocası not vermeyince bizce de yapılacak bir şey kalmamıştı, fakat proje başarılı olduğundan <span class="ideitalik">teşhirine</span> karar verildi ittifakla dedi. Yapılacak pek bir şey yoktu, arkadaşlar bir kere de bölüm şefine gitmemi söylediler, ayaklarım geri geri giderek bir kere de Sedat Bey’e<sup class="calibre3"><a href="../Text/Yakutiler_split_024.html#footnote-600-29" id="footnote-600-29-backlink">[29]</a></sup> gittim, dudaklarım seyire seyire durumu anlattım, aynı şeyleri o da söyledi, bir şey yapılamazmış, istersem yazılı <span class="ideitalik">müracaat</span> yapabilirmişim, ama onun da tesiri olmazmış...</p>

  <p class="normal">Hayat devam ediyordu, yeni sınıfıma da alışmıştım, Arif Hikmet Bey’e durumu hiç açmadım, her gördüğüm yerde saygıyla selamlıyordum! İşte o sıralar eskiz olayı çıktı, <span class="ideitalik">Mektep</span> idaresi paralı bir eskiz yarışması açmıştı, birinciye elli, ikinciye otuz, üçüncüye de yirmi lira <span class="ideitalik">mükâfat</span> veriliyordu, konu Gülhane Parkı’nda bir madensuyu satış büfesi idi, konu hoşuma gitmişti, eskize girdim, yirmi otuz kişi kadar vardık, piyango biletini <span class="ideitalik">tahrif</span> ettiği için Beykozlu İbrahim’in oğlunu eskiz salonundan çıkardıklarını hatırlıyorum. Sabahın sekizinden akşamın beşine kadar süren bir çalışmadan sonra işlerini bitirenler teslim ettiler, bir kısmı yarıda bırakıp çıkmışlardı zaten! Hayat eskisi gibi akıp gidiyordu, bir gün kütüphanede Viollet-Le-Duc’ün “Les elements de l’architecture française”in bir cildine dalmış okurken Şaban<sup class="calibre3"><a href="../Text/Yakutiler_split_024.html#footnote-600-30" id="footnote-600-30-backlink">[30]</a></sup> geldi yanıma sokuldu, bir müjdesi varmış, müjdesini verirsem söylermiş! İlk aklıma gelen sınıfta kalma durumumun düzeltilmiş olabileceği oldu, başka ne olabilirdi, ama ben bir <span class="ideitalik">müracaatta</span> bulunmamıştım ki, Şaban’a ne olduğunu sordum, kendisine bir gömlek alırsam söylermiş, alırım dedim, öyleyse dedi gözün aydın kazanmışsın; neyi kazanmışım? Eskiz müsabakasında birinciliği. İkinciliği Nevzat Erol<sup class="calibre3"><a href="../Text/Yakutiler_split_024.html#footnote-600-31" id="footnote-600-31-backlink">[31]</a></sup> kazanmış, üçüncülüğü kazananı bilemedi... Bu kadar zılgıttan sonra bu eskiz müsabakası olayı kudret helvası gibi geldi doğrusu, hem elli lira büyük paraydı<sup class="calibre3"><a href="../Text/Yakutiler_split_024.html#footnote-600-32" id="footnote-600-32-backlink">[32]</a></sup> hem de dertten mihnetten iki kat olmuş sırtım biraz doğrulmuştu... İdareden aldığım kâğıtlarla parayı almak için yola çıktım, bunun eskiz müsabakasını kazanmaktan da zor bir şey olduğunu anlamakta gecikmedim, Devlet mekanizmasıyla, kırtasiyesiyle ilk defa yüz yüze geliyordum, oraya git pul al, buraya git imza al, Vilayet’e git maiyet memurluğuna imzalat, oradan Özel İdare’ye, tekrar Vilayet’e, oradan Özel İdare’ye... Ayaklarımın altından ateşler çıktı adeta, ama 1948 yılında <span class="ideitalik">New York Herald Tribune’</span>ün açtığı ve Türkiye’de <span class="ideitalik">Yeni İstanbul</span> gazetesinin yönettiği Dünya Hikâye Müsabakası’nda kazandığım<sup class="calibre3"><a href="../Text/Yakutiler_split_024.html#footnote-600-33" id="footnote-600-33-backlink">[33]</a></sup> otuz lira ile birlikte kazandığım bu elli lira hayatımda memuriyet hariç mimarlıktan kazandığım ilk ve son para olmuştur. Ömrüm boyu kazandığım paraların hiçbirinden bu iki paradan aldığım tadı almamışımdır!</p>

  <p class="sagitalik"><span class="ideitalik">9 Şubat 1983 Çarşamba.</span></p>
</body>
</html>
