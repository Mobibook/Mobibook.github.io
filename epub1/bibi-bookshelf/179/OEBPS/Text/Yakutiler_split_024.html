<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yakutiler</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal"><sup class="calibre3">[<a href="../Text/Yakutiler_split_004.html#footnote-600-1-backlink" id="footnote-600-1">1</a>]</sup> Yakutiler’in bu basımında, bazı yazım ve bilgi yanlışlıkları dışında ilk baskıdaki metne sadık kalınmıştır. Sadece, görsel katkı olarak, yazarın el yazısı ile desen ve ilk daktilo örnekleri eklenmiştir. Sayfa sonlarındaki dipnotlardan editöre ait olanlar (Ed.n.) şeklinde belirtilmiştir (Ed.n.)</p>

    <p class="normal"><sup class="calibre3">[<a href="../Text/Yakutiler_split_005.html#footnote-600-2-backlink" id="footnote-600-2">2</a>]</sup> İlk adı “Trafik-tik-tik”tir (Ed.n.)</p>

    <p class="normal"><sup class="calibre3">[<a href="../Text/Yakutiler_split_006.html#footnote-600-3-backlink" id="footnote-600-3">3</a>]</sup> Müthiş bir namus kampanyası açılmıştı, fiyatından bir kuruş fazla aldı diye hapse atılanı hatırlıyorum. İzmir’de bulunduğum bir sırada bir mağazanın önünde kuyruğa girdiler, bir günde mağazadaki bütün kristaller asıl fiyatı üzerinden satıldıydı. Ben de bir seri yağlı boya almıştım çok ucuz, halkın nasıl insafsızca kazıklandığı su yüzüne çıkıvermişti.</p>

    <p class="normal"><sup class="calibre3">[<a href="../Text/Yakutiler_split_006.html#footnote-600-4-backlink" id="footnote-600-4">4</a>]</sup> Karaoğlan Karakolu’nda 1944 yılında bana soğuk terler döktüren bir olay olmuştu, onun da öyküsünü yazmak istiyorum, tarihlerde şaşırsam bile bütün olay hatırımda.</p>

    <p class="normal"><sup class="calibre3">[<a href="../Text/Yakutiler_split_006.html#footnote-600-5-backlink" id="footnote-600-5">5</a>]</sup> Kazablanka Rüzgârlı Sokağın ilersinde yarı bar yarı saz hem alafranga hem alaturka bir saz salonu idi, çok kalabalık olurdu, bir gece yanımızdaki masada oturan birisi garsona <span class="ideitalik">500</span> lira verdi, garson ortada yok; adam garsonu çağırdı, paranın üstünü istedi, garson inkâr etti, halbuki biz üç kişi görmüştük, söyledik, sarhoş herif “Siz ne karışıyorsunuz?” gibi laflar etti, herifi garsonlar karga tulumba götürdüler, biz de artık ses çıkarmadık.</p>

    <p class="normal"><sup class="calibre3">[<a href="../Text/Yakutiler_split_006.html#footnote-600-6-backlink" id="footnote-600-6">6</a>]</sup> O zaman ve daha evvel subaylar da ayakkabılarının üstüne dizkapaklarına kadar çıkan, köselelerden <span class="ideitalik">getr</span> denilen bir şey giyerlerdi.</p>

    <p class="normal"><sup class="calibre3">[<a href="../Text/Yakutiler_split_006.html#footnote-600-7-backlink" id="footnote-600-7">7</a>]</sup> Mazuriyeti var, yahut mazereti var anlamında.</p>

    <p class="normal"><sup class="calibre3">[<a href="../Text/Yakutiler_split_006.html#footnote-600-8-backlink" id="footnote-600-8">8</a>]</sup> İyi hesaplıyamamıştı, çünkü olay gece saat 1’de başlamıştı, öğleden sonra 3’e kadar sürmüştü!</p>

    <p class="normal"><sup class="calibre3">[<a href="../Text/Yakutiler_split_008.html#footnote-600-9-backlink" id="footnote-600-9">9</a>]</sup> Ora: Orada burada şurada, arsa spekülatörlerinin gözünden kaçıp da banka manka hatta manga mensupları için kurulan kamplardan biri olabilir!</p>

    <p class="normal"><sup class="calibre3">[<a href="../Text/Yakutiler_split_008.html#footnote-600-10-backlink" id="footnote-600-10">10</a>]</sup> Seney-i kebise: Her dört yılda bir şubat ayının 29 gün olması... Yirmi yedi yıl yer altında yaşayıp köylülerin baş düşmanı olan danaburunları, 27 yılın sonunda kozalarını örüp, bir canavar görüntüsünde girdikleri kozalarından, saat farkını da göz önüne alarak bir sabah güneş doğarken bir gelin güzeli kelebek olup çıkar, çiftleşir, güneş batarken ölürler, kısa ömürleri yüzünden bunlara ömürsüz (éphémère) adı verilmiştir... Bir yıl çıkış günler, seney–i kebîseye rastladığından çıkışları 24 saat gecikmiş, bu gecikme zoologları çok telaşa düşürmüştü, hatta içlerinden hayatlarına bile kıyanlar olmuş!</p>

    <p class="normal"><sup class="calibre3">[<a href="../Text/Yakutiler_split_011.html#footnote-600-11-backlink" id="footnote-600-11">11</a>]</sup> Basic Design: Birkaç yıl öncesine kadar mimarlık okullarında okutulan bir dersti, elişinin azmanı gibi, şimdi terkedildi, okutanlar da anlıyamamışlar herhalde!</p>

    <p class="normal"><sup class="calibre3">[<a href="../Text/Yakutiler_split_011.html#footnote-600-12-backlink" id="footnote-600-12">12</a>]</sup> Toril: Boğaların arenaya çıkmadan evvel bekletildikleri zifiri karanlık küçük ahır, boğalar ışığa çıkar çıkmaz şaşırıp ürksün diye.</p>

    <p class="normal"><sup class="calibre3">[<a href="../Text/Yakutiler_split_011.html#footnote-600-13-backlink" id="footnote-600-13">13</a>]</sup> Pikador: Bunlar da süslü elbiselidirler, ellerinde rengârenk kurdelelere sarılmış ucu çengelli zıpkınlar, bazısında muletalar vardır, görevleri boğayı öldüresiye yormaktır, hatta öyle ki boğa bazen matadorla karşılaşamadan yorgunluktan devrilir.</p>

    <p class="normal"><sup class="calibre3">[<a href="../Text/Yakutiler_split_011.html#footnote-600-14-backlink" id="footnote-600-14">14</a>]</sup> Manolete: İspanyanın gelmiş geçmiş en ünlü matadoru, bir anlık bir dalgınlığı hayatına malolduydu.</p>

    <p class="normal"><sup class="calibre3">[<a href="../Text/Yakutiler_split_011.html#footnote-600-15-backlink" id="footnote-600-15">15</a>]</sup> Işık elbise: <span class="ideitalik">Habit de lumiere.</span> Matadorun üniforması; som ipekten oluşurmuş; <span class="ideitalik">Paris Match</span> dergisinde okumuştum Manolete olayıyla ilgili bir yazıda. Bu giysi osmanlı paşalarınınki kadar nişanlı, hamayıllı filan olmasa bile süsleri, işlemeleri halis altın ve gümüş sırma olduğundan son derece pahalıymış.</p>

    <p class="normal"><sup class="calibre3">[<a href="../Text/Yakutiler_split_011.html#footnote-600-16-backlink" id="footnote-600-16">16</a>]</sup><span class="normal1">Muleta: Matadorun elinde bir sopaya geçirilmiş kırmızı bir bez, boğalar kırmızı rengi sevmedikleri için muletaya saldırdıkları söylenir oysa boğa renk körüdür; boğa renge değil sürekli sallandığı için bu kırmızı beze saldırır.</span></p>

    <p class="normal"><sup class="calibre3">[<a href="../Text/Yakutiler_split_011.html#footnote-600-17-backlink" id="footnote-600-17">17</a>]</sup> Nisuaz: İstanbul’un İstanbul, Beyoğlu’nun da Beyoğlu olduğu 1950 yılına kadar sabaha kadar açık büyük bir kahveydi, bir saat kadar temizlik için kapatılırdı, Rus madamlar servis yapardı, sahibi yahut idarecisi Müsü Niko denilen bir Rum’du, her mahallede mantar gibi türeyen banka şubelerinden biri yerleşti sonra yerine; şimdi bankanın vitrininde o zamanki halini insanlarıyla birlikte gösteren bir maket var.</p>

    <p class="normal"><sup class="calibre3">[<a href="../Text/Yakutiler_split_011.html#footnote-600-18-backlink" id="footnote-600-18">18</a>]</sup> Phyrnée: Aklımda yanlış kalmadıysa galiba Benjamin Constant’ın Phyrnée devant l’Aeropage (Firne 500’ler Meclisi karşısında) adlı büyük bir resminde Meclis tarafından ölüme mahkûm edilen Atinanın bu Teodora gibi ünlü fahişesi görülür... Firne hükmü öğrenince üstündeki örtüyü atar, olağanüstü güzellikteki vücudu çırılçıplak ortaya çıkınca çoğu da yaşlı olan 500’ler Meclisi bu kadar güzel bir yaratığın yok olmasını istemez ve Firne’nin cezası affedilir! Eski Yunanın ünlü ressamı Appel onun resmini yapmış; ama günümüze kadar gelememiş.</p>

    <p class="normal"><sup class="calibre3">[<a href="../Text/Yakutiler_split_012.html#footnote-600-19-backlink" id="footnote-600-19">19</a>]</sup> Lokomotifleri, hele buharlı lokomotifleri ben de çok severdim, fırsat buldukça seyretmeye giderdim.</p>

    <p class="normal"><sup class="calibre3">[<a href="../Text/Yakutiler_split_012.html#footnote-600-20-backlink" id="footnote-600-20">20</a>]</sup> Marnel elbise küçük çocuklara giydirilirdi. Bir nevi bahriyeli üniforması taklidi!</p>

    <p class="normal"><sup class="calibre3">[<a href="../Text/Yakutiler_split_013.html#footnote-600-21-backlink" id="footnote-600-21">21</a>]</sup> Porholtzer, Hitler felaketinden Türkiye’ye kaçan Poelzig, Bruno Taut, Wilhelm Schutte, Hillinger gibi Akademi’ye emeği geçmiş Alman hocalardandı. İnsanda mesleğe karşı büyük bir saygı ve sevgi yaratmasını bilirdi.</p>

    <p class="normal"><sup class="calibre3">[<a href="../Text/Yakutiler_split_013.html#footnote-600-22-backlink" id="footnote-600-22">22</a>]</sup> Arif Hikmet Holtay, Güzel Sanatlar Akademisi’nde Mebani, yani Bina Bilgisi ve proje hocasıydı, Almanca düşünür, Türkçe’ye tercümesini yaparak konuşurdu, Mustafa Pehlivan’la Dündar Bey de müfessirleri gibiydiler.</p>

    <p class="normal"><sup class="calibre3">[<a href="../Text/Yakutiler_split_013.html#footnote-600-23-backlink" id="footnote-600-23">23</a>]</sup> Rıza Tuna: Akademi’den mimar olarak çıkanların ilk atlama tahtası çoğunlukla Galata Rıhtımı Veli Alemdar Hanı’nın üst katındaki <span class="ideitalik">İnhisarlar Umum Müdürlüğü</span> Proje Bürosu olurdu, Rıza Duna bu büronun müdürü idi, Şevki Balmumcu, Selim Zeki Benar da şeflerdi.</p>

    <p class="normal"><sup class="calibre3">[<a href="../Text/Yakutiler_split_013.html#footnote-600-24-backlink" id="footnote-600-24">24</a>]</sup> Toygar: Çayır kuşu da denir, ayna ile avlanır.</p>

    <p class="normal"><sup class="calibre3">[<a href="../Text/Yakutiler_split_013.html#footnote-600-25-backlink" id="footnote-600-25">25</a>]</sup> Devam çok sıkıydı o zaman Akademi’de. Ben Rölöve’ye gitmek için Keşif dersine girmediğimden devamsızlıktan sınıfta kalma tehlikesi geçirmiştim.</p>

    <p class="normal"><sup class="calibre3">[<a href="../Text/Yakutiler_split_013.html#footnote-600-26-backlink" id="footnote-600-26">26</a>]</sup> O sıralar aldığım kitaplardan adeta bir kütüphanem olmuştu, Mösyö Niko kendisi de kitap seven bir kitapçıydı, az bulunan kitapları benim için saklardı. O zamandan, şimdi amelimanda olmuş matmazel kalmış, bazen görüyorum.</p>

    <p class="normal"><sup class="calibre3">[<a href="../Text/Yakutiler_split_013.html#footnote-600-27-backlink" id="footnote-600-27">27</a>]</sup> Yunus Erk: Çok sevdiğim bir arkadaşımdı, çok zekiydi, nükteliydi, Adana Adliye Sarayı yarışmasına girmiş, kavga bile etmiştik, 300 lira kazandıktı. Ankara’da pek parasız kaldığım bir süre bu para imdadıma yetişmişti.</p>

    <p class="normal"><sup class="calibre3">[<a href="../Text/Yakutiler_split_013.html#footnote-600-28-backlink" id="footnote-600-28">28</a>]</sup> Balıkpazarı’ndan Kalyoncukulluğu’na çıkarken köşedeki iki katlı meyhane. Sık sık giderdik oraya arkadaşlarla.</p>

    <p class="normal"><sup class="calibre3">[<a href="../Text/Yakutiler_split_013.html#footnote-600-29-backlink" id="footnote-600-29">29</a>]</sup> Sedat Hakkı Eldem: O sıra Mimarlık Bölümü başkanıydı. Çok saygı duyulurdu kendisine. Osman Hamdi Bey’in kardeşi Galip Bey’in kızı Azize Hanım’ın oğludur.</p>

    <p class="normal"><sup class="calibre3">[<a href="../Text/Yakutiler_split_013.html#footnote-600-30-backlink" id="footnote-600-30">30</a>]</sup> Şaban: Ozalit-kopye işlerine bakardı. Hademeden bir kademe yüksek, memurdan bir kademe eksik becerikli bir kişi idi.</p>

    <p class="normal"><sup class="calibre3">[<a href="../Text/Yakutiler_split_013.html#footnote-600-31-backlink" id="footnote-600-31">31</a>]</sup> İstanbul Belediye Sarayı’nın mimarı.</p>

    <p class="normal"><sup class="calibre3">[<a href="../Text/Yakutiler_split_013.html#footnote-600-32-backlink" id="footnote-600-32">32</a>]</sup> Elli lira bizim için büyük paraydı, benim beş lira aylığım vardı ilk yıllar. Yirmi beş kuruşa Taksim’de Hasbi’nin ahçı dükkânında bir yemek yenilirdi.</p>

    <p class="normal"><sup class="calibre3">[<a href="../Text/Yakutiler_split_013.html#footnote-600-33-backlink" id="footnote-600-33">33</a>]</sup><span class="ideitalik">New York Herald Tribune</span> gazetesi bir Dünya Hikâye Yarışması açmıştı. Bunun Türkiye kısmını <span class="ideitalik">Yeni İstanbul</span> gazetesi yüklenmişti. Ben de bu yarışmaya “Denizin Sevgilisi” adlı bir öykü ile girmiştim. Dört yüz otuz kadar öykü gönderilmiş, otuz tanesi seçilmişti. Benimki de bu otuzun içine girmişti. Haberi Edremit’te almıştım, dünyalar kadar sevinmiştim. Samim Kocagöz birinci seçilmişti.</p>

    <p class="normal"><sup class="calibre3">[<a href="../Text/Yakutiler_split_015.html#footnote-600-34-backlink" id="footnote-600-34">34</a>]</sup> Acısu Çeşmesi: Firuzağa Camisi’ni geçip Defterdar Yokuşu’ndan Boğazkesen’e inerken İtalyan Hastanesi’ne gelmeden bir apartmanın cephesine yapışık bir çeşmedir, körletilmiştir. Hâlâ yerinde durmaktadır!</p>

    <p class="normal"><sup class="calibre3">[<a href="../Text/Yakutiler_split_016.html#footnote-600-35-backlink" id="footnote-600-35">35</a>]</sup> Galatasaray’ın en otoriter ve unutulmaz müdürlerinden Behçet Bey’in ayrılmasından epice sonra Tevfik Ararat Bey müdür oldu bir süre, yapmak istediği ıslahat arasında tamburu kaldırmak da vardı her halde pek ilkel bulduğu tamburun yerine zille derse girip çıkma usulü koydurduydu, ondan sonra adı Zilli Tevfik kaldı. Tambursuz bir Ahmet Ağa’yı görmek hepimizi üzerdi.</p>

    <p class="normal"><sup class="calibre3">[<a href="../Text/Yakutiler_split_017.html#footnote-600-36-backlink" id="footnote-600-36">36</a>]</sup> Amca Mithat o sıralar sanırsam Devlet Demir Yolları mühendisiydi, sonra yıllarca Ankara’da Bayındırlık Bakanlığı’nda birlikte çalışmıştık, yemesini içmesini çok seven “Nevi şahsına mahsus” denilen kişilerdendi.</p>

    <p class="normal"><sup class="calibre3">[<a href="../Text/Yakutiler_split_017.html#footnote-600-37-backlink" id="footnote-600-37">37</a>]</sup> O sıralar görevle çok dolaştığım için bu meyhanenin yerinde yanılmış olabilirim, belki de Diyarbakır’da değil de Gaziantep’teydi.</p>

    <p class="normal"><sup class="calibre3">[<a href="../Text/Yakutiler_split_018.html#footnote-600-38-backlink" id="footnote-600-38">38</a>]</sup> İlk adı “Fühat Çocuk”tur (Ed.n. )</p>

    <p class="normal"><sup class="calibre3">[<a href="../Text/Yakutiler_split_018.html#footnote-600-39-backlink" id="footnote-600-39">39</a>]</sup> Yazar, bu öyküsünü tamamladıktan sonra, öykünün adı gibi bazı karakterlerin isimlerini de değiştirmeyi kararlaştırmış; ancak kitabın ilk baskısında Sühat Çocuk’un annesi bazen Şadiye Yenge, bazen Samiye Yenge olarak çıkmıştır. Bu edisyonda ise yazarın ilk kullandığı isme yakınlığı sebebiyle Şadiye Yenge tercih edilmiş ve sözkonusu karışıklık giderilmiştir (Ed. n.)</p>

    <p class="normal"><sup class="calibre3">[<a href="../Text/Yakutiler_split_018.html#footnote-600-40-backlink" id="footnote-600-40">40</a>]</sup> Asıl adı Habibeydi; küçük yaşta Safranbolu’nun köylerinden birinden getirilmiş, hiç evlenmemiş, ihtiyar kız olarak öldü; ev yıkıldıktan sonra parasını İkbal’e verip ölünceye kadar onların yanında yaşadı.</p>

    <p class="normal"><sup class="calibre3">[<a href="../Text/Yakutiler_split_018.html#footnote-600-41-backlink" id="footnote-600-41">41</a>]</sup> Ev yıkılıp Gülfidan öldükten yıllarca sonra Ümit Yaşar Oğuzcan’ın oğlunun cenazesinde Şişli Cami’nin avlusunda gördüm Nergis Kalfa’yı. Üstünde cincik boncuk ne bulmuşsa takmış takıştırmıştı, küçücük bir makas bile vardı boynuna asılı. Evvela herkese yaptığı gibi beni de tersledi; eline bir on liralık sıkıştırınca ahbap olduk, her halde seksenini çok aşkındı yaşı, ama Arapların yaşı pek belli olmaz. Gülfidan’dan bahsettim: - Cihangir’den tanırım, kapı yoldaşımdı, geçen sene gördüm, dedi! Oysa ki Gülfidan öleli belki otuz yıl var. Oturduğu kulübeden atmışlar, bir adam kendisiyle nikâhsız yaşamak istiyormuş, hepsini anlattı bana; hatta Vali Bey’e bir de dilekçe yazdırdı kendine bir ev alması için!</p>

    <p class="normal"><sup class="calibre3">[<a href="../Text/Yakutiler_split_018.html#footnote-600-42-backlink" id="footnote-600-42">42</a>]</sup><span class="normal1">Kerkük Canavarı’nın kim olduğunu anlatmaya gerek yok! Kırkından sonra denizi gören nasıl denizi sevemezse İstanbul’a vali, belediye başkanı diye şurdan burdan gelenler de valizlerini kapıp gidip dolaştıkları batı kentlerine İstanbul’u benzetmek için uğraşıp durdular, Boğaz’ın yozlaşması, Beyazıt Meydanı’nın neredeyse altına kriko konması gerekecek kadar biteviye alçaltılıp yükseltilmesi, Laleli Caddesi’ndeki ulu ağaçların kestirilip bu günkü haline getirilmesi hep bu işgüzarların işidir işte.</span></p>

    <p class="normal"><sup class="calibre3">[<a href="../Text/Yakutiler_split_018.html#footnote-600-43-backlink" id="footnote-600-43">43</a>]</sup> Burhan’mış adı çocuğun, geçen gün (4 Ekim 1974 Cuma) Rejans’taki aylık cuma yemeği toplantısında 1193 Palamut Fikri anlattı; ata biniyor diye vurmuş çocuk kız kardeşini, kızcağız ölmüş mü ölmemiş mi hatırlamıyor. Ama ben bu olayı çok iyi hatırlıyorum, o sıralar Sıraselviler’deki “Pansiyon” dediğimiz bizim mektebin şubesi büyük kâgir binadaydık.</p>

    <p class="normal"><sup class="calibre3">[<a href="../Text/Yakutiler_split_020.html#footnote-600-44-backlink" id="footnote-600-44">44</a>]</sup> Marcel Odetta: İsviçre asıllıymış, 10. sınıfta Fransızca hocası olarak gelmişti. Neuchatel kentindenmiş. Çok sevimli bir insandı.</p>

    <p class="normal"><sup class="calibre3">[<a href="../Text/Yakutiler_split_020.html#footnote-600-45-backlink" id="footnote-600-45">45</a>]</sup> Latif Evrensel’di adı, derslerde bazı olur olmaz zamanlarda kalkıp soru sorması bazen kızdırırdı sınıfı. İyi bir talebeydi.</p>

    <p class="normal"><sup class="calibre3">[<a href="../Text/Yakutiler_split_020.html#footnote-600-46-backlink" id="footnote-600-46">46</a>]</sup> Ona sevgili hocamız demek lazım, üst üste olan iki dersini teneffüse çıkmadan dinlerdik.</p>

    <p class="normal"><sup class="calibre3">[<a href="../Text/Yakutiler_split_020.html#footnote-600-47-backlink" id="footnote-600-47">47</a>]</sup> Behçet Bey’den sonra gelen Tevfik Bey (Ararat) tamburu kaldırmış, yerine daha modern bulduğu zil taktırmıştı. Lakabı Zilli Tevfik kalmıştı bu yüzden.</p>

    <p class="normal"><sup class="calibre3">[<a href="../Text/Yakutiler_split_020.html#footnote-600-48-backlink" id="footnote-600-48">48</a>]</sup> O zamanlar daha Mimar Sinan Üniversitesi olmamıştı, düpedüz Güzel Sanatlar Akademisi olarak anılıyordu mektebimiz.</p>

    <p class="normal"><sup class="calibre3">[<a href="../Text/Yakutiler_split_020.html#footnote-600-49-backlink" id="footnote-600-49">49</a>]</sup> Akademinin kütüphanesi insana ayaklarının ucuna basa basa girme özlemi verecek kadar saygı uyandırıcıydı çünkü!</p>

    <p class="normal"><sup class="calibre3">[<a href="../Text/Yakutiler_split_020.html#footnote-600-50-backlink" id="footnote-600-50">50</a>]</sup> Kütüphane memuru yerine Hafızı Kütüp lafını daha çok sevdiğimden onu kullandım, bunda Beyazıt Kütüphanesi’nin Hafız-ı Kütüp’ü İsmail Saip Sencer Efendi’nin etkisi de olsa gerek, çok sert görünüşlü bu adamın korkunç bir belleği olduğunu sonradan öğrenmiştim.</p>

    <p class="normal"><sup class="calibre3">[<a href="../Text/Yakutiler_split_020.html#footnote-600-51-backlink" id="footnote-600-51">51</a>]</sup> Baudelaire, Edgar Allan Poe’nın öykülerinin çevirisine kendi Paradis Artificiels adlı yazılarıyla başlar.</p>

    <p class="normal"><sup class="calibre3">[<a href="../Text/Yakutiler_split_020.html#footnote-600-52-backlink" id="footnote-600-52">52</a>]</sup> Kaya, Sultan IV. Murad’ın kızlarından birinin adı.</p>

    <p class="normal"><sup class="calibre3">[<a href="../Text/Yakutiler_split_020.html#footnote-600-53-backlink" id="footnote-600-53">53</a>]</sup> Mendilin Osmanlıcası, özellikle Kaya Sultan’ın makramaları güzellikleriyle <span class="ideitalik">nam</span> yapmışmış o zaman!</p>

    <p class="normal"><sup class="calibre3">[<a href="../Text/Yakutiler_split_020.html#footnote-600-54-backlink" id="footnote-600-54">54</a>]</sup> 1905 Necip Asım’ın gayretiyle 8 cildi, Arap harfleriyle (<span class="ideitalik">Evliya Çelebi Seyahatnamesi</span>, müellifi: Evliya Çelebi Mehmet Zilli İbn Derviş, Tâbii: Ahmet Cevdet-Maarif Nezaret-i Celilesininin ruhsatiyle ilk tab-ı Dersadet İkdam Matbaası, 1314) son 2 cilt Latin harfleriyle basılmıştır (9. Cilt: <span class="ideitalik">Evliya Çelebi Seyahatnamesi</span>, Anadolu - Suriye - Hicaz, 1671-1672, İstanbul Devlet Matbaası, 1935, 893 sahife; 10. Cilt: <span class="ideitalik">Evliya Çelebi Seyahatnamesi</span>, Mısır - Sudan - Habeş, 1672-1680, İstanbul Devlet Basımevi, 1938, 1109 sahife)</p>

    <p class="normal">9. cildin iç sahifesinde, “Maarif Vekâleti Talim ve Terbiye Dairesinin 29/8/1934 tarih ve 4344 numaralı buyruğile 1000 nüsha basılmıştır yazısı. 1112 sahife tutan 10’cu cildin iç sahifesinde ise –Kültür Bakanlığı Yayın Direktörlüğünün 3975 sayılı ve 12/9/1934 tarihli emrile 1000 sayı olarak basılmıştır” yazısı vardır. Bu kitapları Paris’te yapmış olduğum 20 figürlük İmpasse de Cardan yağlı boya tuali vererek elde etmiştim.</p>

    <p class="normal"><sup class="calibre3">[<a href="../Text/Yakutiler_split_020.html#footnote-600-55-backlink" id="footnote-600-55">55</a>]</sup> Evliya Çelebi’nin Karanlıklar Diyarı dediği yer, her halde <span class="ideitalik">Isvaç</span> dediği İsveç olsa gerek.</p>

    <p class="normal"><sup class="calibre3">[<a href="../Text/Yakutiler_split_020.html#footnote-600-56-backlink" id="footnote-600-56">56</a>]</sup> İspermeçet Balinası (Mavi balina) 30 metre boyunda yüz, yüz yirmi ton olabilir, avlanması uluslararası yasaklanmıştır, ancak Japonya ve Rusya bu yasaklamayı imzalamamışlardır, yine de sayıları yavaş yavaş çoğalmaktadır.</p>

    <p class="normal"><sup class="calibre3">[<a href="../Text/Yakutiler_split_022.html#footnote-600-57-backlink" id="footnote-600-57">57</a>]</sup> Rue de Mont-Thabor’da sergimi açtığım galerinin sahibi.</p>

    <p class="normal"><sup class="calibre3">[<a href="../Text/Yakutiler_split_022.html#footnote-600-58-backlink" id="footnote-600-58">58</a>]</sup> Saint-Michel Meydanı’nda La Boule d’Or kahvesinin yaşlı garsonu.</p>

    <p class="normal"><sup class="calibre3">[<a href="../Text/Yakutiler_split_022.html#footnote-600-59-backlink" id="footnote-600-59">59</a>]</sup> İhsane bizim 1948 yılında satılıp yıkılan evin altında oturan Laz ailesine gidip gelen çirkin bir kızdı, nefret ederdim ondan!</p>

    <p class="normal"><sup class="calibre3">[<a href="../Text/Yakutiler_split_023.html#footnote-600-60-backlink" id="footnote-600-60">60</a>]</sup> Diyar-ı küfr: Müslüman olmıyan bir düşman memleketi.</p>

    <p class="normal"><sup class="calibre3">[<a href="../Text/Yakutiler_split_023.html#footnote-600-61-backlink" id="footnote-600-61">61</a>]</sup> Bakan: Hatırımda kaldığı kadarıyla Kemal Zeytinoğlu idi.</p>

    <p class="normal"><sup class="calibre3">[<a href="../Text/Yakutiler_split_023.html#footnote-600-62-backlink" id="footnote-600-62">62</a>]</sup> Bakıyetü’s-süyuf: Bir muharebeden hayatta kalanlar, kılıç artıkları.</p>

    <p class="normal"><sup class="calibre3">[<a href="../Text/Yakutiler_split_023.html#footnote-600-63-backlink" id="footnote-600-63">63</a>]</sup> Xenophone: Milattan 427 yıl evvel doğup 355’ten sonra ölmüş Yunanlı tarihçi feylosof Anabaz “Anabasis” isimli eserinde Genç “Cyrus”ün II. Artaxerxes’e karşı giriştiği harbi ve kendi komutasındaki on bin kişinin memleketlerine dönüşünü (401-400) sade ve canlı bir stille anlatır. Cunaxa harbinin gelişimi, Cléarque ve Yunan generallerinin öldürülüşü kısmı meşhurdur.</p>

    <p class="normal"><sup class="calibre3">[<a href="../Text/Yakutiler_split_023.html#footnote-600-64-backlink" id="footnote-600-64">64</a>]</sup> Highlanders: Kırım Harbi’nde Ruslar’ın Sivastopol’dan ilk huruç hareketinde 25 Ekim 1854 günü Rus generali Liprandi kuvvetleriyle İngilizler’in üssü Balaklava Binası’na yüklenmiş, fakat İngilizler bu hücumu püskürtmüşlerdi. Saat 10.00’da Lord Raylan, Lord Cardingan komutasındaki İngiliz hafif süvari kuvvetlerine düşmanı takip emri vermişti. Highlanders’lerin hep birden ölümleri ile sonuçlanan ünlü takip hareketi İngilizler’e iftihar sebebi olmuştur.</p>
  </div>
</body>
</html>
