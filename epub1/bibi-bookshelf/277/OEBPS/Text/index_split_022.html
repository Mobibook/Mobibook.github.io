<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Papatya Kokulu Hikayeler</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block12">Fırına geldiğimde ortalıkta ekmek görünmüyordu. Eski bir dostum olan fırıncı:</p>

  <p class="block12">“Biraz bekleyeceksin ağabeyciğim. İki üç dakikaya kadar çıkarıyorum,” dedi.</p>

  <p class="block12">Kenardaki tabureye oturup beklemeye koyulurken, içeriye yaşlıca bir adamın girdiğini gördüm. Eskimiş ceketinin sol yakası altında bir madalya parıldıyor ve yürürken hafifçe topallıyordu.</p>

  <p class="block12">Selam verdikten sonra, fırıncının tezgâhına yaklaşarak:</p>

  <p class="block12">“Ekmeklerimi alayım! Benim ikizler acıkmıştır,” dedi.</p>

  <p class="block12">Fırıncı, adamın kendisine uzattığı torbayı alarak tezgâhın altına eğildi ve bir gün öncesine ait olduğu anlaşılan ekmeklerden 4-5 tane çıkardı.</p>

  <p class="block12">Ben o arada oturması için kendi yerimi o adama vermiş, tezgâhın yanma iyice yaklaşmıştım. Ekmeklerden birkaç tanesinin şekli değişmiş, katılaşmış, taş gibi olmuştu. Fırıncıya sordum:</p>

  <p class="block12">“Neden taze ekmeği beklemesini söylemiyorsun? Biraz sonra çıkacak dedin ya!”</p>

  <p class="block12">“Bayat ekmekleri kendisi istiyor. Çok fakir bir adam. Ona bayat ekmekleri yarı fiyatına veriyorum.”</p>

  <p class="block12">“Kim bu adam?”</p>

  <p class="block12">“Kendisi Kore gazilerinden. Oğluyla gelini bir trafik kazasında vefat edince, ikiz torunlarını yanına almıştı. Yıllardır onlara bakıyor, hem de çok az bir maaşı var.”</p>

  <p class="block12">Fırıncının anlattıkları karşısında içimin yandığını hissediyor ve ufak da olsa bir şeyler yapmak istiyordum. Fırıncıya yavaşça dedim ki:</p>

  <p class="block12">“Aradaki farkı ben vereyim. Hiç olmazsa bugün taze ekmek yesinler.”</p>

  <p class="block12">Fırıncı, teklifimi kabul etti. Biraz sonra da fırından yeni çıkan taze ekmekleri adamın torbasına doldururken, şekli bozuk, bayat ekmekleri de tezgâhın altına koyarken ihtiyara takıldı:</p>

  <p class="block12">“Bugün çok şanslısın amca. Çocuklar için sana pasta gibi ekmek vereceğim.”</p>

  <p class="block12">Yaşlı adam, bir evlat sevgisiyle kucakladığı torbayı göğsüne bastırarak kapıdan çıkarken bana döndü ve dedi ki:</p>

  <p class="block12">“Allah, senden razı olsun evladım. Bugün onların doğumg ünüydü...”</p>

  <p class="block13" id="calibre_pb_23">&nbsp;</p>
</body>
</html>
