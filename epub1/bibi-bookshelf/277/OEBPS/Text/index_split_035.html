<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Papatya Kokulu Hikayeler</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block12">Yıllar önce kızım Sara beşinci sınıftayken hayati bir önem taşıyan bir sorunu olduğunu söyleyerek yanıma geldi. Kahverengi büyük gözlerinden yaşlar yuvarlanırken yaşadığı ikilemi anlatmaya başladı.</p>

  <p class="block12">“Marcy benden nefret ediyor!” diyerek ağlamaya devam etti. “Benden nefret ediyor; çünkü Kathy de benim arkadaşım. Sadece onunla arkadaş olmamı istiyor, başka kimse olmasın istiyor.” Hıçkırıklarını tutarak “Eğer Kathy ile görüşürsem benimle oynamayacağını söylüyor. Ama ikisi de benim arkadaşım!”</p>

  <p class="block12">Onu teselli etmek için cici-anne rolüme büründüm ve başka insanların nasıl hissettiğini ve tepki gösterdiğini kontrol edemeyeceğimizi anlatmaya çalıştım. Duyguları anlayabilse bile, bazı şeylerin bizim kontrolümüzün dışında olduğunu ve bazı kararları ancak kendimizin verebileceğini.</p>

  <p class="block12">Bir anneye yakışır bir öğüt verebilmek için düşünürken, “Marcy’le <span class="text5">sen</span> konuş. Onu sevdiğimi ve onunla arkadaş olmak istediğimi, ama başka arkadaşlarımın da olabileceğini <span class="text5">sen</span> söyle!”</p>

  <p class="block12">Aman Tanrım. Bu belaya nasıl bulaştığımı çözebilmek için bir an öylece durup ona baktıktan sonra birden aklıma bir fikir geldi. Ondan izin isteyip hemen geri döneceğimi söyleyereko dadan çıktım. Aklım hızla çalışıyordu. Kendi kendimize halletmemiz gereken şeyler olduğunu öğrenmesi gerektiği kesindi. Sadece, bunu yaparken kendisini bu işte yarı yolda bıraktığımı düşünmemesi lazımdı.</p>

  <p class="block12">Oturma odasında iki tane hasır sepet alıp çabucak içindekileri yere boşalttım ve Saranın odasına gittim. Bana delirmişim gibi bakıyordu.</p>

  <p class="block12">“Bunlar ne için?” diye sordu şaşkınlıktan gözlerini kocaman açarak.</p>

  <p class="block12">“Sana bir hayat dersi vermek için,” diye açıkladım. “Sadece otur ve açıklamamı bekle.”</p>

  <p class="block12">Yatağın kenarına oturup gözlerini açtı ve dinlemeye başladı. Küçük sepeti büyük olanın içine koyup, büyüğünü sapından omzuma astım ve konuşurken yavaş yavaş odanın içinde yürümeye başladım.</p>

  <p class="block12">“Her insan doğduğunda, Tanrı ona bir sepet verir. Bu küçük olan seninki. Büyük olan da benim. Sen büyüdükçe sepetin de büyür. Fakat fark ettiysen, senin küçük olan sepetin benimkinin içinde. Sence neden?”</p>

  <p class="block12">Kötü kötü baktı. Hayır. Daha anlamaya başlamamış. Yaklaşmamış bile.</p>

  <p class="block12">Devam ettim. “Senin sepetin benim sepetimin içinde; çünkü doğduğunda, kendi başına yapamayacağın pek çok şey vardı. Seni beslemek, altını değiştirmek, banyo yaptırmak ve tek başına yapamayacağın her şeyi senin için yapmak benim sorumluluğum altındaydı. Ben de senin sepetini kendi sepetimin içine koyup, bir süre her ikisini de ben taşıdım.”</p>

  <p class="block12">Başıyla işaret ediyordu ama hâlâ delirdiğimi düşünüyordu.</p>

  <p class="block12">“Ve, sen büyüdükçe ve bazı işleri kendi başma yapabilmeyi başardıkça, bunları senin sepetinin içine koymaya başladım. Ayakkabılarını bağlamayı öğrendiğinde, bu senin sepetine girdi. Artık ayakkabılarını benim bağlamamı istemiyorsun, değil mi?”</p>

  <p class="block12">Başıyla beni selamlayıp yumuşakça, “Hayır, bu saçma olurdu. Ben kendi ayakkabılarımı bağlayabiliyorum.”</p>

  <p class="block12">“Doğru,” dedim. “Ve kendi kıyafetlerini tek başına giymeyi öğrendiğinde, bunu da sepetine koydum. Bırak seni giydirmeyi, artık sana hangi kıyafetleri giymeni söylememden bile hoşlanmıyorsun.”</p>

  <p class="block12">Başını sallayarak onayladı.</p>

  <p class="block12">“Büyüdükçe, tek başma yapman gereken başka başka şeyler de olacak.” Konuşurken küçük sepeti çıkarıp ona uzattım. “En sonunda sen de içinde tek başma yapabileceğin şeylerin olduğu kendi sepetini taşıyacaksın. Mesela kimlerle arkadaş olmak istediğine, kiminle çıkacağına, hangi okula gideceğine ve kiminle evleneceğine karar vermek gibi.”</p>

  <p class="block12">Bana bakıp, “Anladım. Tek başıma halletmem gereken şeyler var; çünkü onlar benim sepetimin içinde,” dedi.</p>

  <p class="block12">Sonunda! Işık yanmıştı işte! “Evet,” diye haykırdım “Fakat bundan da iyi; çünkü bu şeylerin kendi sepetinde mi, yoksa başkasının sepetinde mi olduğuna da sen karar veriyorsun. Şimdi olduğu gibi, kiminle arkadaş olmak istediğine sen kendin karar veriyorsun. Eğer Marcy kararından hoşlanmaz ve sinirlenirse, °nu öfkesini hangi sepet taşımak zorunda?”</p>

  <p class="block12">Gülümseyerek, “Marcy’nin. Doğru mu?” dedi.</p>

  <p class="block12">Ona sarılıp hikâyeye devam ettim. “Tamamen haklısın. Marcy’nin yanıtları senin sepetinin içinde değil. Bu sepet hikâyesi bitmeden önce anlaman gereken son bir şey daha var.” Artık yüzünde kocaman bir gülümseme vardı ve küçük oyunuma dâhil olmaya başlamıştı.</p>

  <p class="block12">Bir anlığına durup bizimle yaşayan kendi annemi ve büyükannem aklıma geldi ve eskiden benim için yaptıklarını artık benim onlara yaptığımı düşündüm. Damarlarımdaki kan çekilse de büyük basketi elime alıp, “Bir gün çok yaşlandığımda, artık kendi sepetimde taşıyamayacağım şeyler olacak. O zaman geldiğinde, sen benim sepetimdeki şeyleri çıkarıp, kendi sepetine koyacaksın. Aynen benim anneme ve büyükanneme yaptığım gibi. Sonunda benim sepetimdekiler de çıkacak; çünkü her zaman bugün olduğu kadar güçlü olmayacağım,” dedim.</p>

  <p class="block12">Uzanıp yavaşça elindeki küçük sepeti alıp, kendiminkini ona verdim. Elindeki sepetin büyük sapını tutup, benim küçük olanı aldığımı görünce, ne demek istediğimi anladı.</p>

  <p class="block12">Yumuşakça, “Hayat bir dairedir,” dedim.</p>

  <p class="block12">Gülümseyerek sıkıca bana sarıldı ve “Anneciğim, sanırım sepetime daha fazla şey koyabilirim. Marcy i merak etme. Bunu ben hallederim,” dedi.</p>

  <p class="block12">Oturma odasında sepetlerin içine dergileri ve potpurileri geri koyarken annem odaya girdi ve ne yaptığımı sordu. Gülümseyerek, kendini beğenmiş ve gururlu bir tavırla, doğaçlama piyesimin bir özeti anlattım. Annem gülerek dinledi.</p>

  <p class="block12">Birkaç gün sonra bilgisayar masamın üstünde hayatımda gördüğüm en küçük sepeti gördüğümde şaşırmıştım. Avucuma sığacak kadar küçüktü. Altında annemin el yazısıyla yazılmış bir not duruyordu; “Sadece hatırla, senin sepetin düşündüğün kadar büyük değil. Sevgiler, annen.”</p>

  <p class="block13" id="calibre_pb_36">&nbsp;</p>
</body>
</html>
