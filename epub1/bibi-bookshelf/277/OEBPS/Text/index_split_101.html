<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Papatya Kokulu Hikayeler</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block12">Annemin beni bir yaş günü partisine gönderdiği günü hiç unutmayacağım. Teksas’ta Wichita Fallsda oturuyorduk, üçüncü sınıftaydım. Öğretmenimiz Bayan Black’ti. Bir akşam eve fıstık ezmesiyle hafif yağlanmış hir davetiye götürdüm.</p>

  <p class="block12">“Gitmeyeceğim,” dedim. “Bu kız sınıfa yeni geldi. Adı Ruth. Berniece ve Pat da gitmeyecekler. Ruth, bütün sınıfı çağırdı, 36 kişiyi birden.”</p>

  <p class="block12">Annem el yapımı davetiyeyi incelerken alışılmadık bir biçimde üzgün görünüyordu. “Hayır, gideceksin,” dedi. “Yarın senin için bir armağan alacağım.”</p>

  <p class="block12">Buna inanamıyordum. Annem bir partiye gitmem için daha önce beni hiç zorlamamıştı! Oraya gidersem öleceğime inanıyordum. Ama histeri krizleri annemin fikrini değiştirmem için yeterli olmadı.<span class="tab">&nbsp;&nbsp;&nbsp;&nbsp;&nbsp;&nbsp;</span>*</p>

  <p class="block12">Cumartesi günü geldiğinde annem beni zorla yataktan çıkardı ve 2 dolar 98 sente aldığı ayna, tarak ve fırçadan oluşan pembe İncili seti paket yapmamı söyledi.</p>

  <p class="block12">1950 model sarı ve heyaz renkli Oldsmobile’i ile heni partiye bıraktı. Kapıyı Ruth açtı ve beni hayatım boyunca gördüğüm en dik ve en korkutucu merdivenden yukarı çıkarttı.</p>

  <p class="block12">Kapıdan içeri girince biraz rahatladım. Güneş giren oturma odasının tahta zemini pırıl pırıl parlıyordu. Odaya doluşturulmuş yıpranmış mobilyaların üstlerinde ve kolçaklarında kar beyazı danteller vardı.</p>

  <p class="block12">Masanın üzerinde hayatımda gördüğüm en büyük pasta duruyordu. Pastanın üzerinde dokuz pembe mum, ‘Mudu Yıllar Ruthey’ yazısı ve gül goncası olması gerektiğini düşündüğüm bir şeyler vardı.</p>

  <p class="block12">Pastanın yanında da otuz altı tane fincan duruyordu. Fincanlar ev yapımı şekerleme doluydu ve her birinin üzerinde bir isim yazıyordu.</p>

  <p class="block12">Çok da kötü olmayacak gibiydi. ‘Hele herkes bir gelsin,’ diye düşündüm.</p>

  <p class="block12">Ruth’a “Annen nerede?” diye sordum.</p>

  <p class="block12">Gözlerini yerden kaldırmadan, “O biraz hasta,” dedi.</p>

  <p class="block12">“Peki, ya baban?”</p>

  <p class="block12">“O gitti.”</p>

  <p class="block12">Sonra sessizlik oldu, yalnız kapalı bir kapının arkasından kulak tırmalayıcı bir öksürük sesi geldi. On beş dakika geçti. Sonra 10 dakika daha. Birdenbire korkunç gerçeği fark ettim. Kimse gelmeyecekti. Buradan nasıl çıkacaktım? Ben durmuş kendi kendime acırken, bastırılmaya çalışılan bir hıçkırık sesi duydum. Kafamı kaldırınca Ruth’un yüzünün gözyaşlarıyla ıslanmış olduğunu gördüm. Sekiz yaşındaki kalbim birden Ruth’a karşı acımayla ve otuz beş bencil sınıf arkadaşıma öfkeyle doldu.</p>

  <p class="block12">Beyaz rugan ayakkabılarımla yerimden kalktım ve avazım çıktığı kadar bağırdım: “Onlara ihtiyacımız yok ki!”</p>

  <p class="block12">Ruth’un korku dolu ifadesi yerini heyecana bıraktı.</p>

  <p class="block12">İki küçük kız birlikteydik ve üç katlı bir pastamız, 36 tane şekerleme dolu fincanımız, dondurmamız, gazozlarımız, gelenlere verilmek üzere hazırlanmış üç düzine küçük armağanımız, oynayacak oyunlarımız ve kazanacak ödüllerimiz vardı.</p>

  <p class="block12">Kutlamaya pastayla başladık. Evde kibrit bulamadık ve Ruthey (artık o sadece Ruth değildi) annesini rahatsız etmek istemiyordu; bu nedenle mumları yakar gibi yaptık. Ben ona ‘Mutlu Yıllar’ şarkısını söylerken o mumların hayali alevine üfledi ve bir dilek tuttu.</p>

  <p class="block12">Bir anda öğlen olmuştu. Annem evin önünde korna çalıyordu. Eşyalarımı toplayıp Ruthey’e tekrar tekrar teşekkür ettikten sonra arabaya, annemin yanma gittim. Heyecandan kıpır kıpırdım.</p>

  <p class="block12">“Bütün oyunları ben kazandım. Aslında ‘Eşeğe Kuyruk Takma yarışmasını Ruthey kazandı ama doğum günü sahibinin ödül almasının doğru olmadığını söyleyip, ödülü bana verdi. Partiye gelenlere verilecek küçük armağanları yarı yarıya bölüştük. Anne, Ruthey ayna setine bayıldı. Partiye bir tek ben gelmişim. Bayan Black’in otuz altı kişilik sınıfından bir tek ben, düşünebiliyor musun? Ne kadar güzel bir parti kaçırdıklarını herkese söylemek için sabırsızlanıyorum!”</p>

  <p class="block12">Annem arabayı sağa çekti, durdurdu ve bana sımsıkı sarıldı. Gözleri yaşarmıştı. “Seninle gurur duyuyorum,” dedi.</p>

  <p class="block12">O gün bir tek kişinin gerçekten bir fark yaratabileceğini öğrendim. Ben Ruthey in dokuzuncu yaş gününde büyük bir fark yarattım, annem de benim yaşamımda büyük bir fark yarattı.</p>

  <p class="block13" id="calibre_pb_102">&nbsp;</p>
</body>
</html>
