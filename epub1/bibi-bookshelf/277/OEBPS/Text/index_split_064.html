<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Papatya Kokulu Hikayeler</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block12">Renklerin ustası olarak anılan büyük bir ressamın öğrencisi eğitimini tamamlamış.</p>

  <p class="block12">Büyük usta öğrencisini uğurlarken yaptığı resmi şehrin en kalabalık meydanına koymasını ve yanma da halktan beğenmedikleri yerlere çarpı koymalarını rica eden bir notla kırmızı bir kalem bırakmasını istemiş.</p>

  <p class="block12">Öğrenci birkaç gün sonra resme bakmaya gittiğinde resmin çarpı işaretleriyle dopdolu olduğunu görmüş.</p>

  <p class="block12">Üzüntüyle ustasına gitmiş.</p>

  <p class="block12">Usta ressam öğrencisine, üzülmemesini ve resmi tekrardan yapmasını önermiş.</p>

  <p class="block12">Öğrenci resmi yeniden yapmış.</p>

  <p class="block12">Usta, yine resmi şehrin en kalabalık meydanına bırakmasını istemiş. Fakat bu kez resmin yanma bir palet dolusu çeşitli renklerde boya ile birkaç fırça koymasını ve insanlardan beğenmedikleri yerleri düzeltmelerini rica eden bir not bırakmasını önermiş.</p>

  <p class="block12">Öğrenci denileni yapmış. Birkaç gün sonra bakmış ki resmine hiç dokunulmamış.</p>

  <p class="block12">Sevinçle ustasına koşmuş. Usta ressam, öğrencisine şöyle demiş:</p>

  <p class="block12">“İlkinde insanlara fırsat verildiğinde ne kadar acımasız bir eleştiri sağanağıyla karşılaşabileceğini gördün. Hayatında resim yapmamış insanlar dahi gelip, senin resmini karaladı. İkincisinde onlardan yapıcı olmalarını istedin. Yapıcı olmak eğitim gerektirir. Hiç kimse bilmediği bir konuyu düzeltmeye cesaret edemedi. Emeğinin karşılığını, senin ne yaptığından haberi olmayan insanlardan alamazsın. Sakın emeğini bilmeyenlere sunma ve asla bilmeyenle tartışma.”</p>

  <p class="block13" id="calibre_pb_65">&nbsp;</p>
</body>
</html>
