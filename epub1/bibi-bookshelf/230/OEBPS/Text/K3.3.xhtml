<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body>
  <h2>26</h2>

  <p>“Bilmiyorum” dedi Zaphod, ona otuzyedinci defadır bunu yapıyormuş gibi gelerek, “beni öldürebilirlerdi, ama öldürmediler. Belki de sadece benim mükemmel bir adam olduğumu falan düşündüler. Bunu anlayabilirim.”</p>

  <p>Diğerleri bu kuramla ilgili fikirlerini sessiz kalarak belirttiler.</p>

  <p>Zaphod uçuş köprüsünün soğuk döşemesi üzerinde uzanmaktaydı. Acı, vücudunda dolaştıkça sırtı döşemeyle adeta güreşe tutuşuyor ve kafalarıyla çarpışıyordu.</p>

  <p>“Sanırım,” diye fısıldadı, “bu pilli züppelerde yanlış bir şeyler var, gerçekten garip bir şey.”</p>

  <p>“Onlar herkesi öldürmek üzere programlanmışlardır.” diye işaret etti Slartibarfast.</p>

  <p>“Bu olabilir” dedi Zaphod sancı krizleri arasında. Tam olarak ikna olmuş görünmüyordu.</p>

  <p>“Hey, bebeğim,” dedi Trillian’a bunun daha önceki davranışlarını affettireceğini ümit ederek.</p>

  <p>“Sen iyi misin?” dedi Trillian yumuşakça.</p>

  <p>“Evet,” dedi, “Ben iyiyim. ’</p>

  <p>“Güzel,” dedi, Trillian ve düşünmek üzere uzaklaştı.</p>

  <p>Uçuş kolluklarının olduğu yerdeki muazzam görüntü ekranını izlemeye başladı. Bir düğme çevirdi ve ekranda yerel görüntüler belirdi.</p>

  <p>Bir görüntü Toz Bulutunun boşluğu idi. Bir diğer görüntü Krikkit güneşi ve bir diğeri de Krikkit’in ken-disiydi. Trillian kızgınlık içinde bir görüntüden öbürüne atlıyordu.</p>

  <p>“Eh, bunun anlamı elveda Galaksi oluyor, o halde” dedi Arthur, dizlerine vurup ayağa kalkarken.</p>

  <p>“Hayır,” dedi Slartibarfast, ciddiyetle. “Bizim yolumuz açık.” Alnını öyle kırıştırdı ki, neredeyse içinde küçük kök sebzeler yetiştirilebilecek bir hale geldi. Ayağa kalktı, çevreyi adımladı. Tekrar konuşmaya başladığında kendi söyledikleri kendisini ürküttü ve tekrar yerine oturmak zorunda kaldı.</p>

  <p>“Krikkit’e dönmeliyiz,” dedi. Yaşlı vücudu derin bir iç çekişle sarsıldı ve gözleri neredeyse yuvalarından fırlayacak hale geldi.</p>

  <p>“Bir kez daha,” dedi, “acıklı bir yenilgiye uğradık. Çok acıklı.”</p>

  <p>“Bu,” dedi Ford sakin sakin, “yeterince önem vermediğimizden. Size söyledim.”</p>

  <p>Ayaklarını cihazların bulunduğu panele dayadı ve tırnaklarından birinde bir şey incelemeye başladı.</p>

  <p>“Ama önlem almaya karar vermediğimiz sürece,” dedi yaşlı adam tartışır gibi, sanki doğasında bulunan derin bir kaygısızlık hissi ile savaşıyor gibiydi. “Hepimiz mahvolacağız. Hepimiz öleceğiz. Eminim, buna yeterince önem veriyoruzdur.”</p>

  <p>“Gidip de öldürülecek kadar değil.” dedi Ford. Suratına boş bir gülücük yerleştirdi ve odada isteyen herkese gönderdi. Slartibarfast bu yaklaşımı son derece baştan çıkarıcı buldu ve buna karşı savaştı. Tekrar, acı içinde terleyen ve dişlerini gıcırdatan Zaphod’a döndü.</p>

  <p>“Senin bu konuda mutlaka bir fikrin olmalı,” dedi, “yani neden seni öldürmedikleri konusunda. Son derece garip ve alışılmadık görünüyor.”</p>

  <p>“Farkında bile olmadıklarını düşünüyorum,” diye omuz silkti Zaphod, “Size söyledim. Beni en zayıf silahla vurdular, sadece devirdiler, değil mi? Beni gemilerine tıktılar, bir köşeye attılar ve unuttular. Sanki benim orada olmamdan utanıyormuş gibiydiler. Bir şey söylemeye kalkıştığımda bana tekrar vurarak deviriyorlardı. Çok hoş konuşmalarımız oldu. “Hey,... ugh!”, “Selam...ugh!” “Acaba...ugh!” Beni saatlerce eğlendirdi , biliyor musunuz.” tekrar göz kırptı.</p>

  <p>Parmakları arasında bir şeyle oynuyordu. Onu yukarı kaldırdı. Bu Altın Çubuktu- Altın Kalp, Sonsuz Olasılıksızlık Seyir Sisteminin kalbi. Kusursuz Kilit Yoketme harekatı sonunda yalnızca bu ve Tahta Sütün kurtulabilmişti.</p>

  <p>“Geminizin bir parça hareket edebildiğini sanıyorum,” dedi. “Beni gemime yollamaya ne dersiniz, siz...”</p>

  <p>“Bize yardımcı olmayacak mısın?” dedi Slartibarfast.</p>

  <p>“Bize mi?” dedi Ford sertçe, “Biz kimiz?”</p>

  <p>“Kalıp Evren’i kurtarmakta size yardımcı olmayı çok isterdim,” diye üsteledi Zaphod, kollarının üzerinde doğrularak. “Ama bir çift baş ağrısının ana- babası sayılırım. Üstelik bir sürü küçük baş ağrısının da gelmekte olduğunu görebiliyorum. Ama bir daha kurtarmaya gerek kalırsa, emrinizdeyim. Hey, Trillian, bebeğim?”</p>

  <p>Trillian şöyle bir dönüp baktı.</p>

  <p>“Evet?”</p>

  <p>“Gelmek ister misin? <em>Altın Kalp'</em><em>e</em> Heyecan, macera ve gerçekten çılgınca şeyler için?”</p>

  <p>“Ben aşağıya, Krikkit’e gidiyorum,” dedi Trillian.</p>

  <h2 id="sigil_toc_id_89">27</h2>

  <p>Bu aynı tepeydi, ama aynı sayılmazdı da.</p>

  <p>Çünkü bu kez Bilgilendirici Görüntü değil, Krikkit’in kendisiydi ve üzerinde durmaktaydılar. Biraz ötelerinde ağaçların arkasında, onları, onların gerçek gövdelerini buraya, gerçek, şimdiki Krikkit’e getiren, garip İtalyan restoranı vardı.</p>

  <p>Ayaklarının altındaki güçlü çimenler gerçekti. Zengin toprak da öyle. Ağaçtan gelen başdöndürücü kokular da öyle, gerçekti. Gece gerçek geceydi.</p>

  <p>Krikkit.</p>

  <p>Herhalde, Galaksi’de Krikkitli olmayanlar için bu-lunulabilecek en tehlikeli yer. Üzerinde yaşayanlarının, başka herhangi bir yerin varlığına dayanamayan, sevimli, neşeli, zeki olduğu, ama kendilerinden olmayan biriyle karşılaştıklarında korku, vahşet ve ölümcül bir nefretle doldukları yer.</p>

  <p>Arthur titredi.</p>

  <p>Slartibarfast titredi.</p>

  <p>Şaşırtıcı ama Ford da titredi.</p>

  <p>Şaşırtıcı olan onun titremesi değil, orada olmasıydı. Ama Zaphod’u gemisine götürdükten sonra, beklenmedik bir şekilde utanç duyarak kendini kaçmamaya , zorunlu hissetmişti.</p>

  <p>Yanlış, diye düşünüyordu kendi kendine, yanlış yanlış yanlış. Zaphod’un cephaneliğinden kendilerini silahlandırdıkları Zap silahlarından birini kendine doğru çekti.</p>

  <p>Trillian gökyüzüne bakarken titredi ve kaşlarını çattı.</p>

  <p>Gökyüzü de aynı değildi. Artık boş, bomboş değildi.</p>

  <p>İkibin yıllık Krikkit savaşları ve on milyon yıl önce Krikkitin Yavaşlandırılmış Zaman Zarfına kapatıldığından beri geçen yalnızca beş yerel yıl içinde ,çevredeki kırlık görüntü çok az değişirken, gökyüzünde çarpıcı değişiklikler olmuştu.</p>

  <p>Şimdi orayı soluk ışıklar ve kalabalık şekiller doldurmuştu.</p>

  <p>Bir Krikkitli’nin hiçbir zaman bakmadığı gökyüzünün yukarılarında Krikkit’in şiirsel kırsal alanlarından çok çok yükseklerde, O-Yer-çekim alanlarında Savaş Bölgeleri, Robot Bölgeleri -muazzam savaş gemileri, oda kaleler- bulunuyordu.</p>

  <p>Trillian onlara bakarak düşündü.</p>

  <p>“Trillian,” diye fısıldadı Ford Prefect.</p>

  <p>“Evet?” dedi Trillian.</p>

  <p>“Ne yapıyorsun?”</p>

  <p>“Düşünüyorum.”</p>

  <p>“Düşünürken hep böyle mi nefes alırsın?”</p>

  <p>“Nefes aldığımın farkında değildim.” <sup>1</sup></p>

  <p>“Beni endişelendiren de bu.”-</p>

  <p>“Sanırım, biliyorum...” dedi Trillian.</p>

  <p>“Shhh!” dedi Slartibarfast panik içinde ve elleri titreyerek onlara daha geriye, ağacın gölgesine çekilmelerini işaret etti.</p>

  <p>Ansızın daha önce bantta olduğu gibi, tepeden gelen yolda ışıklar göründü, ama bu kez danseden ışıklar ilkel lambalardan değil elektrik fenerlerinden gelmekteydi.-kendi içinde çarpıcı bir değişiklik sayılmazdı ama her detay onların yüreğini korkuyla hoplatmaya yetiyordu. Bu sefer çiçekler, çiftçilik, ölmüş köpeklerle ilgili şarkılar yoktu. Kısılmış sesler yoğun bir tartışma içindeydi.</p>

  <p>Gökyüzünde yavaş hızda bir ışık hareket etti. Arthur klastrofobik bir korkuya kapılmıştı ve ılık rüzgar boğazına sarılmıştı.</p>

  <p>Birkaç saniye içinde ikici bir grup göründü. Karanlık tepenin diğer tarafından yaklaşmaktaydılar. Hızla ve kararlı hareket etmekteydiler. Fenerlerini sallayarak etrafı kolaçan ediyorlardı.</p>

  <p>Grupların birleştiği açıkça görülmekteydi ama önemli olan yalnızca birleşmeleri değil, bilerek tam o noktada, Arthur ve diğerlerinin durduğu noktada birleşmeleriydi.</p>

  <p>Arthur, Ford Prefect’in tüfeğini omuzuna kaldırırken çıkardığı hafif hışırtıyı ve Slartibarfast’ın kendininkini yerleştirirken çıkardığı hafif iniltiye benzer öksürüğü duydu. Öyle çok titriyordu ki, eğer birine o sırada ateş edecek olsa muhtemelen üstünde imzasının izini bırakabilirdi.</p>

  <p>Yalnız Trillian silahını kaldırmamıştı. O kaşlarını kaldırdı, tekrar indirdi ve düşünceli bir şekilde dudağını ısırdı.</p>

  <p>“Hiç düşündünüz mü,” diye başladı ama o sırada kimse bir şey tartışmak istemiyordu.</p>

  <p>Arkalarındaki karanlığı delip geçen ışıkla irkilip hızla geriye döndüklerinde üçüncü bir grup Krikkitçi’nin fenerleriyle onları incelediklerini gördüler.</p>

  <p>Ford Prefect’in silahı haince takırdadı. Karşıdan da ateş edildi ve silahı elinden düştü.</p>

  <p>Katıksız bir korku anı yaşandı. Yeniden ateş edilmeden donmuş bir saniye geçti.</p>

  <p>Ve bu saniyenin sonunda da kimse ateş etmedi.</p>

  <p>Soluk-yüzlü Krikkitliler tarafından kuşatılmışlar ve fener ışıklarının köpüğünde banyo yapmaktaydılar.</p>

  <p>Esir edenler esirlerine, esirler kendilerini esir edenlere bakıyordu.</p>

  <p>“Merhaba?” dedi esir edenlerden biri. “Affedersiniz , ama siz...uzaydan gelen yaratıklar mısınız?”</p>

  <h2 id="sigil_toc_id_90">28</h2>

  <p>Bu arada, zihnin rahatça kavrayabileceğinden milyonlarca mil ötede Zaphod Beeblebrox yine bunalımdaydı.</p>

  <p>Gemisini tamir etmişti- yani bir hizmet robotu bu işi yaparken onu uyanık bir dikkat içinde izlemişti. Gemi şimdi yine var olan en güçlü ve en olağanüstü gemiydi. Herhangi bir yere gidebilir, her istediğini yapabilirdi. Bir süre bir kitapla oyalandı sonra onu bir kenara attı. Bu daha önce okuduğu bir kitaptı.</p>

  <p>İletişim masasına gitti ve bütün frekanslara açık acil durum kanalını buldu.</p>

  <p>“İçecek bir şey isteyen var mı?”</p>

  <p>“Bu acil bir durum mu, arkadaş?” diye çatlak bir ses Galaksinin ortalarında bir yerden seslendi.</p>

  <p>“Karıştırıcı aleti olan var mı?” dedi Zaphod.</p>

  <p>“Sen git de bir kuyruklu yıldız gezisi yap.”</p>

  <p>“Pekala, pekala,” dedi Zaphod ve kanalı kapattı. İçini çekti ve yerine oturdu. Tekrar ayağa kalktı ve bilgisayar ekranına doğru gitti. Bir iki düğmeye bastı. Ekranın etrafında birbirlerini yiyerek koşuşturmaya başlayan küçük damlalar belirdi.</p>

  <p>“Pow!” dedi Zaphod. “Heeeyo! Pop pop pop!”</p>

  <p>“Selam,” dedi bilgisayar, birkaç dakika sonra neşeyle “üç puanınız var. Bundan önceki en iyi skor yedimilyon beşyüz doksanyedibin ikiyüz...”</p>

  <p>“Pekala, pekala,” dedi Zaphod ve ekranı tekrar kararttı.</p>

  <p>Tekrar oturdu.. Bir kalemle oynadı. Yavaş yavaş bu da cazibesini kaybetmeye başladı.</p>

  <p>“Pekala, pekala,” dedi ve bilgisayara kendi skorunu ve daha önceki en iyi skoru yazdırdı.</p>

  <p>Gemisi, Evreni bulanık bir görüntü haline getirdi.</p>

  <h2 id="sigil_toc_id_91">29</h2>

  <p>“Söyleyin,” dedi ince, soluk yüzlü Krikkitli. Rütbesi diğerlerinden daha yüksek olduğu için bir adım öne çıkmıştı ve meşalelerin oluşturduğu çemberin ortasında kendinden pek de emin olmayarak, silahını sanki az önce bir yere kadar gitmiş olan başka birinin yerine tutar gibi tutuyordu, “Doğanın Dengesi denen şeyle ilgili bir şey biliyor musunuz?”</p>

  <p>Esirlerinden bir kaç şaşkın mırıltı ve homurtu dışında anlaşılır hiç cevap gelmiyordu. Işıklar üzerilerinde oynaşmaya devam ediyordu. Yukarılarda, gökyüzünde Robot bölgelerinin karanlık faaliyetleri sürmekteydi.</p>

  <p>“Bu yalnızca,” diye devam etti Krikkitli huzursuzca, “kulağımıza gelen bir şey, belki de o kadar önemli değildir. Eh, o zaman artık sizi öldürsek iyi olacak herhalde.”</p>

  <p>Başını eğerek, sanki basılacak yerin neresi olduğunu anlamaya çalışır gibi silahına baktı.</p>

  <p>“Ama,” dedi, başını kaldırıp, “sohbet etmek istediğiniz bir konu varsa, o başka tabii.”</p>

  <p>Yavaş, uyuşuk bir şaşkınlık Slartibarfast, Ford ve Arthur’un vücutlarını sardı. Çok kısa süre içinde bu şaşkınlık, şu an sadece çene kemiklerini aşağı yukarı oynatmakla meşgul olan beyinlerine de Şaşacaktı. Trillian sanki bir</p>

  <p>yap-boz kutusunu sallayarak bilmeceyi tamamlamaya çalışır gibi kafasını iki yana sallayıp duruyordu.</p>

  <p>“Bu Evrensel yıkım programı ile ilgili,” dedi kalabalıktan bir adam, “endişelerimiz var, anlıyor musunuz.”</p>

  <p>“Evet,” diye ekledi bir başkası, “ve doğanın dengesi ile ilgili. Bize öyle geliyor ki eğer Evren’in bizim dışımızda kalan kısmı yok edilecek olursa bu bir şekilde doğanın dengesini bozacaktır. Biz ekoloji konusunda çok duyarlıyız, anlıyor musunuz?” Sesi mutsuz bir şekilde zayıflamıştı.</p>

  <p>“Ve spor,” dedi bir diğeri, yüksek sesle. Bu diğerlerinden bir beğeni alkışı almıştı.</p>

  <p>“Evet,” diye katıldı birinci konuşmacı, “ve spor...” arkaya dönüp huzursuzca arkadaşlarına baktı ve düşünceli bir şekilde yanağını kaşıdı. Derin bir iç çelişki ile savaşıyor gibiydi, sanki söylemek istediği şeylerle düşündüğü şeyler birbirinden tamamen farklı şeylermiş ve o bunlar arasında hiçbir ilişki olanağı göremiyormuş gibiydi.</p>

  <p>“Bakın,” diye mırıldandı, “bir kısmımız...” ve onay bekler gibi tekrar çevresine bakındı. Diğerleri cesaretlendirici sesler çıkardılar. “Bir kısmımız,” diye devam etti, “Galaksinin kalan kısmı ile sportif ilişkilerde . bulunmak için hevesli ve sporu politika dışında tutma tartışmasını anlayabilmeme rağmen, düşünüyorum ki eğer Galaksinin kalan kısmı ile sportif ilişkilerde bulunmayı istiyorsak, ki istiyoruz, o zaman onu yok etmemiz bir hala olacaktır. Ve zaten Evrenin kalan kısmı...” sesi yine uzaklaştı “...ki bu fikir şimdi...’</p>

  <p>“Nnn..” dedi Slartibarfast. “Nn...”</p>

  <p>“Hhh...?” dedi Arthur.</p>

  <p>“Dr...” dedi Ford Prefect.</p>

  <p>“Pekala,” dedi Trillian. “o zaman bunu konuşalım.” Öne çıktı ve kafası karışmış zavallı Krikkitlinin koluna girdi. Yirmibeş yaşlarında gösteriyordu. Bunun anlamı bu bölgede meydana gelen garip zaman değişimleri yüzünden, on milyon yıl önce, Krikkit savaşları bittiğinde sadece yirmi yaşlarında olduğuydu.</p>

  <p>Trillian bir şeyler söylemeden önce onu fenerlerin ışığında azıcık yürüttü. Krikkitli onun peşi sıra kararsızca sürüklendi. Şimdi onları çevreleyen fenerlerin ışıkları sanki bu karanlık Evren’de ne yaptığını bilir görünen tek kişi olan bu ilginç, sessiz görünüşlü kıza boyun eğer-cesine ışıklarını hafifçe kıstılar.</p>

  <p>Trillian döndü ve Krikkitlinin yüzüne baktı ve hafifçe iki kolunu tutmaya da devam etti. Krikkitli şaşkın bir perişanlık örneğiydi.</p>

  <p>“Anlat,” dedi Trillian.</p>

  <p>Adam bir an için hiçbir şey söylemedi. Bakışları Trillian’ın bir gözünden öbürüne gidip geliyordu.</p>

  <p>“Bizlerin ...” dedi “bizlerin yalnız olması gerekiyor... sanırım.” Yüzünü buruşturdu ve sonra başını öne eğdi ve kumbaradan para çıkarmaya çalışır gibi onu salladı. Tekrar başını kaldırdı. “Artık bir bombamız var, anlıyor musunuz,” dedi, “şöyle küçücük bir şey.”</p>

  <p>“Biliyorum,” dedi kız.</p>

  <p>Krikkitli sanki Trillian şalgamlarla ilgili çok garip bir şey söylemiş gibi gözlerini devirerek baktı.</p>

  <p>“Gerçekten de dedi, “çok, çok küçük.”</p>

  <p>“Biliyorum.” dedi kız yeniden.</p>

  <p>“Ama diyorlar ki,” sesi tekrar zayıfladı, “diyorlar ki var olan her şeyi yok edebilirmiş. Ve bunu yapmak zorundayız, anlıyor musunuz. Bu bizi yalnız yapar mı? Bilmiyorum. Ama yine de bizim görevimiz bu gibi görünüyor,” dedi ve kafası tekrar öne düştü.</p>

  <p>“Bu ne anlama gelirse gelsin,” dedi kalabalıktan boş bir ses.</p>

  <p>Trillian kollarını yavaşça zavallı şaşkın ve perişan genç Krikkitlinin boynuna doladı ve onun titreyen başını kendi omuzuna dayayarak okşadı.</p>

  <p>“Her şey düzelecek,” dedi yavaşça, ardından gölgeler içindeki bütün kalabalığın duyabileceği bir sesle, “bunu yapmak zorunda değilsiniz.”</p>

  <p>Onu sarstı.</p>

  <p>“Bunu yapmak zorunda değilsiniz.” dedi yeniden.</p>

  <p>Onu bıraktı ve biraz geriye çekildi..</p>

  <p>“Benim için bir şey yapmanı istiyorum,” dedi ve beklenmedik bir şekilde güldü.</p>

  <p>“İstiyorum ki,” dedi ve yine güldü. Elini ağzına kapattı ve sonra ciddi bir yüzle “beni liderinize götürmenizi istiyorum,” dedi ve göklerdeki Savaş Bölgelerini işaret etti. Liderlerinin orada olacağını biliyormuş gibi görünüyordu.</p>

  <p>Trillian’ın gülüşü atmosferde bulunan bir şeyi adeta deşarj etmişti. Kalabalığın arkasında bir yerden tek bir ses, eğer bu besteyi Paul Mc Cartney yapmış olsaydı, ona bütün dünyayı satın aldırabilecek bir şarkı söylemeye başladı.</p>

  <h2 id="sigil_toc_id_92">30</h2>

  <p>Zaphod Beeblebrox, müthiş bir adam pozunda, tünel boyunca cesaretle emekliyordu. Kafası son derece karışmıştı ama inatla emeklemeye devam etti, çünkü öylesine cesurdu.</p>

  <p>Kafası az önce görmüş olduğu bir şeyden dolayı karışmıştı, ama bu, az sonra duyacağı şeyden karışacağının yarısı kadar bile değildi. Onun için artık nerede olduğunu açıklamak iyi olacak.</p>

  <p>Krikkit gezegeninin yüzeyinden millerce yukarıdaki Robot Savaş Bölgelerinde bulunuyordu.</p>

  <p>Burada atmosfer inceydi ve herhangi bir ışına veya uzayın o tarafa doğru savurabileceği herhangi bir şeye karşı oldukça korunmasız durumdaydı.</p>

  <p>Zaphod <em>Altın Kalp'i,</em> Krikkit üzerindeki gökyüzünü sıkış sıkış doldurmuş olan, donuk görünüşlü, iri hantal gemiler arasında park etmişti ve gökyüzündeki binaların en büyüğü ve en önemlisi gibi görünen binalardan birine, üzerinde silah olarak bir Zap silahından ve baş ağrısına karşı taşıdığı şeyden başka hiçbir şey olmadan girmişti.</p>

  <p>Kendini, uzun, geniş ve kötü aydınlatılmış bir koridorda, bundan sonra ne yapacağını saptayana kadar saklanabilme olanağı olan bir yerde buldu. Arada sırada Krikkit robotlarından biri koridordan geçtiği için gizleniyordu. Her ne kadar şimdiye kadar onlarla şansı oldukça yaver</p>

  <p>gitmişse de, son derece ızdıraplı anlar da geçirmişti ve kendisinin ancak yarı yarıya iyi olduğunu kabul ettiği bu şansını yeniden zorlamaya hiç niyeti yoktu.</p>

  <p>Bir ara koridora açılan odalardan birine başını sokmuş ve buranın kocaman ve yine loş aydınlatılmış bir bölme olduğunu keşfetmişti.</p>

  <p>Aslında burası, içinde sergilenecek tek bir şey olan bir müzeydi. Bu şey bir uzay gemisi enkazıydı. Korkunç şekilde yanmış ve parçalanmıştı. Zaphod okulda kendisine bitişik siberhücredeki kızla yatabilmek için harcadığı başarısız çabalar yüzünden kaçırdığı Galaksi Tarihi bilgilerinden bir kısmını artık tazelemiş olduğu için, şimdi bu enkazın o milyarlarca yıl öncesindeki Toz Bulutunun içinde sürüklenen ve bütün bu işleri başlatan gemi olduğunu tahmin edebiliyordu.</p>

  <p>Ama, bunda doğru olmayan bir şey vardı ve onun kafasını karıştıran da buydu.</p>

  <p>Bu gemi gerçekten harap olmuştu. Gerçekten yanmıştı ama tecrübeli bir göz tarafından yapılacak kısa bir inceleme bunun gerçek bir uzay gemisi olmadığını ortaya çıkarabilirdi. Bu sanki böyle bir geminin tam ölçüde bir kopyası, maket halinde bir mumlu kopyası fotokopisi idi. Diğer bir deyişle aniden bir uzay gemisi inşa etmeye kalkışacak olursanız ve bunu nasıl yapacağınızı bilmiyorsanız, böyle bir şeyi yakınınızda bulundurmanız büyük kolaylık sağlayacaktır. Bununla birlikte bu şey hiçbir zaman hiçbir yere uçacak durumda değildi.</p>

  <p>Hala bunu çözmeye çalışıyordu- hatta bunu henüz çözmeye başlamıştı ki odanın bir başka bölümünde bir kapının aralandığını ve birkaç Krikkit robotunun biraz neşesiz bir şekilde odayı girdiğini gördü.</p>

  <p>Zaphod onların tuzağına düşmek istemediği için basiretin cesaret sayılması gibi korkaklığın da öyle olması gerektiğine karar vererek dolaplardan birine kahramanca saklandı.</p>

  <p>Dolap aslında bir kontrol kapısından geçerek aşağı doğru inen geniş bir havalandırma tüneli şaftının üst bölümüydü. Zaphod kendini aşağı bıraktı ve tünel boyunca emeklemeye başladı. İşte onu bulduğumuz yer burasıydı.</p>

  <p>Burayı sevmemişti. Soğuk, karanlık ve son derece rahatsız bir yerdi ve onu ürkütüyordu. İlk fırsatta -ki bu fırsat yüz metre ötedeki bir başka şafttı- buradan dışarı tırmandı.</p>

  <p>Bu sefer çıktığı yer daha küçük bir odaydı. Bir bilgisayar ana merkezini andırıyordu. Büyük bir bilgisayar masası ile duvar arasındaki dar karanlık bir boşluktu.</p>

  <p>Odada yalnız olmadığını hemen farketti ve tam burayı terk edecekken odanın diğer sakinlerinin birbirleriyle konuştuklarını duyunca ilgiyle onları dinlemeye koyuldu.</p>

  <p>“Sorun robotlarda, efendim,” dedi bir ses. “Yolunda gitmeyen bir şeyleri var.”</p>

  <p>“Tam olarak ne?”</p>

  <p>Bunlar Krikkitli iki Savaş Komutanıydı. Bütün Savaş Komutanları gökyüzündeki Robot Savaş Bölgelerinde yaşıyorlardı ve gezegenin yüzeyindeki vatandaşlarını etkileyen saçma şüpheler ve belirsizliklere karşı oldukça bağışıklık kazanmış durumdaydılar.</p>

  <p>“Eee, efendim, sanırım onları savaş mücadelesinden geri çekerek süpernova bombasını patlatmaya ha-zırlanmakla yerinde bir iş yapıyoruz. Zarftan serbest bırakıldığımız şu kısa süreden beri....”</p>

  <p>“Sadede gel.”</p>

  <p>“Robotlar bundan hoşlanmıyor, efendim.”</p>

  <p>“Ne?”</p>

  <p>“Savaş efendim, onları yıpratıyor gibi. Üzerlerinde belli bir dünya -yorgunluğu var ya da daha doğrusu Uzay yorgunluğu demeliyim belki. “</p>

  <p>“Olabilir, onlar Evren’i yok etmeye yardımcı olmak için yaratıldı.”</p>

  <p>“Evet, ama bunu zor buluyorlar, efendim. Bir yorgunluk ve ilgisizlik durumunun etkisi altındalar. îşin gerisinde kalmayı da içlerine sindiremiyorlar. <em>Oomph</em> eksikliği içindeler.”</p>

  <p>“Ne demeye çalışıyorsun?”</p>

  <p>“Efendim, sanırım bir şeye çok canları sıkılmış.” “Krikkit aşkına, sen ne söylemeye çalışıyorsun?”</p>

  <p>“Son bir iki çatışmada, kavgaya giriyorlar, ateş etmek için silahlarını kaldırıyorlar ama ansızın, niye rahatımı bozayım? Kozmik anlamda bütün bunlar ne demek oluyor? diye düşünmeye başlıyorlar. Ve hepsi biraz yorgun ve biraz neşesiz görünüyordu.”</p>

  <p>“Başka ne yapıyorlar?”</p>

  <p>“Eee, daha çok dörtlü denklemler efendim. Bütün muhasebecilerin şeytanca zor bulduğu şeyler efendim. Ve bir de surat asıyorlar.”</p>

  <p>“Surat mı asıyorlar?”</p>

  <p>“Evet, efendim.”</p>

  <p>“Bir robotun surat astığını kim duymuş?” “Bilmiyorum, efendim.”</p>

  <p>“Bu ses neydi?”</p>

  <p>Bu ayrılmakta olan Zaphod’un çıkardığı sesti.</p>

  <h2 id="sigil_toc_id_93">31</h2>

  <p>Karanlığın derin kuyusunda sakatlanmış bir robot vardı. Metalik karanlığının içinde bir süredir sessiz oturmaktaydı. Burası soğuk ve rutubetliydi, ama bir robot olarak onun bunları farketmemesi gerekiyordu. Buna rağmen, o büyük bir irade gücü kullanarak farketmeyi başarmıştı.</p>

  <p>Beyni Krikkit Savaş Bilgisayarının ana bellek merkezine bağlanmıştı. Geçirmekte olduğu bu tecrübeden ne o, ne de bilgisayar hiç zevk almıyordu.</p>

  <p>Bu zavallı metal yaratığı Squomshellous Zeta’nın bataklıklarından kurtaran Krikkit robotları, bunu ondaki muazzam bellek gücünü hemen farkettikleri ve bu gücün kendilerine yardımcı olabileceğini düşündükleri için yapmışlardı.</p>

  <p>Soğuğun, karanlığın, rutubetin, sıkışmışlığın ve yalnızlığın beynin bu özelliğine bağlantılı olan kişilik bozukluklarını azaltmakta bir işe yaramayacağını göz önüne almamışlardı.</p>

  <p>Robot yaptığı görevden hiç memnun değildi.</p>

  <p>Her şey bir yana, bir gezegenin tüm askeri stratejisinin koordinesi onun muazzam beyninin yalnızca minik bir bölümünü kaplamıştı, beyninin kalan kısmı ise müthiş sıkılıyordu. Kendisininkiler dışında, tüm Evren’in önemli matematiksel, fiziksel, kimyasal, biyolojik, sosyolojik, felsefi, etimolojik, meteorolojik ve psikolojik sorunlarını üç kere çözmüş olduğundan, yapacak bir şey bulabilmek için kıvranırken kendini hiçbir makamı hatta melodisi olmayan acıklı küçük maniler bestelemeye vermişti. Bunların sonuncusu bir ninni idi.</p>

  <p>“Artık dünya uykuya daldı,” diye Marvin vızıldıyordu.</p>

  <p>“Karanlık yutamadı kafamı, ardında kaldı,</p>

  <p>“Enfra-ruj görmeme yardımcı oldu,</p>

  <p>“Nasıl da nefret ederim karanlıktan.”</p>

  <p>Bundan sonraki dörtlüğü bulabilmek için güç ve duygu toplayabilmek amacıyla bir an durakladı.</p>

  <p>“Artık ben de uyumak için,</p>

  <p>“Elektronik koyunları saymaya çalışırım,</p>

  <p>“Tatlı rüyalar dileğini kendine sakla,</p>

  <p>“Nasıl da nefret ederim karanlıktan.”</p>

  <p>Bir ses “Marvin!” diye fısıldadı.</p>

  <p>Hızla başını kaldırırken, neredeyse kendisini Merkezi Krikkit Savaş Bilgisayarına bağlayan karmaşık elektrotları koparıyordu.</p>

  <p>Bir kontrol kapısı açıldı ve ele avuca sığmaz bir çift kafadan biri açılan kapıdan içeri bakarken, diğeri bir o yana bir bu yana son derece sinirli bakışlar fırlatmaktaydı.</p>

  <p>“Oh, sen misin?” diye mırıldandı robot. “Bilmem gerekirdi.”</p>

  <p>“Hey, ufaklık,” dedi Zaphod şaşkınlık içinde,” Az önce şarkı söyleyen sen miydin?”</p>

  <p>“Bendim,” dedi Marvin acı acı, “özellikle formumda sayılırım, parıltılar saçıyorum.”</p>

  <p>Zaphod başını kapıdan içeri soktu ve etrafına bakındı.</p>

  <p>“Yalnız mısın?”</p>

  <p>“Evet,” dedi Marvin, “burada sıkıntı içinde oturuyorum, acı ve sefalet yegane arkadaşlarım. Ve bir de sonsuz zekam tabii ki. Ve sonsuz keder. Ve...”</p>

  <p>“Evet,” dedi Zaphod, “Hey, senin bu işlerle bağlantın nedir?”</p>

  <p>“Bunlar,” dedi Marvin, daha az incinmiş koluyla kendisini Krikkit Bilgisayarına bağlayan bütün o elektrotları işaret etti.</p>

  <p>“O halde,” dedi Zaphod beceriksizce, “sanırım hayatımı kurtarmış olmalısın. İkinci kez.”</p>

  <p>“Üçüncü kez,” dedi Marvin.</p>

  <p>Zaphod’un kafası hızla döndü (diğeri şahin bakışlarını tamamen ters yöne çevirmişti) ve tam o sırada hemen arkasındaki ölüm saçan, katil robotun hararet yaparak tükendiğini ve üzerinden dumanlar tütmeye başladığını gördü. Robot sendeleyerek geriledi ve bir duvara yaslandı. Sonra önce duvardan yere doğru, sonra yerde yana doğru kaydı, başını arkaya attı ve teselli edilemez bir halde hıçkırmaya başladı.</p>

  <p>Zaphod Marvin’e baktı.</p>

  <p>“Müthiş bir yaşam felsefen olmalı,” dedi.</p>

  <p>“Sorma bile,” dedi Marvin.</p>

  <p>“Sormayacağım” dedi Zaphod ve sormadı. “Hey, bak,” diye ekledi, “müthiş bir iş başarıyorsun.”</p>

  <p>“Sanırım, bunun anlamı,” dedi Marvin, bu mantık bağlantısını yapmak için zihinsel yeteneklerinin yalnızca milyonda, milyarda, trilyonda, katrilyonda birini kullanması yetmişti, “beni kurtarmaya falan niyetin olmadığı.” “Ufaklık, bilirsin ki bunu yapmayı çok isterdim.” “Ama yapmayacaksın.”</p>

  <p>“Hayır.”</p>

  <p>“Anlıyorum.”</p>

  <p>“İyi çalışıyorsun.”</p>

  <p>“Evet,” dedi Marvin. “Ben bundan nefret ederken, sen niye bunu durdurasın ki, öyle değil mi?”</p>

  <p>“Ben Trillian ve diğerlerini bulmaya gidiyorum. Hey, nerede olabilecekleri hakkında fikrin var mı? Yani, hangi gezegende olduklarını bulmam gerek. Bu da zaman alabilir.”</p>

  <p>“Çok yakındalar” dedi Marvin üzüntüyle, “istersen, onları buradan izleyebilirsin.”</p>

  <p>“Gidip onları alsam daha iyi olacak diye ısrar etti Zaphod, “belki yardıma ihtiyaçları vardır, tamam mı?” “Belki de,” dedi Marvin kasvetli sesinde aniden beliren otoriter bir ton ile, “onları buradan izlemen daha iyi olacak. Şu genç kız,” diye ekledi beklenmedik bir şekilde, “benim tanışmaktan kaçınma zevkinin yokluğuna eremediğim zeki olmayan, en cahil organik yaşam formlarından biri olmalı. “</p>

  <p>Zaphod’un bu olumsuzluklar labirentinin zincirleri arasından yolunu bulması ve diğer uçtaki sürprize ulaşması bir iki dakikasını aldı.</p>

  <p>“Trillian mı?” dedi. “O daha çocuk. Sevimli evet, ama çok değişken ruhlu. Kadınlar nasıldır bilirsin. Ya da belki bilmezsin. Sanırım bilmezsin. Biliyorsan da ben bunu duymak istemiyorum. Bağla bakalım beni onlara.”</p>

  <p>"... tamamen yönlendirilmiş.”</p>

  <p>“Ne?” dedi Zaphod.</p>

  <p>Konuşan Trillian'dı. Zaphod arkasına döndü.</p>

  <p>Krikkit Robotunun yaslanıp hıçkırmakla olduğu duvar aydınlanmış ve bilinmeyen Krikkit Savaş Bölgelerinden birinde yer alan bir sahneyi gösteriyordu. Burası bir çeşit konsey odasını andırıyordu. Ama robot ekrana dayandığı için bunu tam olarak anlayamadı.</p>

  <p>Robotu oradan kaldırmaya çalıştı ama robot üzüntüden iyice ağırlaşmıştı ve Zaphod’u ısırmaya kalkıştı. Bunun üzerine Zaphod onun çevresinden dolanarak görebildiği kadarıyla yetinmeye çalıştı.</p>

  <p>“Bir düşünün.” dedi Trillian’ın sesi, tarihiniz bir dizi alışılmadık olasılık dışı olayla dolu. Ve ben bir olasılık dışı olayı görür görmez tanırım. En başta sizin Galaksiden izole edilmiş olmanız alışılmadık, acayip bir olay. Bir Toz Bulutu ile sarılıp sarmalanmak. Bu bir tertip. Çok açıkça öyle..”</p>

  <p>Zaphod ekranı görememenin verdiği sıkıntıdan çılgına dönmüştü. Robot’un kafası, Trillian’ın konuşmakla olduğu kişileri, elindeki çok işlevli savaş sopası arkadaki fonu ve trajik bir ifadeyle alnına dayadığı kolu ise Trillian’ı görmesini engelliyordu.</p>

  <p>“Sonra,” dedi Trillian, “gezegeninize çakılan bu uzaygemisi. Bu gerçekten de olabilecek bir şey değil mi? Seyir halindeki bir uzay gemisinin kazayla bir gezegenin yörüngesiyle kesişmesindeki başarısızlık olasılığının oranı nedir, hiçbir fikriniz var mı?”</p>

  <p>“Hey, “dedi Zaphod, “neden bahsettiği hakkında zerre kadar fikri yok. Ben o uzay gemisini gördüm. O bir taklit. Hiç şüphe yok.”</p>

  <p>“Ben de öyle olabileceğini düşünmüştüm” dedi Marvin Zaphod un arkasındaki hücresinden.</p>

  <p>“Ya, evet.” dedi Zaphod. “Senin için bunu söylemek kolay. Daha şimdi benden duydun. Her neyse, bunun ne ilgisi var anlayamıyorum.”</p>

  <p>“Ve hele,” diyerek devam etti Trillian, ‘bu uzay gemisinin Galaksideki belli bir gezegenin yörüngesi ya da Evren'in tümü ile kesişmesinin başarısızlık oranını öğrenmeniz tam anlamıyla şok edici olacaktır. Ne kadar şansınız olduğunu bilmiyorsunuz öyle mi? Öylesine yüksek ki, ben de bilmiyorum. O halde yine özel olarak düzenlenmiş bir durumla karşı karşıyayız. Allah bilir, o uzay gemisi de gerçek değildir, hiç şaşmam buna.”</p>

  <p>Zaphod sonunda robotun savaş sopasını kaldırmayı başardı. Ekranın sopanın kapattığı bölümünde Ford, Arthur ve Slartibarfast’m tüm olan bitenden şaşkına dönmüş, perişan görüntüleri vardı.</p>

  <p>“Hey şuraya bak,” dedi Zaphod heyecanla. “Çocukların hepsi iyi. Ya ya ya şa şa şa! Hadi parçalayın onları çocuklar.”</p>

  <p>“Ya neredeyse bir gecede kendi kendinize inşa etmeyi başardığınız bu teknoloji? Birçok halk için bunu becerebilmek binlerce yıl sürebilir. Birisi bütün bilmeniz gerekenleri size ulaştırıyordu, birisi sizin başladığınız işi bitirmenizi sağlıyordu.”</p>

  <p>“Biliyorum, biliyorum,” diye ekledi görünmez bir itiraza cevap olarak, “Bunun olup bittiğini farketmediğinizi biliyorum. Benim demek istediğim de tam olarak bu işte. Siz olan biteni hiç farketmediniz. Örneğin bu Süpernova Bombası.”</p>

  <p>“Bunu nasıl biliyorsun?” dedi görünmez ses.</p>

  <p>“Sadece biliyorum,” dedi Trillian. “benim sizlerin bu kadar zekice bir şeyi icat edecek kadar akıllı ama her şeyle beraber sizi de yok edeceğini anlamayacak kadar salak olduğunuza inanmamı bekliyorsunuz? Bu sadece aptalca değil, üstelik görülmemiş derecede ahmakça olur.”</p>

  <p>“Hey bu bomba işi de ne?” dedi Zaphod Marvin’e panik içinde.</p>

  <p>“Süpernova bombası mı?” dedi Marvin. “Çok çok küçük bir bomba.”</p>

  <p>“Evet?”</p>

  <p>“Evren’in tamamını yok edecek bir şey.,” diye ekledi Marvin. “Bana soracak olursan, iyi fikir. Çalıştırmayacaklar ama.”</p>

  <p>“O kadar zekice ise niye çalıştıramasınlar?”</p>

  <p>“<em>Zekice”</em> dedi Marvin, “ama onlar zeki değil. Zarfa kapatılmadan önce tasarım aşamasına kadar gelebilmişlerdi. Son beş seneyi onu inşa etmekle geçirdiler. Başardıklarını sanıyorlardı ama başaramadılar. Onlar da bütün diğer organik yaşam biçimleri kadar aptal. Onlardan nefret ediyorum.”</p>

  <p>Trillian devam ediyordu.</p>

  <p>Zaphod Krikkit robotunu ayağından çekerek duvardan uzaklaştırmaya çalışıyordu. Ama robot ona tekmeler atıp hırıldıyor, ardından yeniden güç kazanan tazelenmiş bir haykırışla hıçkırmaya devam ediyordu. Sonra ansızın yuvarlandı ve duygularını ifade etmeye herkesin ayağının altından uzakta devam etti.</p>

  <p>Trillian odanın ortasında yalnız başına durmaktaydı. Gözleri yorgun ama ateş gibi alev alevdi.</p>

  <p>Onun önünde sıraya dizilmiş soluk yüzlü ve kırışık suratlı Yaşlı Krikkit Efendileri durmaktaydı. Onlar geniş kıvrımları olan kontrol masasının arkasından Trillian’a çaresiz bir korku ve nefretle bakıyorlardı.</p>

  <p>Onların önünde, odanın ortasında Trillian’ın durmakta olduğu yerle kontrol masasına eşit uzaklıkta bir yerde tıpkı bir mahkemede rastlanacağı gibi ince, bir bir-buçuk metre boyunda beyaz bir sütun bulunmaktaydı. Bunun tepesinde çapı sekiz on santim uzunluğunda küçük beyaz bir küre vardı.</p>

  <p>Yanında çok işlevli savaş sopası ile bir Krikkit robotu durmaktaydı.</p>

  <p>“Hatta,” diye açıkladı Trillian, “öyle uyuşuk aptallarsınız ki siz,” (Trillian terliyordu. Zaphod bunun, yani bu sırada Trillian’ın böyle terlemesinin hiç de çekici bir şey olmadığını düşündü) “hepiniz öyle uyuşuk aptallarsınız ki, son beş yılda Hactar’dan hiçbir yardım almadan bunu yapmış olmanın mümkün olacağından şüphe ederim, hem de çok şüphe ederim.”</p>

  <p>“Bu Hactar denen adam da kim?” dedi Zaphod, omuzlarını dikleştirerek.</p>

  <p>Marvin buna cevap verdiyse bile Zaphod onu duymadı. Tüm dikkatini ekranda toplamıştı.</p>

  <p>Krikkit’in ya’şlılarından biri Krikkit robotuna doğru eliyle bir işaret yaptı. Robot sopasını kaldırdı.</p>

  <p>“Yapabileceğim hiçbir şey yok,” dedi Marvin. “Diğerlerinden tamamen bağımsız bir devre üzerinde.”</p>

  <p>“Bir dakika,” dedi Trillian.</p>

  <p>Yaşlı adam küçük bir hareket yaptı. Robot durdu. Trillian ansızın kendi yargısından şüphe eder gibi görünmeye başlamıştı.</p>

  <p>“Bütün bunları nereden biliyorsun” diye sordu Zaphod bu sırada Marvin’e.</p>

  <p>“Bilgisayar kayıtları,” dedi Marvin. “Ben onlara ulaşabiliyorum.”</p>

  <p>“Siz çok farklısınız öyle değil mi?” dedi Trillian Yaşlı Efendilere. “Aşağıdakilerden, yerdeki dünyadaşlarınızdan çok farklısınız. Tüm yaşamlarınızı burada, yukarıda, atmosferin korumasından uzakta geçirdiniz. Çok incinebilir bir durumdaydınız. Halkınızın kalan kısmı çok korkuyor, biliyorsunuz. Onların bunu yapmanızı istemediğini biliyorsunuz. Onlarla ilişkinizi kesmişsiniz, niye biraz araştırmıyorsunuz?”</p>

  <p>Krikkit Yaşlısı sabırsızlaştı. Robota son yaptığı işaretin tamamen tersi bir işaret yaptı.</p>

  <p>Robot savaş sopasını salladı. Sopa beyaz küreye vurdu.</p>

  <p>Küçük beyaz küre Süpernova bombası idi.</p>

  <p>Bu çok çok küçük bir bombaydı ve tüm Evren’i sona erdirmek için yapılmıştı.</p>

  <p>Süpernova bombası havada uçtu. Konsey odasının arka duvarına çarptı ve çok kötü bir şekilde zedelendi.</p>

  <p>“Peki Trillian bütün bunları nasıl biliyor?” dedi Zaphod.</p>

  <p>Marvin asık suratlı sessizliğini korudu.</p>

  <p>“Belki de. yalnızca blöf yapıyordur,” dedi Zaphod. “Zavallı, çocuk, onu hiç yalnız bırakmamalıydım.”</p>

  <h2 id="sigil_toc_id_94">32</h2>

  <p>“Hactar!” diye seslendi Trillian. “Neler çeviriyorsun?”</p>

  <p>Onları çevreleyen karanlıklan ses gelmedi. Trillian huzursuzca bekledi. Yanılmış olamayacağından emindi. Bir şekilde cevap beklemekte olduğu kasvetli karanlığı gözledi. Ama yalnızca soğuk bir sessizlik vardı.</p>

  <p>“Hactar?” diye seslendi yeniden. “Arkadaşım Arthur’la tanışmanı istiyorum. Ben bir Fırtına Tanrısı ile gitmek istedim ama o beni bırakmadı. Bunu yaptığı için çok memnunum. Benim gerçek duygularımın ne olduğunu anlamama yardımcı oldu. Ne yazık ki Zaphod bütün bunlardan fazlasıyla korktuğu için sana Arthur’u getirdim. Sana bütün bunları niye anlattığımdan pek emin değilim.</p>

  <p>“Hey?” dedi yeniden. “Hactar?”</p>

  <p>Ve sonra o geldi.</p>

  <p>înce ve çelimsizdi. Uzak mesafelerden rüzgarla taşınmış, yarı duyulur bir sesin bir anısı, bir düşüydü.</p>

  <p>“ikiniz de ortaya çıkar mıydınız acaba? dedi bu ses. “size son derece güvencede olacağınıza söz veriyorum.”</p>

  <p>Birbirlerine baktılar, sonra, mucizevi bir şekilde, <em>Altın Kalp'in</em> açık kapısından dışarı dökülen ışık huzmesi boyunca Toz Bulutunun ince zerrelerden örülmüş karanlığının içine doğru bir adım öne çıktılar.</p>

  <p>Arthur, Trillian’ın elini tutarak onu sakinleştirmek ve ona güven vermek istiyor, ama o buna izin vermiyordu. Havayollarından aldığı ve içinde zeytinyağı tenekesi, havlu, kırışmış Santorini Kartpostalları ve diğer ıvır-zıvırın durduğu valizi sıkı sıkı tutmaktaydı. Trillian yerine bu valiz onu sakinleştirip, ona güven veriyordu.</p>

  <p>Hiçbir şeyin içinde ve üzerinde durmaktaydılar.</p>

  <p>Bulanık, tozlu bir hiçbir şey. Parçalanıp un ufak edilerek yok edilmiş olan bilgisayarın her bir zerresi dönüp, yavaşça kıvrılırken hafifçe pırıldıyor, karanlık içindeki güneş ışığını yakalıyordu. Bilgisayarın herbir zerresi, kendi içinde zayıf da olsa bütünün modelini taşımaktaydı. Onu toza dönüştüren Striterax’lı Silastik Zırhlışeytanlar bilgisayarı sadece sakatlamışlar, öl-dürememişlerdi. Zayıf ve güçsüz bir alan zerrecikleri birbiri ile ilişkide tutmaktaydı.</p>

  <p>Arthur ve Trillian bu garip ortamın ortasında duruyorlar daha doğrusu, yüzüyorlardı. Nefes alabilecekleri bir ortam yoktu, ama şu an bu bir mesele imiş gibi görünmüyordu. Hactar sözünü tutmuştu. Güvencedeydiler. En azından şu an için.</p>

  <p>“Size ışık hileleri dışında ikram edilebilecek hiçbir şeyim yok. Ama, eğer bütün sahip olduğunuz şey bu olunca ışık hileleri ile de rahat edebilmeniz mümkündür.”</p>

  <p>Ses kayboldu ve karanlık tozlar içinde uzun kadife bir örtüyle kaplı bir kanepe belli belirsiz şekilllendi.</p>

  <p>Arthur bu kanepenin tarih öncesi Dünya’da önüne çıkan aynı kanepe olduğu gerçeğine zor katlanabiliyordu. Evren, ona bu delicesine perişan edici şeyleri yapıp durduğu için, bağırıp çağırmak ve öfkeyle tir tir titremek istiyordu.</p>

  <p>Bu hislerin içine gömülmesine izin verdi ve kanepeye oturdu dikkatle. Trillian da onu izledi. Kanepe gerçekti.</p>

  <p>En azından eğer gerçek olmasa bile onları üzerinde taşıyabiliyordu ve bu kanepelerin yapmaları gereken şey de bu olduğuna göre, ne şekilde bir test uygulanırsa uygulansın, bu gerçek bir kanepeydi.</p>

  <p>Güneşin rüzgarı içindeki ses nefesini tekrar onlara gönderdi.</p>

  <p>“Umarım, rahat etmişsinizdir,” dedi</p>

  <p>Başlarını sallayarak olumlu cevap verdiler.</p>

  <p>“Ve bu arada vardığınız sonuçların kusursuzluğu açısından da sizi tebrik etmeliyim.”</p>

  <p>Arthur hemen kendisinin vardığı pek bir sonuç olmadığını, bunu yapanın Trillian olduğunu belirtti. Trillian onun da kendisi ile gelmesini istemişti çünkü yaşam, Evren, ve her şey kendisini ilgilendirmekteydi.</p>

  <p>“Bu benim de ilgilendiğim bir şey,” diye nefestendi Hactar.</p>

  <p>“Eh,” dedi Arthur, “Bir ara birlikte çay içip, bu konuda sohbet etmeliyiz.”</p>

  <p>Orada, hemen önlerinde küçük bir tahta masa belirdi. Üzerinde gümüş bir çaydanlık, ince, porselenden süt kabı, aynı porselenden şeker kabı ve iki çay fincanı vardı.</p>

  <p>Arthur öne doğru uzandı, ama bunlar yalnızca ışık oyunlarıydı. Vücudunun rahat olarak kabul etmeye hazır olduğu bir hayal olan koltukta tekrar arkasına yaslandı.</p>

  <p>“Niçin,” dedi Trillian, “Evren’i yok etmeniz gerektiğine inanıyorsunuz?”</p>

  <p>Üzerinde dikkatini toplayabileceği hiçbir şeyin olmadığı bir hiçliğe konuşmayı oldukça zor buluyordu. Hactar da herhalde bunu farketmişti. Bir hayaletin kıkırdayabileceği ölçüde kıkırdayarak cevap verdi.</p>

  <p>“Eğer bu o cins bir oturum olacaksa,” dedi, “o zaman ortam da buna uygun olmalı.”</p>

  <p>O anda önlerinde yeni bir şey belirdi. Bu, bir psikiyatrisi koltuğunun soluk, bulanık görüntüsü idi. Ama parlak ve gösterişli bir deri ile döşenmiş olan bu koltuk da, yalnızca bir ışık oyunundan başka bir şey değildi.</p>

  <p>Etrafında da bu sahneyi tamamlayacak olan lambri kaplı duvarların bulanık görüntüsü yer alıyordu. Ve sonra koltuğun üzerinde Hactar’ın görüntüsü belirdi. Bu gözleri yuvalarından fırlattıracak bir görüntü idi.</p>

  <p>Koltuk normal bir psikiyatrisi koltuğu ölçülerinde görünüyordu, yani hemen hemen bir altmışbeş -bir doksan uzunluğunda.</p>

  <p>Bilgisayar da uzayda doğmuş, siyah bir bilgisayar uydusu için normal boyutlarda, yani bin mil kadar uzunluktaydı.</p>

  <p>Gözleri yuvalarından fırlattıran bunlardan birinin diğerinin üstünde oturuyor oluşunun görüntüsüydü.</p>

  <p>“Pekala,” dedi Trillian, kararlı bir şekilde. Kanepeden kalktı. Kendisinden fazlasıyla rahatlayıp, gevşemesi ve fazla sayıda görüntüyü kabullenmesi bekleniyormuş gibi gelmişti ona.</p>

  <p>“Çok güzel,” dedi. “Gerçek şeyler de oluşturabilir misin? Yani elle tutabileceğim, somut nesneler?”</p>

  <p>Sanki Hactar’ın dağılmış beyni, düşüncelerini sa-çıldığı milyonlarca ve milyonlarca mil ötelerden toparlamaya çalışıyormuş gibi, cevap gelmeden önce yine bir sessizlik oldu.</p>

  <p>“Ah,” diye içini çekti, “sen uzaygemisini söylemek istiyorsun.”</p>

  <p>Düşünceler uzaklığın içinde ve uzaklık tarafından sürükleniyor gibiydiler, tıpkı havada hareket eden ses dalgalan gibi.</p>

  <p>“Evet,” diye bildirdi sonunda, “yapabilirim.”</p>

  <p>“Ama bunun için muazzam zaman ve güç gerekir. Benim, bu özel durumumda, bütün yapabileceğim, önermek ve cesaret vermektir, anlıyorsun ya. Ve öneririm...”</p>

  <p>Koltuğun üzerindeki Hactar’ın görüntüsü dalgalanıp, kabarıyormuş gibi görünüyordu, adeta kendini zaptetmekte zorlanıyor gibiydi.</p>

  <p>Yeniden güç topladı.</p>

  <p>“Uzay çöplerinin zerrelerini, tek bir minik meteor parçasını, orada birkaç molekülü, burada bir iki hidrojen atomunu,” dedi, “bir araya gelmeleri için, ce-saretlendirebilirim. Bunu onlara önerip, cesaret verebilirim. Onları kızdırıp bir şekle girmelerini sağlayabilirim, ama bu çok zaman alır, sonsuza kadar sürebilir.”</p>

  <p>“Peki, uzaygemisi enkazınının modelini,” dedi Trillian, “sen mi yaptın?”</p>

  <p>“Eee...evet,” diye mırıldandı Hactar, “Ben... bir iki şey yaptım. Onları hareket de ettirebilirim. Uzay gemisini yaptım örneğin. Yapılacak en iyi şeymiş gibi gelmişti.”</p>

  <p>O sırada bir şey, Arthur’un koltuğun üzerine bıraktığı valizini alarak onu sıkıca kavramasına yol açtı. Hactar’ın parçalanmış, eski beyninin rüzgarı etraflarında dalgalandı. İçinde huzursuz düşler, rüyalar dolaşıyormuş gibiydi.</p>

  <p>“Pişman oldum, anlıyor musun,” diye mırıldandı, hüzünle. “Silastic Zırhlışeytanlar için tasarımladığım kendi modelimi sabote ettiğime pişman oldum. Bu tür bir kararı vermek benim işim değildi. Ben bir görev yerine getirmek üzere yaratılmıştım ve bunu başaramadım. Kendi varlığımı reddettim.”</p>

  <p>Hactar içini çekti. Sessizlik içinde onun hikayesine devam etmesini beklediler.</p>

  <p>“Siz haklıydınız,” dedi sonunda. “Ben Krikkit gezegenini, Silastik Zırhlışeytanlarla aynı zihinsel duruma gelip, birinci seferinde başarılı olamadığım bombayı kendileri için yapmamı isteyecek hale gelene kadar bilerek besledim. Kendimi gezegenin etrafına sarmalayıp onu korumaya aldım. Meydana getirebildiğim olaylar ve yaratabildiğim etkilerle manyakçasına nefret etmeyi öğrendiler. Onları uzayda yaşamaya mecbur ettim. Çünkü yerde etkilerim oldukça zayıf kalıyordu.</p>

  <p>Benim yokluğumda, yani Yavaşlatılmış-Zaman Zarfına sokulduklarında, tepkileri çok karmaşık bir hale geldi ve onlarla başa edemediler</p>

  <p>“Ah, ah, ah,” diye ekledi, “ben yalnızca görevimi yerine getirmeye çalışıyordum.”</p>

  <p>Ve yavaş yavaş, son derece ağır bir şekilde bulutun içindeki görüntüler solmaya, erimeye başladı.</p>

  <p>Sonra birden solmaktan vazgeçti.</p>

  <p>“Tabii, bir de intikam konusu vardı,” dedi Hactar, sesinde yeni beliren bir keskinlikle.</p>

  <p>“Unutma,” dedi, “darmadağın edilmiş, sakat ve güçsüz bir vaziyette milyarlarca yıl terkedilmiştim. İşin dürüstcesini isterseniz, aslında Evreni ortadan kaldırmak isterdim. Siz de benim yerimde olsanız aynı şekilde hissederdiniz, inanın bana.”</p>

  <p>Toz Bulutunun içinden anaforlar geçerken, tekrar sustu.</p>

  <p>“Ama öncelikle,” dedi, önceki, nükteli ses tonu ile, “görevimi yerine getirmeye çalışıyordum. Ah, ne yapalım.”</p>

  <p>Trillian, “Başarısız olman seni endişelendiriyor mu?”</p>

  <p>“Ben başarısız mı oldum?” diye fısıldadı Hactar. Psikiyatrist koltuğundaki bilgisayar görüntüsü tekrar yavaş yavaş solmaya yüz tuttu.</p>

  <p>“Ah, ah, ah,” diye çınladı azalan ses yeniden. “Artık hiçbir başarısızlık beni rahatsız etmiyor.”</p>

  <p>"Ne yapmamız gerektiğini biliyor musun?” dedi Trillian, soğuk iş kadını sesiyle.</p>

  <p>“Evet,” dedi Hactar, “beni dağıtacaksınız, bilincimi darmadağın edeceksiniz. Buyurun- bütün bu sonsuzluk gibi gelen asırlardan sonra benim bütün özlemim hiçlik. Eğer görevimi şimdiye kadar yerine getiremediysem, artık çok geç demektir. Teşekkürler ve iyi geceler.”</p>

  <p>Kanepe ortadan kayboldu.</p>

  <p>Çay masası kayboldu.</p>

  <p>Psikiyatrist koltuğu ve bilgisayar kayboldu. Duvarlar da yok olmuştu. Arthur ve Trillian ilginç yolculuklarını tekrarlayıp <em>Altın Kalp'e</em> döndüler.</p>

  <p class="yildiz">* * *</p>

  <p>“Eh,” dedi Arthur, “olmuş gibi gözüküyor.”</p>

  <p>Alevler önünde biraz daha yükselerek dansetti ve sonra azaldı. Son bir iki küçük parıltının ardından söndüler. Onu, birkaç dakika önce Doğanın ve Maneviyatın sembolü olan Tahta Sütunun olduğu yerde, bir Kül yığını ile baş başa bıraktılar.</p>

  <p>Külleri <em>Altın Kalp’</em><em>in</em> Gamma Barbeküsü üzerindeki ocaktan toplayarak kağıt bir torbaya koydu ve köprüüstüne geri döndü.</p>

  <p>“Bunları geri götürmemiz gerektiğini sanıyorum,” dedi. “Bunu çok güçlü bir şekilde hissediyorum.”</p>

  <p>Bu konuda Slartibarfast’la tartışmıştı bile. Yaşlı adam sonunda kızmış ve oradan ayrılmıştı. Kendi gemisi <em>Bistromat'a</em> dönmüştü ve garsonla ateşli bir kavgaya tutuşup, uzayın ne olduğu ile ilgili tamamen sübjektif bir yaklaşım içinde kaybolmuştu.</p>

  <p>Tartışma, Arthur’un Külleri Lordlar Kriket Sahasına oradan alındıkları orijinal zamanda geri götürülmesi fikrinin, zaman içinde bir gün kadar geri yolculuk yapılmasını gerektirmesinden çıkmıştı. Çünkü bu tam da Gerçek Zaman Kampanyasının son vermeye çalıştığı, bir çeşit sorumsuz ve keyfi davranış biçimiydi.</p>

  <p>“Evet,” dedi Arthur, “ama bunu MCC’ye anlatmayı bir deneyin bakalım,” ve bu fikre karşı başka hiçbir söz işitmedi.</p>

  <p>“Sanırım,” dedi yine ve sustu. Bunu tekrar anlatmaya başlamasının nedeni ilk seferinde kimsenin onu dinlememiş olması, durmasının nedeni ise bu sefer de kendisini kimsenin dinlemeyecek olduğunu görmesiydi.</p>

  <p>Ford, Zaphod ve Trillian dikkatle görüntü ekranını izliyorlardı. Hactar <em>Altın Kalp'</em><em>in</em> pompalamakta olduğu bir titreşim alanının yarattığı baskı ile darmadağın olmaktaydı.</p>

  <p>“Ne dedi” diye sordu Ford.</p>

  <p>“Şöyle dediğini duyar gibi oldum sanki,” dedi Trillian şaşkınca bir sesle, “İş iştir...Ben görevimi yaptım....”</p>

  <p>“Sanırım bunları geri götürmek zorundayız. Bunu kuvvetle hissediyorum.”</p>

  <h2 id="sigil_toc_id_95">33</h2>

  <p>Güneş tam bir harabeye dönmüş olan sahanın üzerinde sakin sakin parlamaktaydı.</p>

  <p>Krikkit robotları tarafından Küllerin çalınması olayının izleri olan yanık çimenler üzerinde hala duman tüt-mekteydi. Bu dumanlar arasında insanlar panik içinde koşuşturuyor, birbirleriyle çarpışıp, sedyelere ayaklan takılıyor, polis tarafından tutuklanıyorlardı.</p>

  <p>Polisin biri Sonsuza Kadar Uzatmalı Wowbagger’ı hakaretten tutuklamış, ama uzunboylu gri-yeşil uzaylı yaratığın gemisine dönüp kibirli bir şekilde uçup gitmesini, böylelikle daha fazla panik ve karmaşaya sebep olmasını önleyememişti.</p>

  <p>Bütün bunların ortasında, o öğleden sonra ikinci kez olmak üzere, Arthur Dent ve Ford Prefect ansızın sahanın ortasında şekillenivermişlerdi. Bu kez gezegenin çevresindeki park yörüngesinde bulunan <em>Altın Kalp'</em> in tele taşıtı ile buraya inmişlerdi.</p>

  <p>“Açıklayabilirim,” diye haykırdı Arthur. “Ben de Küller var! Bu torbanın içinde.”</p>

  <p>“Onların dikkatini çekebildiğini sanmıyorum,” dedi Ford.</p>

  <p>“Üstelik Evren’in kurtarılmasına da yardımcı oldum,” diye seslendi Arthur, dinlemeye hazır herhangi birine, bir başka deyişle, kimseye.</p>

  <p>“Bunun kalabalığı durduracak bir şey olması gerekirdi,” dedi Arthur, Ford’a.</p>

  <p>“Öyle olmadı,” dedi Ford.</p>

  <p>Arthur koşarak geçen bir polis memuruna yanaştı.</p>

  <p>“Affedersiniz efendim,” dedi. “Küller. Onlar bende. Bir dakika önce şu beyaz robotlar tarafından çalınmışlardı. Onları şu torbaya koydum. Onlar Yavaşlatılmış Zaman Zarfını açacak olan Anahtarın bir parçasıydı, anlıyor musunuz ve her neyse, sanırım gerisini tahmin edebilirsiniz, önemli olan şimdi onların bende olması. Onları ne yapmam gerekiyor acaba?”</p>

  <p>Polis ona ne yapması gerektiği anlattı, ama Arthur onun ancak mecazi anlamda konuşuyor olması gerektiğini düşündü.</p>

  <p>Teselli bulamadan ortalara dolaşmaya devam etti.</p>

  <p>“Kimse ilgilenmiyor mu?” diye bağırdı. Bir adam onu koşarak geçerken dirseğine çarptı, kağıt torbayı düşürdü. Torbanın içindekiler toprağın üzerine yayıldılar. Arthur sımsıkı kapalı ağzı ile bakakaldı.</p>

  <p>Ford da kendisine bakıyordu.</p>

  <p>“Artık gitmek istiyor musun?” dedi.</p>

  <p>Arthur derin bir iç çekti. Dünya gezegeninde şöyle bir etrafına bakındı. Bu kez bunun son bakış olduğundan emindi.</p>

  <p>“Pekala,” dedi.</p>

  <p>O dakikada, toz dumanın arasında krikket kalelerinden birinin her şeye rağmen hala ayakta durmakta</p>

  <p>olduğunu gördü.</p>

  <p>“Bir dakika bekle,” dedi Ford’a. “Ben küçük bir çocukken...”</p>

  <p>“Sonra anlatsan?”</p>

  <p>“Krikket hastasıydım, anlıyor musun, ama çok da iyi bir oyuncu sayılmazdım.”</p>

  <p>“Ya da hiç iyi değildin diyelim, istersen.”</p>

  <p>“Ama her zaman bir gün Lordlar sahasında oynayacağımı hayal ederdim.”</p>

  <p>Çevresindeki panik içinde koşuşturan kalabalığa baktı. Kimse pek aldırmayacaktı.</p>

  <p>“Pekala,” dedi Ford bıkkın bir şekilde, “işini gör. Ben şurada olacağım,” diye ekledi, “sıkılmış olarak.” Gitti ve bir bölümü yanmış çimen üzerine oturdu.</p>

  <p>Arthur o öğleden sonraki birinci ziyaretlerinde krikket topunun çantasının içine girmiş olduğunu hatırlayarak çantayı karıştırdı.</p>

  <p>Bunun o sırada yanında olan çanta olmadığını hatırlayana kadar topu bulmuştu bile. Top Yunanistan anılarının yanında idi.</p>

  <p>Onu çıkardı ve kalçasına sürterek parlattı, üzerine tükürüp tekrar cilaladı. Çantayı yere koydu. Bunu usulüyle yapacaktı.</p>

  <p>Küçük sert topu bir elinden diğerine geçirerek, ağırlığını tarttı.</p>

  <p>Muhteşem bir hafiflik ve umursamazlık hissi içinde, kaleden geriye doğru koştu. Orta hızda bir tempoya karar verdi ve uzun bir atış planladı.</p>

  <p>Kafasını kaldırıp gökyüzüne baktı. Kalenin çevresinde kuşlar dönüp duruyor, bir kaç beyaz bulut hızla önünden geçiyordu. Hava polis ve siren sesleriyle, insanların çığlık ve haykırışlarıyla doluydu ama o ilginç bir şekilde mutlu ve etkilenmemiş görünüyordu. O, Lordlar sahasında bir atış yapmak üzereydi.</p>

  <p>Döndü ve ayağındaki yatak odası terlikleriyle, birkaç kez toprağı eşeledi. Omuzlarını dikleştirdi ve topu havaya atıp tekrar yakaladı.</p>

  <p>Koşmaya başladı.</p>

  <p>Koşarken kalenin içinde bir kaleci olduğunu farketti.</p>

  <p>Ahh, iyi diye düşündü bu da işe biraz heyecan...</p>

  <p>Sonra, koşan bacakları onu daha yakına götürürken daha net gördü.</p>

  <p>Kalenin yanında bekleyen kaleci İngiliz Krikket takımından biri değildi. Avustralya takımından da değildi. Bu Robot Krikkitlilerden biriydi. Bu soğuk, sert, ölüm saçan beyaz robotlardan biriydi ve herhalde diğerleri ile birlikte gemisine dönmemişti.</p>

  <p>O anda Arthur Dent’in kafasında birkaç düşünce çarpıştı. Ama koşmayı durduramıyor gibiydi. Zaman, çok çok yavaş geçiyor gibi olmasına rağmen; koşmayı ke-semiyordu.</p>

  <p>Bir şurup içinde hareket edermişcesine dertli başını çevirdi ve küçük kırmızı topu tutmakta olan kendi eline baktı.</p>

  <p>Çaresiz avucu içinde tutmakta olduğu topa bakarken, ayaklan yavaşça ve durdurulamaz şekilde öne doğru ilerlemekteydi. Top koyu kırmızı bir parıltı çıkartıyor ve hiç durmaksızın yanıp sönüyordu. Ve bu arada ayaklan durmaksızın öne doğru ilerliyordu.</p>

  <p>Kusursuz bir hareketsizlik ve kararlılık içinde, sopasını kaldırmış ve hazır şekilde orada bekleyen Krikkit robotuna tekrar baktı. Robotun gözleri derin, büyüleyici ve soğuk bir ışıkla yanıyor ve Arthur gözlerini onunkilerden ayıramıyordu. Onların içinde bir tünele bakıyormuş gibiydi- var olan başka hiçbir şey yoktu sanki.</p>

  <p>Bu sırada kafasında çarpışan düşüncelerden bazıları şunlardı:</p>

  <p>Kendini tam bir salak gibi hissediyordu. Söylendiğini işittiği bazı şeyleri daha dikkatli dinlemiş olması gerektiğini hissediyordu. Şimdi, ayaklan onu kaçınılmaz bir şekilde Krikkit robotuna topu fırlatacağı ve robotun da kaçınılmaz bir şekilde ona vuracağı noktaya doğru götürürken, bu cümleler beyninin içinde dönüp duruyordu Hactar’ın dediğini hatırladı, “Başaramadım mı? Başarısızlık beni rahatsız etmiyor.”</p>

  <p>Hactar’ın işitilmez olan sözlerini hatırladı, “İş iştir, ben görevimi yerine getirdim.”</p>

  <p>Hactar’ın birkaç şey yapmayı başardığını söylediğini hatırladı.</p>

  <p>Toz Bulutunda iken, valizini sıkıca kavramasına yol açan, valizdeki ani hareketlenmeyi hatırladı.</p>

  <p>Lord’lara gelebilmek için zaman içinde birkaç gün geriye yolculuk ettiğini hatırladı.</p>

  <p>Kendisinin çok iyi bir atıcı olmadığını da hatırladı. Kolunun etrafında döndüğünü, Hactar’ın ürettiği ve onun üzerine yerleştirdiği ve artık Evren’in kesin ve zamansız bir sona ulaşmasına sebebiyet verecek bir süpernova bombası olduğundan emin olduğu topu sıkıca tuttuğunu hissetti.</p>

  <p>Ölümden sonra yaşam olmamasını ümit ederek bunun için dua etti. Sonra dua etmenin bu arzusuyla çelişkili olduğunu fark etti ve sadece ümit etmekle yetindi.</p>

  <p>Biriyle karşılaşacak olursa kendisini çok çok mahcup hissedecekti.</p>

  <p>Atışının hatırladığı kadar kötü olmasını umdu, umdu, umdu. Çünkü evrensel hiçlik ile bu an arasında durmakta olan tek şey şimdi bu umuttu.</p>

  <p>Ayaklarının hala koşmakta olduğunu hissediyordu. Kolunun döndüğünü, ayaklarının salakça yolun ortasında bıraktığı havayolları valizi ile birleştiğini hissetti. Öne doğru düştüğünü farketti ama kafası bu noktada o kadar başka şeylerle doluydu ki toprağa çarpmayı tamamen unuttu ve çarpmadı.</p>

  <p>Sağ elindeki topu hala sıkı sıkı tutarken, şaşkınlık içinde, hıçkırarak havaya yükseldi.</p>

  <p>Havada döndü ve savruldu, fırıldak gibi dönerek kontrolden çıktı.</p>

  <p>Yere doğru kıvrıldı, kendini aceleyle havaya fırlatırken bombayı da zararsız bir şekilde uzaklara fırlattı.</p>

  <p>Şaşırmış robota doğru arkadan yaklaştı. Robotun çok amaçlı savaş sopası hala havada bekliyordu ama vurabileceği şeyden mahrum kalmıştı.</p>

  <p>Arthur ani bir güç çılgınlığı içinde sopayı şaşkın robotun elinden kaptı, havada çarpıcı bir dönüş gerçekleştirdi ve öfkeli bir güç güdüsüyle geri döndü ve tek bir çılgın vuruşla robotun kafasını omuzlarından ayırdı.</p>

  <p>“Şimdi geliyor musun artık?” dedi Ford.</p>

  <p style="text-align: center;"><b>-Kitabın Sonu-</b></p>
</body>
</html>
