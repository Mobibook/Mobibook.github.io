<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">DÖRDÜNCÜ BÖLÜM</h1>

  <h3 id="sigil_toc_id_45" style="text-align: center;">BAAS'IN IRAK'TA GELİŞİMİ VE</h3>

  <h3 id="sigil_toc_id_46" style="text-align: center;">SADDAM HÜSEYİN</h3>

  <h2 id="sigil_toc_id_47" style="text-align: center;">IRAKTA İDARÎ VE SİYASÎ OLUŞUM</h2>

  <h3 id="sigil_toc_id_48" style="text-align: justify;">A. İDARİ YAPI</h3>

  <p style="text-align: justify;">Irak temelde dört bölgeden oluşmaktadır. Güneyde bir dini topluluk olan ve aslında ülkenin çoğunluğunu oluşturan Şii-Araplar, Kuzeyde ve Kuzeydoğu’da etnik gruplar olan Türk-menler, bu ikisinin arasında da nüfusta azınlık olan ancak yönetimi elinde tutan Sünni-Araplar bulunmaktadır. Tarih boyunca Sünnilerin Şiilerden nüfus itibariyle az olmasına karşılık iktidarda, Şiiler’in- ise muhalefette kaldığını görürüz.</p>

  <p style="text-align: justify;">Resmi adı her ne kadar Irak Cumhuriyeti de olsa uygulamada diktatör bir rejim söz konusudur. Başkent Bağdat yaklaşık 7 milyon nüfusa sahiptir. 18 II İdaresi mevcuttur: Basra, Mu-tanna, Kadesiye, Necef, Erbil, Süleymaniye, El-Tamim, Babil, Bağdat, Dohuk, Zikar, Kerbela, Maysan, Musul, Selahhaddin ve Wast.</p>

  <p style="text-align: justify;">Bu illerden Süleymaniye, Dohuk ve Selahhaddin kuzeyde Kürt grupların hakimiyeti elinde bulunmaktadır.</p>

  <p style="text-align: justify;">Irak Parlamentosu, Devrim Konseyi ile birlikte yasama görevini yerine getirmektedir. Rejimin en güçlü organı devrim Komuta Konseyi’dir. Başkan Yardımcısı Devrim Komuta Konseyinin 2/3 çoğunluğu ile seçilir. Son seçimlerde 1995’te Saddam Hüseyin oyların % 99’unu, Ekim 2002’de de % 100’ünü alarak yeniden seçildi.</p>

  <p style="text-align: justify;">250 üyeli meclisin 30 üyesi Dohuk, Erbil ve Süleymaniye’yi (Kürt grupların hakimiyetinde olan iller) temsil etmesi için Saddam Hüseyin tarafından atanır ve geri kalan 220 üye halk tarafından seçilir. En son parlamento üyelerinin seçimi 2000 yılında yapıldı.</p>

  <p style="text-align: justify;">Siyasi partiler ve bunların faaliyetleri büyük oranda sınırlandırılmıştır. Rejime muhalif olanlar arasında Baas Partisinden atılan / ayrılan üyeler, ordu yetkilileri, aşiretler, Şii ve Kürtler en önemli baskı gruplarıdır. Kürt gurupların arasında KDP (Kürdistan Demokrasi Partisi) ve KYP (Kürdistan Yurtseverler Partisi), Şii gruplar arasında da El- Dava, lslami Çalışma Örgütü ve lslami Devrim Yüksek Konseyi önemli bir yer tutar. Bir de hükümet kontrolünde Yeşiller Partisi vardır. İktidardaki parti Baas Partisi ve lideri Saddam Hüseyin’dir.</p>

  <p style="text-align: justify;">Yasama erki tek kamaralı Ulusal Meclistir. Mecliste (El-Va-tani) 250 milletvekili vardır. Yargısal işlemler özel dini mahkemelerde İslam Hukuku’na göre çözülür.</p>

  <h3 id="sigil_toc_id_49" style="text-align: justify;">B. ÜLKEDE YAKIN DÖNEM SİYASİ GELİŞMELER</h3>

  <p style="text-align: justify;">Irak, Birinci Dünya Savaşı sırasında Osmanlı yönetiminden çıktı ve 1920 yılında İngiliz manda idaresi altına girdi. Önce Ingilizler ülkeyi yönetmeyi denediler, ancak çıkan isyanlar, sert halk muhalefetleri Ingilizleri Kral Faysal yönetimini kurmaya yöneltti (23 Ağustos 1921). Böylelikle ülkede meşru idare kurulmuş oldu.</p>

  <p style="text-align: justify;">1922 yılında Ingiltere ile yapılan bir antlaşma sonucu Irak, yarı otonom hale geldi ve Mart 1924’te kralın onayladığı anayasa yürürlüğe girdi. Irak 1932’de Milletler Cemiyeti’ne katıldı, ardından bağımsızlığını kazandı. Kral Faysal’m bağımsızlıktan hemen sonra ölmesi sonucu yerine oğlu Gazi geçti. Ne var ki Gazi zayıf bir yöneticiydi ve kendilerine Genç Milliyetçiler topluluğu diyen bir grup iktidara el koydu. General Bekir Sıtkı önderliğinde ihtilal yaparak yönetimi ele geçiren milliyetçiler, reform vaatlerini yerine getiremediği gibi, reform yanlılarını da yönetimden uzaklaştırmıştır. 1938’de Bekir Sıtkı muhalifleri Ingiliz yanlısı bir politikacı olan Nuri Sait’i iktidara getirip Başbakan ilan etmişlerdir. Nuri Sait, îngilizlerin desteği ile ülkeyi 20 yıl yönetmiştir.</p>

  <p style="text-align: justify;">14 Temmuz 1958’de General Kasım’ın liderliğinde bir grup iktidarı devirerek monarşiye son vermiş ve yeni iktidar Cum-huriyet’i ilan etmiştir. Başlangıçta halkın desteğini elde eden Abdülkerim Kasım daha sonra geniş çaplı ayaklanmalarla karşı karşıya kaldı. Baasçılar 9 Şubat 1963 tarihinde gerçekleştirdikleri bir darbeyle Kasım’ı görevden alarak öldürdüler. Bundan sonra devlet yönetimine Baas Partisi hakim oldu ve Devlet Başkanlığına da Albay Abdüsselam Muhammed Arif getirildi. Bir süre sonra Baasçılar arasında bazı anlaşmazlıklar ortaya çıktı ve Abdüsselam Arif bazı kişileri saf dışı etti. Arifin 14 Mayıs 1966’da bir helikopter kazasında ölmesi üzerine yerine kardeşi Abdurrahman Muhammed Arif geçti. Onun döneminde ordu yönetimde büyük bir etkinlik kazandı. 17 Temmuz 1968’de ordudaki Baasçılar Tümgeneral Ahmet Hasani’l Bekr öncülüğünde bir darbe gerçekleştirerek yönetimi ele geçirdiler. Bu devrimle birlikte gençliğinden beri Baasçılar arasında yer alan Saddam Hüseyin yönetimde etkili konuma geldi.</p>

  <p style="text-align: justify;">Başlangıçta kendini el-Bekr destekçisi olarak gösteren Saddam zamanla parti içindeki bütün muhalifleri saf dışı etti. Bu</p>

  <p style="text-align: justify;">hesaplaşmada Baas’m ileri gelenlerinden birçoğu öldürüldü. Saddam Hüseyin 1976’da başbakanlığı ve bazı önemli görevleri el-Bekr’den devraldı. 1979’da devlet başkanlığını üstlendi. Saddam önce kendi çalışmaları ve kurmak istediği diktatörlük rejimi açısından tehlikeli gördüğü kimseleri idam ettirmekle işe başladı. Ayağının tozuyla bakanlardan ve yüksek rütbeli subaylardan oluşan yirmi kişiyi idam ettirdi. İdamlar sonraki yıllarda da devam etti. Saddam bununla da yetinmeyerek bazı suikast olaylarından dolayı pek çok insanı öldürttü.</p>

  <p style="text-align: justify;">İran ile giriştiği savaş ise Saddam iktidarının ilk yıllarındaki en önemli hareketlilik olarak göze çarpıyor. 22 Eylül 1980’de başlayan savaş tam 8 yıl sürdü. Irak bu savaşta 100 bin ile 200 bin arasında insanını kaybetti. Bunun üç katı yaralı vardı ve çoğu ömürboyu sakat kaldı. 60 bin esir, mahvolmuş bir altyapı, yerle bir olmuş Basra ve 70 milyon dolar değerinde borç da bunlara eklenince savaşın ülkeye pahalıya malolduğu gün gibi açıktı.</p>

  <p style="text-align: justify;">Irak, İran’a karşı savaşında kendisini sürekli destekleyen Kuveyt’e 1990 yılı ortalarında, tartışmalı bölgeden petrol çıkarmak ve petrol fiyatlarını düşük tutmak suretiyle kendisini zarara uğrattığı gerekçesiyle bir ültimatom verdi. Ardından 2 Ağustos 1990’da bu ülkeyi tamamen işgal etti. Irak-Kuveyt krizinin başlangıcında olayların dışında görülen ABD işgal olayından sonra Irak’a karşı cephe oluşturmaya başladı. ABD savaş hazırlıklarını tamamladıktan sonra 15 Ocak 1991 tarihine kadar Kuveyt’ten çekilmemesi halinde Irak’a karşı savaş açacağını açıkladı. 17 Ocak 1991 gününün ilk saatlerinde savaşı fiilen başlattı. Irak kuvvetleri uzun süre dayanamadı ve teslim olmak zorunda kaldılar.</p>

  <p style="text-align: justify;">Körfez Savaşı Irak’ı tam bir kargaşanın, otorite boşluğunun ve ekonomik krizin içine itti. Birleşmiş Milletler’in ekonomik ambargosu-altına ezilen Saddam ve Irak halkı için zor yıllar</p>

  <p style="text-align: justify;">başlamıştı. Otorite boşluğundan yararlanan bazı Şii gruplar yönetime karşı ayaklanma başlattılar. Irak Kürdistanı olarak da adlandırılan Kuzey Irak bölgesi Bağdat yönetiminin otoritesi dışına çıktı.</p>

  <p style="text-align: justify;">Aslında Irak yönetimi bu gücü çok daha önce İran’la yapılan savaşta yitirmişti. Savaşın ardından devletin ekonomi üzerindeki denetimi gevşedi ve Mısır modeli “infitah” ekonomik serbestlik üzerine kurulu bir serbestleşme politikası kendini göstermeye başladı: Döviz işlemlerindeki kolaylıklar, devlete ait bazı şirket ve çiftliklerin özel kişilere devri ve özel girişimciliği teşvik... Diğer yandan ise borcun büyüklüğüne ve petrol fiyatlarının düşüklüğüne rağmen askeri alanda şaşırtıcı yatırımlar devam etti. Ağustos 1988 ateşkesini izleyen ekonomik plan, askeri malzeme alımı için yılda 5 milyar dolar ayrılmasını öngörüyordu. Bu rakam başkanlık saraylarının ve “zafer” anıtlarının yapımı da içine almak üzere ülkenin yeniden inşa-ası programına ayrılan paranın çok üstündeydi. Buna karşılık ufukta ne barış ne de demokrasi işaretleri görülüyordu. Uluslararası basının “üzerini örtmeye” davet edildiği sözde serbest başkanlık seçimleri Nisan 1988’de gerçekleşti. Ancak bu da herkesin bildiği bir gerçeği doğrulamaktan öte bir anlam taşımadı: İktidar tek bir adamın, Saddam Hüseyin’in elindeydi.</p>

  <p style="text-align: justify;">Bununla birlikte Saddam’m yanında rejime sadık, ard arda gelen temizleme operasyonlarından kurtulmuş ve Devrim Komuta Konseyi’nde yer alanlar da vardı. Düzen güçlerini “kollayan” halk ordusunun kurucusu ve Başbakan Başyardımcısı Ta-ha Yasin Ramazan, Başbakan Yardımcısı ve Dışişleri Bakanı Tarık Aziz, Partinin ideologu Sadun Hammadi, Parti ve Devrim Komuta Konseyi Başkan Yardımcısı İzzet İbrahim bunlar arasındadır. 60’lı yıllarda, ülke nüfusunun sadece % 20’sini oluşturan Sünni kökenlilerin meydana getirdiği parti kadrolarının çoğunluğu, Saddam’m onun selefi Hasan el-Bekr’in ve Haçlı</p>

  <p style="text-align: justify;">Savaşları’nın muzaffer komutanı Selahattin Eyyubi’nin memleketi Tikrit kentinden geliyordu. Buna rağmen bu çember şimdilerde daha da daralmış durumda ve sadece Başkan’ın kendi aile fertlerinden oluşuyor. 1989 Mayıs’mda kuşkulu bir biçimde ölen Savunma Bakanı Adnan Hayrullah, Saddam’ın kayınbiraderiydi. Kürdistan’daki “normalleşme” programından sorumlu Yerel Yönetim Bakanı Ali Hasan El Macid ise kuzenidir. Yine Sanayi ve Askeri Sanayi Bakanı Hüseyin Kemal El Mecid (Ekim 1990’da Petrol Bakanlığı’nı da üstlendi) kuzeni ve damadıdır. Bunların dışında önemli devlet görevlerinde de yine aile fertleri bulunmaktadır. Saddam’ın Ekim 1988’de karanlık bir cinayet olayına adı karışan oğlu Udey, sonraları Olimpiyat Komitesi Başkanı oldu ve ardından iç istihbarattta önemli bir rol oynamaya başladı. Bu iç çatışmalarla parçalanmış ama dış tehlikeye karşı dayanışma içinde olan bir klandı.</p>

  <p style="text-align: justify;">Her türlü muhalefete karşı geliştirilen devlet terörü, 1984-86 İran taarruzlan karşısında gösterdiği başarılı direniş ve zaferle prestiji bir hayli yükselmiş orduyu eldeki tek çare haline getirmişti. Bununla birlikte Elisabeth Picard’ın da vurguladığı gibi günümüz Arap dünyasında bu tür darbe girişimi büyük riskleri göze almak anlamına geliyordu. Çünkü “radyoyu ele geçirmek ve 1 no’lu bildiriyi okumak devrimci bir darbe için yeterli değildi artık. Aynı zamanda sonu belli olmayan kanlı savaşları da göze almak gerekiyordu. Tıpkı 1984 Mayıs’ında Şam sokaklarında rakip milisler arasında yaşanan savaş, ya da 1986 Şubat’ında Mısırlı güvenlik güçlerinin ayaklanmasında olduğu gibi.”<a id="footnote1"></a><sup><a href="#bookmark0">1</a></sup> Ancak Saddam hiçbir riske girmek istemiyordu. Genelkurmay Başkanları hızla birbirini izliyor, hiçbirisi dikkate değer bir etki yaratacak şekilde uzun süre bu görevde kalmıyordu. Helikopter kazaları fazla öne çıkmış generalleri</p>

  <p style="text-align: justify;">yok ediyor, diğerleri ise, Fao adası galibi Mahir Abdülreşit gibi ortadan kayboluyorlar, sonları hakkında hiç kimse bir şey bilmiyordu.</p>

  <h3 id="sigil_toc_id_50" style="text-align: justify;">C. SADDAM’A MUHALİF GRUPLAR</h3>

  <h3 id="sigil_toc_id_51" style="text-align: justify;">1. Şii Gruplar</h3>

  <p style="text-align: justify;">a. El Dava (Islami Dava Partisi)</p>

  <p style="text-align: justify;">1958 Darbesi’nden sonra Necef Kenti’nde Cemiyet-ül Ulem-ül Din (Din Alimleri) öncülüğünde kurulmuştur. Öncelikli amacı bir İslam Cumhuriyeti kurmaktır.</p>

  <p style="text-align: justify;">Dava ilk denemesini 1974 yılında Hüseyini törenlerinin öfkeli protestolara dönüşmesiyle gerçekleştirmiştir. 1977 yılında örgüt Necef-Kerbela arasında yürüyüşler düzenlemiştir. Iran Devrimi ile birlikte daha da radikalleşen El-Dava 1982 yılında İran’a taşınmak zorunda kalmış ve Kuveyt, Lübnan, Irak gibi ülkelerdeki birçok sabotaj ve şiddet eylemine karışmıştır. Örgüt bir süre İran’dan da uzaklaşarak İngiltere ile Suriye-Suudi Arabistan eksenine yönelmiş ve eylemlerine Londra’da devam etmektedir.</p>

  <p style="text-align: justify;">b. Islami Devrim Yüksek Konseyi</p>

  <p style="text-align: justify;">1982 yılında birçok örgütün birleşmesiyle ortaya çıkmıştır. Liderliğini El-Hakim’in yürütmekte olduğu örgüt tamamen İran’ın siyaset anlayışını benimsemektedir.</p>

  <p style="text-align: justify;">Bugün Irak’ta Şii hareketini yürüten İslam Devrimi Yüksek Konseyi ve El-Dava hâlâ etkili olmakla beraber aralarında itilaflar da mevcuttur. Her iki örgüt de rejime karşı faaliyetlerde bulunmaktadır. Şii’ler ABD tarafından sunulan projeye sıcak bakmamakta ve Irak’tâki dikta rejiminin değişmesinin İraklılar</p>

  <p style="text-align: justify;">tarafından yapılmasından yana olduklarını her fırsatta tavır ve söylem düzeyinde dile getirmektedirler.</p>

  <p style="text-align: justify;">2. Kürt Gruplar</p>

  <p style="text-align: justify;">a. Kürdistan Demokrat Partisi (KDP)</p>

  <p style="text-align: justify;">Süleymaniye merkezli Kürt milliyetçi subay ve aydınlar tarafından Molla Mustafa Barzani’nin teşvikiyle kurulmuştur. 1958 darbesi sonrası KDP Irak’ta yasal kimliğe bürünmüştür. 1961’de Irak’tan özerklik talebi reddedilmiş ve bunun üzerine peşmergelere (ölüm kuvvetleri) dayanan ayaklanma başlamış ve kısa sürede Kuzey Irak’a KDP güçleri hakim olmuştur. 1970 Mart’mda özerklik de dahil çoğu Kürt talebini kabul eden Bağdat, Barzani ile antlaşma imzalar. KDP; Irak Komünist Partisi ve Irak Kürdistan Sosyalist Partisi ile birlikte 1980 Kasım ayından bu yana demokratik cephe üyesi olarak İrak Meclisi’nde temsil edilmektedir.</p>

  <p style="text-align: justify;">b. Kürdistan Yurtseverler Birliği (KYB)</p>

  <p style="text-align: justify;">Önceleri KDP içinde yer alan Celal Talabani’nin Barzani hareketinden kopup farklı gruplan biraraya getirerek oluşturduğu siyasi örgütlenmedir. Şam’da kurulan KYB daha açık Batılı güçlere ve özellikle de ABD’ye dayanma eğilimi olan, bölge ülkelerinden de İran ve Suriye’ye yaklaşım sergileyen bir örgüt görünümündedir.</p>

  <p style="text-align: justify;">Bu iki siyasi örgütün başını çektiği fiili Kürt Devleti eğilimi Kuzey Irak’ta 1992’de yapılan seçimlerle ortaya çıkmıştır. 16 Aralık 1991’de Celal Talabani’nin liderliğindeki KYB ile Mesut Barzani’nin önderliğindeki KDP’nin de aralarında bulunduğu sekiz Kürt Partisini biraraya getiren Irak Kürdistan Cephe-</p>

  <p style="text-align: justify;">si’nin toplantısında Temsilciler Meclisi oluşturulması yönünde görüş birliğine varılmıştır. 1992’de gerçekleştirilen seçimlere KDP, KYB, Kürdistan Sosyal Demokrat Partisi (KSDP), Kürdis-tan Sosyalist Parti (Seçimlere bu iki parti temsilen katılmıştır), Irak Kürdistan İslam Hareketi (İKİH), Kürdistan Demokratik Halk Partisi, Kürdistan Komünist Partisi ile Hıristiyan Süryani Partisi katılmıştır. 105 sandalyeden 50’sini Mesut Barzani ve diğer 50’sini Celal Talabani’nin aldığı seçimlerde hiçbir parti salt çoğunluğu sağlayamamıştır.</p>

  <p style="text-align: justify;">Kürtler parlamento seçimlerinin ardından 7 Temmuz’da Bakanlar Kurulu oluşturarak devletleşme sürecinde önemli bir adım atmışlardır. Devlet; kurum ve kuruluşlar (yasama, yürütme, yargı, güvenlik, kolluk kuvvetleri gibi teşkilatları) açısından bölgeye baktığımızda, resmen (de jure) olmasa da fiilen (de facto) bir devlet kurulmuştur.</p>

  <p style="text-align: justify;">3. KDP ve KYB Arasındaki Farklar</p>

  <p style="text-align: justify;">KDP ve KYP Irak’taki Kürt varlığının en önemli iki siyasal yapısıdır ve birbirinden çok başka yönelim ve mentalitelerin temsilcileridir. Egemen oldukları topraklarda yaşayan aşiretleri himayesinde bulunduran iki siyasi yapı, aynı coğrafyada bi-rarada bulunan farklı alt kültürlerin bir ürünüdür. Örneğin KDP; kabaca bir tarifle Zap Suyu’nun batısında yer alan ve Bahdinan diye adlandırılan bölgede egemendir. KYB ise, Zap Suyu’nun doğusunda bulunan Soran adındaki bölgeyi yönetmektedir. Bahdinan’daki dil Türkiye’de konuşulan Kürtçe’ye benzerken, Soran’daki Kürtçe de İran’daki Kürtlerin diyalektiğine çok yakındır.</p>

  <p style="text-align: justify;">Kuzey Irak’ta Soran bölgesinde Bahdinan’a göre daha az aşiret mevcuttur. Bu nedenle Soran bölgesindeki aşiretlerin siyasete etkisi daha azdır. Soran bölgesinin Kürt aşiretlerinin baş-</p>

  <p style="text-align: justify;">Ucaları; Ziyaler, Zengene, Talaban ve Havrazmi olarak bilinmektedir. Bahdinan bölgesindeki aşiretler ise, Berzenci, Barza-ni, Zebari, Sürçi, Herki, Selivan, Brifkan, Ziyai Metini, Miran, Hemavent ve Havrani şeklinde sıralanmaktadır. Pişter aşireti ise, her iki bölgede yer almaktadır.</p>

  <p style="text-align: justify;">Soran ve Bahdinan bölgelerinde egemen olan tarikatlar So-ran’da Şafii olup, Bahdinan’da nakşibendiliğin yoğun olduğu gözlenmektedir. Bununla beraber, Kuzey Irak’ta Şafii inanışının görece yaygın olduğu ve Irak’m güney kesimlerindeki Kürtlerin ise Feyli olduğu bilinmektedir. Bahtinan’da Nakşibendilik Barzani Ailesi tarafından sahiplenilirken, benzer durum Soran’daki Talabani Ailesinde görülmemektedir.</p>

  <p style="text-align: justify;">Soran ve Bahdinan bölgeleri arasında ortak paydanın tespitinde yaşanan zorluk, tarih boyunca yaşanan Kürt ayaklanmalarının özünde Bahdinan kaynaklı ayaklanmalar olması ve yukarıda sayılan nedenlerin de etkisiyle Soran’da yeteri kadar destek bulamamasından kaynaklanmaktadır. Mesela, Soran bölgesinde Süleymaniye merkezli olarak 1918’de patlak veren Şeyh Mahmut isyanı da Bahdinan’da kabul görmemiştir.</p>

  <p style="text-align: justify;">KDP ve KYP’nin birbirinden farkını netleştiren sosyo-kül-türel yapı, aynı zamanda düşmanlık ile kardeşliğin ortak zeminini meydana getiriyor. KDP, 1947 yılında partileşmesi sırasında kontrolü elinde tutmak için Genel Sekreterliğe Soran kökenli Habib Kerim’i getirdi. Ama Soran Kürtleri daha sonra şaftımı, kendisine daha yakın gördüğü Mahabad Hükümeti olarak seçti. Bir bölümü İran’a geçerek Mahabad’a destek verirken, bir bölümü Mahabad’ın Soran bölgesinde örgütlenmesini üstlendiler. Her ne kadar, Soran Kürtleri Mahabad’ın yıkılmasından sonra KDP’ye dönmüş olsalar da bu durum kalıcı olmadı. Yaşanan kamplaşma bir süre sonra yerini ayrılığa bıraktı. 1959’da zeminini kuvvetlendiren ve 1964’te başlayan</p>

  <p style="text-align: justify;">ayrılık, KYB’nin 1976’da kurulmasıyla son halini aldı. Irak Hükümeti’nin KDP’yi zayıflatmak için verdiği destek sayesinde kuruluşu hızlanan KYB, bölgenin iki büyük partisinden biri oldu.</p>

  <p style="text-align: justify;">Böylece Soran bölgesine egemen Şafii inanışının hakim olduğu, sosyo-kültürel açıdan İran Kürtlerine yakın KYB, kuruluşunda Suriye ve sonrasında Almanya ve İran’ın desteği ile bölgeye ağırlığını koyarken, Bahdinan bölgesini kontrol eden, Nakşibendi tarikatının ağırlığını hissettirdiği, gerek dil, gerek se aşiret bağları dolayısıyla Türkiye Kürtleriyle benzeşen ve bir ara SSCB ve sonrasında ABD, İngiltere, İsrail ve Türkiye’nin farklı derecelerdeki desteğine sahip olan KDP de bölgesinde üstünlüğünü sürdürmeye zorlandı. KDP’nin üstünlüğünü sürdürmekte yaşadığı zorluk ve KYB’nin KDP’ye direnirken içerisine girdiği seçeneklerini arttırma arayışı, her iki grup için de Bağdat’ı “en değerli koz” haline getirdi.</p>

  <p style="text-align: justify;">4. KDP ve KYB Arasındaki Benzerlikler</p>

  <p style="text-align: justify;">Mesut Barzani liderliğindeki Kürdistan Demokrat Partisi (KDP) ve Celal Talabani liderliğindeki Kürdistan Yurtseverler Birliği (KYB), konumlar ve taban sahibi oldukları bölgenin uluslararası gelişmelere duyarlılığı nedeniyle, coğrafyanın Bağdat’tan sonra en önemli kuvvet merkezleri olarak kabul ediliyorlar. Ancak, hem KDP hem de KYB; Irak’ın toprak bütünlüğünün korunması ve “Saddam ülkesinin” atomizasyonu yönündeki senaryolar karşısında iki ayaklı politika izlerken, paralelinde de mevcut konumlarını kuvvetlendirmek ve geleceğe giden kaim bir sis perdesiyle örtülü, virajlı yolda sistem dışına düşmemek için, birçok devletin arka bahçesi olan Kuzey Irak’ta, Bağdat ile Birleşik Kaplar Kuramı’nı andıran bir ilişki modeli uyguluyor.</p>

  <p style="text-align: justify;">Elektronik, askeri ve diplomatik mengenelerle sıkıştırılan Bağdat, dış ticaretteki zayıf yaşam belirtilerini, kuzeyden ve güneyden farklı yöntemlerle bağladığı çıkış yollarıyla sürdürmeye çalışıyor. İşte KDP ve KYB’nin çıkarları da bu noktada Bağdat’ın takip ettiği siyasetle uyum sağlıyor. Sağlanan uyum, doğal olarak KDP ve KYB arasındaki karşıtlı konuşlulugun getirdiği zorunluluklarla da devamlılık kazanıyor. KDP ile KYB’nin Bağdat ile uyumunu “mecburi istikamet” haline getiren detaylar arasında yine KDP ve KYB arasındaki anlaşmazlıklar çok önemli.</p>

  <p style="text-align: justify;">Her iki Kürt fraksiyonu da bu çerçevede ticari varlık ve olanaklarını Saddam yönetimini Ortadoğu’nun belirsizliğinde politik çıkarlarına ekleyerek, özenle korunan kaygan zeminde çıkarlarını korumayı ve geliştirmeyi sürdürüyor. Bu da doğal bir sonuç olarak KDP-Bağdat ve KYB-Bagdat ilişkilerinin toplamını, bütününden daha önemli, etkin ve kuvvetli hale getiriyor. Saddam’m muhalifleri ile sağladığı sinerji; bütün dünyada Ba-sın’a egemen olan enformasyonun birlikteliğine rağmen çok önemli. Çünkü Saddam’m her iki grupla oluşturduğu ilişkilerin sistematiği, Irak’m geleceğinin toprak bütünlüğü kavramı içerisinde biçimlenmesini mümkün kılacak şekilde gelişiyor.</p>

  <h3 id="sigil_toc_id_52" style="text-align: justify;">D. SADDAM’IN MUHALİF GRUPLARLA İLİŞKİLERİ</h3>

  <p style="text-align: justify;">Her totaliter rejimin yaptığı gibi Bağdat da, bugüne kadar ülkesindeki etnik renklililiği ve sosyal dokusundaki başkalıkları körükleyerek rejime alternatif çıkmasının önünü kesti. Bunun yanısıra, bütünden farklı ve ayrı olarak gördüğü Arap olmayan toplukların birbirleriyle kavgasını devamlı kılarak, kendi içerisinde birbirini dengeleyen ve güdük bırakan bir sistem oluşturdu.</p>

  <p style="text-align: justify;">Bu noktadan hareketle bölge ve Irak hakkında yapılacak</p>

  <p style="text-align: justify;">analizlerde aşiretleri dikkate almak gerekiyor. Çünkü sosyal yapının en önemli dokusu olan feodal yapılı aşiretler, bugüne kadar yapılan düzenli çalışmalarda yeterli düzeyde ele alınmadı. Halbuki Irak aşiretleri, Irak’ın takip ettiği Kürt siyasetinde ve Irak’ın idari sistemine de etki etmiştir. Kürtlerin birbirleriy-le ve “diğerleri” ile uzlaşamamasında da, siyasi sınırların etnik ve kültürel sınırların gerisinde kaldığı coğrafya da büyük bir öneme sahiptir. ,</p>

  <p style="text-align: justify;">Ingiltere’nin bölgeye egemen olduğu dönemde Şeyh Ahmed Barzani aracılığıyla aşiretler üzerinde bir mekanizma kurmaya yönelmesi de, Atatürk’ün Irak Şeyülmeşayihi Uceymi Paşa’ya 1919, Bitlis’teki Küfrevizade Şeyh Baki Efendi’ye 1922 ve Mü-cahid-i Muhterem Sadattan Seyyid Muhammed’e 1925’te yazdığı mektuplarda aşiretlerin öneminin Türkler tarafından da kavrandığını ortaya koymaktadır. Bölgede aktör olan bazı devletlerin aynı şekilde Güneydoğu Anadolu Bölgesini mercek altına aldığı bilinmektedir. Bağdat’ın geçen on yılda ülke birliğini aşiretlerle kurduğu özel ilişkiler, koruculuk sistemi, Mücan-nat el-Sekeniye adı altında dağınık yerleşim birimlerinin top-lulaştırılması ve toprak reformu vasıtasıyla sağlamaya çalışması da bu gerçeğe işaret ediyor. Irak’ta genel politikalar ve bunların yerel düzeydeki uygulamaları aşiretçilik ve bölgecilik çerçevesindeki başkalıklar dikkate alınarak hayata geçiriliyor. Irak’ta kamuoyunun dünyayı sadece rejimin yayın ve açıklamalarından tanıdığı ve mevcut Bağdat rejimi ile Saddam Hüseyin dışında bir alternatif olmadığı göz önünde tutulduğunda, Irak’m aşiret yapısının önemi kendiliğinden öne çıkıyor.</p>

  <p style="text-align: justify;">Seyyitlik iddiasında olması nedeniyle Arap kökenli olduğunu iddia eden Berzenciler, Körfez Savaşı sonrasında bölgenin Bağdat yönetiminden çıkmasına kadar Zebariler, Sürçiler ve Herkiler gibi hükümet yanlısı politikalar izliyordu. Berzenci ve Zebari aşireti bölgesel etnik çatışmalarda etkin rolde olduğu</p>

  <p style="text-align: justify;">gibi, aynı zamanda Bağdat’a 1990’a kadar korucu yetiştirmesi ile de tanınıyor. Irak’m genelinde ^şok sayıda Türkmen aşireti ve oymağı da mevcut. Bunların en önemlisi olarak Bayat kabul ediliyor. Çok sayıda Arap aşiretinin Bayatlar’m kendiliğinden türediği iddialarının olmasına rağmen, Bayat’ın Türkmen olduğu net olarak biliniyor. Bunun yanı sıra, bölgesel kuvvet olmaları dolayısıyla aşiret olarak algılanan, ama aslına önemli aileler olarak görülmesi gereken aile ve sülaleler de var. Bunların başında Sincan ye Kazzaz geliyor. Aynı zamanda bazı kaynaklarda Soran ve Tuzhurmatu gibi bölge isimlerinin de aşiret şeklinde algılandığı görülüyor. Bunun nedeni ise, kendisini Irak’ta iç içe geçmiş olan bölgecilik ve aşiretçiliğin yeteri kadar tanınmaması olarak ortaya koyuyor.</p>

  <p style="text-align: justify;">Burada bir parantez açmak gerekir. Bir dönem Arap dünyasında liderlik arayışına yönelen ve bazen Mısır bazen de yine Baas’ın iktidar olduğu Suriye ile rekabete girişen Irak, uhdesine almaya çalıştığı Arap Milliyetçiliği konusunda aşiret politikalarıyla zaafiyet yaşıyor. Şöyle ki: Arap Sosyalist Milliyetçiliğine göre, bu akım mezhepçilik, bölgecilik ve aşiretçilik karşısında bir panzehirdir. Suriye’deki Baas mezhepçilik, bölgecilik ve aşiretçilik kartlarının oynanmasını, emperyalizmin toplumu bölme planlarına hizmet eden aşağılık bir yöntem olarak değerlendiriyor ve halk düşmanı olarak görüyor. Baas’m bu üç kutsalı Suriye’yi etkisi altında tüttüğü gibi, aynı şekilde Irak’a da egemen oldu.</p>

  <p style="text-align: justify;">Devlet, Saddam Hüseyin’in kökeni Tikrit Bölgesi’ne dayanan ailesi ile özdeş hale gelirken generallerin büyük bölümü de Tik-rit’in yanı sıra Samarra, Bağdat ve Romadi bölgelerinden çıktı. Irak’taki Sünni Arap nüfus genel olarak üç aşiret arasında paylaşılmış durumda. Bu aşiretler; Suriye ve Ürdün’de bulunan Dileyin aşireti, bütün Arap dünyasında görülen Hicaz-Ürdün ve Suriye hattında yoğunlaşan Şemmar aşiretinin bir kolu olan</p>

  <p style="text-align: justify;">Cubur aşireti ve tarihi boyunca gerek Cubur, gerekse Türkmen Bayat aşireti ile sürekli çatışma halinde yaşayan Ubeyd aşireti. Dileym, Musul ve Irak’m batı kesimi ile Romadi’den Dicle nehrinin batısından Suriye sınırının içlerine kadar olan topraklarda egemen. Cuburların lideri Meşhan Cuburi halen Fransa’da yaşıyor. 350 yıl önce Hicaz’dan çıkan ve Arap coğrafyasına dağılan Cuburiler Irak’ta en yaygın olan aşirete mensuplar.</p>

  <h3 id="sigil_toc_id_53" style="text-align: justify;">E. MUHALİF GRUPLARIN ABD İLE İLİŞKİLERİ</h3>

  <p style="text-align: justify;">ABD Körfez Savaşı sonrasında Saddam yönetimini düşürmeye yönelik dış politikasının bir parçası olarak Irak’ta kendisine yakın bir grubu işbaşına getirmek için çeşitli muhalif grupları desteklemiştir. Bu muhalif grupları üç kısımda ele alabiliriz: Kürtler, Irak Ulusal Konseyi (INC) ve Şii gruplar. Buna göre şunu söylemek yanlış olmayacaktır: Kürtler ve Şiiler, Irak’a yönelik ABD politikalarına sıcak bakmamakla beraber, Irak’ta Saddam yönetiminin değişmesinin İraklılar tarafından sağlanması gerektiğine inanmaktadırlar. Bu bağlamda zaman zaman Saddam’m ABD tarafından devrilerek yerine Washington yanlısı (kuklası) bir iktidarın gelmesine de hoş bakmaktadırlar.</p>

  <p style="text-align: justify;">Irak Ulusal Konseyi (INC), Irak muhalefet gruplarının 16-19 Haziran 1992 tarihinde Viyana’da yaptıkları toplantı sonucu kurulmuştur. INC yönetiminin özel durumları dikkate alındığında (Kürtler ayrı tutulursa) tabanı ve gücü olmayan kişi ve gruplardan oluştuğu görülmektedir. Ancak bu yönetim, ABD açısından son derece güvenilir ve ona bağlı unsurlardan meydana gelmektedir. ABD’nin Irak’ta yapmak istediği değişimde ve gelecekteki Irak yönetiminde bu grupları ve bölge ülkelerini ortak yapmak istediği anlaşılmaktadır.</p>

  <h2 id="sigil_toc_id_54" style="text-align: center;">IRAKTA KÜRT GRUPLARLA BAĞDAT YÖNETİMİ ARASINDAKİ İLİŞKİLER</h2>

  <p style="text-align: justify;">KDP-Bağdat ilişkilerinin siyasi boyutu konusunda sağlanacak gelişmenin Irak’m her gelişmeye duyarlı dengelerinin ve Irak ile uluslararası toplum arasında süregelen durağan uyumsuzluğun bu sayede pekişeceğini veya aşılacağını düşünerek ihtiyatlı iyimserlikle hareket etmek gerekiyor. KDP ve KYB’nin Bağdat’la arasındaki etkileşim, resmi verilere göre 1970 yılında önemli bir kavşağı geçerken, öncesinde de 1961 yılma kadar uzanıyor. KDP’nin ikili, bölgesel ve uluslararası dengelerde elindeki en önemli iki koz olarak görülen 1970 Anlaşması ve 1974 Otonomi Yasası, Bağdat’ta monarşinin yıkıldığı 1958 yılından bu tarafa Kürtleri en çok tanıyan belgeler olarak tanınıyor. Bir diğer deyişle 1970 Anlaşması, KDP’nin Bağdat ile , 1961, 1963, 1964, 1966 ve 1970 yıllarındaki müzakere ve fikir teatilerinden sonra ulaştığı bir nokta. 1970 Anlaşması ana hat-larıyla kültürel, idari ve siyasi hakların geliştirilmesi, örgütlenmeye konan sınırların kaldırılması ve toprak reformu vaadi içeriyor. 1974 Otonomi Yasası ise dört yıl önce sağlanan anlaşmanın detaylandırılması anlamını taşıyor. Bununla beraber</p>

  <p style="text-align: justify;">Irak’ta 1958, 1963, 1975 ve 1991 yıllarında yaşanan ayaklanmaların sonunda gelen de facto otonomi gibi, Körfez Savaşı sonrasında Bağdat ile KDP ve KYB arasında yaşanan müzakereler de bu iki belgeye dayanıyordu.</p>

  <p style="text-align: justify;">Körfez Savaşı sonrasında KDP ve KYB’nin Bağdat ile müzakereleri 1992’nin ilk çeyreğinde yaşandı. 5 Ocak’ta Şam’da bir araya gelen muhalif grupların ortak hedef konusunda uzlaşa-mamaları sonucu Talabani Bağdat ile sınır pazarlığı yaptı. Bağdat daha sonra Barzani ile de sınır konusunda görüşmeler yaptı. KDP-Bağdat görüşmeleri bu dönemde genel olarak İrak Sulama eski Bakanı, bir dönemin Irak Komünist Partisi Genel Başkanı ve Celal Talabani’nin de mensubu bulunduğu Talabani aşiretinin lideri Mükerrem Talabani tarafından yürütüldü. Talabani’nin 24 Nisan 1991’de Irak yönetimi ile otonomi konusunda yazılı bir anlaşma imzaladığını açıklamasından sonra, muhtemel bir otonom yönetimde Kerkük’ün konumu konusunda KDP ve KYB arasındaki görüş farklılığının giderileme-mesi, Körfez Savaşı’nm daha başlangıcında 1974 otonomi sınırlarına çekilen Bağdat açısından da sıkıntıya neden oldu. Bağdat gerek KDP ile gerekse KYB ile ayrı ayn anlaşmaya varabiliyordu, ama KDP ile KYB arasındaki görüş ve duruş farklılıkları çözümü imkansız kılıyordu.</p>

  <p style="text-align: justify;">Devamında Eylül 1996’da yaşanan Erbil Krizi öncesinde vücut bulan, Neçirvan Barzani ve Uday arasında hazırlanan, devamında Musul’da bilinmeyen bir yerde Mesut Barzani ile Saddam Hüseyin arasında karara bağlanan KDP-Bağdat işbirliği de bu esaslar çerçevesinde gelişmişti. Barzani, Erbil Krizi’ni, yani Erbil’in yeniden KYB’nin denetiminden çıkıp kendi kontrolüne girmesi sonucunu doğuran gelişmeyi, Saddam ile yaptığı bir pazarlıkla mümkün kıldı. Barzani müzakerelerde, 1974 Otonomi Yasası’na bütün düzenlemeleriyle beraber onay verdi. Yani KDP, 1974’teki otonomi sınırları arasında içişlerinde</p>

  <p style="text-align: justify;">nispi bir muhtariyete sahip olacaktı. Ancak, ulaşım, iletişim ve güvenlik Bağdat’ın denetiminde olacağı gibi, idari görevliler KDP tarafından seçilecek ve Bağdat tarafından atanacaktı. Her üst düzey makam için Bağdat’tan atanan bir yardımcı iş başında olacaktı. Eğitim, dil kullanımı ve yayın konusunda ise Bağdat esnek davranacak, ancak Habur gelirinin paylaşımı ise Bağdat’ın alacağı kararlara bağlı kalacaktı.</p>

  <p style="text-align: justify;">Bu çerçevede KDP belirlenen harekât zamanından 20 gün önce Zaho ve Dohuk’tan KYB denetimindeki Erbil ile kendi egemenliğinden bölgeleri ayıran Hamilton Yolu ve Muharrem Mıntıka diye anılan bölgede sınır kasabası durumundaki, KDP’ nin karargahının da bulunduğu Selahaddin bölgesine önemli miktarda peşmerge ve araç sevk etti. 31 Ağustos 1996 günü Kuşte-pe üzerinden harekete geçen Irak zırhlı birlikleri ve özel kuvvetleri 40.000 askerle Erbil’in dış mahallelerini zorlarken, Soran ve Bahdinan coğrafyalannı kıvrıla kıvrıla dev bir yılan gibi ayıran Hamilton Yolu’nu aşan KDP gruplan da Erbil’e sızmayı başarmıştı. Bu arada Kesnedan’da konuşlu Irak topçusu da ikinci kol saldırısını başlatmış ve Erbil’in stratejik önemi büyük, eski 4. Kolordu Karargahı’nm da bulunduğu Ankawa’yi dövüyordu. KYB’nin direnişini Rewanduz ve Galala’da artırmasına rağmen, yerel parlamento seçimlerinin 5 gün ve Irak’m parçalanması yönünde karar çıkması beklenen Londora Konferansının 1 gün öncesine denk gelen operasyon başanya'ulaşmıştı.</p>

  <p style="text-align: justify;">Irak topçusunun kentin 3 km dışarılından sürdürdüğü yumuşatma ateşi 2 Eylül sabahında Bağdat, başta sarayların*ve Saddam’m kişisel güvenliği için yetiştirdiği Cihaz El Hassas ve Cihaz El Emin gibi seçkin birlikleri olmak üzere Erbil’deki askeri mevcudiyetini geri çekinceye kadar durmadı. Ancak Irak Ordusu’nun operasyonda kullanılmak üzere KDP’ye verdiği zırhlı personel taşıyıcıları ile 5 adet tankın akibeti bilinmiyor. KDP-Bağdat operasyonunun sonrasında Türkiye’nin bölgede etkinliğini geometrik artışla tırmandırması, sınır bölgesi boyunca geçici güvenlik bölgesi kurması, Ankara Süreci’nin başlatılması ve bölgedeki mevcut 100 dolayında NGO ve sayıları aileleri ile beraber 2.500 ile 7.500 arasında tahmin edilen CIA yandaşı Iraklının.bölgeden, hiç değilse birkaç yıl için tahliyesi gerek Bağdat gerekse KDP için rahatlama ve hareket serbesti-sinin artmasını sağlıyordu.</p>

  <p style="text-align: justify;">Erbil Krizi’nde vurgulanması gereken bir boyut var: Yaşanan kriz son tahlilde, bölgede bölgedışı güçlerin ağırlığına kesin bir darbe indirmiş, Irak’ın toprak bütünlüğüne tam ve koşulsuz destek veren Türkiye’nin etkinliğini artırmış ve KDP her ikisinde de önemli bir rol üstlenmiştir.</p>

  <p style="text-align: justify;">Bu dönemde bölgenin dominant gücü KDP ile Bağdat arasında şekillenen işbirliği zamanla, Ankara’nın da yüreklendirmeleriyle bir “entegrasyon” politikasına dönüştü. KDP Lide-ri’nin Arap dünyasının tesirli yayın organlarına verdiği bağımsızlık arayışı olduğu iddiasını reddeden ve çözümü Irak’m toprak bütünlüğü çerçevesinde aradığı yönündeki demeç ve mülakatları, gelişerek devam eden entegrasyonun geleceğine yönelik ipuçları veriyor. Bir diğer deyişle; bölgekı modern gelişmelerin miladı'olarak tanımlanmaya uygun Erbil Krizi, entegrasyona yönelen adımların da hızlanmasını sağladı.</p>

  <p style="text-align: justify;">Mevcut veriler, KDP’nin de KYB’nin de Bağdat ile kesintisiz temas halinde olduğunu ortaya koyuyor. Ancak KYB’ye oranla daha eski ve etkin olan KDP’nin Bağdat ile ilişkileri KYB’ye göre daha yoğun. KDP-Bağdat yoğunluğunun özellikle Erbil Krizi dönemi ile beraber arttığı ve halen kuvvetli bir şekilde sürdüğü kesinlik kazanan bilgiler arasında. KDP’nin Irak rejimi ile diyalog ve temasında taraflar çoğunlukla Mesut Barzani, Neçirvan Barzani ile Kusay ve Saddam Hüseyin olarak şekillenirken, KYB-Bağdat eksenininde ise Celal Talabani neredeyse tek etkin isim. Zaman zaman Kosrat Resul’ün de adı geçiyor.</p>

  <p style="text-align: justify;">Talabani, üst düzey görüşme olarak en son Temmuz 1999’da Süleymaniye’de Irak’ın eski Ankara Büyükelçisi ve Jihaz Al-Mukhabarat Al-Amma başkam olan, Ekim 1999’da ise MİT ajanı olduğu iddiası ile “üzücü bir kalp krizi sonucu kaybedilen” Rafih Mijvel Daham El Tikriti’yi 5 gün süreyle ağırlamıştı. KDP’nin istihbarat teşkilatı Rekkhistin’in de (eski adıyla Paras-tın) Irak’m askeri ve sivil istihbarat kuruluşlarıyla temas halinde. Rekkhistin’in özellikle adını Körfez Savaşı sonrasındaki ayaklanmada ölen Süleymaniye Valisi Albay Kakil’den alan ve ilgi sahası Kuzey Irak’taki muhalif gruplar olan Manzumma-ı Kakil ile haftalık peryodik görüştüğü kesinlik kazanan bilgiler arasında yer alıyor.</p>

  <p style="text-align: justify;">Bölgedeki kuvvetler terazisinde bu bağlamda İran’ın konumunda da KDP ve KYB açısından bir değişiklik gözlemleniyor. Bağdat’ın KDP’ye oranla daha düşük seviyede görüştüğü KYB, hükümet nezdinde halen KDP’ye göre.daha az güvenilir nitelikte. Bunun başlıca nedeni ise KYB’nin, İrak ile din, petrol ve tarih bakımından büyük sorunlara sahip olan İran ile çok yakın ilişkide olması. KYB heyetlerinin Tahran’daki sayısız teması ve İran’ın KYB’ye her zaman siyasi ve askeri lojistik, mühimmat ve silahın yanı sıra, KDP ile çatışmalarında aktif destek sağlamış olması, Bağdat’ın KYB’ye güvenmesini zorlaştırıyor.</p>

  <p style="text-align: justify;">Bununla birlikte KYB’nin yaklaşık iki yıldır, KDP-Bağdat yakınlaşmasını temin eden ve ödüllendiren Türkiye'de olumlu ilişkiler kurmak için göstermelik olduğu iddia edilse de PKK’ya sağladığı olanakları sınırlaması ve Bağdat’ın can düşmanı olarak gördüğü İran’ın tam desteğine sahip olan Irak ts-lami Devrim Yüksek Konseyi (SCIRI) gibi bazı muhalif örgütlere bürolarını kapattırması dikkat çekicidir. Bu taktik adımın ardında bir taraftan Saddam’ın yeniden kuzeye yönelmesi durumunda yaşanabilecek gelişmeleri sınırlama arayışı, diğer taraftan ise Bağdat’la federatif çözüm gibi birçok işbirliği ve uyu-</p>

  <p style="text-align: justify;">mu makul kılan zeminde KDP’yi rakipsiz bırakmamak düşüncesi fark edilmektedir.</p>

  <h3 id="sigil_toc_id_55" style="text-align: justify;">A. KÜRTLERLE TİCARİ ORTAKLIK</h3>

  <p style="text-align: justify;">KDP ve KYB’nin Bağdat’la ilişkilerinin ticari boyutu da göz ardı edilmeyecek kadar önem taşıyor. KDP ve Bağdat arasında gelişen ilişkilerin ana hatları itibariyle aileler arasında oluştuğu söylenebilir. BM ambargosu yüzünden petrol satışına sınır ve gelirini uluslararası mekanizmaların kontrolü getirilen Bağdat, dış ticaretinin önemli bir bölümünü Habur ve Basra üzerinden yürütüyor. Birleşik Arap Emirlikleri ve Dubai üzerinden yürüyen Basra hattı bir tarafa, Habur hattı doğrudan KDP ile bağlantılı. Her iki hattın da ortak yönü, elde edilen gelirden Bağdat’ın kasasına giren bölümünün yönetiminin çoğunlukla İsviçre bankaları ve Saddam’ın kardeşi Barzan tarafından yürütülmesi.<sup>234</sup></p>

  <p style="text-align: justify;">Habur hattında gelişen petrol ticaretinin günlük gelirinin Bağdat için anlamının 800.000 dolar ile 1.000.000 dolar arasında olduğu tahmin ediliyor. KDP yönetiminde Habur konusunda, kendi terminolojisine göre Zaho ve Dobuk’u kapsayan Lak 1 bölgesini yakından tanıyan ve KDP’nin bina ettiği idari yapıdan sorumlu olan Neçirvan Barzani yetkili. Neçirvan Bar-zani’nin bu sahada, Aralık 1997’ye kadar, bu tarihteki suikast girişimi sonucunda sakat kalan Udai ve sonrasında, Saddam’ın veliahtı ve Bağdat rejiminin iki numaralı ismi haline gelen Ku-say ile ortak olduğu iddia ediliyor. KDP, sınır değiştiren günde yaklaşık 8 milyon litre dizel yakıtı için bu kanal üzerinden İrak Petrol Bakanlığı’na litre başına 1.5 cent ödüyor.</p>

  <p style="text-align: justify;">Ortalama 960.000 dolar düzeyini yakalayan ticaret büyük</p>

  <p style="text-align: justify;">ölçüde Musul’da bulunan KDP-Bağdat ortaklığı Mosul Asya Oil Company adındaki firma üzerinden yürüyor. Satış fiyatı 11.5 cent/litre olan dizel yakıtının sağladığı gelirin yüzde 40’ınm Saddam Ailesi’nin özel hesabına ait olduğu bildiriliyor. Bu arada belirtilmesi gereken önemli bir detay var. Habur üzerinden yürüyen ticaret sadece dizel ile sınırlı değil. Aynı hat ham petrol ve az miktarda fuel-oil ticaretine de imkan tanıyor. Türkiye’deki yaklaşık 44 bin kamyoncuyu ilgilendiren petrol ticareti, KDP’ye yılda 350 milyon dolar düzeyinde gelir sağlıyor.</p>

  <p style="text-align: justify;">KDP’nin “Kürdistan Cumhuriyeti” adı altında çıktığı ve “Kürt Yerel Yönetimi” adıyla devam ettiği yoldaki gelişimin en büyük kaynağı olan söz konusu ticaretin Mayıs 2001’de açılması beklenen, Türkiye ile Irak arasındaki ikinci sınır kapısı ile doğrudan Bağdat-Ankara hattına kaymasına kesin gözüyle bakılıyor. Saddam’m denetimindeki bölgelerde ve özellikle Bağdat’ta yaşayan zenginlerin sayfiye yeri olarak Dohuk’u seçmesi ve buradaki lüks otellerde kalarak Türkiye’den alışveriş yapmaları gibi, Bağdat’tan kuzeye yürütülen sıfır kilometre araç ticareti ve Musul’dan yine KDP bölgesine sürdürülen asfalt satışı da, KDP ile Bağdat’ın ekonomik olarak, ne ölçüde iç içe geçtiğini gösteren diğer kanıtlar.<sup>235</sup></p>

  <p style="text-align: justify;">Elbette ilişkilerin bu düzeye gelmesi, Irak’ta entegrasyona karşı çıkan kesimlerde memnuniyetle karşılanmıyor. Teyit edilemeyen bilgilere göre KDP, Bağdat ile ilişkilerinin içerdiği özel dokusu nedeniyle gerek INC gerekse Washington DC’de zaman zaman somut eleştirilerle karşılaşıyor ve bu durum ödeneklerine de yansıyor.</p>

  <p style="text-align: justify;">KDP ile Bağdat’ın ortaklığı sadece petrol ile sınırlı değil. Türkiye’ye Irak’tan giren yılda 100.000 ton düzeyindeki Ürdün</p>

  <p style="text-align: justify;">kaynaklı batı sigarasının da yine Neçirvan Barzaui ve Kusay Saddam Hüseyin El Tikriti’nin kontrolünde el değiştirdiği biliniyor. Ton başına KDP’ye 150 dolar bırakan bu ticarette de Kani adında bir firmanın adı geçiyor.</p>

  <p style="text-align: justify;">Petrol ve sigaranın dışında da bazı detaylar var. KDP, petrol ürünü almak için Kuzey Irak’a geçen kamyonlardaki gıda ve tüketim maddelerini de Bağdat’ın egemenliğindeki bölgelere pazarlayarak bundan gelir sağlıyor. Kamyonların yürüttüğü ticari ilişkilerin yanı sıra KDP bölgesindeki bütün pazarın yüzde 80’inin Türkiye kaynaklı ürünlerinden oluştuğu biliniyor. Ankara Süreci ile KDP’nin “garantör devlet” olarak tanıdığı Türkiye, gelinen noktada KDP’nin Kürt Yerel Yönetimi adına yatırım istediği kuvvet konumunda bulunuyor. KDP’nin hem Ankara hem de Bağdat ile uyumlu olmaya elinden gelen özeni göstermesi kadar, egemen olduğu bölgenin sosyal yapısının çokkültürlü olduğunu teyit etmesi de, çokkültürlü yapının gereklerini yerine getirmesi durumunda, bölgede sağlanacak çözümün kalıcılığı için katkı sağlayabilecek nitelikte.</p>

  <p style="text-align: justify;">KYB’ye gelince; KYB’nin kuzey komşuları ile ilgili ticari yöneliminde KDP’nin simetrisini teşkil ettiğini söyleyebiliriz. KYB, İran ile Irak arasındaki ticarette köprü rolü görüyor. KYB’nin, bu ticaretin geneline hakim olduğu ve İran menşeili ürünlerin Bağdat’a ve denetimindeki topraklara akışında belirleyici bir rolü olduğu da söylenebilir. KYB-Bağdat ilişkilerinin İran boyutunun yanı sıra, ikili yönü de var. KYB, büyük ölçüde Bağdat’ın ağır baskısı nedeniyle de olsa egemenliğinde bulunan Dokan Barajı ve civarındaki su bentlerinden Bağdat’ın denetimindeki bölgelerin bir bölümünün elektrik ve sulama gereksinimi karşılıyor.</p>

  <p style="text-align: justify;">Irak ile ticari konularda uyumlu olduğu görülen KDP ve KYB yine aynı konularda birbiri ile uyumsuz hareket ediyor. KYB’nin KDP bölgesi üzerinden Türkiye sınırına geçiş yapabil-</p>

  <p style="text-align: justify;">me hakkı yönündeki talepleri büyük ölçüde ticari nedenlere dayanıyor. Aynı zamanda KYB, Habur’a sadece Barış İzleme Gücü (PMF) refakatinde geçiş değil, bunun yanı sıra Habur’a kadar açılacak bir koridor ile Türkiye ile kalıcı komşuluk sağlamak istiyor. Buna mukabil, KDP’nin KYB’nin isteklerine gösterdiği direnç de elinde tuttuğu ekonomik avantajları KYB ile paylaşma arzusunda olmamasından kaynaklanıyor. Sonuçta; en iyi tahminle ham petrol ve dizel yakıtı ticaretinin ayrı kapılara yönlendirilmesi, KDP’yi devletleşme şeklinde algılanan transformasyonunda vites küçültmeye zorlayacaktır. Bununla birlikte Washington Anlaşması ve Ankara Süreci’nde imza altına alman belgelerde Habur gelirini KYB ile paylaşmayı kabul eden ve Irak ile Erbil Krizi’nden önce imzaladığı anlaşmayla Irak’ın Habur gelirinin kullanım ve paylaşımında söz sahibi olmasını kabul eden KDP’nin bu noktada herhangi bir pazarlık serbestisi bulunmuyor.<sup>236</sup></p>

  <h3 id="sigil_toc_id_56" style="text-align: justify;">B. IRAK’IN GELECEĞİNDE KÜRTLERİN YERİ</h3>

  <p style="text-align: justify;">İdeolojik olarak birbirinden fazla ayrışmayan, ama birbirine karşı verdikleri mücadele “kayıkçı kavgasını” anımsatan her iki parti açısından da Bağdat kartı giderek daha fazla önem kazandı. Körfez Savaşı’ndan sonra yaşanan coşku ve verilen vaatler bir süre sonra yerini gerçeklere bırakınca, Bağımsız Kürdistan, Büyük Kürdistan ve Türkiye’ye entegrasyon gibi hayallerin sadece birer serap olduğunun anlaşılması, her iki partinin liderinin ve karargahının “konjonktür” ve “çıkar” arasındaki bağlantı doğrultusunda hareket etmesi sonucunu doğurdu.</p>

  <p style="text-align: justify;">KYB’nin Talabani’nin bir taraftan Irak’m toprak bütünlüğünün önemine işaret eden ve diğer taraftan Büyük Kürdistan</p>

  <p style="text-align: justify;">idealine gönderme yapan açıklamaları arasında, Bağdat ile ilişkilerini gereken düzeyde geliştirmek için ihtiyaç duyduğu zemin yoksul kalıyor. Günlük gelişmeleri değerlendirmeye yönelik açıklamalara ağırlık veren Talabani açısından kendisinin ve partisinin konumunu belirleyecek olan, yine KDP-Bağdat ilişkilerinin gelişimi ve Türkiye ile İran’ın takip ettikleri Irak politikaları. Tabii bütün bunları Amerikan etkileşimli genel politikalardan soyutlamamak gerekir.</p>

  <p style="text-align: justify;">Irak’ın geleceğini görmeyi amaçlayan beyin fırtınaları temel olarak Irak’m bölünmesini ve bölünmemesini çıkış noktası olarak alıyor. 1996 yılından bu tarafa yaşanan gelişmeler, Irak’m bölünmesi yönündeki sinyalleri giderek zayıflatırken, özellikle KDP ve KYB’nin Körfez Savaşı’nın sonrasındaki sert ve bağımsızlık taraftarı açıklamalarından uzaklaşması ve çözümün Irak sınırları içerisinde sağlanabileceğini vurgulaması Irak’m bölünmeyeceği yönündeki kanıları kuvvetlendiriyor. Bir diğer deyişle; diktatoryal rejim altında ve her türlü güvenceden yoksun bir yaşam ile bağımsız devlet kurulması seçenekleri arasında gidip gelen sarkaç, Irak’m sınırlan arasında ve bayrağı altında federatif bir sistem noktasında yavaşlıyor.</p>

  <p style="text-align: justify;">Irak’ı gelecekte neyin beklediği konusunda birbirine taban tabana zıt iki varsayım mevcut:</p>

  <p style="text-align: justify;">Birincisi, Amerika’nın Bağdat rejimini çökertmesi ve ardından başlayacak olan yeni yönetimin kuracağı demokrasi sonucunda Kürtlerin Irak’tan kopmak için herhangi bir talebinin kalmayacağı yönünde.</p>

  <p style="text-align: justify;">İkincisi ise, Bağdat’ın egemenliğinde tuttuğu bölgenin sınırını Körfez Savaşı • öncesindeki duruma ulaştırması halinde, Kürtlerin kazanacakları otonomi sayesinde Irak’ın toprak bütünlüğünü yaralayacak girişimlerden kaçınacağı şeklinde.<sup>237</sup></p>

  <p style="text-align: justify;">Senaryolardan birincisinde Irak’ta demokrasinin nasıl var olabileceği ve sonuç itibariyle milliyetçi kökene sahip olan Kürt hareketlerinin, Bağdat’ın varlığının getirdiği bütün dolaylı ve doğrudan baskılarının son bulduğu bir aşamada, neden Irak’m bir parçası olmak için ısrar edecekleri açıklanamıyor! Birinci senaryo ile ilgili olarak göz önünde tutulması gereken bir başka detay da demokrasi. Irak’ta demokrasi kurulması yönünde hiçbir kesimin samimi bir ısrarı söz konusu değildir. Tarihinin hiçbir döneminde demokrasi ile yönetilmeyen Irak coğrafyasında, muhalif ve statükocu hiçbir yapılanma da gücünü demokratik değerlerden ve kitlelerin demokrasi talebinden almamaktadır. Aksine; Irak’ta demokratik bir oluşumun gelişmesi, bir taraftan Ortadoğudaki bütün rejimleri, diğer taraftan Irak’ta da sosyal zeminde aşiretlerin ve siyasi zeminde partilerin aşılması zor bir kaosa sürüklenmesine yol açacaktır. Sonuçta Mesut Barzani ve Celal Talabani de siyasi ve sosyal liderliklerini sadece Saddam Hüseyin kadar demokratik değerlere ve erdeme dayandırmaktadır.</p>

  <p style="text-align: justify;">ikinci senaryodaki temel sorun ise, Kürtler ve Bağdat arasında bugüne kadar varılan uzlaşmaların uzun soluklu olmamasından hareketle, Bağdat rejiminin devamı durumunda Kürtlerin Bağdat’la sağlayacakları ve muhtemelen federatif modele dayanacak olan anlaşmanın büyük bir olasılıkla dış etkenler dolayısıyla, son bulması durumunda, Irak’tan kopmak için her zaman tutarlı nedenleri olacağı göz önünde tutulmalıdır.</p>

  <p style="text-align: justify;">Ancak bölge ölçeğindeki işbirliği için ve aynı sıkıntıları paylaşan, ulusal ve bölgesel çıkarlarındaki paralellikleri ikili ilişkilerinde degerlendirebilen bölge devletlerinin karşılıklı güven kurmaları, riski düşürecektir. Nitekim, Ankara’nın PMF vasıtasıyla bölgedeki kabile savaşlarının önünü alması, Irak Türkmenlerini Irak’m sınırlarının ve bayrağının devamı yönünde desteklemesi ve onları Irak Kürtleri ile yakınlaşmaya ve</p>

  <p style="text-align: justify;">işbirliğine teşvik etmesi, KDP ve KYB’ye adres olarak Bağdat’ı işaret etmesinin paralelinde kayda değer stratejik açılımlardır. Aynı şekilde Bağdat-Tahran hattında gelişen iyi komşuluk ilişkileri arayışı ve devamında kendisini gösteren, Halkın Mücahitleri Örgütü ile Irak İslam Devrimi Yüksek Konseyi (SCIRI) örgütlerinin edilgin kılınması, bina edilen yeni yapının temel taşlarını kuvvetlendirmektedir.</p>

  <p style="text-align: justify;">KDP ve KYB’nin, sınırların değişmezliği ilkesi doğrultusunda ve Ortadoğu’daki dengelerin ışığında Irak’ın toprak bütünlüğü zemininde bir çözüm sağlanması için Bağdat ile iki grup arasında ulaşılabilecek anlaşmanın zemininin mümkün olduğu ölçüde uzun soluklu, kalıcı ve devamlılığı olan bir karşılıklı çıkar ilişkisine dayanması gerekiyor. Bunun sağlanması durumunda Irak’ın toprak bütünlüğünün korunması, KDP ve KYB için de önem kazanacağı gibi, Bağdat’ın KDP ve KYB ile etkileşimi uluslararası topluma dönmesinde başat rol oynayabilecektir. Uluslararası toplum, bölgede etkin olan aktörler, komşu devletler ve bölge devletleri kadar Irak halkı açısından da öncelikli sorun, Irak’ta demokrasinin kurulması değil; ekonomik ve siyasal istikrarın tesisi ile, devamında güvenlik, sağlık ve eğitim sahalarında gelişme kaydedilmesidir. Zaten demokratikleşme, ancak bu gelişmelerin sağlanmasından sonra yaşanacak uzun soluklu bir sosyal evrim ile mümkün olacaktır.</p>

  <p style="text-align: justify;">Dolayısıyla Irak’ta her kesimin önceliği, Bağdat’ın otoritesinin Irak’ın tamamına egemen olması ve Kürtlerle karşılıklı çıkarlara dayanan ve ülkede bir ortak paydanın gelişimine olanak tanıyan federatif bir çözümün sağlanmasıdır.</p>

  <p style="text-align: justify;">Bununla birlikte; diplomaside ve müzakerecilikte KYB’ye nispeten daha başarılı olduğunu örnekleri ile ortaya koyan KDP’nin Bağdat’la bütünleşme arayışı ve Bağdat’ın uluslararası toplumla barışması süreçlerindeki tatmini, bölgede devam</p>

  <p style="text-align: justify;">eden buhranın aşılmasında belirleyici olacaktır. Çünkü KDP’nin paralel gelişen süreçlerde beklentilerine karşılık görmemesi, KDP’nin yeni arayışlara yönelmesi sonucunu doğuracaktır. Aynı şekilde KYB’nin, KDP-Bağdat ve KDP-Ankara hatlarında yaşanan gelişmelerde kendisini “ihmal edilmiş” olarak görmemesi için, KDP-KYB dengelerinin çok iyi gözetilmesi ve Bağdat’ın hem KDP-Ankara hem de KYB-Ankara hatlarına güveninin tesisi gerekmektedir.<sup>238</sup></p>

  <p style="text-align: justify;">Gelişmelerin bütününü incelerken dikkate alınması gereken son bir nokta var. Saddam Hüseyin 1991’de Körfez Sava-şı’ndan sonra Kürtlerle yaptığı pazarlıklarla Barzani’ye eğer bağımsızlığını ilan ederse, tanıyacağı konusunda taahhüt vermişti. Bütün bu dinamiklerden yola çıkarak Amerika’nın Irak’ta gerçekleştireceği rejim karşıtı bir operasyonda en önemli açmazlarından birinin hatta en önemlisinin Kuzey Irak meselesi olduğunu söylemek yanlış olmaz... Hatta Washington’un bu bölgeye bakışı Ankara’yı böyle bir operasyonda arkasına alıp almayacağını da doğrudan etkileyecektir. Bölgeyle ilgili Amerikan projeksiyonlarının netlik oranı doğrultusunda Türkiye’nin Irak politikası da berraklaşacaktır.</p>

  <p style="text-align: justify;"><a id="bookmark0"></a><a href="#footnote1">1</a></p>

  <p style="text-align: justify;">Giacomo Luciani ve Ghassan Selame, The Arap State, op. Cit.</p>
</body>
</html>
