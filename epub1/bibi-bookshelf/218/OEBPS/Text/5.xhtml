<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">BEŞİNCİ BÖLÜM</h1>

  <h3 id="sigil_toc_id_57" style="text-align: center;">BİRLEŞİK ARAP CUMHURİYETİNİN KURULUŞU VE BAAS</h3>

  <h2 id="sigil_toc_id_58" style="text-align: center;">BİRLEŞİK ARAP CUMHURİYETİ NE GİDEN SÜREÇ</h2>

  <p style="text-align: justify;">Ortadoğu ülkelerinin çoğunda bağımsızlık gerek iç gerekse dış siyasal güçlerin yönlendirmesiyle ve halkın zaman zaman hoşnutsuzluğa kapılmasına rağmen görece barışçıl müzakerelerle kazanılmıştı. Yeni bağımsız olan devletlerde iktidar, ilk anda mevki ve toplumsal beceri sahibi egemen ailelerin ya da eğitim görmüş seçkinlerin eline geçti. İktidarın el değiştirmesi sırasında bunlara ihtiyaç duyulmuştu. Ne var ki bu gruplar genellikle bağımsızlığın yarattığı yeni koşullarda halkın desteğini seferber etmek ya da tam anlamıyla bir devlet kurmak için gerekli beceri ve cazibeye sahip değildiler. Temsil etme iddiasında bulundukları kişilerle aynı siyasal dili konuşmuyorlardı ve çıkarları daha fazla toplumsal adalet yönünde değişimler yaratmaktan çok, mevcut toplumsal doku ile servet dağılımının muhafaza edilmesinde yatıyordu. Bu ülkelerdeki siyasal hareketler bağımsızlıktan sonra dağılma eğilimi gösterdiler ve böylece milliyetçilik, din ve toplumsal adalet unsurlarını daha cazibeli bir tarzda harmanlayacak yeni hareket ve ideolojilere yol açtı. Özellikle Mısır, Sudan ve Suriye’de Müslüman Kardeşler bu türden bir hareketti. Komünist ve sosyalist gruplar da gerek son aşamasındaki emperyalist yönetime gerekse bunun yerini alan hükümetlere muhalefette önemli bir rol oynamaya başladılar.<a id="footnote1"></a><sup><a href="#bookmark0">1</a></sup></p>

  <p style="text-align: justify;">Mısır’daki komünist hareket belirli kriz anlarında bir rol oynamayı başaran küçük gruplara bölündü. Özellikle savaşın bitimini izleyen yıllarda, İngiltere ile çatışma sırasında, komünistlerin hakim olduğu işçi ve öğrenci komitesi o sırada canlanan halk güçlerine önderlik ederek bu güçleri yönlendirdi. Irak’ta hükümeti 1948’de İngiltere ile imzalanan savunma anlaşmasından vazgeçmeye zorlayan komünistler de hükümet içinde benzer bir rol oynadılar. Bu anlaşma yerleşik siyasal liderlerin çoğunun desteğine sahipti ve orduya silah ve Filistin’de başlayan mücadelede İngiltere’den destek imkanı sağlaması nedeniyle Irak için bazı bakımlardan avantajlıydı. Ancak Irak ile İngiltere arasında sürekli bir bağ oluşturuyor ve bu da bir anlamda Irak’ın Ingiltere’nin çıkarlarına sürekli boyun eğmesi anlamına geliyordu. Buna muhalefet bir dizi çıkar grubunun çevresinde birleşebileceği bir mihrakın oluşmasına hizmet etti. Bu çıkar grupları, toprak sahipleri haline gelmiş şeyhlerine yabancılaşmış köylüler, yüksek gıda maddesi fiyatlarıyla karşı karşıya kalmış kent proleteryası, öğrenciler ve milliyetçi önderlerdi. Bu durumda Komünist Parti farklı gruplar arasında bağlantı kurma bakımından önemli bir rol oynadı. Gene Sudan’da İngiltere’nin konumunu devralan hakim grup, ikisi de geleneksel ve dinsel önderliklere sahip Sudan ile Mısır’ın birleşmesini farklı derecelerde istemelerine rağmen, benzer toplumsal bileşime sahip iki partiyle bağlantılıydı. Bu partilerin oynayamadıkları popüler rolü genellikle Mısır’da okuyan öğrencilerden oluşan Komünist Parti oynamaya çalıştı.<a id="footnote2"></a><sup><a href="#bookmark1">2</a></sup></p>

  <p style="text-align: justify;">Siyasal güçlerin bu şekilde bölünmesi karşısında bütün önemli unsurları birleştirebilecek yeni türde hareketler .yaratma girişimleri oldu. Bunların ikisi özellikle önemliydi. Bunlardan birisi Baas Partisiydi. Parti, Suriye’nin siyasal hayatına az sayıda kentli büyük ailenin ve bunların çıkarlarını dile getiren partilerin ya da önderlerin oluşturdukları gevşek birliklerin hakim olmasına karşı bir meydan okumayı temsil ediyor; eğitimdeki hızlı gelişmenin ortaya çıkardığı, toplumda hakim konumda olmayan sınıflardan ve büyük ölçüde Aleviler, Dürziler ve Hıristiyanlar gibi Sünni Müslüman çoğunluğun dışındaki cemaatlerden gelen, eğitimini henüz tamamlamamış bir zümreyi cezbediyordu. Partinin kökeni Suriyeliler ulusal kimliği ve bu kimliğin Arapça konuşan cemaatlerle ilişkisi hakkında yapılan entelektüel tartışmalarda yatar. Bu tartışma Suriye’de diğer yerlere göre daha acildi, çünkü burada İngiltere ilç Fransa’nın kendi çıkarlarına uygun biçimde çizdikleri sınırlar doğal ve tarihsel ayrımlara çoğu Ortadoğu ülkesinden daha az tekabül ediyordu.</p>

  <p style="text-align: justify;">Baas’m teorisyeni Mişel Eflak’ın bu soruya verdiği yanıt kesinlikle. Araplara özgü bir anlayışı ifade ediyordu. Tek bir Arap ulusu vardı ve birleşik bir devlet içinde yaşama hakkına sahipti. Bu ulus büyük bir tarihsel deneyimle, İslam dininin Mu-hammed tarafından yaratılması ile ve bu dini cisimleş tiren toplum tarafından oluşturulmuştu. Bu deneyim sadece Arap Müs-lümanlara değil, onu benimseyen ve dünyada özel bir misyona, bağımsızlık ve birlik hakkına sahip olma iddialarının temeli olarak gören bütün Araplara aitti. Bu hedefe ancak bir çifte dönüşüm aracılığıyla ulaşabilirlerdi: Önce zeka ve hissiyatla-bir Arap ulusu fikrinin anlayış ve sevgiyle oluşturulması-, sonrada siyasal ve toplumsal sistemle.</p>

  <h3 id="sigil_toc_id_59" style="text-align: justify;">A.MISIR-SURİYE BİRLEŞMESİ ÖNCESİ SURİYE’DE SİYASAL HAYAT</h3>

  <p style="text-align: justify;">Edip Çiçeklinin devrilmesinin ardından Meclis Başkam Mamun Kuzbari kendisini yeni cumhurbaşkanı ilan etmiş olmakla birlikte, Şam’da büyük gösteriler meydana gelince Kuz-bari’nin cumhurbaşkanlığı iki gün sonra sona erdi. Mamun Kuzbari’nin yerine 89 yaşındaki Haşim Atasi geçici cumhurbaşkanı olurken, beş yıllık askeri diktatörlük döneminden sonra Sabri Asali’nin başbakanlığında geçici parlamenter hükümet 1 Mart 1954’de kuruldu.<a id="footnote3"></a><sup><a href="#bookmark2">3</a></sup></p>

  <p style="text-align: justify;">Sabri Asali’nin kurduğu hükümet (Halk Partisi, Millet Partisi ve Bağımsızlardan oluşan) bir koalisyon hükümetiydi. Suriye’de İrak ile birleşmekten yana olan unsurların kurduğu bu hükümete, Baas Partisi ve Komünistler tepki gösterdi. Sabri Asal, birlik konusunda Irak ile gizli görüşmelere başlarken, Suudi Arabistan’ın destekleyebileceği bir ordu darbesiyle hükümetin yıktlabilme ihtimalinden de çekinmekteydi. Bu görüşmelerden bir sonuç çıkmadığı gibi, Baas Partisi ve komünistlerin çabaları sonucu elektrik işçileri Homs’ta greve gitti ve artan siyasi baskılar sonucu Sabri Asali 11 Haziran 1954’te istifa etmek zorunda kaldı. Yeni hükümeti ise Sait Gazi 19 Haziran 1954’te kurdu.<a id="footnote4"></a><sup><a href="#bookmark3">4</a></sup> Baas Partisi, hükümetin istifasında önemli rol oynamanın yanısıra bu dönemde İkinci Ulusal Kongresini de gerçekleştirmişti.</p>

  <p style="text-align: justify;">Baas Partisi’nin 1947 yılında yapılan Birinci Ulusal Kongresinden sonra İkinci Ulusal Kongresi Haziran 1954’te yapıldı. Bu kongrede, Arap Sosyalist Partisi ile birleşmeden sonraki durum ele alındığı gibi Mişel Eflak, Arap Baas Sosyalist Partisi’nin Genel Sekreterliğine yeniden seçildi. Kongre, dört kişilik (Eflak, Bitar, Hurani, Abdullah Rimavi) bir komitenin seçimi ile sona erdi.<sup>243</sup> Baas Partisi bu kongreden sonra bütün dikkatini ve siyasi aktivitesini, Edip Çiçekli’nin devrilmesinden yedi ay sonra gerçekleştirecek olan Eylül 1954 seçimlerine yöneltti.</p>

  <p style="text-align: justify;">Sürgünde bulunan Şükrü Kuvvetli, Ağustos 1954’te Suriye’ye geri dönerken Suriye’deki siyaset aktörleri, bağımsızlık sonrası dönemde yapılan ve en önemli seçim olma niteliğine sahip Eylül 1954 seçimlerine hazırlanıyordu. Baas Partisi’nin Ekrem Hurani ile gücünü birleştirmiş olması, seçimlere gidilirken partiye önemli bir güç kazandırmıştı. Baas Partisi’nin üye sayısı 6000’e ulaşırken, partinin etki alanı kimlik sorunları olan öğrencilerin ve entelektüellerin ötesine uzanmış, köken olarak taşra ortamından gelen subaylar kuşağı ve kırsal kesimden göç eden kentli çalışan sınıf arasında parti büyük bir etki yaratmıştı.<sup>244</sup> Eylül 1954 seçimleri arefesinde Baas Partisi-Ko-münistler hariç-Suriye’nin karşı karşıya kaldığı problemler konusunda en detaylı programa sahip tek parti<sup>245</sup> olarak, ordu tarafından seçim kampanyası boyunca perde arkasından desteklendi.<sup>246</sup></p>

  <p style="text-align: justify;">Seçimlerin ilk turu 24-25 Eylül 1954’te, ikinci turu ise 4-5 Ekim 1954’te yapıldı. Suriye siyasi hayatındaki önemli değişikliklerden birisi bu seçimin sonunda ortaya çıkarken, Baas Partisi 22, Halk Partisi 32, Millet Partisi 25, Bağımsızlar ise 55 sandalye kazanmıştı.<sup>247</sup> Robert Olson, Mişel Eflak’ın seçimlerde kaybetmekten yorulduğu için bu seçimlere katılmadığını</p>

  <p style="text-align: justify;">' 243) Devlin, a.g.e. s. 66-67; Chand Attar, The Revolutionary Arabs, Delhi: The Homeland Publications, 1981, s. 9</p>

  <p style="text-align: justify;">244) Olson, a.g.e. s. 24-25; Hourani, a.g.e. s. 467-468</p>

  <p style="text-align: justify;">245) Olson, a.g.e. s. 25</p>

  <p style="text-align: justify;">246) Torrey H. Gordon, “The Ba’th-Ideology and Practice”, The Middle East Journal, Vol. 23, No. 4, Autumn 1969, s. 455</p>

  <p style="text-align: justify;">247) Rabinovich Itamar, Syria Under The Ba’th(1963-1966), Jerusalem: Israel Universities Press, 1972, s. 12</p>

  <p style="text-align: justify;">belirtirken, Ekrem Hurani Hama’dan, Salah Bitar ise Şam’dan seçime katılarak milletvekili seçilmişlerdi.<a id="footnote5"></a><sup><a href="#bookmark4">5</a></sup></p>

  <p style="text-align: justify;">Bu seçimin sonuçlan, dört yıl sürecek olan yeni bir iç mücadelenin başlamasına neden olurken, Suriye’nin ileride üzerinde ayrıntılı durulacağı gibi Batı destekli Ortadoğu Savunma Paktı’na katılıp katılmaması konusu seçim kampanyalarını etkilemiştir.<a id="footnote6"></a><sup><a href="#bookmark5">6</a></sup> Seçim sonuçları, geleneksel siyasal grupların gücünün zayıfladığını, Baas Partisi’nin ise 22 milletvekilliği kazanarak büyük bir siyasal aktör olarak doğuşunu ve Suriye’de siyaset sahnesine önemli bir güç olarak çıkmaya başladığını gösterdi. Bu durum, Arap dünyasında modern radikal bir parti için beklenmedik bir başarıydı.<a id="footnote7"></a><sup><a href="#bookmark6">7</a></sup> Bu başarıyı K. Abu Jaber şu şekilde açıklamaktadır: “Baas’m gücüne, Ekrem Hurani’nin partisinin gücü eklenmişti. 1954 seçimlerinde, Hama’da Hurani’nin bütün listesi kazanmıştı. İkinci neden, genç kuşak karşısında cazibelerini gittikçe, kaybeden eski siyasi partilere karşı duyulan genel memnuniyetsizlikti. Üçüncüsü doğmasında rol oynayan Batı düşmanlığından istifade etmişti.”<a id="footnote8"></a><sup><a href="#bookmark7">8</a></sup> Bu seçimlerde siyasi sürpriz yapan sadece Baas Partisi değildi. Suriye Komünist Partisi de sürpriz yaparak Suriye’de solun yükselişe geçtiğini göstermiştir.</p>

  <p style="text-align: justify;">Batılı hükümetlerde 1950’li yılların başlarına kadar, Islamm güçlü olduğu yerlerde komünizmin gelişmeyeceğine dair bir görüş egemen olmakla birlikte,<a id="footnote9"></a><sup><a href="#bookmark8">9</a></sup> 1954 seçimlerinde Halid Bektaş Arap dünyasında seçilen ilk komünist milletvekili olma ünvanını kazanmıştır. Ermeni, Kürt ve diğer azınlıklardan 10.000-20.000 arasında taraftarı bulunan Suriye Komünist</p>

  <p style="text-align: justify;">Partisi, Arap Ortadoğusu’nda en fazla üyeye sahip tek komünist partiydi.<a id="footnote10"></a><sup><a href="#bookmark9">10</a></sup> Bu durum, Halid Bektaş’m başarısının tesadüf olmadığının göstergesiydi. Eylül 1954 seçimlerinden sonra Halk Partisinden Nazım al-Kudsi Meclis Başkanı olurken, 77 yaşındaki Faris al-Khuri ise hükümeti kurmakla görevlendirildi. Baas Partisi, Faris al-Khuri ve Halid al-Azm’m hükümet kurmasına karşı olmakla birlikte Faris al-Khuri, Halk Partisi ve Millet Partisinden seçtiği kişilerden oluşan bir koalisyon hükümetini 29 Ekim 1954’te kurmayı başardı. Baas Partisi ve diğer solcular bu hükümete katılmayı kabul etmezken, kurulan bu hükümet Bağdat Paktı tartışmalarının kurbanı oldu. Faris al-Khuri, 7 Şubat 1955’te istifa edince, Sabri Asali, 13 Şubat 1955’te yeni bir koalisyon hükümeti kurdu. Asali Hükümeti, güvenoyunu 13 oy fazlasıyla almıştı. Bu durum, hükümetin Baas Partisi’nin desteğine ihtiyacı olduğunu gösteriyordu.<a id="footnote11"></a><sup><a href="#bookmark10">11</a></sup> Aslında, Sabri Asali hükümetinin iç politikada izlediği sosyal refaha dayalı politika, Baas ideolojisinin etkisini yansıtmaktaydı.<a id="footnote12"></a><sup><a href="#bookmark11">12</a></sup> Mısır ve Suudi Arabistan, bu hükümete Bağdat Paktı’na karşı çıkarak kendi yanlarında yer almalarını önerirken, Suriye bu dönemde adeta iki ateş arasında kalmıştır.<a id="footnote13"></a><sup><a href="#bookmark12">13</a></sup> Suriye’deki siyasi güç dengesinin son seçimlerden sonra Baas Partisi lehine değişmeye başlaması, bazı partileri Baas Partisi’ne karşı harekete geçirmiştir.</p>

  <p style="text-align: justify;">K. Abu Jaber’e göre; Suriye’de Edip Çiçekli rejiminin devrilmesinden sonra Baas Partisi’nin yükselen talihi, sağcı partileri kendisine karşı birleştirdi. Bu durum Baas Partisi ile muhalifleri arasındaki ideolojik ve fiziki çatışmaları arttırdı. 27 Şubat</p>

  <p style="text-align: justify;">1955’te, Deir El Zor’da, Baas Partisi ile Suriye Milliyetçi Partisi üyeleri arasında bir kavga meydana gelmişti. 17 Nisan 1955 tarihinde ise Hama’da Milli Kurtuluş Hareketi ile yapılan çarpışmalarda sayısız yaralı ve ölü vardı.<a id="footnote14"></a><sup><a href="#bookmark13">14</a></sup> Suriye’de siyasi tansiyonun giderek yükseldiği bir ortamda en önemli gelişme bir suikastin sonucunda meydana gelecektir.</p>

  <p style="text-align: justify;">Baas Partisi’ne yakınlığı bilinen Suriye Genelkurmay Başkan Yardımcısı Adnan Malki, Şam’da, Suriye-Mısır ordu takımları arasındaki bir spor müsabakasını izlerken 22 Nisan 1955’te bir suikast sonucu öldürüldü. Suikasti yapan güvenlik görevlisi ve Suriye Sosyal Milliyetçi Partisi üyesi Yusuf Abd al-Rahim olay yerinde intihar etti. Nasır’a Müslüman Kardeşler, Ekim 1954’te başarısız bir suikast girişiminde bulunduktan sonra Mısır’da Müslüman Kardeşler’e yönelik ülke genelinde nasıl baskı kampanyası başlatılmışsa, Adnan Malki suikastin-den sonra Suriye Sosyal Milliyetçi Partisi’ne karşı, Suriye genelinde Mısır’dakine benzer baskı ve sindirme kampanyası başlatıldı.<a id="footnote15"></a><sup><a href="#bookmark14">15</a></sup> Adnan Malki’ye yapılan suikast birçok kimsenin Baas Partisi’ne sempati duymasına da neden olmuştu.<a id="footnote16"></a><sup><a href="#bookmark15">16</a></sup> Baas Parti-si’nin siyasi geleceği açısından yeni bir dönem başlarken, parti önemli bir siyasi rakipten kurtulmanın fırsatını yakalamıştı.</p>

  <p style="text-align: justify;">Baas Partisi, muhaliflerini ortadan kaldırmak için düşmanca hareket ediyordu. Suikastten sonra Suriye Sosyal Milliyetçi Partisi’nin 130 üyesi cinayetle alakalı görülerek tutuklandı. Adnan Malki’nin öldürülmesi ile ilgili yargılama, Suriye Sosyal Milliyetçi Partisi’nin Suriye siyasi hayatından elimine edilmesi sonucunu doğurdu.<a id="footnote17"></a><sup><a href="#bookmark16">17</a></sup> Suriye Sosyal Milliyetçi Partisi’nin Suriye siyasi hayatından çıkarılmasının bir diğer nedeni de,</p>

  <p style="text-align: justify;">1950’den itibaren bu partinin (Komünist Partisi, Baas ve Nasır Milliyetçiliğine karşı) ABD ile işbirliğini savunmasıydı.<a id="footnote18"></a><sup><a href="#bookmark17">18</a></sup> Suriye’de bu şekilde giderek artan siyasi gerginlik, hükümetlerin ömrünü de olumsuz etkilemekteydi.</p>

  <p style="text-align: justify;">Cumhurbaşkanlığı seçimleri 18 Ağustos 1955’te yapıldı. İlk turda hiçbir aday gerekli olan 2/3 oyu alamayınca 5 Eylül’de yapılan ikinci tur oylamada, Şükrü Kuvvetli Cumhurbaşkanı seçilirken, Sabri Asali Hükümeti’nin 6 Eylül 1955’te yıkılması sonucu Sait Gazi 13 Eylül 1955’te yeni bir hükümet kurdu. Bu hükümetin siyasi ömrü ise Baas Partisi’nin düzenlediği gösteriler sonucu kısa oldu ve Sait Gazi 3 Haziran 1956’da istifa etmek zorunda kaldı. Sabri Asali, 14 Haziran 1956’da yeni bir hükümet kurdu. Baas Partisi bu hükümette iki bakanlık alınca, Salah Bitar Dışişleri Bakanı, Ekrem Hurani’nin adamı Halil Kallas ise Ekonomi Bakanı oldu. Baas Partisi, kurulan bu yeni hükümeti gerçek milliyetçi bir hükümet olarak nitelendirdi.<a id="footnote19"></a><sup><a href="#bookmark18">19</a></sup> Baas Partisi hükümete girmeyi ve iki önemli bakanlığı almayı başarmanın yanısıra, bu dönemde ordu içindeki nüfuzunu arttırmanın mücadelesini de vermekteydi.</p>

  <p style="text-align: justify;">Suriye Genelkurmay Başkanı Şevket Shuqayr 7 Temmuz 1956’da zorla istifa ettirildi. Bu istifada Baas Partisi’nin baskısı da önemli bir rol oynarken Shuqayr orduyu siyasetten uzak tutmaya çalışmıştı. Şevket Shuqayr’in yerine aristokrat ve zengin bir aileden gelen muhafazakar görüşlere sahip Tawfiq Nizam al-Din getirildi. Bir yıl sonra ise 15 Ağustos 1957’de Afif Bizri, yeni Genelkurmay Başkanı yapıldı. Afif Bizri, Komünist Partisi’ne üye olmamakla birlikte, kendisini emperyalistlerin düşmanı olarak gören sol eğilimli ve SSCB ile iyi ilişkiler kurulmasını savunan birisiydi. Bu dönemde Savunma Bakanı</p>

  <p style="text-align: justify;">olan Halid al-Azm ise Kruşçev’le iyi bir dostluğa sahipti. Halid al-Azm, SSCB’den alınacak ekonohıik yardım ve siyasi destek sonucu, Batı yanlısı komşu ülkelerin baskısına karşı ülkenin bağımsızlığının korunacağına inanıyordu.<a id="footnote20"></a><sup><a href="#bookmark19">20</a></sup> Suriye’de komünistlerin siyasi güçlerini giderek arttırması karşısında Baas Partisi ile Komünistler arasındaki siyasi balayı 1957 yılında sona erdi. Baas Partisi, Komünistlerin dış bağlantılarından kuşkulanmaktaydı.<a id="footnote21"></a><sup><a href="#bookmark20">21</a></sup> <sup><a id="footnote22"></a><a href="#bookmark21">22</a></sup> Suriye, 1957 yılının sonuna doğru hemen hemen bütün komşularından (Lübnan, Türkiye, Irak ve İsrail) izole olmuşken, birçok kişi komünistlerin Suriye’de iktidarı alacağına inanmaktaydı.<a id="footnote20"></a><sup><a href="#bookmark19">20</a></sup> Komünistlerin, Suriye’de iktidara gelmesini engelleyebilecek en önemli siyasi güç olan Baas Partisi ise bu konuda harekete geçmekte geç davranmadı.</p>

  <p style="text-align: justify;">Toprak ağaları ve şehirdeki seçkin ailelerin ülke genelindeki egemenliği devam ettiği sürece seçimlerden güçlü çıkamayacağına inanan Baas Partisi, Kasım 1957’de yapılacak olan yerel seçimleri protesto etti. Parti böylece çoğulcu bir siyasi ortamda kitle desteğini sağlayarak demokratik yoldan iktidara gelmek yerine dışarıda güçlü bir destek aramak yoluna gitti. Baas Partisi, Mısır’la birleşmek konusunda 1956 yılında başlatmış olduğu kampanyayı yoğunlaştırdı. Baas Partisi bu yolla rakiplerini özellikle komünistleri etkisiz hale getirebileceğini düşünmekteydi.<a id="footnote23"></a><sup><a href="#bookmark22">23</a></sup></p>

  <h3 id="sigil_toc_id_60" style="text-align: justify;">B. MISIR-SURİYE BİRLEŞMESİ VE BAAS'IN ROLÜ</h3>

  <p style="text-align: justify;">Suriye’yi Mısır ile birleşmek zorunda bırakan iç ve dış nedenler bulunmaktaydı. Suriye’de çoğulcu siyasal hayata dönüş</p>

  <p style="text-align: justify;">süreci açıklanırken iç nedenler belirtildiği için burada yeri geldikçe iç nedenlere tekrar atıfta bulunulacak olmakla birlikte, ağırlıklı olarak dış nedenler üzerinde durulacaktır.</p>

  <p style="text-align: justify;">İkinci Dünya Savaşı sonrası her yerde olduğu gibi, Ortadoğu’da da siyasi nüfuz ve yeni dengeler oluşturma mücadelesi yaşanmaktaydı. Bu dönemde Ortadoğu’daki siyasi gücünü ve nüfuzunu geçmişteki gibi koruma mücadelesi veren İngiltere, bir Ortadoğu Komutanlığı kurulması fikrini savunmaktaydı. İngiltere, İkinci Dünya Savaşı’ndan sonra eski gücünden çok şey kaybetmiş olmakla birlikte, Ortadoğu’da çok büyük çıkarları ve siyasi etkinliği olan bir devletti. Kıbrıs, Süveyş Kanalı, Sudan, Güney Arabistan üzerinde egemenliği; Irak ve İran’da petrol şirketleri ve üsleri; siyasi bağımsızlıkları İngiltere tarafından tanınmış olmakla birlikte, İngiliz Uluslar Topluluğu’na dahil olan Hindistan ve Pakistan’a giden yollan, bu bölgede bulunmaktaydı. Sovyetler Birliği’ne ve onun özellikle Doğu Avrupa’da yayılmasıyla artan tehditlere karşı ise Batı savunma örgütü olarak 4 Nisan 1949’da NATO kurulmuş olmakla birlikte, Ortadoğu’daki İngiliz üslerinin Batı savunma sistemine bağlanması gerektiğini savunan ABD’nin de (Kore Savaşı’nın etkisi sonucu) bu projeyi desteklemesi Ortadoğu Komutanlı-ğı’nın gerçekleştirilebileceğine dair umutları arttırdı.<a id="footnote24"></a><sup><a href="#bookmark23">24</a></sup> İngiltere ve ABD’nin Fransa’nın desteğini sağlamasından sonra, NA-TO’ya girişi 1952 yılına kadar özellikle İngiltere tarafından bu proje nedeniyle geciktirilecek olan Türkiye de bu projeye dahil edildi. Bu aşamadan sonra ise bütün dikkatler Arap dünyasının önemli bir ülkesi olan Mısır’ın bu projeye katılması üzerinde yoğunlaştı.</p>

  <p style="text-align: justify;">Mısır, Süveyş Kanalı’nı elinde bulunduran ve merkezi Kahi-re’deki Arap Birliği içindeki güçlü konumu nedeniyle önemli</p>

  <p style="text-align: justify;">bir ülkeydi. İngiltere, ABD, Fransa ve Türkiye, Mısır’ı belirtilen önemine binaen 13 Ekim 1951 tarihinde Ortadoğu Komu-tanlığı’na katılmaya davet ettiler. Mısır’daki Nahhas Paşa Hükümeti ise bu öneriye olumsuz cevap vermekle, Ortadoğu Komutanlığı projesine öldürücü bir darbe vurmuş oldu. Mısır’ın içinde bulunmayacağı bir Ortadoğu Komutanlığı böylece geçerliliğini yitirirken, Mısır’ın Arap dünyasındaki siyasi prestiji artmış oldu.<a id="footnote25"></a><sup><a href="#bookmark24">25</a></sup> Mısır’ın Arap dünyasındaki prestijinin artışını kısa bir süre sonra bu ülkede iktidar değişikliğinin izlemesi ise, Mısır’ın Arap dünyasındaki Batı karşıtı kampın liderliğine oynaması sonucunu doğurdu.</p>

  <p style="text-align: justify;">Mısır’da “Hür Subaylar” Grubu, 22 Temmuz 1952’de krallık yönetimini devirdi. 18 Haziran 1953’te ise Mısır’ın cumhuriyet olduğu ilan edilerek monarşiye ve Mehmet Ali Hanedanlığına son verildi.<a id="footnote26"></a><sup><a href="#bookmark25">26</a></sup></p>

  <p style="text-align: justify;">Ortadoğu Komutanlığı projesi başarısızlığa uğramış olmakla birlikte, Kore Savaşı’nm Ortadoğu’nun önemini arttırması ve Mısır’da meydana gelen iktidar değişikliği dikkate alındığında, Ortadoğu’nun batı savunma sistemine bir şekilde bağlanması zorunlu hale gelmiş bulunuyordu. Bu konuda geliştirilen yeni proje ise Bağdat Paktı’ydı. Siyasi inisiyatifi eline geçirmiş olan ABD, 28 Aralık 1953’te Pakistan ile bir teknik ve ekonomik yardım anlaşması imzalayarak bu konuda ilk adımı atmış oldu. 2 Nisan 1954’te Türkiye-Pakistan Dostluk Anlaşması’nın imzalanmasını, 19 Mayıs 1954’te ABD-Pakistan Karşılıklı Savunma için Yardım Anlaşması takip etti. Bağdat Paktı konusunda bu şekilde önemli adımlar atılmış olmakla birlikte, bu paktın başarısı Arap ülkelerini kapsamasına bağlıydı. Bu durumun bir</p>

  <p style="text-align: justify;">gereği olarak 1954 yılının ikinci yarısından itibaren Türkiye ile Irak arasında düşünülen işbirliği konusunda yoğun siyasi temaslar yapılmaktaydı.<a id="footnote27"></a><sup><a href="#bookmark26">27</a></sup> Türkiye ve Irak’ın da içinde yer aldığı 8 Temmuz 1937’de imzalanmış ve beş yıl sürmüş olan Sadabat Paktı’nın, bölgesel sorunlar (İtalya’nın Ortadoğu’daki istek ve girişimleriyle Kürt sorunu) karşısında dayanışma pratiğinin doğmasına katkı yapmış olması ise Bağdat Paktı’yla ilgili olarak iki ülke arasında yapılmakta olan temasları olumlu yönde etkileyecektir. Bu dönemde İngiltere ile Mısır arasında da İngiltere’nin Mısır’daki askeri varlığı konusunda yoğun görüşme ve pazarlıklar sürüyordu.</p>

  <p style="text-align: justify;">Ortadoğu’da İngiltere’nin gücü, Mısır’daki askeri varlığa dayanmaktaydı.</p>

  <p style="text-align: justify;">İngiltere’nin Kanal Bölgesi’nde bulundurduğu askeri güç, Akdeniz bölgesi başta olmak üzere İngiliz çıkarlarının bulunduğu yerleri korumak açısından son derece önemliydi. Uzun görüşmelerden sonra İngiltere ve Mısır, Ekim 1954’te bir anlaşma imzaladılar. İngiliz güçleri, 14 Nisan 1956 tarihine kadar Kanal Bölgesi’nden çekilmesi, buradaki askeri üssün, Mısır’a, bir başka Arap devletine ya da Türkiye’ye bir saldın olması durumunda kullanılması kararlaştırılmıştır.<a id="footnote28"></a><sup><a href="#bookmark27">28</a></sup> İngiltere, Mısır’daki askeri gücünü çekmeye karar verdikten kısa bir sonra Mısır’da bir başka iktidar mücadelesi sona erdi. Nasır (1918-1970), General Necip’i iktidardan uzaklaştırarak 17 Haziran 1954’te bütün yetkileri kendi eline aldı.<a id="footnote29"></a><sup><a href="#bookmark28">29</a></sup> Nasır, Bağdat Pak-tı’nı İngiltere’nin Mısır’ı genel olarak Ortadoğu ve Arap devletlerinden izole etme girişimi olarak değerlendirirken, Batı ve di-</p>

  <p style="text-align: justify;">ğer bölge devletlerinin Bağdat Paktı konusundaki çabalan ise giderek hız kazanmış bulunuyordu.</p>

  <p style="text-align: justify;">Başbakan Adnan Menderes ve diğer Türk yöneticileri 6-14 Ocak 1955 tarihleri arasında Irak’ı ziyaret ettikten sonra, Bağdat dönüşü Suriye ve Lübnan’a uğradılar. Başbakan Menderes’in Suriye’deki görüşmeleri Hatay sorununun olumsuz gölgesi altında gerçekleştirilecekti. 1939 yılından beri Hatay sorunu nedeniyle gergin olan Türkiye- Suriye ilişkileri, Irak Başbakanı Nuri Sait Paşa’nm girişimleri sonucu 1946 yılında iki ülke arasında bir uzlaşmaya varılmasıyla sonuçlanmıştı. Türkiye, Hatay’ın kendisine ait olduğunun Suriye tarafından resmen tanınması konusunda ısrar etmemeyi, Suriye de bu sorunu resmen ileri sürmemeyi kabul etmişti. Hatay konusu, Suriye’de zaman zaman tekrar gündeme getirildiği gibi bu sıralarda “Büyük Suriye” idealini gerçekleştirmek çabasını sürdüren Ürdün Kralı Abdullah’ın Türkiye’yi ziyareti Suriye’de tepkiyle karşılanmıştı. Çünkü bu tarihlerde, Abdullah karşıtı Batı ve Arap basınında Türkiye’nin Abdullah’a yardım edeceği ve Suriye’nin Türkiye ile Ürdün arasında paylaşılacağı yönünde söylentilere rastlanmaktaydı.<sup>2</sup>.<sup>73</sup> Başbakan Menderes, 14 Ocak 1955’te Suriye Başbakanı Faris al-Khuri ve diğer yetkililerle görüştükten sonra, aynı gün Beyrut’a geçerek Lübnan’daki yetkililerle de Bağdat Paktı konusunu görüştü. Suriye ve Lübnan Bağdat Pak-tı’na girme teklifine olumsuz yanıt vermişlerdir.<a id="footnote30"></a><sup><a href="#bookmark29">30</a></sup> <sup><a id="footnote31"></a><a href="#bookmark30">31</a></sup> Öte yandan Başbakan Menderes’in Şam’ı ziyareti öğrenci gösterileriyle protesto edilmişti. Bu protestolarda Baas Partisi’nin büyük rolü bulunmaktaydı.<a id="footnote32"></a><sup><a href="#bookmark31">32</a></sup> Baas Partisi, Bağdat Paktı’nı, Arapları, Sovyet aleyhtarı bir koalisyona yöneltmek ve İsrail’i himaye etmek amacına yönelik bir girişim olarak görmekteydi.<a id="footnote33"></a><sup><a href="#bookmark32">33</a></sup></p>

  <p style="text-align: justify;">Bağdat Paktı’na gösterilen olumsuz tepkilere rağmen Türkiye ve Irak 24 Şubat 1955’te Bağdat Paktı Anlaşması’nı imzaladılar. Bağdat Paktı, Arap Ligi’ne üye tüm devletlerin katılımına açık olduğu için diğer Arap devletleri istedikleri taktirde bu pakta katılabileceklerdi. 23 Eylül 1955’te, Pakistan, 3 Kasım 1955’te İran’ın katıldığı Pakt’a Ortadoğu’da başka bir Arap devleti katılmamıştır. İngiltere, 4 Nisan 1955’te Bağdat Paktı’na katılırken ABD ise Arap ülkeleri ve İsrail’in tepkilerini dikkate alarak katılmayı uygun görmemiştir.<a id="footnote34"></a><sup><a href="#bookmark33">34</a></sup> Bağdat Paktı, Türkiye, Iran, Pakistan, Irak ve İngiltere’yi müttefik haline getirmenin yanında, Ortadoğu’da batı yanlısı ve karşıtı bir siyasi kampın doğmasına da neden alacaktır.</p>

  <p style="text-align: justify;">Baas Partisi, Batı lehindeki siyaseti ve Bağdat Paktı’na üye olması yüzünden Irak aleyhtarı şiddetli bir kampanya başlatırken,<a id="footnote35"></a><sup><a href="#bookmark34">35</a></sup> Bağdat Paktı ile ilgili gelişmeler, Mısır’ın darbeden sonra yaşadığı izole atmosferden çıkıp aktif olarak Arap dünyasına döndüğü döneme de denk gelmiştir.<a id="footnote36"></a><sup><a href="#bookmark35">36</a></sup> Anthony Eden Nasır ile Şubat 1955’te Kahire’de görüşüp bu pakta katılmasını teklif etmiş olmakla birlikte Nasır, Batının Arap dünyasındaki güç merkezini Kahire’den Bağdat’a taşımak istediğini düşünerek, bu teklife olumsuz yanıt vermiştir.<a id="footnote37"></a><sup><a href="#bookmark36">37</a></sup> Bağdat Paktı’na tepki olarak Mısır, alternatif bir kollektif güvenlik paktı arayışına girerken bu konuda Suriye’yi önemli bir ülke olarak değerlendirmekteydi.</p>

  <p style="text-align: justify;">Mısır ve Suriye, 1955 Martında, Bağdat Paktı’na karşı yeni bir Pakt’m hazırlıklarına başlayınca, Türkiye bu girişime tepki gösterdi. Başbakan Adnan Menderes, Suriye’nin Türkiye ile uzun bir sınıra sahip olduğunu unuttuğunu, Suriye Hükümetinin, Türkiye karşıtı politikasına devam durumunda Türkiye-Suriye ilişkilerinin geleceği konusunda endişe duyacağı yö-</p>

  <p style="text-align: justify;">nünde Suriy.e’yi uyarmıştır. Türkiye, bu konuda Suriye’ye 10 Mart 1955’te bir de nota vermiştir. Suriye ise verdiği cevabi notada Mısır’la yapılacak Pakt’m, Türkiye-Irak anlaşmasına yönelik olmadığını, Arap devletlerini İsrail tehdidine karşı korumak amacını taşıdığını ileri sürmüştür. -Türkiye ise 13 Mart 1955’te Suriye’ye ikinci bir nota vererek, Mısır ve Suriye’nin amacının Irak’ı tecrit etmek, Türk-Irak anlaşmasını etkisiz bırakmak amacına yönelik olduğunu savunarak, Suriye’ye bir kere daha uyarıyordu. Suriye Türkiye’nin protestosunu 20 Mart 1955’te reddedince, Türkiye-Suriye ilişkileri böylece çok gergin bir duruma gelmiş oldu.<a id="footnote38"></a><sup><a href="#bookmark37">38</a></sup> Böyle bir ortamda Suriye, Türkiye’ye karşı Mısır’ın yanında yer alırken Mısır ise Suriye’nin desteğini arkasına alarak dış dünyada ittifak yapabileceği güçler aramaktaydı.</p>

  <p style="text-align: justify;">Yugoslav dış politikasının Batı ve Doğu blokları karşısında bağımsız kalmasına hayran olan Nasır, Yugoslavya Devlet Başkanı Tito ile Şubat 1955’te görüşmüştü.<a id="footnote39"></a><sup><a href="#bookmark38">39</a></sup> Nasır’ın 18-24 Nisan 1955 tarihleri arasındaki Bandung Konferansı’na katılması ise onu tarafsızlık siyasetinin güçlü bir taraftan haline getirmiştir.<a id="footnote40"></a><sup><a href="#bookmark39">40</a></sup> Tito ve Nehru ile yaptığı işbirliği ve kurduğu dostluk Nasır’m uluslararası arenada ve Arap dünyasında prestijini artmp, onu önemli bir lider haline getirmek kadar, Suriye üzerindeki Batı yanlısı Haşimi (Irak-Ürdün) etkisini de kırdı.<a id="footnote41"></a><sup><a href="#bookmark40">41</a></sup> Nasır’m tarafsızlık siyaseti izlemeye başlaması üzerine Mişel Eflak ise şu açıklamayı yapmıştır: “Mısır Hükümeti’nin benimsediği tarafsızlık siyaseti, bizim partinin yedi yıl önce belirttiği siyasettir.”<a id="footnote42"></a><sup><a href="#bookmark41">42</a></sup></p>

  <p style="text-align: justify;">Mısır’ın, 27 Eylül 1955’te Çekoslovakya’dan silah satın alma anlaşması imzaladığı açıklaması yapılırken, Mısır ve Suriye ise 20 Ekim 1955’te bir savunma anlaşması imzaladılar.<a id="footnote43"></a><sup><a href="#bookmark42">43</a></sup> Nasır’ın Çekoslovakya’dan silah satın alması, Suriye’nin Sov-yetler Birliğine yakınlaşmasına da olanak sağladı. Bu yakınlaşmanın bir sonucu olarak, Suriye-Sovyetler Birliği ticaret anlaşması, 16 Kasım 1955’te imzalandı. Suriye ve Mısır bu şekilde 1955 yılından itibaren her yıl artan bir şekilde Sovyetler Birliğinden ekonomik yardım almaya başlarken, Baas Partisi, Sovyetler Birliğine yönelik yakınlaşma siyasetinin bir gereği olarak Suriye Komünist Partisi ile işbirliği yapma yoluna gitti. Ba-. as Partisi bu dönemde, Suriye Komünist Partisi için şu sloganı kullanıyordu: “Aynı çizgide buluşabiliriz fakat onlara katılmayız.”<a id="footnote44"></a><sup><a href="#bookmark43">44</a></sup> Baas Partisi’nin Sovyetler Birliği’ne yönelik tutumunu olumlu yönde değiştirmesinde, SSCB’nin ulusal hareketler konusundaki politikasını değiştirmesi de önemli bir rol oynamıştır.</p>

  <p style="text-align: justify;">Uluslararası komünist hareket, 1930 ve 1940’h yıllar boyunca ulusal burjuvazi ile işbirliğini yasaklamış ve bunları hain olmakla suçlamıştı. SSCB’nin Birleşmiş Milletler’de daha önce belirtildiği gibi, Filistin’in paylaşılması yönündeki kararı 1947 yılında desteklemesi ve 1948 yılında kurulan İsrail Dev-leti’ni tanıması özellikle Ortadoğu’daki sosyalist ve komünist hareketleri bir moral krizin içine sokmuştu. 1955 yılından itibaren ise Sovyet yöneticileri ulusal hareketler ve ulusal burjuvazi konusunda yeni değerlendirmeler yapmak gereği duydular. Ulusal hareketlerle işbirliği yapmanın Sovyetler Birliği çıkarları açısından yararlı olacağı kararlaştırılırken, bu yeni tutum Şubat 1956’da yapılan Komünist Partisi 20. Kongresi’nden sonra Sovyetler Birliği’nin resmi politikası haline geldi.<a id="footnote45"></a><sup><a href="#bookmark44">45</a></sup> Bu yeni politikanın da bir gereği olarak Sovyet Dışişleri Bakanı Dimitri Şapilov’un 22-27 Temmuz 1956 tarihleri arasında Şam’ı ziyaret etmesinden dört ay sonra ise Suriye Cumhurbaşkanı Şükrü Kuvvetli 30 Ekim 1956’da Sovyetler Birliği’ne gitti.<a id="footnote45"></a><sup><a href="#bookmark44">45</a></sup> <sup><a id="footnote46"></a><a href="#bookmark45">46</a></sup> Su-riye-Sovyetler Birliği ilişkisi bu şekilde giderek gelişirken, Su-riye-Mısır ilişkisi de bu tarihlerde Baas Partisi’nin de desteğini arkasına almaya başlayarak güçlenmekteydi. Baas Partisi’nin Mısır’daki Nasır yönetimine ilgi ve destek vermeye başlaması, genelde Ortadoğu, özelde ise Suriye-Mısır siyasi ilişkileri ve dengeleri açısından önemli gelişme ve değişimlerin başlangıcı da olacaktır.</p>

  <p style="text-align: justify;">Nasır’ın, Mısır’da ve uluslararası arenada etkili bir siyasi kişilik haline gelmesi, Baas Partisi’ne ilk kez Arap Birliği için uygun bir ortak bulmak fırsatını verdi. Zira Baas Partisi, 1955 yılma kadar Nasır’a sempati duymamıştı. Nasır’m şahsi diktatörlük rejimine, özellikle başta Edip Çiçekli olmak üzere Arap dünyasındaki diktatörlük rejimleriyle işbirliği yapmasına Baas Partisi karşı çıkmıştı. Nasır’m daha sonra Arap Milliyetçiliği’ni öne çıkarması ve Batı karşıtı bir politika izleyerek komşu Arap ülkelerinin sorunlarına ilgi duymaya başlaması, Baas Partisi’nin bu konudaki tutumunu değiştirdi. Mısır ve Suriye’nin özellikle Bağdat Paktı’na karşı takındıkları ortak düşmanlık, Baas Partisi’ni Nasır’a karşı daha hoşgörülü olmaya yöneltti. Baas Partisi Şubat 1956’da Mısır’la birleşmeyi bir slogan haline getirirken, Nisan 1956’da Baas Partisi’nin örgütlediği miting ve gösterilerde Mısır’la birleşme savunulmaktaydı. Mişel Eflak 17 Nisan 1956’da yaptığı bir konuşmada, Mısır’la birleşmek fikri üzerinde durdu. Bu konuşma Mısır’la birleşme konusunda Baas Partisi’nin resmi çizgisinin çerçevesi olarak değerlendirilir-</p>

  <p style="text-align: justify;">ken, partinin bütün yayınları ve gazetesi bu tarihten sonra Mısır’la birlik konusuna ağırlık vermeye başladı. Bu esnada, Baas Partisi’nin birliğin esasları konusunda kapsamlı ve açık bir planı bulunmazken iki ülkenin ilerici oluşu, birlik için yeterli koşul olarak görülmekteydi.<a id="footnote47"></a><sup><a href="#bookmark46">47</a></sup> Suriye- Mısır birleşmesine yönelik süreç bu tarihlerde ağırlıklı olarak dış dinamik gelişmelerden itici güç kazanmaktaydı.</p>

  <p style="text-align: justify;">Bağdat Paktı ve Nasır’m 1955 'alından itibaren SSCB’den yardım almaya başlaması, Ortadoğu’daki bölgesel çatışma ve çekişmeye ideolojik bir boyut getirdiği gibi, çatışma ve çekişmeyi uluslararasılaştırdı.<a id="footnote48"></a><sup><a href="#bookmark47">48</a></sup> Mısır ve Amerika arasındaki ilişki, 1955 sonbaharından sonra kritik bir aşamaya gelirken Nasır, iki süper devlet ABD ve SSCB’yi birbirine karşı kullanmak yoluyla kendi pazarlık gücünü arttırma siyaseti izlemeye başladı.<a id="footnote49"></a><sup><a href="#bookmark48">49</a></sup> Nasır’ın iki süper devlet ile yapmaya başladığı siyasi dans, kısa bir süre sonra ortaya çıkacak olan Süveyş Krizi’ne davetiye çıkarmaktaydı.</p>

  <p style="text-align: justify;">Süveyş Krizi, Mısır’ın Nil üzerinde kurmayı tasarladığı ve büyük bir sulama projesi olan Aswan Barajı yüzünden ortaya çıkmıştı. Nasır’m, bu baraj projesi için teknik ve mali yardıma ihtiyacı vardı. Mısır Maliye Bakanı bu amaçla Washington’a giderek yardım talebinde bulundu. Mısır, ABD, Ingiltere ve Dünya Bankası’ndan bu proje için yardım sözü almış olmakla birlikte, ABD Dışişleri Bakanı Dulles, ABD’nin Aswan Barajı için Mısır’a vermeyi daha önce kabul ettiği 200 milyon doları vermeyeceğini 20 Temmuz 1956’da açıkladı. İngiltere ve Dünya Bankası da aynı şekilde hareket edince, Nasır bu olumsuz gelişmeye tepki olarak 26 Temmuz 1956’da İskenderiye’de yaptığı bir konuşmada Süveyş Kanalı’m millileştirdiğini açıkladı.<a id="footnote50"></a><sup><a href="#bookmark49">50</a></sup></p>

  <p style="text-align: justify;">Nasır, millileştirmenin İngiltere ve Fransa’yı provoke edeceğini bildiği için Arap milliyetçiliği yönündeki duyguları harekete geçirmeye karar verdi. Arap dünyasının liderliğine oynamaya 1954 yılından itibaren hazır olduğuna inanan Nasır için Pan-Arabizm uygun bir araç durumundaydı.<sup>254</sup></p>

  <p style="text-align: justify;">Süveyş Kanalı Şirketi’nin millileştirilmesi ve kanal yönetimine el konulması üzerine ortaya çıkan Süveyş Krizi yapılan diplomatik girişimler sonucu çözümlenemedi. Süveyş Krizi sırasında, Fransız Başbakanı Guy Mollet, 23 Ekim 1956’da yaptığı konuşmasında, Nasır hakkında şunları söylemiştir: “Bu diktatörün, uluslararası hukuku ve antlaşmaları hiçe sayarak yayılmacı bir politika izlemesi, bize Hitler’in pan-jermanizmi-ni ya da Stalin’in Çarlık döneminden kalma Panslav rüyasını hatırlatıyor.”<a id="footnote51"></a><sup><a href="#bookmark50">51</a></sup> <sup><a id="footnote52"></a><a href="#bookmark51">52</a></sup> Batı dünyası onu “küçük adımlarla gelen yeni Hitler” olarak tanımlarken, geçmişteki gurur ve özgüvenine yeniden kavuşan Mısır halkı tarafından “Reis” yani Başkan olarak Nasır büyük sevgi görmekteydi. Nil Vadisi boyunca sıralanan kasaba ve köylerde “Başını kaldır kardeşim” yazılı pankartlar asılmaktaydı.<a id="footnote53"></a><sup><a href="#bookmark52">53</a></sup> İsrail’in 1956’da Sina’ya saldırıya geçmesi, yeni bir Arap-lsrail savaşma neden oldu. Fransa, İngiltere ve İsrail arasında, Mısır’a saldırmak ve Nasır yönetimini devirmek için gizli bir anlaşma yapılmıştı. Ahmet Kudsi’ye göre, “Fransa Cezayir’deki sorunlarından ötürü, İngiltere ve Amerika tarafından çıkarıldığı Ortadoğu’ya yeniden girmek isteğiyle İsrail’i destekliyordu.”<a id="footnote54"></a><sup><a href="#bookmark53">54</a></sup> İngiltere ve Fransa, 30 Ekim 1956’da Mısır ve İsrail’e bir ültimatom vererek savaşa hemen son vermelerini istediler. Bu ültimatomu İsrail kabul etmekle birlikte,</p>

  <p style="text-align: justify;">Mısır reddetti. Bu durum İngiltere ve Fransa’ya Kanal bölgesine saldırma ve işgal etme olanağı sağladı. İngiltere ve Fransa 31 Ekim 1956’da Mısır’ı bombalamaya başlayarak saldırıya geçtiler.</p>

  <p style="text-align: justify;">Birleşmiş Milletler’in ateşkes önerisini taraflar 7 Kasım 1956’da kabul ederken, İngiltere ve Fransa BM’de yalnız kaldıkları gibi müttefikleri Amerika’dan da destek görmemişlerdi. Sovyetler Birliği’nin duruma tepki göstermesi ve uluslararası baskılar karşısında Ingiltere ile Fransa, 3 Aralık 1956’da geri çekileceklerini açıkladılar. İngiliz ve Fransız kuvvetlerinin geri çekilmesi 22 Aralık 1956’da sona ererken İsrail birlikleri de işgal etmiş oldukları Sina Yarımadası’ndan çekilmeye başladı. Bu bölgelere Birleşmiş Milletler kuvveti yerleştirildi.<a id="footnote55"></a><sup><a href="#bookmark54">55</a></sup> Ortadoğu’dan ve Batı’dan dört siyasi aktörün (Mısır, İsrail, İngiltere, Fransa) karşı karşıya geldiği Süveyş Krizi ve yaşanan savaş, ortaya çıkardığı sonuç itibariyle, ABD ve SSCB’yi ilgilendirecek (ve karşı karşıya getirecek) siyasal gelişmelere neden oldu.</p>

  <p style="text-align: justify;">Ortadoğu’daki bu savaş dünya sistemindeki yeni güç yapısının ve dengesinin açık olarak görülmesine olanak sağlarken, dünya sistemindeki ikinci sınıf siyasi aktörlerin iki süper gücün çıkarlarına meydan okumaya kalktıklarında veya kendi inisiyatifleri doğrultusunda hareket ettikleri taktirde siyasi<a id="footnote56"></a><sup><a href="#bookmark55">56</a></sup> güçlerinin nereye kadar olabileceğini göstermiştir. Bu olaydan sonra Ingiltere ve Fransa’nın Ortadoğu’daki siyasi gücü ve nüfuzu iyice zayıflarken Amerika kalıcı bir şekilde Ortadoğu’daki siyasi ilişkilere karışmış oluyordu. Filistin sorunu karşısındaki İsrail yanlısı tutumu nedeniyle Ortadoğu’da etkili bir siyasi nüfuz kurması yaklaşık on yıl gecikmiş olan Sovyetler Birliği de bu olaydan istifade ederek Arap dünyasındaki siyasi prestijini arttırmıştır.</p>

  <p style="text-align: justify;">İngiltere, Fransa ve İsrail’in Mısır’a saldırması sonucu, Nasır Arap ulusçuluğunun sembolik figürü haline gelirken, aynı zamanda Arapların kahramanı da oldu. Nasır, askeri açıdan kaybetmiş olmakla birlikte, siyasal düzlemde her açıdan kazançlı çıktı ve Rus yardımı aldı.<a id="footnote57"></a><sup><a href="#bookmark56">57</a></sup> Nasır, Mısır’ı Arap dünyasının bir parçası olarak görmeye başlarken onu uyandıran ve Mısır’ın kaderinin Arap dünyasının, bütününe bağlı olduğunu gösteren en önemli faktör ise İsrail tehlikesi oldu.<a id="footnote58"></a><sup><a href="#bookmark57">58</a></sup> Mısır bu şekilde Arap dünyasında doğal bir merkez ve Nasır doğal bir lider haline gelirken, Arap dünyasında onun karizmasına yakın başka bir lider bulunmamaktaydı.<a id="footnote59"></a><sup><a href="#bookmark58">59</a></sup></p>

  <p style="text-align: justify;">Suriye, İsrail’e saldırdığı taktirde İngiltere ve Fransa tarafından işgal edilmekten korktuğu için savaşa gerçek anlamda katılmamış olmakla birlikte, Suriye’nin Mısır’a yönelik gösterdiği sempati ve destek iki ülkeyi birbirine daha fazla yakınlaştırmıştı.<a id="footnote60"></a><sup><a href="#bookmark59">60</a></sup> 11 Kasım 1956’da yapılan bir açıklamada ise Suriye’nin son bir yıl içinde Sovyet blokundan 20 milyon sterlin değerinde askeri malzeme aldığı iddia ediliyordu.<a id="footnote61"></a><sup><a href="#bookmark60">61</a></sup> Suriye'nin Mısır ve Sovyetler Birliği’ne yönelik yakınlaşması bu şekilde artarken Ürdün’de de önemli siyasi gelişmeler meydana gelmekteydi.</p>

  <p style="text-align: justify;">Bağdat Paktı’nm Ortadoğu’da siyasi gerilimi arttırdığı bir ortamda, İngiltere Genelkurmay Başkanı, 1956 Ocak ayında Ürdün’e giderek bu ülkenin Bağdat Paktı’na katılmasını sağlamaya çalışması, Ürdün’de kısa bir süre içinde üç hükümet değişikliğine neden oldu. Bu ziyaret aynı zamanda, Ürdün’deki Arap Lejyonu’nun İngiliz Komutanı Glubb Paşa’mn 1 Mart</p>

  <p style="text-align: justify;">1956’da görevine son verilmesinde de etkili oldu.<sup>30</sup>’ Ürdün’de 21 Ekim 1956 seçimlerinden sonra, milliyetçi sosyalist ve Nasır yanlısı Süleyman Nabulsi, 27 Ekim 1956’da hükümeti kurmakla görevlendirilince, Ürdün’ün ilk koalisyon hükümetini kurdu. Süleyman Nabulsi Hükümeti’nde bir Baasçı bakan da bulunurken, dış politikada tarafsızlık yanlısı bir hükümet Ürdün’de ilk kez iktidara gelmiş oluyordu.<a id="footnote62"></a><sup><a href="#bookmark61">62</a></sup> <sup><a id="footnote63"></a><a href="#bookmark62">63</a></sup></p>

  <p style="text-align: justify;">İngiltere ve Fransa’nın, daha önce de belirtildiği gibi, Ortadoğu’daki gücünün zayıflaması, bu bölgede politik bir boşluk yaratmıştı. Suriye ve Ürdün’deki gelişmeleri de dikkate alan Amerika, bu boşluğun doldurulması gerektiğine inanmaktaydı. Bu politik boşluk doldurulmadığı taktirde, Sovyetler Birliği Ortadoğu’da tehlikeli bir güç haline gelebilecekti. Amerikan Başkanı Eisenhower, 5 Ocak 1957 tarihinde kongreye sunduğu ve Eisenhower Doktrini adını alan mesajında, Ortadoğu’da uluslararası komünizm tarafından tehdit edilen ülkelerin korunması için şu önlemlerin alınmasını öneriyordu:</p>

  <p style="text-align: justify;">1. Amerikan ekonomik ve askeri yardımını isteyen (Ortadoğulu) ülkelere yardım sağlayacak bir program hazırlanması,</p>

  <p style="text-align: justify;">2. Uluslararası komünizmin kontrolü altındaki bir ülke tarafından açık bir silahlı saldırıya uğrayacak (bölge) devletlerinin toprak bütünlüğü ve siyasal bağımsızlığını (talep edildiği taktirde) korumak amacıyla, Amerikan silahlı kuvvetlerinin kullanılması.<a id="footnote64"></a><sup><a href="#bookmark63">64</a></sup></p>

  <p style="text-align: justify;">Bu doktrin 9 Mart 1957 tarihinde Amerikan Kongresi tarafından onaylanarak resmi bir devlet politikası haline geldi.</p>

  <p style="text-align: justify;">Amerika, Suriye’yi 1957 yılının başlarında bir Sovyet uydusu olarak değerlendirirken, Suriye, Sovyetler Birliği’ni bir tehdit olarak görmediği gibi, Amerika’nın Eisenhower Doktrini’ni kabul etmesi yönündeki baskılara direndi.<a id="footnote65"></a><sup><a href="#bookmark64">65</a></sup> Suriye’deki siyasi liderler ve ordu, Bağdat Paktı’na üye devletler ile ABD’nin, Suriye’deki hükümeti devirmek istediklerini ve bu nedenle Mısır’la birleşmeyi daha fazla arzulayarak bu birleşmenin Suriye’nin gücünü arttıracağına inandılar.<a id="footnote66"></a><sup><a href="#bookmark65">66</a></sup> Bu arada Ürdün’de 1956 yılının başlarında meydana gelen siyasi gelişmeler de kritik bir hal almaya başlamıştı.</p>

  <p style="text-align: justify;">Kral Hüseyin ile Başbakan Nabulsi arasında 1957 Şubatının başından itibaren bir anlaşmazlık ortaya çıkmıştı. Anlaşmazlığın kaynağını, hükümetin SSCB ile ilişki kurma ve Çin’in tanınması kararım alması oluşturmaktaydı. Kral Hüseyin, komünist tehlikesine karşı Başbakan Nabulsi’yi uyarıp hükümetin bu konuda gerekli önlemleri almasını istemekteydi. Ürdün Kra-linın, hükümete haber vermeden bazı kararları alması üzerine ise Nabulsi Hükümeti bu durumu protesto ederek, 1 Nisan 1957’de istifa etti. Hükümetin istifa kararı daha sonra geri aldırılmış olmakla birlikte siyasi gerginlik devam etti. Bu arada, Kral yanlısı kuvvetler ile sol eğilimli subayların komutası altındaki askerler arasında 13 Nisan’da çatışma çıktı. 24 Mayıs 1956’da Glubb Paşa’nm yerine Ürdün Genelkurmay Başkanı olan ve Kralı devirmek isteyen Ali Abu Nuwar bu görevden uzaklaştırılarak ülkeyi terk etmesine izin verilince Suriye’ye sığındı. Ali Hayari yeni Genelkurmay Başkanı olduktan sonra resmi bir görevle Şam’a gitti. Ali Hayari, Ürdün Genelkurmay Başkanlığı görevine üç gün önce getirilmiş olmakla birlikte Şam’da bu görevden istifa ettiğini açıkladı. Ürdün Kralı ise tüm siyasi partileri yasaklayarak, parlementoyu dağıtıp sıkıyönetim ilan ederken, Suriye’ye sığınmış olan iki Ürdünlü General Şam’da ortak bir açıklama yaparak, Kral Hüseyin’e karşı olduklarını, Mısır ve Suriye’yle yakın işbirliği kurulmasını istediler.<a id="footnote67"></a><sup><a href="#bookmark66">67</a></sup></p>

  <p style="text-align: justify;">Suriye ve Ürdün arasında siyasi gerginlik yaşanırken, 24 Temmuz 1957’de Moskova’ya giden “Kızıl milyoner” diye tanınan ve Sovyet yanlısı grubu temsil eden Suriye Savunma Bakanı Halid El-Azm, 6 Ağustos 1957’de Sovyetler Birliği ile ekonomik ve teknik yardımı öngören bir anlaşma imzaladı. Kısa bir süre sonra ise ciddi bir Suriye-Amerika krizi meydana geldi. Bu kriz, Suriye’nin, ABD’yi Suriye’deki rejime yönelik komplo düzenlemekle itham etmesi sonucu ortaya çıktı. Suriye, Şam’daki ABD Büyükelçiliği’nde görevli iki Amerikalı diplomatın ülkeyi terk etmesini isterken, Amerika da buna misilleme olarak Washington’daki Suriye Büyükelçisi’nin ülkeyi terk etmesini bildirdi. Suriye’nin buna karşılığı ise ABD’nin Şam Büyükelçisi’nin ülkeyi terk etmesini istemek oldu.<a id="footnote68"></a><sup><a href="#bookmark67">68</a></sup> Suriye-Amerika ilişkileri giderek gerginleşirken, Suriye ordu kademelerinde tasfiyelere girişilmesi ve Suriye Genelkurmay Başka-nı’nın değiştirilmesi Ortadoğu’da bütün dikkatleri Suriye üzerinde yoğunlaştırdı.</p>

  <p style="text-align: justify;">15 Ağustos 1957’de Suriye Genelkurmay Başkanlığı görevine Afif Bizri’nin getirilmesi, komünistlerin Suriye ordusunda egemenlik kurduğu şeklinde yorumlanmaktaydı. Afif Bizri’nin komünist ve Sovyet yanlısı olarak bilinmesi Batı ve bazı bölge ülkelerinin kaygı duymasına neden olmuştur.<a id="footnote69"></a><sup><a href="#bookmark68">69</a></sup> Komünistlerin Suriye’de daha önce hiç ulaşamamış oldukları bir siyasi güce kavuşmalarında Baas Partisi ile yapılan işbirliğinin de rolü bulunmaktaydı.<a id="footnote70"></a><sup><a href="#bookmark69">70</a></sup> Suriye’de komünistlerin gücünü arttırmasm-dan Baas Partisi endişeye kapıldığı gibi, Suriye’nin kuzeyindeki komşusu Türkiye de durumdan kaygı duymaktaydı. Türkiye kendi kuzey komşusu Sovyetler Birliği’nin Suriye aracılığıyla Türkiye’yi kuzeyden ye güneyden bir siyasi paranteze almak istediğine inanmaktaydı.</p>

  <p style="text-align: justify;">Kuşatılma sendromu yaşayan Türkiye, Silahlı Kuvvetleri’ne Suriye sınırında Eylül 1957’de askeri manevralar yaptırmaya başlayınca, Suriye’deki yöneticilerde özellikle Batılı devletlerin Suriye’deki rejimi devirmek istediklerine dair inanç güçlenmeye başladı.<a id="footnote71"></a><sup><a href="#bookmark70">71</a></sup> Türkiye’nin Suriye’ye yönelik bu tutumu, Sovyetler Birligi’nin Türkiye’ye karşı olumsuz bir tutum takınmasına neden olurken, Amerika bu konuda doğal olarak Türkiye’yi destekledi. Bu kriz Eisenhower Doktrini’ni test etmek açısından önem kazanırken, Amerika ve Sovyetler Birliği Ortadoğu’da ilk defa dolaylı olmayan bir şekilde çatışmanın eşiğine gelmişlerdir.</p>

  <p style="text-align: justify;">Türkiye, Suriye’nin aşırı bir şekilde silahlanmasını dikkate alarak bu durumun Türkiye’nin güvenliğine bir tehdit yönelttiğine inanmaktaydı. Bu arada Türkiye Savunma Bakanlığı, 14 Eylül 1957’de yaptığı bir açıklamada, Suriye sınırındaki askeri harekatın planlı NATO manevralarından ibaret olduğunu açıklamıştır.<a id="footnote72"></a><sup><a href="#bookmark71">72</a></sup> İki Sovyet savaş gemisinin Suriye’nin Lazkiye Lima-m’m ziyaret etmesi ise Türkiye’nin Suriye’den duyduğu endişeleri arttırmıştır. 1957 yılındaki bu bunalım, böylece Mosko-va-Şam ekseni ile Washington-Ankara ekseninin karşılıklı güç gösterilerine dönüşmüştür. İki süper gücün doğrudan bir çatışmayı göze alamaması ise, bunalımın tırmanabileceği noktayı belirlemekteydi. Süveyş Krizi’nde olduğu gibi belirleyici olacak olan iki global aktördü.</p>

  <p style="text-align: justify;">Suudi Arabistan’ın arabuluculuk girişimi ve BM Genel Ku-rulu’nda yapılan diplomatik girişimler sonucu bunalım, sıcak bir çatışmaya dönüşmeden Ekim 1957 sonundan itibaren yumuşama eğilimi gösterdi.<a id="footnote73"></a><sup><a href="#bookmark72">73</a></sup> Bu arada, Suriye’de siyasetin harareti giderek yükselirken, Baas Partisi ile komünistler arasındaki siyasi çekişme ve mücadele kızışmaktaydı!</p>

  <p style="text-align: justify;">Ekrem Hurani, Meclis Başkanı seçilince, komünistlerin kazançlı çıkacağına kesin gözüyle bakılan Kasım 1957’de yapılacak yerel seçimleri erteledi. Salah Bitar ise New York’ta ABD’nin BM’deki Büyükelçisi ile görüşme yapmak üzere ABD’de bulunurken Amerikan Sosyalist Partisi’nin başkanı Norman Thomas’m Şam’a giderek komünist olmayan sosyalizme destek verdiğini açıklaması, Baas Partisi tarafından komünistlerin Suriye’de iktidar olabileceği şeklinde yorumlandı.<a id="footnote74"></a><sup><a href="#bookmark73">74</a></sup> Daha önce Suriye’de iç politika gelişmeleri açıklanırken belirtildiği gibi, Baas Partisi, komünistlerin Suriye’deki siyasi yükselişini tek başına durduramayacağını anlayınca Mısır’la birleşmek fikrini güçlü bir şekilde savunmaya başladı.</p>

  <p style="text-align: justify;">Baas Partisi ile Nasır’m komünistlere bakışı aynı olduğu için Mısır’la birleşmek komünistlerin Suriye’deki siyasi yükselişini engelleyebileceği gibi bazı Arap milliyetçileri tarafından “Araplar’m Bismark’ı” olarak görülen Nasır<a id="footnote75"></a><sup><a href="#bookmark74">75</a></sup> önderliğinde, Arapların modern tarihte büyük bir ümitle bekledikleri Arap birliği hedefi de gerçekleşmiş olacaktı.<a id="footnote76"></a><sup><a href="#bookmark75">76</a></sup></p>

  <p style="text-align: justify;">Siyasi istikrarsızlık ortamında muhafazakar unsurlar da dahil, birçok Suriyeli, solun güçlenmesi ve siyasi istikrarsızlıktan kurtulmanın yolunun Mısır’la birleşmekten geçtiğine inanma-</p>

  <p style="text-align: justify;">ya başlamıştı. Bu durum Baas Partisi’nin Mısır’la birleşmek konusundaki hareket marjını Suriye iç politikasında genişletirken, Nasır karşısında ise alternatifsizlikten kaynaklanan bir siyasi handikaba neden olmaktaydı. Bu duruma rağmen, Suriye’de Şubat 1954’te çoğulcu siyasal hayata yeniden geçildi. 1957 yılının sonuna kadar iç dinamiklerden kaynaklanan istikrarsızlığın ve dünyada yoğun bir şekilde yaşanan Soğuk Sa-vaş’ın Ortadoğu’ya ve Suriye’ye yansıyan olumsuz etkiler ile birleşmesi sonucu ortaya çıkan atmosferde Suriye, Mısır’la birleşmeye gitmek zorunluluğu ile karşı karşıya bulunmaktaydı.</p>

  <p style="text-align: justify;"><a id="bookmark0"></a><a href="#footnote1">1</a></p>

  <p style="text-align: justify;">Hourani, Arap Halktan Tarihi, s. 466</p>

  <p style="text-align: justify;"><a id="bookmark1"></a><a href="#footnote2">2</a></p>

  <p style="text-align: justify;">Hourani, a.g.e., s. 467</p>

  <p style="text-align: justify;"><a id="bookmark2"></a><a href="#footnote3">3</a></p>

  <p style="text-align: justify;">Be’eri, a.g.e. s. 71-72</p>

  <p style="text-align: justify;"><a id="bookmark3"></a><a href="#footnote4">4</a></p>

  <p style="text-align: justify;">Mufti, a.g.e. s. 68-69; Seale, a.g.e. s. 166. 170</p>

  <p style="text-align: justify;"><a id="bookmark4"></a><a href="#footnote5">5</a></p>

  <p style="text-align: justify;">Olson, a.g.e. 25-26</p>

  <p style="text-align: justify;"><a id="bookmark5"></a><a href="#footnote6">6</a></p>

  <p style="text-align: justify;">Seale, a.g.e. s. 164</p>

  <p style="text-align: justify;"><a id="bookmark6"></a><a href="#footnote7">7</a></p>

  <p style="text-align: justify;">Devlin, a.g.e. s. 68; Rabinovich, a.g.e. s. 12</p>

  <p style="text-align: justify;"><a id="bookmark7"></a><a href="#footnote8">8</a></p>

  <p style="text-align: justify;">Abu Jaber, a.g.e. s. 44</p>

  <p style="text-align: justify;"><a id="bookmark8"></a><a href="#footnote9">9</a></p>

  <p style="text-align: justify;">Halpern Manfred, The Politics of Social Changes in the Middle East and North Africa, Princeton: Princeton University Press, 1965, s. 156</p>

  <p style="text-align: justify;"><a id="bookmark9"></a><a href="#footnote10">10</a></p>

  <p style="text-align: justify;">Kudsi, a.g.e. s. 59; Peretz Don, The Middle East Today, (6. Baskı), West-port:Praeger Publishers, 1994, s. 415</p>

  <p style="text-align: justify;"><a id="bookmark10"></a><a href="#footnote11">11</a></p>

  <p style="text-align: justify;">Olson, a.g.e. s. 26; Devlin, a.g.e. s. 69</p>

  <p style="text-align: justify;"><a id="bookmark11"></a><a href="#footnote12">12</a></p>

  <p style="text-align: justify;">Devlin, a.g.e. s. 69-70</p>

  <p style="text-align: justify;"><a id="bookmark12"></a><a href="#footnote13">13</a></p>

  <p style="text-align: justify;">Olson, a.g.e. s. 26</p>

  <p style="text-align: justify;"><a id="bookmark13"></a><a href="#footnote14">14</a></p>

  <p style="text-align: justify;">Abu Jaber, a.g.e. s. 47</p>

  <p style="text-align: justify;"><a id="bookmark14"></a><a href="#footnote15">15</a></p>

  <p style="text-align: justify;">Be’eri, a.g.e. s. 137</p>

  <p style="text-align: justify;"><a id="bookmark15"></a><a href="#footnote16">16</a></p>

  <p style="text-align: justify;">Olson, a.g.e. s. 27</p>

  <p style="text-align: justify;"><a id="bookmark16"></a><a href="#footnote17">17</a></p>

  <p style="text-align: justify;">Abu Jaber, a.g.e. s. 47; Olson, a.g.e. s. 27</p>

  <p style="text-align: justify;"><a id="bookmark17"></a><a href="#footnote18">18</a></p>

  <p style="text-align: justify;">Hudson C. Michael, ArabPolitics: The Search for Legitimacy, NewHaven and London, Yale University Press 1977, s. 257</p>

  <p style="text-align: justify;"><a id="bookmark18"></a><a href="#footnote19">19</a></p>

  <p style="text-align: justify;">Devlin, a.g.e. s. 70-72</p>

  <p style="text-align: justify;"><a id="bookmark19"></a><a href="#footnote20">20</a></p>

  <p style="text-align: justify;">Be’eri, a.g.e. s. 134</p>

  <p style="text-align: justify;"><a id="bookmark20"></a><a href="#footnote21">21</a></p>

  <p style="text-align: justify;">Olson, a.g.e. s. 28</p>

  <p style="text-align: justify;"><a id="bookmark21"></a><a href="#footnote22">22</a></p>

  <p style="text-align: justify;">Be’eri, a.g.e. s. 134</p>

  <p style="text-align: justify;"><a id="bookmark22"></a><a href="#footnote23">23</a></p>

  <p style="text-align: justify;">Mufti, a.g.e. s. 89; Rabinovich, a.g.e. s. 13</p>

  <p style="text-align: justify;"><a id="bookmark23"></a><a href="#footnote24">24</a></p>

  <p style="text-align: justify;">Kürkçüoğlu, a.g.e: s. 34; Uçarol Rifat, Siyasi Tarih (1789-1994) (4. Baskı), İstanbul, Filiz Kitabevi, 1995, s. 699</p>

  <p style="text-align: justify;"><a id="bookmark24"></a><a href="#footnote25">25</a></p>

  <p style="text-align: justify;">Kürkçüoğlu, a.g.e. s. 35; Kerr H. Malcolm, The Arab Cold War, NewYork: Oxford University Press, 1971, s. 4</p>

  <p style="text-align: justify;"><a id="bookmark25"></a><a href="#footnote26">26</a></p>

  <p style="text-align: justify;">Vatikiotis P. J. The History of The Modem Egypt, (4. Baskı), Baltimore, The John Hopkins University Press, 1991, s. 378-383</p>

  <p style="text-align: justify;"><a id="bookmark26"></a><a href="#footnote27">27</a></p>

  <p style="text-align: justify;">Kürkçüoglu, a.g.e. s. 54, 61</p>

  <p style="text-align: justify;"><a id="bookmark27"></a><a href="#footnote28">28</a></p>

  <p style="text-align: justify;">Hourani, a.g.e. s. 420-421; Hopwood Derek, Egypt: Politics and Soci-ety(1945-1990), London and NewYork: Harper Collins Academic, 1991, s. 41</p>

  <p style="text-align: justify;"><a id="bookmark28"></a><a href="#footnote29">29</a></p>

  <p style="text-align: justify;">Vatikiotis, a.g.e. s. 387</p>

  <p style="text-align: justify;"><a id="bookmark29"></a><a href="#footnote30">30</a></p>

  <p style="text-align: justify;">Kürkçüoğlu, a.g.e. s. 16-17</p>

  <p style="text-align: justify;"><a id="bookmark30"></a><a href="#footnote31">31</a></p>

  <p style="text-align: justify;">Kürkçüoğlu, a.g.e. s. 61</p>

  <p style="text-align: justify;"><a id="bookmark31"></a><a href="#footnote32">32</a></p>

  <p style="text-align: justify;">A Survey of the Ba’th Party..., s. 45</p>

  <p style="text-align: justify;"><a id="bookmark32"></a><a href="#footnote33">33</a></p>

  <p style="text-align: justify;">Abu Jaber, a.g.e. s. 49</p>

  <p style="text-align: justify;"><a id="bookmark33"></a><a href="#footnote34">34</a></p>

  <p style="text-align: justify;">Kürkçüoğlu, s. 64-68</p>

  <p style="text-align: justify;"><a id="bookmark34"></a><a href="#footnote35">35</a></p>

  <p style="text-align: justify;">Abu Jaber, a.g.e. s. 46</p>

  <p style="text-align: justify;"><a id="bookmark35"></a><a href="#footnote36">36</a></p>

  <p style="text-align: justify;">Mufti, a.g.e. s. 71</p>

  <p style="text-align: justify;"><a id="bookmark36"></a><a href="#footnote37">37</a></p>

  <p style="text-align: justify;">Hopwood, a.g.e. s. 43</p>

  <p style="text-align: justify;"><a id="bookmark37"></a><a href="#footnote38">38</a></p>

  <p style="text-align: justify;">Kürkçüoglu, a.g.e. s. 73-74</p>

  <p style="text-align: justify;"><a id="bookmark38"></a><a href="#footnote39">39</a></p>

  <p style="text-align: justify;">Bu konuda bkz: Cigar Norman, Arab Socialism Revisited: The Yugoslav Roots of its Ideology”, Middle Eastern Studies, Vol. 19 No. 2, April 1983, s. 152-180</p>

  <p style="text-align: justify;"><a id="bookmark39"></a><a href="#footnote40">40</a></p>

  <p style="text-align: justify;">Stevens G. Georgiana, “Arab Neutralism anc Bandung”, The Middle East Journal, Vol. 11, No. 2 Spring 1957, s. 147-151</p>

  <p style="text-align: justify;"><a id="bookmark40"></a><a href="#footnote41">41</a></p>

  <p style="text-align: justify;">Be’eri, a.g.e. s. 130-131</p>

  <p style="text-align: justify;"><a id="bookmark41"></a><a href="#footnote42">42</a></p>

  <p style="text-align: justify;">Devlin, a.g.e. s. 84</p>

  <p style="text-align: justify;"><a id="bookmark42"></a><a href="#footnote43">43</a></p>

  <p style="text-align: justify;">Vatikiotis, a.g.e. s. 391-393</p>

  <p style="text-align: justify;"><a id="bookmark43"></a><a href="#footnote44">44</a></p>

  <p style="text-align: justify;">Olson, a.g.e. s. 27</p>

  <p style="text-align: justify;"><a id="bookmark44"></a><a href="#footnote45">45</a></p>

  <p style="text-align: justify;">Bu konuda bkz: Abu Jaber a.g.e. s. 50</p>

  <p style="text-align: justify;"><a id="bookmark45"></a><a href="#footnote46">46</a></p>

  <p style="text-align: justify;">Mufti, a.g.e. s. 76</p>

  <p style="text-align: justify;"><a id="bookmark46"></a><a href="#footnote47">47</a></p>

  <p style="text-align: justify;">Bu konuda bkz: Abu Jaber, a.g.e. s. 48-51, 55-56</p>

  <p style="text-align: justify;"><a id="bookmark47"></a><a href="#footnote48">48</a></p>

  <p style="text-align: justify;">Halpern, a.g.e. s. 370; Seale, a.g.e. s. 238</p>

  <p style="text-align: justify;"><a id="bookmark48"></a><a href="#footnote49">49</a></p>

  <p style="text-align: justify;">Mufti; a.g.e. s. 67</p>

  <p style="text-align: justify;"><a id="bookmark49"></a><a href="#footnote50">50</a></p>

  <p style="text-align: justify;">Kürkçüoglu, a.g.e. s. 81-82; Hopwood, a.g.e. s. 46</p>

  <p style="text-align: justify;"><a id="bookmark50"></a><a href="#footnote51">51</a></p>

  <p style="text-align: justify;">Mufti, a.g.e. s. 66, 78</p>

  <p style="text-align: justify;"><a id="bookmark51"></a><a href="#footnote52">52</a></p>

  <p style="text-align: justify;">Vidal Dominique- Gresh Alain, Ortadoğu, (Çev. Hamdi Türe), İstanbul, Alan Yayıncılık, 1991, s. 59</p>

  <p style="text-align: justify;"><a id="bookmark52"></a><a href="#footnote53">53</a></p>

  <p style="text-align: justify;">A.g.e. s. 61</p>

  <p style="text-align: justify;"><a id="bookmark53"></a><a href="#footnote54">54</a></p>

  <p style="text-align: justify;">Kudsi, a.g.e. s. 65</p>

  <p style="text-align: justify;"><a id="bookmark54"></a><a href="#footnote55">55</a></p>

  <p style="text-align: justify;">Kürkçüoglu, a.g.e. s. 86-89</p>

  <p style="text-align: justify;"><a id="bookmark55"></a><a href="#footnote56">56</a></p>

  <p style="text-align: justify;">Hourani, a.g.e. s. 427</p>

  <p style="text-align: justify;"><a id="bookmark56"></a><a href="#footnote57">57</a></p>

  <p style="text-align: justify;">Leiden Carl, “Arab Nationalizm Today”, Middle East Review, Vol. XI, No. 2, Winter 1978, s. 47</p>

  <p style="text-align: justify;"><a id="bookmark57"></a><a href="#footnote58">58</a></p>

  <p style="text-align: justify;">Kudsi, a.g.e. s. 27</p>

  <p style="text-align: justify;"><a id="bookmark58"></a><a href="#footnote59">59</a></p>

  <p style="text-align: justify;">Hopwood, a.g.e. s. 58</p>

  <p style="text-align: justify;"><a id="bookmark59"></a><a href="#footnote60">60</a></p>

  <p style="text-align: justify;">Hopwood, Syria, s. 39</p>

  <p style="text-align: justify;"><a id="bookmark60"></a><a href="#footnote61">61</a></p>

  <p style="text-align: justify;">Kürkçüoglu, a.g.e. s. 101</p>

  <p style="text-align: justify;"><a id="bookmark61"></a><a href="#footnote62">62</a></p>

  <p style="text-align: justify;">Halpern, a.g.e. s. 398; Be’eri, a.g.e. s. 229</p>

  <p style="text-align: justify;"><a id="bookmark62"></a><a href="#footnote63">63</a></p>

  <p style="text-align: justify;">Bu konuda bkz: Peretz Don, The Middle East Today, (6. Baskı) Westport: Praeger Publishers, 1994, s. 352</p>

  <p style="text-align: justify;"><a id="bookmark63"></a><a href="#footnote64">64</a></p>

  <p style="text-align: justify;">Kürkçüoglu, a.g.e., s. 115-116.</p>

  <p style="text-align: justify;"><a id="bookmark64"></a><a href="#footnote65">65</a></p>

  <p style="text-align: justify;">Hopwood, a.g.e., s. 39.</p>

  <p style="text-align: justify;"><a id="bookmark65"></a><a href="#footnote66">66</a></p>

  <p style="text-align: justify;">Devlin, a.g.e., s. 91.</p>

  <p style="text-align: justify;"><a id="bookmark66"></a><a href="#footnote67">67</a></p>

  <p style="text-align: justify;">Bu konuda bkz. Kûrkçüoglu, a.g.e., s. 101-102.</p>

  <p style="text-align: justify;"><a id="bookmark67"></a><a href="#footnote68">68</a></p>

  <p style="text-align: justify;">Polk, a.g.e., s. 399-400</p>

  <p style="text-align: justify;"><a id="bookmark68"></a><a href="#footnote69">69</a></p>

  <p style="text-align: justify;">Bu konuda bkz: Kûrkçüoglu, a.g.e., s. 103.</p>

  <p style="text-align: justify;"><a id="bookmark69"></a><a href="#footnote70">70</a></p>

  <p style="text-align: justify;">Jaber, a.g.e., s. 54.</p>

  <p style="text-align: justify;"><a id="bookmark70"></a><a href="#footnote71">71</a></p>

  <p style="text-align: justify;">Devlin, a.g.e., s. 90.</p>

  <p style="text-align: justify;"><a id="bookmark71"></a><a href="#footnote72">72</a></p>

  <p style="text-align: justify;">Kürkçûoğlu, a.g.e., s. 106.</p>

  <p style="text-align: justify;"><a id="bookmark72"></a><a href="#footnote73">73</a></p>

  <p style="text-align: justify;">Kûrkçüoglu, a.g.e., s. 108-112.</p>

  <p style="text-align: justify;"><a id="bookmark73"></a><a href="#footnote74">74</a></p>

  <p style="text-align: justify;">Olson, a.g.e., s. 28-29.</p>

  <p style="text-align: justify;"><a id="bookmark74"></a><a href="#footnote75">75</a></p>

  <p style="text-align: justify;">Bessam Tibi, Arap Nationalism, (2. Baskı), Newyork: St. Martin’s Press, 1991, s. 207.</p>

  <p style="text-align: justify;"><a id="bookmark75"></a><a href="#footnote76">76</a></p>

  <p style="text-align: justify;">Jaber, a.g.e., s. 55.</p>

  <h2 id="sigil_toc_id_61" style="text-align: justify;">BİRLEŞİK ARAP CUMHURİYETİ NİN KURULUŞU</h2>

  <p style="text-align: justify;">Nasır, Suriye ile birliği 5. yılının sonuna kadar ciddi bir şekilde düşünmemiş olmakla birlikte, Suriye’de komünistlerin iktidara gelme olasılığı onu harekete geçirdi. Nasır, bu konuda kendisine daha önce yapılan tekliflere, birlik için kapsamlı planlar hazırlanması gerektiği<sup>320</sup> şeklinde cevap vermişti, ancak durum bu sefer kritikti.</p>

  <p style="text-align: justify;">Mişel Eflak, Nasır’ı Kahire’de Kasım 1957’de ziyaret etti. Bir Mısır Parlamento Heyeti ise ortak bir toplantısını, Suriye Parlamentosu ile 18 Kasım 1957’de yaparak federal bir birlik konusunda oybirliği ile anlaşmaya vardı. Bir Suriye askeri heyeti ise 12 Ocak 1958 tarihinde Kahire’ye giderek Nasır’dan iki ülkenin acilen birleşmesini istedi. Bu girişim, hükümetin bilgisi dışında gerçekleşmişti. Suriye Hükümeti, askerleri Kahire’ye gitmeye teşvik etmiş olan Salah Bitar’ı, 16 Ocak 1958’de Mısır’a gönderdi. Salah Bitar, Kahire’de Nasır ile birlik konusunda görüşmeler yaptı.<sup>321</sup> Nasır, teoriye meraklı olmayan pragmatist</p>

  <p style="text-align: justify;">320) Jaber, a.g.e., s. 58; Seale, a.g.e., s. 315.</p>

  <p style="text-align: justify;">321) Jaber, a.g.e., s. 56.</p>

  <p style="text-align: justify;">bir kişi olarak, soyut teorik kabullerden yola çıkılarak hazırlanmış formüllere karşı olan birisiydi.<a id="footnote1"></a><sup><a href="#bookmark0">1</a></sup> Nasır, bu kişisel özelliği doğrultusunda Suriye heyeti ile görüşmeler yaparken güçlü bir konumda bulunuyordu. Suriyeliler bölünmüş ve güçlü bir liderden yoksundu. Nasır’a göre; Baas Partisi ya Mısır’la birleşecek veya komünistlerin Suriye’de iktidarı almasını kabullenecekti. Nasır, bu noktadan hareket ederek onlara fazla imtiyaz vermeden koşullarını rahatlıkla empoze edebilirdi.<a id="footnote2"></a><sup><a href="#bookmark1">2</a></sup></p>

  <p style="text-align: justify;">Nasır, görüşmeler esnasında üç somut talepte bulundu: 1. Koşulsuz ve tam bir birlik, 2. Bütün partilerin kapatılması, 3. Suriye ordusunun politikadan uzak durması.</p>

  <p style="text-align: justify;">Baas Partisi ilk iki koşulu, Suriye ordusu ise 3. koşulu kabul etmekten başka bir seçeneğe sahip bulunmuyordu.<a id="footnote3"></a><sup><a href="#bookmark2">3</a></sup> Baas Partisi Nasır’a “Kollektif Liderlik” önerisini yapmış ancak Nasır iktidarı başkasıyla birlikte paylaşmaya niyetli olmadığı için bu öneriyi reddetmişti.<a id="footnote4"></a><sup><a href="#bookmark3">4</a></sup> Baas Partisi liderleri, Birleşik Arap Cumhuriyeti’nde Nasır’ın kendilerine ayrıcalıklı bir yer vereceğine inanarak partiyi kapatmaya karar verirken, Suriye’deki birçok subay ise Irak’taki gerici rejim ile birleşme olasılığına ve İsrail’e karşı bir güvence olur düşüncesiyle Mısır’la birleşmeyi kabul etti.<a id="footnote5"></a><sup><a href="#bookmark4">5</a></sup> Nasır ve Şükrü “Kuvvetli Birleşik Arap Cumhuri-yeti’nin” kurulduğunu 1 Şubat 1958’de ilan ederken, Baas Partisi bu sonuçtan memnun görünmekteydi.</p>

  <p style="text-align: justify;">Suriye’nin Mısır’la birleşmesi modern tarihte eşine az rastlanan bir örnekti. Komşu olmayan iki ülke gönüllü bir şekilde birleşirken,<a id="footnote6"></a><sup><a href="#bookmark5">6</a></sup>bu Birlik, katılmayı arzu eden bütün Arap devletlerine açıktı. Baas Partisi üç kutsalından (Birlik, Özgürlük ve</p>

  <p style="text-align: justify;">Sosyalizm) en önemlisi olan dağınık durumdaki Arap ulusunu birleştirmek ülküsünü gerçekleştirdiği gibi, komünistlere karşı da güç kazandığına da inanmaktaydı.</p>

  <p style="text-align: justify;">Nasır bütün Arapların ilerici lideri ilan edilirken, iki ülkenin geleneği ve gücü (Mısır Maşrık’daki Arap nüfusunun yarısından fazlasına sahipti) farklı olduğu için Suriye, Birleşik Arap Cumhuriyeti’nin küçük bir ortağı olmaya mahkumdu.<a id="footnote7"></a><sup><a href="#bookmark6">7</a></sup> Bu duruma rağmen Suriye-Mısır birleşmesinin özellikle bölgede siyasi reaksiyon doğurması kaçınılmazdı. Ürdün ve Irak’ta-ki iki Haşimi Lider, Suriye-Mısır birleşmesini kendi iktidarlarına yönelik bir tehdit olarak gördükleri için, 14 Şubat 1958’de bir anlaşma imzalayarak Arap Federasyonu’nu kurdular.<a id="footnote8"></a><sup><a href="#bookmark7">8</a></sup></p>

  <p style="text-align: justify;">Mısır ve Suriye’de 21 Şubat 1958’de yapılan referandum, Birlik ve Nasır’m Başkanlığının % 99.9 oylanması sonucunu verdi.<a id="footnote9"></a><sup><a href="#bookmark8">9</a></sup> Birleşik Arap Cumhuriyeti’nin anayasası, Nasır’a nasıl bir güç kazandırdığını ortaya koymaktadır: Cumhurbaşkanı devletin başı ve silahlı kuvvetlerin başkomutanıdır. Bir ya da daha fazla cumhurbaşkanı yardımcısı atayabilir ve görevden alabilir. Bakanları görevden almak ve atamak yetkisine sahip olduğu gibi, parlamentoyu feshetmek hakkına sahiptir.<a id="footnote10"></a><sup><a href="#bookmark9">10</a></sup> Nasır 6 Mart 1958’de Sabri Asali ve Ekrem Hurani’yi Cumhurbaşkanı Yardımcısı görevine getirirken, Salah Bitar kabinede Devlet Bakanı, Ekrem Hurani’nin adamı Halil Kallas Ekonomi Bakanı oldu. Abdülhamid Sarraj ise Askeri İstihbarat Başkam olarak görevine devam etti.<a id="footnote11"></a><sup><a href="#bookmark10">11</a></sup> Nasır, Suriyelilere bu şekilde yüksek görevler vermiş olmakla birlikte ileride, tüm gücü ve yetkiyi kendi eline almış birisi olarak kararları tek başına vermeye başlayacaktı.</p>

  <p style="text-align: justify;">Nasır, Birleşik Arap Cumhuriyeti’nin kurulmasından hemen sonra Suriye’deki komünist nüfuzunu ortadan kaldırmaya ve Mısır’daki gibi çok köklü olmamakla birlikte bazı iktisadi uygulamalara başladı. Nasır’m komünistlere yönelik nefretini bilen Suriye Komünist Partisi lideri Halid Bektaş bu durumu dikkate alarak Birlik kurulduktan hemen sonra Suriye’yi terk ederek Doğu Avrupa’ya gitti. Nasır, Birlik kurulduktan üç hafta sonra ilk önemli iş olarak, Suriye Genelkurmay Başkanı Afif Bizri’yi görevinden uzaklaştırarak, Birleşik Arap Cumhuriyet Ordusu Komutanı olarak Jamal Faysal’ı görevlendirdi.<a id="footnote12"></a><sup><a href="#bookmark11">12</a></sup> Bu durum Nasır ile Suriye subayları arasında ilk ciddi anlaşmazlık nedeni olurken, Suriye’de bazı karışıklıklar doğmaya başladı. Suriye eski Cumhurbaşkanı Şükrü Kuvvetli’nin Birlik gerçekleştikten sonra söylediği şu sözler durumu aydınlatmaktadır: “Siyasetçilerden oluşan bir millet meydana getirdiniz. İnsanların yüzde ellisi milli lider, yüzde yirmi beşi Peygamber ve asgari yüzde onu da Tanrı olduğuna inanıyor.”<a id="footnote13"></a><sup><a href="#bookmark12">13</a></sup> Suriye Mısır’la birleşmiş olmasına rağmen istikrara kavuşamazken, bu birleşme, Bağdat Paktı’nm Arap ülkelerinde hızlandırdığı bölünme ve çekişmelerde siyasi katalizör rolü de oynadı.</p>

  <p style="text-align: justify;">Lübnan Devlet başkam Camille Chamoun, özellikle Eisenhower Doktrini’ni kabul etmesinden sonra, Nasırcılığa karşı çıktı ve Araplar arası sorunlar karşısında tarafsızlık siyasetini bırakarak, Batı, özellikle Amerikan yanlısı, bir siyaset izlemeye başladı. Lübnan ile Mısır arasındaki ilişkiler gerginleşirken Lübnan’daki iç dengeler de sarsıntıya uğradı. Lübnan yöneticilerinin Batı taraftarı politikaları, Lübnanlı Arap milliyetçilerinin hoşnutsuzluğu ile karşılaşırken, Müslüman topluluk daha fazla eşitlik talep etmekteydi. Maruniler ise Lübnan’da geliş-</p>

  <p style="text-align: justify;">mekte olan Arap Milliyetçiliği duygusuna tepki göstererek, Batı ile daha yakın ilişkilerden yanaydı.<a id="footnote14"></a><sup><a href="#bookmark13">14</a></sup> Camille Chamoun, Eylül 1958 sonunda Başkanlık süresi dolacağı ve Anayasa gereğince yeniden seçilmesi mümkün olmadığı halde, dört yıl daha görev yapmak için Anayasada değişiklik yapmak isteyince, Nasır yanlısı karşıtları ve taraftarları arasında silahlı bir çatışmanın başlamasına neden oldu. Chamoun, Lübnan’daki çatışmaları Nasır’m kışkırttığını iddia ettiği gibi, Irak’ta 14 Temmuz 1958’de darbe meydana gelince, ABD’den Eisenhower Doktrini gereği yardım istedi. ABD, Lübnan Hükümeti’ne yardım etmek amacıyla Beyrut sahillerine 10.000 Amerikan Deniz Piyadesi’nin çıkarma yapmasına karar verdi. ABD’nin bu kararı Eisenhower Doktrini’nin ilk uygulaması olurken 1958 yılının sonlarına doğru Amerikan Birlikleri çekildi ve Lübnan’da hayat normale döndü.<a id="footnote15"></a><sup><a href="#bookmark14">15</a></sup></p>

  <p style="text-align: justify;">Amerikan deniz piyadelerinin Lübnan’a çıkarma yapmasından bir gün sonra, Ürdün Kralı Hüseyin de ABD ve İngiltere’den askeri yardım talebinde bulunmuştu. İngiltere, Kral Hüseyin’in bu isteğine olumlu yanıt vererek, Kıbrıs’ta üstlenmiş bulunan 2000 kişilik bir birliği 17-18 Temmuz 1958’de Ürdün’deki rejimi korumak için bu ülkeye göndermiştir.<a id="footnote16"></a><sup><a href="#bookmark15">16</a></sup> Lübnan ve Ürdün’de yaşanan gelişmelerde Suriye-Mısır birleşmesinin rolü olduğu gibi, Irak’ta 14 Temmuz 1958’de meydana gelen darbenin de büyük etkisi olmuştur.</p>

  <p style="text-align: justify;">İrak, daha önce belirtildiği gibi Arap ülkeleri içinde 1930 yılında bağımsızlığına kavuşan ilk ülke olduğu gibi, aynı zamanda 1936 yılında ilk askeri darbeyi yaşayan ülkeydi. 1941 yılında ise Raşit Ali Geylani darbesi olmuştu. Bu tarihten sonra ise Irak, 1958 yazma kadar göreli olarak en istikrarlı ülke</p>

  <p style="text-align: justify;">olarak kabul ediliyordu. Bununla birlikte Irak da Suriye gibi, “mozaik” toplum yapışma sahipti. Dinsel, etnik ve dini azınlıkların yanında Sünniler, Şiiler, Araplar ile Kürtler ve Müslü-manlar ile Hıristiyanlar arasında siyasi tansiyon yüksekti.<a id="footnote17"></a><sup><a href="#bookmark16">17</a></sup> <sup><a id="footnote18"></a><a href="#bookmark17">18</a></sup> İrak Baas Partisi, 1954 yılına kadar herkese açık olmayan siyasi bir çizgi izlemekte ısrar etmişti. Bu dönemde İrak Komünist Partisi, Ulusal Demokratik Partisi ve İstiklal Partisi parlamento seçimlerine katılmak için “Ulusal Cephe” oluşturduklarını açıkladıkları zaman, Irak Baas Partisi kendine özgü bir siyasi çizgi izlediğini iddia ederek ve bu cephe karşısında sert bir tutum takınarak seçimlere girmeyi kabul etmemişti.</p>

  <p style="text-align: justify;">Irak Baas Partisi, 1955 yılından sonra ise diğer partilere karşı daha esnek bir siyasi tutum takındı.<sup>330</sup> İraklı asker ve sivil politikacılara Nasır milliyetçiliği cazip gelmekteydi, ancak Pan-Arabizm Irak’taki Şiiler arasında pek popüler değildi. Aynı durum Kürtler için de fazlasıyla geçerliydi. Bu duruma rağmen Nasır ve Pan-Arabizm, monarşi karşıtı 1958 darbesinin siyasi ilham kaynağı oldu.<a id="footnote19"></a><sup><a href="#bookmark18">19</a></sup> Lübnan ve Ürdün’deki rejimleri Batılı güçler kurtarmıştı ama Ortadoğu’da oynanan siyasi satranç oyununu Suriye’den sonra Irak’ta da Nasır kazanmıştı.</p>

  <p style="text-align: justify;">Başbakan Nuri Sait Paşa’mn Irak’ta izlediği siyasi baskı politikaları, Komünistler, Baasçılar, İstiklal ve Milli Demokrat Partisi gibi milliyetçi ve solcu siyasi grupları, General Abdül-kerim Kasım’ın destekçileri durumuna getirirken, Kasım, 14 Temmuz 1958 tarihini darbe için ideal bir tarih olarak görmekteydi. Lübnan’daki iç savaş doruk noktasına çıkmıştı. Kral Faysal, Veliaht Prens Abdulillah ve Başbakan Nuri Sait ise bu tarihte Bağdat Paktı Liderler Konferansı’na katılmak üzere Is-tanbul’a gitmek için hazırlık yapmaktaydı.<a id="footnote20"></a><sup><a href="#bookmark19">20</a></sup> Irak’ta 14 Temmuz 1958 darbesi sonucu Cumhuriyetçi bir rejim kurulurken Kral Faysal, Prens Abdulillah ve Nuri Sait Paşa öldürüldüler.</p>

  <p style="text-align: justify;">Birçok kişi Irak’taki darbede Nasır’ın etkili olduğuna inanırken, Nasır Tito’nun konuğu olarak Yugoslavya’da bulunuyordu. Bağdat’ta Kasım’m zaferi, aynı zamanda Nasır’ın zaferi olarak yorumlandı. Nuri Sait’in devrilmesiyle Nasır’m önemli bir rakibi siyaset sahnesinden elimine edilmişti.<a id="footnote21"></a><sup><a href="#bookmark20">21</a></sup> Bağdat Pak-tı’nm önemli aktörlerinden Nuri Sait Paşa bu şekilde tasfiye edilirken, bu paktın bir diğer önemli aktörü Adnan Menderes ise 27 Mayıs 1960’da Türkiye’de gerçekleştirilecek bir askeri darbe sonucu siyasal hayattan kalıcı olarak uzaklaştırılacaktı.</p>

  <p style="text-align: justify;">Irak’ta 1958 yılında monarşi yıkılınca Haşimi Hanedam’mn öteki kolu Ürdün’ü yönetmeye devam etmekle birlikte, Haşimi Hanedam’mn Arap siyasi hayatındaki o zamana kadar devam eden siyasi etkinliği önemli ölçüde zayıflamış oldu.<a id="footnote22"></a><sup><a href="#bookmark21">22</a></sup> Suriye-Mısır birleşmesine yönelik olarak kurulmuş olan Irak ile Ürdün arasındaki Arap Federal Birliği ise 2 Ağustos 1958’de sona erdi.</p>

  <p style="text-align: justify;">Irak’taki bu darbe, yukarıda belirtildiği gibi, Bağdat Paktı açısından önemli bir gelişmeydi. Türkiye’nin Irak’taki rejim değişikliğine askeri müdahalede bulunma olasılığı gündeme gelmiş, Türkiye’nin Irak’a yönelik tutumunda daha sonra yumuşama olmuştur. Irak, 24 Mart 1959’da Bağdat Paktı’ndan resmen çekilerek bu Pakt’ın Arap dünyasıyla olan tek siyasi bağlantısına son vermiş oldu. Pakt’m merkezi Ankara’ya taşınırken adı da Merkezi Anlaşma Örgütü (CENTO) olarak değiştirilmiştir.<a id="footnote23"></a><sup><a href="#bookmark22">23</a></sup>'Irak’taki darbe, Arap birliğinin önündeki en</p>

  <p style="text-align: justify;">büyük engeli ortadan kaldırırken, Birleşik Arap Cumhuriyeti Irak’taki rejimi ihtilalden sonra ilk tanıyan ülke olmuştur.</p>

  <p style="text-align: justify;">Irak’ta bir devrim konseyi oluşturulduğu gibi, yeni bir hükümet de kurulmuştu. Abdulkerim Kaşım Başbakan ve Savunma Bakanı, Abdüsselam Arif Başbakan Yardımcısı ve İçişleri Bakanı, Baasçı Fuad Rikabi ise Kalkınma Bakanı oldu. 1958 Darbesi esnasında Baas’ın Irak’taki üyeleri birkaç yüz kişiden ibaretken, Albay Ahmet Hasan al-Bakr monarşi devrildikten kısa bir süre sonra Baas’a katılmıştır.<sup>343</sup> Mişel Eflak darbeden hemen sonra Bağdat’a giderek parti üyeleriyle bir toplantı yaptı ve onları Birleşik Arap Cumhuriyeti’ne katılma konusunda faaliyette bulunmaya çağırdı. Irak’ın birliğe katılması, Baas’m Nasır karşısında Birleşik Arap Cumhuriyeti’ndeki güç dağılımı konusundaki pazarlık gücünü arttırmasına olanak sağlayacaktı.<a id="footnote24"></a><sup><a href="#bookmark23">24</a></sup> <sup><a id="footnote25"></a><a href="#bookmark24">25</a></sup></p>

  <p style="text-align: justify;">Irak ile Mısır arasında birlik için görüşmeler başlarken iki ülkenin ortak özellikleri de bulunmaktaydı: Her iki ülkede de monarşiler devrilerek Batı etkisine son verilmiş ve devrimci rejimler kurulmuştu.<a id="footnote26"></a><sup><a href="#bookmark25">26</a></sup> Abdüsselam Arif Başkanlığında bir Irak delegasyonu 19 Temmuz 1958’de Şam’da Nasır ile biraraya gelerek yakın işbirliği konusunda bir anlaşma imzalandı. Bu anlaşmada sürpriz olan nokta, Arap Birliği’ne atıfta bulunulmamış olmasıydı. Kasım önce içerde birliği ve bağımsızlığı güçlendirmek istiyordu.<a id="footnote27"></a><sup><a href="#bookmark26">27</a></sup> Birçok Iraklı, petrol zenginliğini ve ülkenin egemenliğini Birleşik Arap Cumhuriyeti ile paylaşmak istemiyordu. Irak, Birleşik Arap Cumhuriyeti’ne katılırsa Suriye gibi bu birliğin küçük bir ortağı olacağını fark etmişti.<a id="footnote28"></a><sup><a href="#bookmark27">28</a></sup> Mı-sır-Suriye birliğinden kaynaklanan sorunları yakından bilen</p>

  <p style="text-align: justify;">Kasım, bu nedenlerden dolayı Mısır’la birleşmeyi bir süre erteleme yanlısıydı. Irak delegasyonu Şam’dan döndükten birkaç gün sonra Kasım yaptığı bir basın açıklamasında önceliği Irak’ın bağımsızlığına verdiğini açıkça belirtti. Arif ise farklı düşünüyordu. Baas üyesi olmamakla birlikte, Irak’tâki Baasçı-ların etkisi altında kalarak Arap Birliği’nden yanaydı. Arif; Şam’da Nasır ile yaptığı görüşmede, Kasım’a karşı gelerek Arap Birliği’ni destekleyeceğine dair Nasır’a söz vermişti. Aslında Kasım’a rağmen anlaşmayı imzalamakla ihanet etmişti. Arif 30 Eylül 1958’de Başbakan Yardımcılığı ve İçişleri Bakanlığı görevlerinden alındı ve Batı Almanya’ya Büyükelçi olarak atandı. Arif bu karara bir süre direndiyse de gitmeyi kabul etti. Avrupa başkentlerini dolaştıktan sonra 4 Kasım 1958’de tekrar Irak’a dönen Arif bir gün sonra tutuklandı.<a id="footnote29"></a><sup><a href="#bookmark28">29</a></sup> Abdulkerim Ka-sım’m 1958 yılında Birleşik Arap Cumhuriyeti’ne katılmayacağının bu şekilde belli olması, daha geniş bir Arap birliğine yönelik umutları azaltırken, Nasır, Suriye’de ciddi kriz ve engellerle karşılaşmaktaydı.</p>

  <p style="text-align: justify;">Suriye gümrük makamlarının, Batı’dan ithal edilen mallardan alınan gümrük oranını arttırması, Nasır ile Suriye’deki yetkililer arasında gerginliğin doğmasına neden olmuştu. Nasır, Suriyeli iki Başkan Yardımcısı Ekrem Hurani ile Sabri Asali’yi Kahire’ye davet ederek, böyle kararların merkezi idareye ait olması gerektiğini bildirdi.<a id="footnote30"></a><sup><a href="#bookmark29">30</a></sup> Nasır, Mısır’daki 1952 toprak reformuna benzer<a id="footnote31"></a><sup><a href="#bookmark30">31</a></sup> bir toprak reformunu, Suriye’de Eylül 1958’de gerçekleştirdi. Buna göre sulanabilir alanda maksimum 80 hektar, sulanamayan alanda ise maksimumum 300 hektar toprağa sahip olunabilecekti. Topraksız köylülere toprak dağıtılırken, sulanabilir alanda maksimum 8 hektar, sulanabilir olma-</p>

  <p style="text-align: justify;">yan alanda ise maksimum 30 hektar toprak verilecekti.<a id="footnote32"></a><sup><a href="#bookmark31">32</a></sup> <sup><a id="footnote33"></a><a href="#bookmark32">33</a></sup> Tarımsal sözleşmeler, kiracıların ya da ortakçıların çıkarlarına uygun biçimde yeniden tanımlanırken, tarımda çalışanlar için asgari ücret de belirlendi. Bürokrasinin yetersizliği ve kadastro çalışmalarının tam olarak yapılmamış olması ise, bu programın Mısır’daki gibi etkin bir biçimde uygulanmasının önündeki en büyük engeli oluşturmaktaydı. Öte yandan iki ülkenin tarım koşullarında da farklılıklar bulunmaktaydı. Suriye’deki tarım extensive iken Mısır’daki intensive durumundaydı. İki ülkedeki iklim ve yağış miktarları da farklılık gösterirken Suriye’de 1958-1959 kışında az yağışın gerçekleşmesi tarım ürünlerinde ciddi bir azalmaya neden olmuştu. Suriye’deki toprak reformu, Mısır’daki kadar köklü olmamakla birlikte birçok toprak sahibini kızdırmıştır.<sup>334</sup></p>

  <p style="text-align: justify;">Mısır’ın Suriye üzerinde tam bir egemenlik kurmasına yönelik olarak Nasır, yeni cumhuriyet için mevcut iki ayrı kabine yerine merkezi bir hükümetin kurulacağını ilan ettikten kısa bir süre sonra Ekrem Hurani’yi Suriye’deki görevlerinden uzaklaştırarak, başkan yardımcısı sıfatı korunmak kaidesiyle Kahire’ye getirtti. Baas Partisi, yeni devletin federal olmaktan ziyade birleşik olmasının Nasır’a sert merkeziyetçi bir idare kurması olanağını vereceğini hiç düşünmemişti.<a id="footnote34"></a><sup><a href="#bookmark33">34</a></sup> Parti, Na-sır’m artan gücü karşısında en büyük hayal kırıklığını ise Birleşik Arap Cumhuriyeti Parlamentosu için yapılan seçimlerde yaşamıştır.</p>

  <p style="text-align: justify;">Seçimler, 8 Temmuz 1959’da yapıldı. Baas Partisi 9.445 sandalyeden 250’sini kazanabilmişti. Bütün Baasçı liderler kazanırken Mişel Eflak ise seçilememişti.<a id="footnote35"></a><sup><a href="#bookmark34">35</a></sup> Aslında, Suriye’de si-</p>

  <p style="text-align: justify;">yasi partilerin kapatılmış olması, siyasi bir boşluk yaratmıştı. Baas Partisi, bu siyasi boşluğun yarattığı atmosferde Üçüncü Ulusal Kongresi’ni gerçekleştirdi. Kongre, 28 Ağustos- 1 Eylül 1959 tarihleri arasında Lübnan’da yapıldı. Bu kongrede esas olarak, Baas Partisi’nin kapatılma kararı onaylandı. Mişel Eflak, Salah Bitar ve Ekrem Hurani, Mısır-Suriye birleşmesi üzerine, parti kurullarının onayı olmaksızın partiyi kapatma kararı almış ve Parti Genel Sekreterliği Lübnan’a taşınmıştı. Kong-re’de, partinin Suriye’de kapatılmasından kaynaklanan sorunlar da görüşüldü. Ürdün’deki Baasçı lider Abdullah Rimawi, bu kongrede partiden ihraç edilince Baas Partisi’ndeki ilk ciddi bölünme de gerçekleşmiş oldu. Abdullah Rimawi, daha sonra Kahire’ye giderek kendisine bağlı ayrı bir Baas Partisi organizasyonu kurdu. Mişel Eflak, Genel Sekreter olarak konumunu korurken, diğer Arap ülkelerinde ise Baas Partisi faaliyetlerine devam etti. Suriye’de diğer partiler ise Ekim 1959’dan itibaren tekrar gizlice faaliyete geçmiş bulunuyordu.<sup>337</sup> Nasır, bu gelişmeyi ve Suriye’de uygulanmasını istediği sosyo-ekonomik programın yavaş ilerlemesini gerekçe göstererek durumdan şikayetçiydi.</p>

  <p style="text-align: justify;">Gerçek duruma bakıldığında, sorun Nasır’dan kaynaklanmaktaydı. Birlik konusunda açık bir planı olmadığı için toprak sahiplerini, iş çevrelerini ve orduyu kızdırmıştı. Nasır, olumsuz gelişmelere rağmen Suriye’de etkili bir güce sahip olan Abdul-hamid Sarraj’a güveniyordu, içişleri Bakanı Sarraj, Nasır’a aşırı bağlılığı ve sert tutumundan dolayı Suriye’de büyük bir tepki doğurmaktaydı. Nasır, bu durum yetmezmiş gibi sağ kolu sayılan Abdul Hakim Amır’ı 22 Ekim 1959’da Suriye’ye gönderirken gerekli politikaları uygulamak konusunda Amır’a tam yetki vererek Suriye’de doğrudan bir kontrol kurmak istemekteydi.</p>

  <p style="text-align: justify;">Baasçı Bakanlar ile Abdul Hakim Amir arasında kısa bir sü-</p>

  <p style="text-align: justify;">re sonra anlaşmazlık doğunca, dört Baasçı bakan istifa etti. Bu istifalardan bir hafta sonra ise Baas Partisi’nin kabinede kalan son üyesi ve İktisat Bakanı olan Halil Kallas da istifa etti. Cumhurbaşkanı Yardımcıları Sabri Asali ve Ekrem Hurani’nin istifalarıyla birlikte durum kritik bir noktaya gelmiş bulunuyordu. Baas Partisi, Nasır ve Birleşik Arap Cumhuriyeti’ne karşı pasif bir tutum takınırken, Baasçı liderler Nasır’la aralarında problem olduğunu inkar etmekteydiler. Bakanların toplu bir şekilde istifası bir parti politikası nedeniyle değil de her bakanın, Nasır Hükümeti’nin uyguladığı siyasetten kişisel olarak memnun olmadıkları ve kendi kararları sonucu istifa ettikleri üzerinde ısrarla durulmaktaydı. Ekrem Hurani ise istifa ettikten sonra partinin Suriye’de yeniden kurulmasını talep etmişti. Eflak ve Bitar bu öneriyi kabul etmedikleri gibi, birliğin devamını savunuyorlardı.<a id="footnote36"></a><sup><a href="#bookmark35">36</a></sup></p>

  <p style="text-align: justify;">Baasçı bakanların istifa etmesinden sonra Nasır’m Suriye’deki kontrolü daha da artmıştı. Suriye’deki dört yüz önemli makamdan üçte ikisine Mısırlılar atanmıştı.<a id="footnote37"></a><sup><a href="#bookmark36">37</a></sup> Yaklaşık 1100 subay, 3000 astsubay ordudan ihraç edilmiş, 500 subay da Mısır’a gönderilmişti. Suriye’ye ise 2300 civarında Mısırlı subay gönderilmişti.<a id="footnote38"></a><sup><a href="#bookmark37">38</a></sup> Suriyeli subaylar Mısırlı komutanların davranışlarından rahatsızlık duyarken, Mısır’da görevli Baasçı subaylardan küçük bir grup 1959 yılında gizli bir “Askeri Komite” kurmuşlardı. Baas Partisi’nin daha sonra “askeri kanadı” haline gelecek bu komitenin kuruluşundan muhtemelen Baas Partisi liderleri habersizdi. Bu komitede beş kişi dikkat çekmekteydi: Alevi kökenli Hafız Esad, Salah Cedid, Muhammed Ümran ve Ismaili kökenli Abdulkerim Jundi, Ahmed Mir. Yaş-</p>

  <p style="text-align: justify;">lan 28-38 arasında olan bu beş kişinin yönlendirdiği askeri komite, birlik döneminde herhangi bir siyasi rol oynamamakla birlikte, Birleşik Arap Cumhuriyeti’ne karşıydı ve Baas Partisi liderlerinin politikalarını beğenmemekteydiler.<a id="footnote39"></a><sup><a href="#bookmark38">39</a></sup> Bu komite, Suriye siyasal hayatındaki gelişmeleri dört yıl sonra (8 Mart 1963) yönlendirmeye başlayacağı gibi, Suriye’deki siyaset can-gılına kelimenin tam anlamıyla “Sezar-Brütüs Sendromu” egemen olacaktır.</p>

  <p style="text-align: justify;">Birleşik Arap Cumhuriyeti’nde Suriye-Mısır ilişkileri gerginleşirken, Mişel Eflak, Dördüncü Ulusal Kongre’yi Ağustos 1960’da Lübnan’da toplantıya çağırdı. Bu kongrede Birleşik Arap Cumhuriyeti ve Baas Partisi’nin kapatılmış olması kınanmakla birlikte, Mısır’la birliğin savunulmuş olması, Ekrem Hu-rani ve grubunu rahatsız etmiştir. Ve Irak’taki Fuad Rıkabi, Nasır yanlısı tutum takınırken özellikle Lübnan’daki Baasçı grup, birliğe muhalefet etmekteydi. Baasçılar, birlik konusunda kendi içinde ayrılmaya başlarken bazı üyeler, Baas Partisi’nin Suriye’de tekrar kurulmasını istediler.<a id="footnote40"></a><sup><a href="#bookmark39">40</a></sup> Baas Partisi liderleri, Nasır ve Birleşik Arap Cumhuriyeti karşıtı önemli bir muhalefet ortaya çıkmış olmasına rağmen tercihlerini bir kez daha birlikten yana koymuşlardır. Bu dönemde, Birleşik Arap Cumhuriyeti’nin geleceğine yönelik siyasi miyopluk, Nasır için olduğu kadar Mişel Eflak için de geçerliydi.</p>

  <p style="text-align: justify;">Suriye’de 1961 yazında çıkarılan sosyalist kanunlar, orta sınıfın çıkarlarını doğrudan tehdit ederek artan hoşnutsuzluğu derinleştirdi. Çıkarılan kanunlar, Birleşik Arap Cumhuriyeti’nde özel girişimi büyük ölçüde devlet tekeline almayı hedeflerken Baas Partisi, 22 Haziran 1961’de yaptığı bir açıklamada bu kanunları, Arap aleminin sosyalizm yolunda attığı dev bir</p>

  <p style="text-align: justify;">adım olarak nitelendirdi. Oysa bu sosyalist kanunlar, Suriye’de Mısır’dakinden farklı bir sonuç doğurarak milliyetçi muhalefetin güç kazanmasına neden oldu. 20 Temmuz 1961’de, bankalar ve sigorta şirketleri millileştirildi ve bunların yerine ortak bir borsa kuruldu. Baas Partisi bu uygulamaya karşı çıkarak, böyle bir adımın sermayenin özel girişimden alınarak bürokratlara devredilmesi olduğunu iddia etti. Bu, devlet kapitalizminden başka bir şey değildi ve sosyalist bir uygulama olarak görülmemekteydi. Nasır tek bir para biriminin Birleşik Arap Cumhuriyeti’nde geçerli olduğunu açıkladığı gibi, daha önce ilan ettiği, Kahire’de tek bir merkezi kabinenin kurulması kararını 17 Ağustos 1961’de bir kez daha açıkladı. Suriye’deki ordu mensuplan da, Kahire’de önemsiz görevlere sistematik olarak atandıkları için durumdan rahatsızdı. Abdul Hakim Amir ile Abdulhamid Sarraj arasında anlaşmazlık çıkması, Nasır’ı Suriye’de zor duruma soktu. Nasır, bu iki önemli adamını 21 Eylül 1961’de Kahire’ye çağırdı. Abdulhamid Sarraj, Kahire’ye gitti ve 26 Eylül 1961’de istifa ederek tekrar Şam’a döndü.<sup>363</sup> Bu istifa, Nasır’ın Suriye’deki egemenliğini ve Birleşik Arap Cum-huriyeti’ni sona erdirecek önemli gelişmelerden birisiydi. Öyle ki, bu istifanın üzerinden iki gün geçtikten sonra Birleşik Arap Cumhuriyeti’ni sona erdiren darbe gerçekleştirildi.</p>

  <p style="text-align: justify;">m</p>

  <h2 id="sigil_toc_id_62" style="text-align: justify;">BİRLİĞİN SÜRDÜRÜLMESİNİN ÖNÜNDEKİ ENGELLER VE ÇÖZÜLME</h2>

  <p style="text-align: justify;">Ciddi bir rahatsızlık sürecinden yoksun olarak kurulan Birleşik Arap Cumhuriyeti, bir grup subay ve muhafazakar siyasetçinin, Abdulkerim Nahlawi Başkanlığında, 28 Eylül 1961’de gerçekleştirdikleri bir askeri darbe sonucu sona erdi. Suriye, Birleşik Arap Cumhuriyeti’nden ayrılırken, Mısır’da 1959 yılında gizli olarak kurulmuş olan Askeri Komite bu darbede yer almamıştı. Mücadele, ayrılıkçılarla birlikçiler veya sosyalistler ile gericiler arasında değil, Suriyeliler ve Mısırlılar arasındaydı. Nahlawi’nin yaptığı bu askeri darbe, Suriye’de çok az bir direnişle karşılaştı. Suriye’de ayrılıkçı darbenin aleyhinde gösteri yapan tek önemli grup Filistinli mültecilerdi. 1 Ekim 1961’de yayımlanan bir duyuruda, yabancı ya da mültecilerden rejim aleyhtarı gösterilere katılanlarm tutuklanacağı ve sürgün edileceği uyarısında bulunuldu. Kuzey Suriye’deki ordu birlikleri ise sadece birkaç saat Birleşik Arap Cumhuriye-ti’ne bağlı kalmıştı.<sup>564</sup></p>

  <p style="text-align: justify;">Darbe olduktan hemen sonra Baas Partisi’nin Ulusal komutanlığı Beyrut’ta toplantı yaparak yeni durum karşısında uygulanacak politikayı tespit etti. Baas Partisi bu darbeye karşı çıkarken, Hurani’nin kontrolü altındaki önemli bir grup birlikten ayrılmayı olumlu karşıladı. Ürdün ve Irak’taki bölgesel komutanlıklar da birer açıklama yaparak ayrılmayı kınadılar ve yeni temele dayalı birlik fikrine hemen dönülmesini istediler. Suriye’de önde gelen 16 politikacı, 2 Ekim 1961’de darbeyi onaylayan bir bildiri yayımladı. İmzacılar arasında Salah Bitar ve Ekrem Hurani de bulunmaktaydı. Bitar eleştiriler üzerine hata yapıldığını anladı ve imzasını geri aldı. Ayrılıkçı darbe, Mişel Eflak ile Ekrem Hurani’nin arasını da kalıcı bir şekilde açmıştır. Ekrem Hurani ve partinin Lübnan kanadı yukarıda belirtildiği gibi birliğin sona ermesini olumlu karşılarken, Hurani yeni rejimle işbirliği de yapmıştır.<sup>365</sup> Suriye’de siyasetin zembereği (1946-1949 ve 1954-1958 dönemlerinde olduğu gibi) yeniden boşalıp, askeri darbeler böylece yeniden gündeme gelirken, gelinen nokta ise Suriyelilik kimliğinin ve bilincinin daha fazla gelişmiş olmasıydı.</p>

  <p style="text-align: justify;">Mamun Kuzbari, 29 Eylül 1961’de geçici bir hükümet kurmuştu. Kuzbari Hükümeti, ülkenin adını Suriye Arap Cumhuriyeti olarak değiştirdiği gibi Suriye 1961’de Arap Ligi’ne üye oldu. Suriye’nin iç yapısında ve dış ilişkilerinde istikrar sağlanamazken, Mısır bütün olanaklarıyla propaganda ataklarına başlayarak Suriye’deki yeni yönetimi, gerici, ayrılıkçı ve hain olarak itham ediyordu. Edip Çiçekli sonrası dönemde olduğu gibi ordu sahne arkasından siyaseti yönlendirirken, Mamun Kuzbari Hükümeti 21 Kasım 1961’de iktidardan uzaklaştırıldı.<sup>366</sup> Parlamento seçimleri, 1 Aralık 1961’de yapılırken, komünistlerin seçimlere katılmasına izin verilmediği gibi, eski parti-</p>

  <p style="text-align: justify;">365) Hinnebusch, a.g.e., s. 114.</p>

  <p style="text-align: justify;">366) Mufti, a.g.e., s. 135.</p>

  <p style="text-align: justify;">lerin yeniden kurulmasına da izin verilmemişti. Halk Parti-si’nin yerine Shabb Partisi, Millet Partisi’nin yerine ise Watani Partisi kurulmuştu. Muhafazakarlar, 155 sandalyeden 86’su.. kazanırken, büyük siyasi kısıtlamaların altında yapılan seçimlerde Ekrem Hurani başarılı olurken, Salah Bitar ise seçileme-mişti.<a id="footnote41"></a><sup><a href="#bookmark40">41</a></sup> Sabri Asali, Halid al-Azm, Nazım al-Kudsi gibi birlik öncesi dönemin klasik siyaset figürleri siyaset sahnesine geri dönerken, siyaset yelpazesinin dengesi muhafazakarlann lehine değişmiştir.</p>

  <p style="text-align: justify;">Nazım al-Kudsi, 14 Aralık 1961’de Suriye Cumhurbaşkanı seçildi. Müslüman kardeşler üyesi Maruf Dawalibi ise altı gün sonra Başbakan oldu. Baasçılarm ve diğer radikallerin itirazlarına rağmen, Nasır’m yaptığı millileştirmeler ve toprak reformunu iptal eden kanunlar, meclis tarafından Şubat 1962’de kabul edildi.<a id="footnote42"></a><sup><a href="#bookmark41">42</a></sup> Sovyetler Birliği ile yakın ilişkiler yerine, Batı Almanya ile yakın ekonomik işbirliği yapılmasına karar verildi. Arap dünyasıyla ilişkiler konusunda ise önemli bir tutum değişikliğine gidildi. Kahire’nin etki alanından kurtulduktan sonra Suriye, Irak’a yönelik yakınlaşma siyasetini benimsedi. Nazım al-Kudsi ve Abdulkerim Kasım, İrak-Suriye sınırında 12 Mart 1962’de görüştükten sonra, 16 Mart 1962’de yapılan ortak açıklamada siyasal ve askeri işbirliğinin yapılacağı ilan edildi.<a id="footnote43"></a><sup><a href="#bookmark42">43</a></sup> Haşimi Hanedanlığı döneminde, Irak’m Suriye’ye yönelik ilgisini “Verimli Hilal” projesi yönlendirirken, bu dönemde ise Suriye ve Irak’taki iktidarların Nasır’a yönelik ortak karşıtlıkları, bu iki ülkeyi birbirine yakınlaştırmıştı. Oysa, dört yıl önce Haşimi Krallığı Irak’ta sona erdirildiğinde Nasır, büyük Arap birliğinin gerçekleşeceğine dair durumdan memnundu.</p>

  <p style="text-align: justify;">Suriye’de Arap birliği, sosyalizm, ekonomik reformlar, toplumda İslam’ın rolü, İsrail’e karşı savaş konularında, Nasırcılar ve Nasır karşıtları şeklinde iki grup mücadele ederken, bir grup subay, 28 Mart 1962’de yeni bir darbe yaptı. Bu darbeyi, Halep’teki ordu komutanlarından Nasır yanlısı Albay Jasim Al-wan’m ayaklanması izledi. Alwan, Birleşik Arap Cumhuriye-ti’ni restore etmek amacıyla bu ayaklanmayı başlatmıştı. 2 Nisan 1962’de ise Şam’da başlayan Mısır’la birlik yanlısı öğrenci gösterilerinde, Birleşik Arap Çumhuriyeti bayrağı ve Nasır’ın resimleri taşınmaktaydı. Göstericilerin üzerine ateş açılırken, Halep’teki ayaklanmacılar, Mısır’dan yardım istediler. Çatışmalar bir iç savaşın çıkması durumuna gelmişti. Askeri uçaklar Halep üzerinde 3 Nisan 1962 sabahı uçarken ayaklanma bastırıldı. Askerler Suriye’yi kontrol edemediklerine karar vererek, Beşir al-Azm, 16 Nisan 1962’de yeni bir hükümet kurmakla görevlendirildi.<a id="footnote44"></a><sup><a href="#bookmark43">44</a></sup> Suriye genel olarak bir karışıklık yaşarken, Baas Partisi’ndeki iç çatışma da giderek artmaktaydı. Parti’nin 1958 yılında kapatılması tam bir siyasi harakiri olmuştu.</p>

  <p style="text-align: justify;">Suriye ve Lübnan’da iki önemli anlaşmazlık doğmuş ve Parti ihtilaf halindeki kanatların hücumuna uğramıştı. Öte yandan, Arap dünyasındaki Nasır sempatizanları da Partiye saldırmaktaydı. Mişel Eflak ve Beyrut’taki Ulusal Komutanlık, 1961 ve 1962 yılının başına kadar bildiriler yayımlayarak Suriye’deki ayrılıkçı rejime karşı çıktıklarını söyleyerek alternatif olarak birlikçi ve sosyalist bir yaklaşım önermekteydiler.<a id="footnote45"></a><sup><a href="#bookmark44">45</a></sup> Baas Partisi Ulusal Komutanlığı’nm 21 Şubat 1962’deki (Mişel Eflak’ın kaleme aldığı) yazılı açıklamasında ise, Birleşik Arap Cumhuriyeti dönemindeki hataların eleştirisi yapılmakta ve federal temelde bir birliğe tekrar dönülmesi önerilmekteydi.<a id="footnote46"></a><sup><a href="#bookmark45">46</a></sup> Mişel Ef-</p>

  <p style="text-align: justify;">lak, Baas Partisi’ni Suriye’de 1958 yılında kapatmakla hayati bir hata yaptığını sonradan kabul etmiştir. Aslında Baas Partisi liderleri, kurulan birlikte kendilerine önemli roller verileceğine inanmışlardı. Mişel Eflak bu konuda, “Yaratılmasında yardımcı olduğumuz yeni milletin idaresinde Baas Partisi’nin sorumluluk hissesi olacağını umut ettik. Daha Nasır iktidara gelmezden 15 yıl önce sosyalist fikirleri halka anlatan biz olduğumuza göre, hem teorik hem de pratik sahada rolümüz olacağını zannettik,”<a id="footnote47"></a><sup><a href="#bookmark46">47</a></sup> demiştir. Birliğin başarısızlıkla sonuçlanmasının bir başka önemli sonucu, Partinin tarihsel liderlerine ve. onların liderlik tarzlarına yabancılaşmaları oldu. Na-sır’ın 1958’den 1961’e kadar olan süre içinde komünistlere yönelik sert tutumuna Baas Partisi tam destek vermiş olmakla birlikte, birliğin başarısızlığa uğramış olmasından sonra, Marksist eğilimli bir Baasçı grup giderek güçlenmekteydi. Kır kökenli genç Baasçılar, Nasır’a ve Eflak’ın partideki egemenliğine itiraz etmekteydiler.<a id="footnote48"></a><sup><a href="#bookmark47">48</a></sup> Baas Partisi, böyle bir siyasal atmosferde bu kez beşinci Ulusal Kongresi’ne hazırlanmaktaydı.</p>

  <p style="text-align: justify;">Baas Partisi’nin beşinci Ulusal Kongresi Mayıs 1962’de Homs’ta toplandı. Kongreye sınırlı sayıda delege davet edilmişti. Birlik ve Mişel Eflak karşıtı unsurlar etkisiz hale getirilerek, Eflak ve Irak’taki destekçileri partide egemenlik kurmayı başarmışlardır. Bu kongrede federatif ve “kollektif liderlik” temelinde Mısır’la yeni bir birlik kurulması savunulduğu gibi, Baas Partisi şubelerinin Suriye’de yeniden açılmasına da karar verilmiştir.<a id="footnote49"></a><sup><a href="#bookmark48">49</a></sup> Birleşik Arap Cumhuriyeti örneğinde Arap birliği düşüncesi başarısızlığa uğramış olmakla birlikte, bu dönemde uygulanan millileştirme ve toprak reformundan Baas Partisi’nin çıkardığı bir sonuç vardı: Suriye’deki geleneksel kesim-</p>

  <p style="text-align: justify;">lerin ekonomik ve siyasal güçlerini tahrip etmek, proletarya devrimi olmaksızın da mümkün olabiliyordu.<sup>3</sup>'<sup>7</sup> Bu kongreden sonra Ekrem Hurani ve taraftarları 19 Haziran 1962’de partiden ihraç edildiler. Mişel Eflak rakiplerinden kurtulup, parti içinde güçlü hale gelmişti ve bu “Prüs zaferi”nden başka bir şey değildi. Zira Baas Partisi’deki siyasi tasfiye çarkı, 1965 yılında Mişel Eflak için de harekete geçecekti.</p>

  <p style="text-align: justify;">Mişel Eflak, her türlü siyasi riski göze alarak, Mısır’la tekrar birleşilmesini savunurken, Nasır da bu yöndeki amacına veda etmemekte ısrar ediyordu. İki ülkenin birbirine yönelik tutumu “aşk-nefret” ilişkisini andırırken, Suriye’de Nasır yanlısı yeni bir darbe girişimi ortaya çıkarılınca, Cumhurbaşkanı Nazım al-Kudsi, Mısır’ı Suriye’nin iç işlerine müdahale ettiği için Arap Ligi’ne şikayet etti. 13 Eylül 1962’de ise Halid al-Azm’ın Başbakanlığında yeni bir hükümet kurulunca, Sovyetler Birliği ile ilişkiler tekrar gelişmeye başladı.</p>

  <p style="text-align: justify;">28 Eylül 1961’de yapılan ayrılıkçı darbenin üzerinden on sekiz ay geçmiş olmasına rağmen devam eden siyasi kriz, Baas Partisi’ni 8 Mart 1963’te tek başına iktidara getirecek siyasi bir kozaya dönüşmüştür: 1947 yılında anayasal bir parti olarak Suriye siyasi hayatında yerini- almış olan Baas Partisi, seçimle iktidara gelmiş olmayı hedeflemiş ancak geçen 16 yıl içinde bunu başaramamıştır.</p>

  <p style="text-align: justify;">Suriye’de halkın desteğini elde edemeyen Baas Partisi, kendisine zinde güçlerin desteği ile iktidar yolunu açmıştır.</p>

  <p style="text-align: justify;"><a id="bookmark0"></a><a href="#footnote1">1</a></p>

  <p style="text-align: justify;">Khadurri, a.g.e., s. 162.</p>

  <p style="text-align: justify;"><a id="bookmark1"></a><a href="#footnote2">2</a></p>

  <p style="text-align: justify;">Hopwood, Syria, s. 40; Jaber, a.g.e., s. 58.</p>

  <p style="text-align: justify;"><a id="bookmark2"></a><a href="#footnote3">3</a></p>

  <p style="text-align: justify;">Hopwaad, a.g.e., s. 40.</p>

  <p style="text-align: justify;"><a id="bookmark3"></a><a href="#footnote4">4</a></p>

  <p style="text-align: justify;">Mufti, a.g.e., s. 123-124.</p>

  <p style="text-align: justify;"><a id="bookmark4"></a><a href="#footnote5">5</a></p>

  <p style="text-align: justify;">Olson, a.g.e., s. 31.</p>

  <p style="text-align: justify;"><a id="bookmark5"></a><a href="#footnote6">6</a></p>

  <p style="text-align: justify;">Be’eri, a.g.e., s. 134.</p>

  <p style="text-align: justify;"><a id="bookmark6"></a><a href="#footnote7">7</a></p>

  <p style="text-align: justify;">Hoopwood, a.g.e., s. 38.</p>

  <p style="text-align: justify;"><a id="bookmark7"></a><a href="#footnote8">8</a></p>

  <p style="text-align: justify;">Mufti, a.g.e., s. 104.</p>

  <p style="text-align: justify;"><a id="bookmark8"></a><a href="#footnote9">9</a></p>

  <p style="text-align: justify;">Olson, a.g.e., s. 30.</p>

  <p style="text-align: justify;"><a id="bookmark9"></a><a href="#footnote10">10</a></p>

  <p style="text-align: justify;">Hoopwood, a.g.e., s. 41.</p>

  <p style="text-align: justify;"><a id="bookmark10"></a><a href="#footnote11">11</a></p>

  <p style="text-align: justify;">Roberts, a.g.e., s. 44; Mufti, a.g.e., s. 122.</p>

  <p style="text-align: justify;"><a id="bookmark11"></a><a href="#footnote12">12</a></p>

  <p style="text-align: justify;">Jaber, a.g.e., s. 58.</p>

  <p style="text-align: justify;"><a id="bookmark12"></a><a href="#footnote13">13</a></p>

  <p style="text-align: justify;">Jaber, a.g.e., s. 58; Kerr, a.g.e., s. 116.</p>

  <p style="text-align: justify;"><a id="bookmark13"></a><a href="#footnote14">14</a></p>

  <p style="text-align: justify;">Kürkçüolu, a.g.e., s. 123-124.</p>

  <p style="text-align: justify;"><a id="bookmark14"></a><a href="#footnote15">15</a></p>

  <p style="text-align: justify;">Kürkçüoğlu, a.g.e., s. 123-124.</p>

  <p style="text-align: justify;"><a id="bookmark15"></a><a href="#footnote16">16</a></p>

  <p style="text-align: justify;">Kürkçüoğlu, a.g.e., s. 125.</p>

  <p style="text-align: justify;"><a id="bookmark16"></a><a href="#footnote17">17</a></p>

  <p style="text-align: justify;">Be’eri, a.g.e. s. 171.</p>

  <p style="text-align: justify;"><a id="bookmark17"></a><a href="#footnote18">18</a></p>

  <p style="text-align: justify;">lmamzade Meryem, Irak Dosyası, İstanbul: Akabe Yay., 1968, s. 68-69.</p>

  <p style="text-align: justify;"><a id="bookmark18"></a><a href="#footnote19">19</a></p>

  <p style="text-align: justify;">Hudson, a.g.e., s. 278.</p>

  <p style="text-align: justify;"><a id="bookmark19"></a><a href="#footnote20">20</a></p>

  <p style="text-align: justify;">Peretz, a.g.e., s. 424.</p>

  <p style="text-align: justify;"><a id="bookmark20"></a><a href="#footnote21">21</a></p>

  <p style="text-align: justify;">Be’eri, a.g.e., s. 179.</p>

  <p style="text-align: justify;"><a id="bookmark21"></a><a href="#footnote22">22</a></p>

  <p style="text-align: justify;">Hourani, a.g.e., s. 428.</p>

  <p style="text-align: justify;"><a id="bookmark22"></a><a href="#footnote23">23</a></p>

  <p style="text-align: justify;">Kürkçüolu, a.g.e., s. 129, 132. -</p>

  <p style="text-align: justify;"><a id="bookmark23"></a><a href="#footnote24">24</a></p>

  <p style="text-align: justify;">Be’eri, a.g.e., s. 177.</p>

  <p style="text-align: justify;"><a id="bookmark24"></a><a href="#footnote25">25</a></p>

  <p style="text-align: justify;">lmamzade, a.g.e., s. 69.</p>

  <p style="text-align: justify;"><a id="bookmark25"></a><a href="#footnote26">26</a></p>

  <p style="text-align: justify;">Peretz, a.g.e., s. 423-424.</p>

  <p style="text-align: justify;"><a id="bookmark26"></a><a href="#footnote27">27</a></p>

  <p style="text-align: justify;">Be’eri, a.g.e., s. 180.</p>

  <p style="text-align: justify;"><a id="bookmark27"></a><a href="#footnote28">28</a></p>

  <p style="text-align: justify;">Peretz, a.g.e., s. 423-424.</p>

  <p style="text-align: justify;"><a id="bookmark28"></a><a href="#footnote29">29</a></p>

  <p style="text-align: justify;">Be’eri, a.g.e., s. 180-182.</p>

  <p style="text-align: justify;"><a id="bookmark29"></a><a href="#footnote30">30</a></p>

  <p style="text-align: justify;">Jaber, a.g.e., s. 59.</p>

  <p style="text-align: justify;"><a id="bookmark30"></a><a href="#footnote31">31</a></p>

  <p style="text-align: justify;">Mısır’daki toprak reformu için bkz:Hopwood, a.g.e., s. 86.</p>

  <p style="text-align: justify;"><a id="bookmark31"></a><a href="#footnote32">32</a></p>

  <p style="text-align: justify;">Al Ahsan Syed Aziz, ’’Economic Policy and Class Structure in Syria: 1958-1980”, Middle East Studies, Vol. 16, 1984, s. 303.</p>

  <p style="text-align: justify;"><a id="bookmark32"></a><a href="#footnote33">33</a></p>

  <p style="text-align: justify;">Bu konuda bkz:Hourani, a.g.e., s. 444.</p>

  <p style="text-align: justify;"><a id="bookmark33"></a><a href="#footnote34">34</a></p>

  <p style="text-align: justify;">Jaber, a.g.e., s. 59-60.</p>

  <p style="text-align: justify;"><a id="bookmark34"></a><a href="#footnote35">35</a></p>

  <p style="text-align: justify;">Jaber, a.g.e., s. 62.</p>

  <p style="text-align: justify;"><a id="bookmark35"></a><a href="#footnote36">36</a></p>

  <p style="text-align: justify;">Jaber, a.g.e., s. 62-63.</p>

  <p style="text-align: justify;"><a id="bookmark36"></a><a href="#footnote37">37</a></p>

  <p style="text-align: justify;">Palmer Monte, “The United Arab Republican Assessment of its Failure”, The Middle East Jumal, Vol. 20, No:l, Winter 1966, s. 55.</p>

  <p style="text-align: justify;"><a id="bookmark37"></a><a href="#footnote38">38</a></p>

  <p style="text-align: justify;">Be’eri a.g.e., s. 139.</p>

  <p style="text-align: justify;"><a id="bookmark38"></a><a href="#footnote39">39</a></p>

  <p style="text-align: justify;">Bu konuda bkz: Seale Patrick, Asad: The Struggle for the Middle East, California: Universty of California Press, 1989, s. 60-62.</p>

  <p style="text-align: justify;"><a id="bookmark39"></a><a href="#footnote40">40</a></p>

  <p style="text-align: justify;">Devlin, a.g.e., s. 195.</p>

  <p style="text-align: justify;"><a id="bookmark40"></a><a href="#footnote41">41</a></p>

  <p style="text-align: justify;">Olson, a.g.e., s. 35.</p>

  <p style="text-align: justify;"><a id="bookmark41"></a><a href="#footnote42">42</a></p>

  <p style="text-align: justify;">Roberts, a.g.e., s. 51.</p>

  <p style="text-align: justify;"><a id="bookmark42"></a><a href="#footnote43">43</a></p>

  <p style="text-align: justify;">Mufti, a.g.e., s. 136.</p>

  <p style="text-align: justify;"><a id="bookmark43"></a><a href="#footnote44">44</a></p>

  <p style="text-align: justify;">Be’eri. a.g.e., s. 146.</p>

  <p style="text-align: justify;"><a id="bookmark44"></a><a href="#footnote45">45</a></p>

  <p style="text-align: justify;">Jaber, a.g.e., s. 79.</p>

  <p style="text-align: justify;"><a id="bookmark45"></a><a href="#footnote46">46</a></p>

  <p style="text-align: justify;">Rabinovich, a.g.e., s. 37.</p>

  <p style="text-align: justify;"><a id="bookmark46"></a><a href="#footnote47">47</a></p>

  <p style="text-align: justify;">Jaber, a.g.e., s. 57-58.</p>

  <p style="text-align: justify;"><a id="bookmark47"></a><a href="#footnote48">48</a></p>

  <p style="text-align: justify;">Hinnebusch, a.g.e., s. 114.</p>

  <p style="text-align: justify;"><a id="bookmark48"></a><a href="#footnote49">49</a></p>

  <p style="text-align: justify;">Rabinovich, a.g.e., s. 37-38.</p>
</body>
</html>
