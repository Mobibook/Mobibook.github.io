<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><a id="caption1"></a></p>

  <h2 style="text-align: center;"></h2>

  <h1 id="sigil_toc_id_1" style="text-align: center;">BİRİNCİ BÖLÜM</h1>

  <div style="text-align: justify;">
    <br />
  </div>

  <h2 id="sigil_toc_id_2" style="text-align: center;">SURİYE’DE BAAS ÖNCESİ DÖNEM<br /></h2>

  <p style="text-align: justify;">Medeniyetin ilk ortaya çıktığı ve geçmişte dünyanın merkezi olarak kabul edilen Ortadoğu’nun modern tarihteki isimlendirilmesi; kendisinden kaynaklanan niteliklerle değil emperyalizmin bölgeye bakışıyla bağlantılı olmuştur. Osmanlı döneminde bölge “Şark”olarak anılır, “Şark meselesi” kavramı bölgede yaşanan siyasi ve askeri sorunları anlatmak için kullanılırdı.. Aynı kavramın I. Dünya Savaşı sonundan itibaren Batının dilinde ifade ettiği şey; yıkılmakta olan OsmanlI’nın idaresindeki toprakların ele geçirilmesi oldu. “Şark”m haritası 1. Dünya Savaşı sırasında “kırmızı sınır” olarak çizilmişti.</p>

  <p style="text-align: justify;">“Ortadoğu” ismi ise ilk kez İkinci Dünya Savaşı sırasında, İngiliz birliklerinin sorumluluk alanlarından birisini tarif ederken kullanılmış ve bu süreçten sonra yaygınlaşmıştır. İngiliz askeri literatüründe “Şark meselesi”, ’’Ortadoğu” olurken, kapsadığı coğrafya da OsmanlI’dan daha öteye Kuzey Afrika’dan Hindistan’a kadar genişliyordu.</p>

  <p style="text-align: justify;">Fransız kaynaklı tanımlamalarda ise Ortadoğu, Türkiye, Arap Yarımadası ve İran’la sınırlandırılıyor. Bölgenin ismini ve çapını belirleyen birden çok coğrafi, siyasal, dinsel nitelikten söz edilebilir: İslamiyet, Araplık, petrol hatta su gibi... Ancak 20. yy boyunca tüm bunların ötesinde belirleyici olan öğe, emperyalist güçlerin bölgeyi tekeline alma çabası olmuştur. Çünkü Ortadoğu dünyanın diğer bölgelerinden farklı olarak taşıdığı zenginlik nedeniyle emperyalist hatta bölgesel sömürgeci güçlerin ilk gözünü diktikleri, ele geçenleri ve elde tutanları boşa düşürmek için açık ve gizli savaşların en fazla yürütüldüğü, paylaşım rekabetinin halkların kaderine en çok damgasını vurduğu bölgedir.</p>

  <h3 id="sigil_toc_id_3" style="text-align: center;">A. SURİYE’DE FRANSIZ EGEMENLİĞİ</h3>

  <p style="text-align: justify;">Birinci Dünya Savaşı’nm bitiminden sonra Versailles Antlaşması, daha önce Osmanlı hakimyetinde olan Arap ülkelerinin bağımsızlıklarının şartlı olarak tanınabileceğini, bu ülkelerin onlara “mandalık” yapmayı yükümlenen bir devletin yardım ve tavsiyelerine tabi olacaklarını kayda bağladı. Bu belgeler ve onlara yansıyan çıkarlar bu ülkelerin siyasal kaderlerini belirledi. 1922’de Milletler Cemiyeti tarafından resmen taahhüt altına alınan manda şartlarına göre Britanya, Irak ve Filistin’den, Fransa ise Suriye ve Lübnan’dan sorumlu olacaktı.</p>

  <p style="text-align: justify;">Fransa’nın Suriye’deki egemenliği genel olarak üç döneme ayrılmaktadır:</p>

  <p style="text-align: justify;">1) 1920-1926 yılları arasındaki dönem, anlaşmazlıklar ve çatışmaların dorukta olduğu dönemdir.</p>

  <p style="text-align: justify;">2) 1925-1936 yılları arasındaki dönem yumuşama dönemidir.</p>

  <p style="text-align: justify;">3) 1936-1946 yılları arasındaki dönem ise Fransız egemenliğinin sona erdiği ve Suriye’nin bağımsızlığını kazandığı dönemdir.</p>

  <p style="text-align: justify;">Fransa’nın Suriye’de egemenliğini kurma sürecinde başlangıçta uyguladığı politika “böl ve yönet” şeklinde tanımlanabilir. Fransa’nın bu politikayı uygulamasında Suriye’nin toplumsal yapısı da etkili olmuştur.</p>

  <h3 id="sigil_toc_id_4" style="text-align: center;">B.SURİYE’DE FRANSIZ POLİTİKASI’NIN ZEMİNLERİ</h3>

  <h3 id="sigil_toc_id_5" style="text-align: justify;">1. Bölgenin Etnik ve Dini Yapısı</h3>

  <p style="text-align: justify;">Ortadoğu’da en fazla heterojen nüfusa sahip olan ülke Suriye’dir. Nüfusun çoğunluğunu özellikle Hanefi mezhebine bağlı Sünni Müslümanlar oluşmaktadır. Sünniler, Nusayrilerin çoğunlukta olduğu Lazkiye bölgesi ile -kaldı ki Sünniler burada da önemli bir azınlık oluştururlar- güneyde, Dürzilerin yoğun olarak bulunduğu bölge hariç, tüm bölgelerde çoğunluktadır.<a id="footnote1"></a><sup><a href="#bookmark0">1</a></sup> Suriye’deki en büyük dini azınlık ise Nusayriler veya Aleviler dir.</p>

  <p style="text-align: justify;">Nusayrilerin çoğunluğu Lazkiye bölgesinde toplanmıştır. Nusayriler isimlerini Ebu Şuayb Muhammed İbn Nusayir En-Numeyri’den alırlar. Şia mezhebinin imamlar silsilesi akidesine göre, İbn Nusayir, peygamber çizgisindeki son üç imamın halkasına katılmıştır. Nusayriler ismi, onların yüzyıllarca taşıdıkları hem dini hem tarihi isimlerdir.<a id="footnote2"></a><sup><a href="#bookmark1">2</a></sup> Nusayriler, Fransızların onlara verdiği “Alevi” ismiyle Eylül 1920’ye kadar resmi şekilde çağrılmayı tercih ettiler,<a id="footnote3"></a><sup><a href="#bookmark2">3</a></sup> Alevi inancı lslami ve Island olmayan inanç ve pratiklerin karışımından oluşurken, Alevi grubu içinde büyük ailelerin, kontrolü altında rakip alt mezhepler de bulunmaktaydı. Suriye’de Aleviler başlıca üç kabileye ayrılırlar: Khayyatun, Matawirah ve Kalbiyyah. Fransız İdaresi dönemi boyunca Alevilerin sosyal düzeyi yükseldi. Manda idaresi sona erdiğinde eğitimli Alevilerin sayısında artış görülmüştü. Bazıları kabile bağlarını sona erdirerek Arap milliyetçilik hareketini destekledi.<a id="footnote4"></a><sup><a href="#bookmark3">4</a></sup></p>

  <p style="text-align: justify;">Dürziler daha küçük bir gruptular. Ancak Cebel-i Dürzi bölgesinde çoğunluğa sahiptiler. Dürziler coğrafyanın sağladığı fiziki izolasyondan dolayı özerkliklerini ve kendi feodal düzenlerini korumuşlardı. En güçlü Dürzi topluluğu Atrash ailesinin liderliğindeki topluluktu.</p>

  <p style="text-align: justify;">Yunan Ortodoks Hıristiyanlara ilave olarak Yunan Katolik-leri, Suriye Ortodoksları, Suriye Katolikleri, Maruniler, az sayıda Protestan’ın yanında Roma Katolikleri ile Ermeni Katolikleri ve Ermeni Ortodoksları gibi etnik olarak Arap olmayan Hıris-tiyanlar da bulunmaktadır. Suriye, halkının yüzde doksanından fazlası anadilleri olan Arapça’yı konuşan bir Arap ulusudur. Bununla birlikte etnik dile sahip azınlıklar, Suriye’deki “Azınlıklar mozaiğinin” önemli bir bölümünü oluştururlar. Kirmançi Kürtleri etnik dili konuşan azınlıkların en önemlisidir. Suriye’nin kuzeydoğusunda, Fırat Ovası’nda toplanmış olan Suriye Kürtleri’nin büyük çoğunluğu Sünni Müslümanlardır.<a id="footnote5"></a><sup><a href="#bookmark4">5</a></sup></p>

  <p style="text-align: justify;">Arap olmayan diğer iki Sünni Müslüman etnik grup ise, Çerkezler ve Türkmenlerdir. Çerkezler ülkenin güneyinde, Türkmenler ise Kürtlerin yerleştiği kuzeydoğuda toplanmışlardır. Özellikle Golan bölgesinde Çerkezlerin sayısı oldukça fazladır. Türkmenlerin önemli bir bölümü ise kuzeybatıdaki Nusayrilerin hakim olduğu alanda yaşar. Asuriler ve Ermeniler Müslüman olmayan iki önemli etnik gruptur. Daha çok Halep kentinde toplanmış olan Ermeniler diğer kent merkezlerinde de önemli cemaatlere sahiptir.<a id="footnote6"></a><sup><a href="#bookmark5">6</a></sup> Süryanice konuşan ve Nastur-yan Kilisesi’ne bağlı olan Asuriler ise bir başka etnik dili konuşan azınlık olup, Fırat Vadisi’nin kuzeydoğusunda yaşarlar.<a id="footnote7"></a><sup><a href="#bookmark6">7</a></sup></p>

  <p style="text-align: justify;">Suriye’de, nüfus, kültürel ve ekonomik etkinlik açısından iki önemli kent bulunmaktadır. Güneybatıda Şam ve kuzeybatıda Halep. Bu iki kentin dışında birkaç küçük kent daha bulunmaktadır. Bunların en önemlileri Suriye’nin batısında, iki kardeş olarak da isimlendirilen Hama ve Humus’dur. Ekonomik açıdan ön plana çıkan kentler ise Akdeniz kıyısında bulunan Lazkiye, Banyas ve Tartus’dur. Bu kentler ülkenin denize açılan önemli kapılarıdır. Bunlara ilaveten, kuzeydoğuda Fırat nehri kenarında bulunan Deyru’z-Zur ve uç güneybatıdaki Dara gibi, Suriye kent yaşamının ayrılmaz parçaları olan küçük bölge başkentleri de vardır.</p>

  <h3 id="sigil_toc_id_6" style="text-align: justify;">2. Suriye’nin Dört Ayrı Parçaya Ayrılması</h3>

  <p style="text-align: justify;">1920’lerdeki muhalefet hareketleri durdurulduktan sonra Britanya ve Fransa, Ortadoğu ve Mağrip’teki iktidarlarına içerden gelen ciddi bir meydan okumayla karşılaşmadılar. Birkaç yıl kadar dışarıdan da hiçbir meydan okuma olmadı. Öteki büyük Avrupa devletleri savaşın sonunda çökmüşler ya da kendi içlerine çekilmişlerdi. Bu, uzun süre beş ya da altı Avrupa gücünün ortak eylem ya da rekabet alanı olan Ortadoğu’nun artık Britanya ve Fransa’nın mülkü olduğu anlamına geliyordu.</p>

  <p style="text-align: justify;">Savaştan resmen galip fakat zayıflamış olarak çıkan Fransa Lübnan’ı 1920 yılında Suriye’den kopardı ve Suriye’yi “Böl ve yönet” politikası gereği etnik ve dini farklılıklar temelinde dört ayrı parçaya ayırdı: Cebel-i Dürzi, Lazkiye, Şam ve Halep.</p>

  <p style="text-align: justify;">Suriye’nin güneybatısında Dürzi hakimiyetinde 1921 yılında ayrı, kuzeybatıda ise Tartus ve Lazkiye bölgesinde Alevi ha-kimiyetli ayrı bir devlet, 1 Temmuz 1922’de kuruldu. Aleviler ve Sünniler arasındaki anlaşmazlık Fransa’nın bölgedeki politikalarını kolaylaştırıyordu. Fransız hakimiyetinden yana olan ve değişik kabileleri temsil eden Alevi liderleri 1919 yılının sonlarına doğru General Gouraud’a bir telgraf göndererek, bağımsız Nusayri birliğinin kurulmasını istemişlerdi. 1922 yılında ayrı bir Alevi devletinin kurulması, Alevilere bazı ayrıcalıkların tanınması şansını da doğurdu. Düşük vergi ve Fransız maddi desteği bu ayrıcalıklardan bazılarıydı. Şam ve Halep’te de iki ayrı devletin kurulması sonucu Suriye dört ayrı parçaya ayrılmış oluyordu. Bu arada Fransa’nın Suriye ve Lübnan’ı işgali, 24 Temmuz 1922 tarihinde Milletler Cemiyeti tarafından resmen onaylanmış oldu. Şam, Halep ve Alevi bölgesinden oluşan bir federasyon kuruldu. Yüksek Komiser General Wey-gand, 1924 yazında Alevileri bu federasyondan ayırdıktan sonra, 5 Aralık 1924’te ise Halep ve Şam birleştirildi. Bunlara ayrıca Humus ve Hama da ilave edildi. Böylece, buralarda sosyal ve siyasal hayata Sünni Müslüman tüccar ve toprak sahipleri egemen oldular.</p>

  <p style="text-align: justify;">İskenderun Sancağı ise geniş Türk nüfusundan dolayı özel bir yönetim altında özerkliği korunmak şartıyla 1920 yılında Halep’e bağlanmıştı.<a id="footnote8"></a><sup><a href="#bookmark7">8</a></sup> Mustafa Kemal, Türkiye Büyük Millet Meclisi’nde 18 Ekim 1921’de yaptığı bir konuşmada bu konuda şunları söylemişti: “...Birtakım hukukumuz vardır ve bugün biz bu hukukumuzdan vazgeçmiş değiliz... Hukukumuz saklıdır. Suriye üzerindeki hukukumuzdan asla vazgeçmiş değiliz. İskenderun ve Antakya’da özel bir idare oluşturulacaktır... Resmi dili Türkçe olacak. Mektepleri ise Türk mektebi olacak. Yapılmış olan şey budur...” Türkiye ile Fransa arasında 20 Ekim 1921’de Ankara Anlaşması yapılırken İskenderun Sancağı Türkiye sınırları dışında kalmıştı. Türkiye’nin isteği üzerine, Ankara Anlaşması’na Sancak’taki Türklerin çıkarlarını koruyacak ve bölgeye özerklik verilmesi için gerekli ortamı hazırlayacak hükümler konulmuştu. 1921 yılında İskenderun Özerk Sancağı, Halep’e bağlı kalarak Suriye ile birlikte Fransız mandası altına girdi.<a id="footnote9"></a><sup><a href="#bookmark8">9</a></sup></p>

  <p style="text-align: justify;">Les Troupes Speciales du Levant (Özel Doğu Akdeniz Birlikleri ) adlı yerli bir ordu kuruldu. Ordunun komutan ve subayları Fransızdı. Askerlerin büyük çoğunluğu ise azınlıklardan seçildi. Fransız rejimine bağlı kalacak bu güçlerin yaratılması için Fransız azınlık politikası dikkatlice genişletildi. Öte yandan, Manda idaresinin birinci yılı olan 1920’de eğitimcilerinin Fransız olduğu bir askeri akademi kurulmuştu.</p>

  <p style="text-align: justify;">Şehirli seçkin Sünni Müslüman aileler çocuklarını bu okula -bu gibi işleri küçümsediklerinden- pek göndermiyordu. Bu durum diğer sosyal ve dini gruplara yükselme imkanı sağlamak kadar orduda etkinlik kurma imkanı da tanıdı. Suriye’nin sorunlarını günümüze kadar etkileyecek bu durum, daha sonra diğer nedenlerle birlikte orduyu siyasal hayata taşımak kadar Sünni Müslüman egemenliğini sarsıntıya uğratacaktı.<a id="footnote10"></a><sup><a href="#bookmark9">10</a></sup> Öteyandan, Fransa’nın Suriye’de manda idaresi kurduğu ilk andan itibaren bazı muhalefet hareketleri gelişmeye başlamıştı. Bu muhalefet aradan geçen beş yıl içinde Fransa’ya karşı büyük bir isyanın patlamasına neden oldu.</p>

  <p style="text-align: justify;">Suriye’nin Dürzi bölgesinde, Fransızlara yönelik şikâyetlerin Fransız varlığına karşı ulusçu muhalefetle birleşmesi, zorlukla bastırılan bir isyana neden oldu.<a id="footnote11"></a><sup><a href="#bookmark10">11</a></sup> Dürzi lideri Sultan At-rash, Eylül 1925’te Fransızlara karşı ayaklandı. Şam’daki milliyetçi liderler ile Dürziler temas halindeyken, Dürzi liderlerinden Hamad al-Atrash, Şam’a gelerek gizli bir görüşme gerçekleştirdi. Şam ve Hama’ya da yayılan isyan, ülke genelinde bir direniş hareketine dönüştü. Hama’daki isyanın lideri Fevzi al-Ka-wukji’nin 4 Ekim 1925’de polis ve jandarmaya saldırılar gerçekleştirmesi ve isyancıların 18 Ekim 1925’te Şam’da bazı başarılar kazanması üzerine 19 Ekim 1925’te Şam Fransızların top ve uçak desteğindeki saldırısına maruz kaldı. Şam’ın bombalanması gibi tedbir ve müdahalelere rağmen ayaklanma, 1927 ilkbaharına kadar sürdü. Ayaklanma tamamen bastırıldığında ise 6 bin kişi hayatını kaybetmiş, binlerce kişi ise evsiz kalmıştı. İsyanın Suriye’de yarattığı tahribat büyük olmakla birlikte milliyetçilerle görüşmelerin başlamasına olanak sağladı.</p>

  <p style="text-align: justify;">Suriye’deki milliyetçiler, 1926 sonbaharında yeni Yüksek Komiser M. Ponsot’a bir memorandum sunmuştu. Bu memorandumda özetle şunlar talep ediliyordu: 1) Genel af ilan edilmesi ve geçmişin unutularak yeni bir işbirliği döneminin başlatılması, 2) Seçim ve anayasanın yapılması, 3) Suriye’nin birliğinin sağlanması ve bir ulusal ordunun organize edilmesi, 4) Suriye’nin Milletler Cemiyeti’ne üye olması. Bu arada Suriye’deki büyük isyanın bastırılmasının ardından büyük kentlerdeki milliyetçi liderler Halk Cephesi (al-Kutla al-Wataniyya) adlı yeni bir siyasi organizasyon kurdular. Halk Cephesi’nin kurucularından bazıları Osmanlı döneminde de önde gelen şahıslardı. Bunlar toprak sahiplerinin ve şehirli seçkinlerin temsilcileriydi. Halk Cephesi liderlerinin milliyetçilikleri sosyal ve siyasal açıdan muhafazakar olmakla birlikte “Büyük Suri-ye”nin tam bağımsızlığını talep ediyorlardı.<a id="footnote12"></a><sup><a href="#bookmark11">12</a></sup></p>

  <p style="text-align: justify;">Yüksek Komiser M. Ponsot, milliyetçilerin sunduğu memorandumdaki taleplerin kabul edildiğini 26 Temmuz 1927 tarihinde bildirdi. Yapılan görüşmelerin ardından bir genel seçimin yapılmasına karar verildi. 24 Nisan 1928’de yapılan seçimleri Halk Cephesi büyük bir çoğunlukla kazandı. Hashim al-Atasi’nin başkam olduğu 1928 yılındaki meclis bir “Kurucu Meclis” niteliğindeydi. 9 Haziran 1928’de meclis toplandı. Yeni bir anayasa hazırlamak için oluşturulan alt komite, çeşitli ülkelere ait anayasaları da inceleyerek taslak bir metin ortaya çıkardı. Görüşmelerden sonra son şeklini alan anayasa metninde, Suriye’nin “doğal sınırları” içinde bağımsız, egemen ve bölünmez bir bütün olduğu, hükümet şeklinin cumhuriyet, devletin dininin İslam ve başkentin Şam olduğu kabul edilmişti. Anayasa’nın liberal hakların temeli sayılan eşitlik, özel mülkiyet gibi hakları garanti ettiği de belirtilmişti.<a id="footnote13"></a><sup><a href="#bookmark12">13</a></sup></p>

  <p style="text-align: justify;">Fransız Yüksek Komiseri ile milliyetçi liderler arasında anayasanın kabulü konusunda yapılan görüşmeler, 1930 yılma kadar olumlu sonuç vermedi. Ponsot’un talepleri kabul edilmeyince kendisi 14 Mayıs 1930 tarihinde bir anayasa ilan ederek Meclis’i feshetti. Ponsot’un ilan ettiği anayasa Suriye’nin siyasi birliğini kabul etmekle birlikte Fransa’nın Suriye üzerindeki haklarını da içermekteydi. Aslında Fransa’nın bu şekilde hareket etmesinde Irak’taki gelişmelerin de rolü vardı. İngiltere ve Irak arasında yapılan görüşmelerin sonucunda 30 Haziran 1930’da bir anlaşma yapılmıştı. Bu anlaşmayla Irak’a dış politikasını İngiliz dış politikasıyla eşgüdümlü hale getirmesi, İngiltere’ye hava üssü tahsis etmesi karşılığında resmi bağımsızlık verildi.<a id="footnote14"></a><sup><a href="#bookmark13">14</a></sup> Bu gelişmelerin de etkisiyle Fransa, kuvvet yoluyla egemenliğini sürdüremeyeceğini anladıktan sonra Mayıs I930’da Suriye’ye sözde bağımsızlık tanıyarak burada cumhuriyet ilan etmişti. Ancak Suriye anayasasında yukarıda belirtildiği gibi Fransız mandasını sürdüren geniş yetkiler bulunmaktaydı. Bu yetkiler aracılığıyla Suriye’deki Fransız egemenliği sona ermezken bu durum Fransa’ya karşı mücadelenin devam ettirilmesini gerektirmekteydi. Bu mücadelede belirleyici olacak olan ise Suriye’nin iç dinamiklerinden ziyade, Fransa’nın Avrupa’daki siyasi durumu ve bu ülkenin rakibi durumundaki ülkeler bağlamında, dış dinamikler olacaktı.</p>

  <h3 id="sigil_toc_id_7" style="text-align: justify;">3. Suriye-Fransa Bağımsızlık Anlaşması</h3>

  <p style="text-align: justify;">Irak’ın 1930 Bağımsızlık Anlaşmasından sonra, 3 Ekim 1932’de Milletler Cemiyeti’ne üye olması, Suriye’deki liderleri ayrıca motive etmekteydi. Fransa ile görüşmeler başlamış olmakla birlikte M. Ponsot’un, Yüksek Komiserlik görevinden ayrıldığı zaman sorun çözülebilmiş değildi. Yeni Yüksek Komiser de Martel zamanında da görüşmeler devam ettirildi.<a id="footnote15"></a><sup><a href="#bookmark14">15</a></sup> Bu arada İngiltere ile Fransa’nın Avrupa ve Ortadoğu’daki egemenliklerini tehdit eden gelişmeler meydana gelmekteydi.</p>

  <p style="text-align: justify;">1933’te Ingilizlerin Kudüs Müftüsü olarak atadıkları Hacı Emin el-Hüseyni, Alman konsolosuyla ilişki kurup desteğini bildirmiş ve yardım teklif etmişti. Bu arada İngiltere’nin Mısır’daki egemenliğine karşı mücadele etmek amacıyla Sa’d Zaghlul liderliğinde 1919 yılı başlarında kurulan Wafd Partisi, Z^ghlul’un 23 Ağustos 1927’de ölmesinden sonra, Mustafa al Nahhas’ın liderliğinde ulusçu bir parti olarak gücünü hissettirmekteydi. Bu arada İtalya da İngiltere’nin çıkarları açısından korkulan bir ülke durumuna gelmişti. İtalya’nın 1936 yılında Habeşistan’ı istila ederek İngiltere ve Mısır’ı tehdit ettiği bir ortamda, İngiltere ve Mısır 26 Ağustos 1936 tarihindeki anlaşmayı imzalamışlardı. Mısır’daki İngiliz işgali sona ermekle birlikte, İngiltere Süveyş Kanalı çevresindeki bölgede askeri varlığını bir süre daha devam ettirecekti. Mısır da Irak gibi, Milletler Cemiyeti’ne üye oldu.<a id="footnote16"></a><sup><a href="#bookmark15">16</a></sup> Bu gelişmelerin Fransa’nın Suriye’ye yönelik politikasını etkilemesi ise kaçınılmazdı.</p>

  <p style="text-align: justify;">Suriye’de 1936 yılının başlarında ülke çapında genel grev başlamıştı. Parası istikrarsız, ekonomisi durgun Fransa, kendi mandası altında bulunan ülkelere bağımsızlık tanıdığında bunları etki alanında tutabileceğinden emin değildi. Suriye’deki Halk Cephesi’nin direnişi İtalya ve Almanya’nın Ortadoğu’daki dengeleri tehdit etmesi ve Mısır’daki gelişmeler, Fransa’nın tutum değişikliğine gitmesini zorunlu hale getirmişti.<a id="footnote17"></a><sup><a href="#bookmark16">17</a></sup> Suriye ile Fransa arasında görüşmelerin başlaması ve bir bağımsızlık anlaşmasının imzalanması olasılığı ise Suriye’deki toplumsal dengeyi etkilemeye başlamıştı.</p>

  <p style="text-align: justify;">Fransa ile imzalanacak bir anlaşma karşısında Suriye ile birleştirilme ihtimalini değerlendiren Aleviler, bu konuda ikiye ayrılmıştı. 25 Şubat 1936 tarihinde Tartus’ta bir Alevi kongresi toplandı. Bu kongrede iki eğilim ortaya çıktı. Bir grup, Suriye ile birleşmeyi savunurken diğer grup mevcut durumun korunmasını ve Fransız koruması altında tam bağımsızlığın elde edilmesini savunmuştu.<a id="footnote18"></a><sup><a href="#bookmark17">18</a></sup> Fransa’da Leon Blum’un bir koalisyon kurarak iktidara gelmesi bağımsızlık umutlarını arttırdı.</p>

  <p style="text-align: justify;">Başbakan Leon Blum ve Dışişleri Bakanı Yvon Delbos, Suriye’nin isteklerine sempatiyle bakıyorlardı. Oysa Mart 1936’da görüşmelerde bulunmak üzere Paris’e giden Suriyeli Milliyetçiler, Sosyalist Leon Blum Hükümeti kuruluncaya kadar güçlüklerle karşılaşmışlardı.<a id="footnote19"></a><sup><a href="#bookmark18">19</a></sup> Suriyeli milliyetçiler Fransa’da görüşmelerini sürdürürken Alevilerin Fransa nezdindeki girişimleri de devam etmekteydi. Bir Alevi lideri Fransız Başbakanı Leon Blum’a 11 Haziran 1936 tarihinde bir mektup yazarak, Alevilerin Sünni Suriyelilerden ayrı tutulmasını istedi. Daha sonra ise altı Alevi önderi Leon Blum’a bir başka mektup yazarak, Alevilerin tarihsel ve dini açıdan Sünnilerden farklı olduğunu, Fransa’nın Alevilerin özgürlüğünü ve bağımsızlığını güvence altına almasını istediler.<a id="footnote20"></a><sup><a href="#bookmark19">20</a></sup></p>

  <p style="text-align: justify;">Milliyetçi liderlerden Hashem al-Atassi, Fares al-Khuri, Sa-adallah al-Jabri, Jamil Mardam gibi isimlerin de bulunduğu Suriye delegasyonu, Leon Blum’un Başbakanlığı idaresindeki Fransızlarla yaklaşık altı ay süren görüşmelerin sonucunda, 9 Temmuz 1936 tarihinde taslak bir anlaşma imzaladı. Bu anlaşma Irak ile İngiltere arasında 1930 yılında imzalanan anlaşmaya benziyordu. Lübnan Suriye’nin dışında kalmak şartıyla Suriye’ye bağımsızlık verilecekti. Cebel-i Dürzi ve Alevi bölgelerinin Birleşik Suriye Devleti’ne katılması kararlaştırılmıştı.</p>

  <p style="text-align: justify;">Fransa’nın Doğu Akdeniz’deki askeri pozisyonu ve hakları kabul edildi. Ayrıca Fransa, Suriye’deki iki hava üssünü yirmi beş yıllığına kullanacaktı. Suriye, Milletler Cemiyeti’ne de üye olacaktı.<a id="footnote21"></a><sup><a href="#bookmark20">21</a></sup></p>

  <p style="text-align: justify;">Suriye’de 22 Aralık 1936’da yeni seçimler yapıldıktan sonra Hashem al-Atassi Cumhurbaşkanı seçilirken, Jamil Mardam ise Başbakan oldu. Milliyetçilerin çoğunlukta olduğu Suriye parlamentosu yapılan anlaşmayı onaylamakla birlikte Fransa’da 1938 yılında Leon Blum koalisyonu bozunca Fransız parlamentosu bu anlaşmayı onaylamadı. Bağımsızlık yerine Suriye’nin bir kez daha doğrudan Fransız idaresi altına girmesiyle tekrar Suriye Anayasası’nı rafa kaldırdı ve parlamentoyu kapattı. Alevi ve Dürzi bölgelerine ise tekrar özerklikleri verildi. Suriye bu şekilde bağımsızlığına kavuşamamanın yanında, İskenderun Sancağı sorunuyla bir kez daha karşı karşıya kalmıştı.</p>

  <p style="text-align: justify;">Suriye ile Fransa arasında 1936 yılında bağımsızlık anlaşması yapılınca Türkiye Hatay sorununu gündeme getirmişti. Aslında bundan önce İskenderun’da 14 siyasal liderden oluşan bir grup, Aralık 1925’te Fransız Yüksek Komiseri’ne başvurarak, Suriye Devleti’nden her türlü bürokratik bağların kesilerek Fransız mandası altında İskenderun Sancağı’nm özerkliğinin tanınmasını istemişlerdi.<a id="footnote22"></a><sup><a href="#bookmark21">22</a></sup> Fransa ise 1926 yılında merkezi İskenderun olmak üzere özerk İskenderun Sancağı sınırları içinde doğrudan Beyrut’taki Fransız Yüksek Komisere bağlı bir hükümetin kurulmasına karar verdi. Seçim ve anayasa yapıldıktan sonra Fransa mandası altında “Bağımsız İskenderun Hükümeti” kuruldu. Bu ise Suriye’de tepkilere neden oldu. Fransa bir başka kararnameyle bu hükümetin adını değiştirerek “Kuzey Suriye Hükümeti” adını verdi ve bundan sonra da</p>

  <p style="text-align: justify;">İskenderun Sancağı Şam’a bağlandı. Fransa’nın önerisiyle Şam Meclisi, 1928 yılında İskenderun Sancağı’nm özel bir statüsü olduğunu kabul etti. Bu karar Milletler Cemiyeti Mandalar Komisyonu tarafından da uygun görüldü. Fransa 1936 yılında Suriye’ye bağımsızlık vereceğini kabul edince bölgedeki, İskenderun da dahil bütün yetki ve haklarını Suriye Hükümeti’ne devretti. Bu duruma tepki gösteren Türkiye, 1936’da Fransa’ya bir nota vererek İskenderun Sancağı’na da bağımsızlık verilmesini istedi.<a id="footnote23"></a><sup><a href="#bookmark22">23</a></sup></p>

  <p style="text-align: justify;">Türkiye, Milletler Cemiyeti’ndeki temsilcisi aracılığıyla, Flatay sorunu çözümlenmeden Fransa’nın bu anlaşmayı onaylamamasını istedi. Milletler Cemiyeti, Türkiye’nin talebi olan İskenderun konusunun görüşülmesini 14 Aralık 1936 tarihinde kabul etti. Türkiye’nin Hatay’ın bağımsızlığı yönündeki talebi adım adım gelişirken, Ocak 1937’den Mayıs 1938 tarihine kadar Fransa ve Türkiye arasında bu sorunla ilgili olarak en az dört toplantı yapıldı. Temmuz 1938’de Ankara’da Türkiye ile Fransa arasında bir dostluk anlaşması imzalandı. Bu gelişmeden sonra iki devletin ortak gözetimi altında Hatay Meclisi için 22 Temmuz -1 Ağustos 1938 tarihleri arasında seçimler yapıldı. Türklerin büyük bir çoğunluk sağladığı meclis 2 Eylül 1938’de ilk toplantısını yaptı ve bağımsız Sancak’a Hatay Cumhuriyeti adını verdi. Hatay Millet Meclis’i 23 Haziran 1939 tarihinde yaptığı toplantıda ise oy birliği ile Türkiye’ye katılma kararı aldı ve Hatay Devleti’ne son verdi. Hatay’ın Türkiye’ye katılması Halep ve hinterlandım denizden uzaklaştırdığından, bu durum Halep ve civarındaki halk arasında huzursuzluğa neden oldu.<a id="footnote24"></a><sup><a href="#bookmark23">24</a></sup> Öte yandan bu durum Kuzey Irak’ta herhangi bir</p>

  <p style="text-align: justify;">zamanda kurulması olası bir siyasi birimi karaya sıkışmış bir hale getirerek, olası bu siyasi birimin dış dünya ile Akdeniz aracılığıyla kurabileceği ilişkiyi, Türkiye üzerinden gerçekleştirmeye mahkum edebilecek bir gelişmeydi.</p>

  <p style="text-align: justify;">Birinci Dünya Savaşı’nda umduğunu bulamadığı gibi savaş sonrası gelişmelerin sonucu bağımsızlığına kavuşamayan ve “toprak kaybı”na uğradığına da inanan Suriye halkı, umudunu bu defada patlak vermek üzere olan İkinci Dünya Savaşı’na bağladı.</p>

  <h2 id="sigil_toc_id_8" style="text-align: center;">ULUSLARARASI KONJONKTÜRDEKİ GELİŞMELER VE YANSIMALARI</h2>

  <h2 id="sigil_toc_id_9" style="text-align: justify;">A. II. DÜNYA SAVAŞI VE ORTADOĞU</h2>

  <p style="text-align: justify;">İkinci Dünya Savaşı, Britanya ve Fransız emperyal sistemlerine sıkı bir biçimde bağlanmış görünen bir Arap dünyasının üzerine geldi. Milliyetçiler bu sistemlerin içinde daha uygun bir konum elde etmeyi umabiliyorlardı, ancak İngiltere ve Fransa’nın askeri, ekonomik ve kültürel üstünlüğü sarsılmaz görülüyordu. ABD ve Sovyetler Birliği’nin Ortadoğu ve Mağ-rip’e gösterdikleri ilgi sınırlı kalmıştı. Alman ve Italyan gücü ve propagandası daha genç kuşak üzerinde bir etkiye sahipti, ancak savaş patlak verene kadar, temeli çok sağlam olan yapının meydan okumaya karşı direnebildiği görüldü. Ne var ki, bir kez daha savaş iktidarda, toplumsal hayatta ve etkilediği kişilerin fikir ve umutlarında hızlı değişiklikler yarattı.</p>

  <p style="text-align: justify;">Savaş çeşitli cephelerde devam ederken, Almanların 14 Haziran 1940’ta Paris’e girmeleri üzerine Fransa’da hükümet değişikliği oldu. 17 Haziran 1940’ta mütareke imzalandı. Bu gelişmelerin sonucunda Fransa’da büyük politik sarsıntılar mey-</p>

  <p style="text-align: justify;">dana geldi. Vichy’de toplanan ulusal meclis, Mareşal Petain’e geniş yetkiler verdi. Petain’e bu yetkiler verilmekle birlikte Fransa’nın büyük bir bölümü işgal altında olduğu için Vichy Hükümeti bu nedenle gücünü ülkenin bir bölümünde yürütebiliyordu. Bu arada General de Gaulle, Almanya ile mütareke yapılması fikrine karşı çıkarak Fransız Hükümeti’ni tanımadığını bildirdi. Fransa’nın dışında ’’Özgür Fransız Kuvvetleri” adlı bir direniş örgütü kurdu.<a id="footnote25"></a><sup><a href="#bookmark24">25</a></sup> Fransa’nın Almanya’ya yenilmesi üzerine iki ayrı hükümetin ortaya çıkmış olması, Fransa’da olduğu gibi, Fransa’nın sömürge ve manda idarelerinde de sorunlar ortaya çıkarmıştır.</p>

  <h3 id="sigil_toc_id_10" style="text-align: justify;">B. ORTADOĞU’DA ALMAN ETKİSİ</h3>

  <p style="text-align: justify;">1940 yılında Fransa’nın Almanya karşısında hızlı ve beklenmedik bir çöküntüye uğraması bu ülkenin konumunu, yönettiği ülkelerin gözünde zayıflatmıştı. Bu durum aynı zamanda manda sisteminin hızlı ve kolay bir biçimde çökebileceği umudunu doğurmuştu.<a id="footnote26"></a><sup><a href="#bookmark25">26</a></sup></p>

  <p style="text-align: justify;">Fransa’da Vichy yönetiminin Petain idaresinde kurulması Suriye ve Lübnan’ı Almanya’nın etkisine sokarken, enflasyon artışı ile birlikte Suriye’de yaşam koşulları da zorlaşmıştı.</p>

  <p style="text-align: justify;">Vichy Hükümeti, Temmuz 1940’ta General Dentz’i Yüksek Komiser olarak atarken, çok sayıda Alman da Suriye’ye gelerek Pan-Arabizm’i teşvik etmeye başlamıştı. Suriye’de 1941 ilkbaharında siyasal hayatın restore edilmesini talep eden gösteri ve grevler başlarken, Halid al-Azm’in Başbakanlığı idaresinde yeni bir hükümet 3 Nisan 1941’de kuruldu.<a id="footnote27"></a><sup><a href="#bookmark26">27</a></sup> Suriye’de bu gelişmeler yaşanırken Alman etkisi ve nüfuzu kendisini Irak’ta da gösterdi.</p>

  <p style="text-align: justify;">Kral Gazi’nin 3 Nisan 1939’da bir araba kazası sonucu ölmesi üzerine dört yaşındaki oğlu Faysal, Irak’ta kral oldu. Bir süre sonra da Irak’ta gerçek iktidar düzenlenen bir darbenin ardından Alman yanlısı Raşit Ali Geylani’ye geçti.<a id="footnote28"></a><sup><a href="#bookmark27">28</a></sup> Irak’ta Ra-şit Ali Geylani liderliğinde 5 Nisan 1941’de Alman yanlısı bir hükümet darbesi meydana geldi. Almanlar Mayıs 1941’de Gi-rit’i alarak, Suriye’deki Vichy idaresine ve aynı zamanda Irak’taki Alman yanlısı iktidara da yardım etme olanağını bulmuştu.</p>

  <p style="text-align: justify;">Almanya Suriye’deki havaalanı ve ulaşım kolaylıklarını kullanmaya ihtiyaç duyuyordu. Girit ve Rodos’taki Alman uçakları, yenilen ve Almanya ile anlaşma imzalayan Fransa’nın mandası altında bulunan Suriye’nin havaalanlannı ara alan olarak kullanıp Irak’taki taraftarlarına yardım götürmeye başladı.<a id="footnote29"></a><sup><a href="#bookmark28">29</a></sup> Almanya Irak’m liderliğinde bir Arap birliğinin kurulmasını da desteklerken, Kudüs eski müftüsü Hacı Emin al-Hüseyni, İngiliz ve Musevilerle yıllarca süren mücadeleden sonra Filistin’den ayrılarak Beyrut, Bağdat ve Tahran’a uğrayarak 1941’de Berlin’e varmıştı. En önemli durağı işe Nisan 1941’de yine Bağdat olmuştu. Kudüs eski Müftüsü Hacı Emin al-Hüseyni’nin Bağdat’a gitmesi Pan-Arabizm ile ilgili gelişmelerde yeni bir sayfa açtı. Müftü Suriyeli milliyetçi liderlerle temas kurduğu gibi muhtemel Arap-Nazi işbirliğini de gündeme getirdi. Öte yandan Raşit Ali rejimine destek için Suriye’de bir yardım komitesi de oluşturulmuştu.<a id="footnote30"></a><sup><a href="#bookmark29">30</a></sup></p>

  <p style="text-align: justify;">Almanya’nın daha doğuya (Fransa’dan emir alan bir Fransız yönetiminin bulunduğu Suriye, Lübnan ve iktidarın Raşit Ali Geylani’nin liderliğinde Almanya ile ilişkileri olan bir grup</p>

  <p style="text-align: justify;">subay ve politikacının eline geçtiği Irak’a) doğru ilerleyeceğine dair korkular giderek artmaya başladı.<a id="footnote31"></a><sup><a href="#bookmark30">31</a></sup> Bu arada Almanya Irak’taki petrol alanlarını elde edebilmek için baskılar yapmaya başlamıştı. Ingiltere ise Türkiye’yi Almanların Irak’a yaptığı yardımlar konusunda uyardı. Kısa bir süre sonra, Mayıs 194l’de Irak’ta Alman Hakimiyetine son verildi.</p>

  <p style="text-align: justify;">İrak işgal edildikten sonra sıra Suriye’deki Alman nüfuzunu ortadan kaldırmaya gelmişti. Kahire’de de Gaulle’in temsilcisi olarak bulunan General Catroux 27 Mayıs 1941’de bir bildiri yayınlayarak manda idaresinin sona ereceğini, Suriye’ye bağımsızlığının koşulsuz olarak verileceğini duyurdu. Vichy idaresinin Yüksek Komiseri Dentz ise lojistik ve asker azlığı problemleriyle karşı karşıyaydı. Öyle ki sadece üç aylık yakıt ve cephane stokuna sahipti.<a id="footnote32"></a><sup><a href="#bookmark31">32</a></sup> Bu koşullar altında General de Gaulle’in, Fransa’nın savaşı kaybetmediği ve Fransızların savaşı sürdürmeleri gerektiği çağrısına uyanlardan oluşan bir Fransız gücüyle birlikte Ingiltere tarafından Suriye 8 Haziran 1941’de işgal edildi. General Dentz Suriye’yi terk ederken General Catroux, idareyi ele aldı.</p>

  <p style="text-align: justify;">Suriye’de Hasan al-Hakim 20 Eylül 1941’de yeni hükümeti kurduktan sonra Tajeddine al-Hassani Cumhurbaşkanı oldu. Dürzi ve Alevi bölgeleri, 20 Ocak 1942’de Suriye ile tekrar birleştirildi.<a id="footnote33"></a><sup><a href="#bookmark32">33</a></sup> Suriye 1941 yılında formel bir biçimde bağımsız devlet olarak tanındı ve İngiltere’nin baskıları sonucu anayasa tekrar yürürlüğe girerek 26 Temmuz 1943’te seçimler yapıldı. Milliyetçilerin büyük bir zafer kazanarak çıktığı bu seçimden sonra 17 Ağustos 1943’te toplanan Meclis, Şükrü Kuvvetli’yi Cumhurbaşkanı seçti. Saadallah al-Jabri ise 14 Ekim 1944 ta-</p>

  <p style="text-align: justify;">rihine kadar görev yapacak olan yeni hükümeti kurdu. Saadal-lah al-Jabri on dört ay görev yaptıktan sonra istifa edince, yeni hükümet Faris al-Khuri tarafından kuruldu.<a id="footnote34"></a><sup><a href="#bookmark33">34</a></sup> Suriye’nin, bağımsızlığı tanınmış olmakla birlikte ülkedeki Fransız askeri varlığının devam etmesi, bu konuda kuşku ve korkuları uyandırmaktaydı. Bu tarihlerde Arap Ligi’nin kurulmasına yönelik çalışmaların başlaması ise Fransa’ya yönelik mücadele açısından önemli bir gelişme olarak değerlendirilmekteydi</p>

  <p style="text-align: justify;">Arap Ligi’ni kurmaya yönelik çalışmalar 1944 yılında başlarken bu gelişmeye Suriye de ilgi duymuştu. Bununla birlikte Irak ve Ürdün’den kaynaklanan ve Uzun bir süreden beri de devam etmekte olan çapraz siyasi baskıların altında bulunmaktaydı.</p>

  <p style="text-align: justify;">Faysal, Temmuz 1920’de Suriye’den Fransızlar tarafından çıkarılmış, ancak eski başkenti Şam’ı ve buradaki taraftarlarını unutmamıştı. Bu nedenle eski başkentine yönelik istekleri devam eden Faysal için ilk hedef, Suriyelilerin birlik yönünde desteklerini almak ve daha sonra Irak ile birleşmeyi sağlamaktı. Pan-Arabizm’in savunucusu durumuna gelen Faysal, 1931 sonbaharında Paris’e giderek Fransız yetkililerle Irak-Suriye birleşmesi konusunda görüştü. Fransa’da aradığını bulamayan Faysal Irak’a döndüğünde, Suriye’nin yakında Irak ile birleşeceği söylentileri yayılmaya başladı. Faysal propagandasını yaptırmak üzere bir adamını Şam’a göndermişti. Şam caddelerinde Irak’taki krallık yanlıları Faysalın posterlerini taşıyarak yürüyüş yapmışlardı. Bu esnada Suriye basınında Faysalı destekleyen makaleler yayımlanmıştı.<a id="footnote35"></a><sup><a href="#bookmark34">35</a></sup> Faysal 8 Temmuz 1933’te İsviçre’de ölünce bu projesi daha sonra Nuri Sait Paşa tarafından tekrar gündeme getirilmek üzere rafa kaldırıldı.</p>

  <p style="text-align: justify;">Suriye’ye ilgi duyan ve üzerinde hak talep eden bir başka Haşimi ferdi ise Abdullah’dı. Abdullah’ın Suriye’ye ilgisi kardeşi Faysal’m Suriye’den uzaklaştırılması sonucu başlamıştı. Suriye Genel Kongresi, Mart 1920’de Faysal’ı Suriye Kralı olarak ilan ettiğinde, Şam’daki Irak yanlıları da Abdullah’ı Irak Kralı olarak ilan etmişlerdi. Faysal Suriye’den çıkarıldıktan sonra In-gilizler tarafından Irak’a kral yapılınca, bu durum Abdullah tarafından kabul edilemez bulunmuştu. Bu nedenle Abdullah Suriye Kralı olmak suretiyle bu durumu tazmin etmeyi hedeflemişti. Ancak Abdullah ile Ingilizler arasında Mart 1921’de Kudüs’te görüşmeler gerçekleşmişti. Bu görüşmelerin sonunda Abdullah Ürdün’e Emir olarak atanırken, buna karşılık olarak da Ürdün ile İngiltere arasında, 1928 yılında bir anlaşma yapılarak Ürdün’ün statüsü belirlenmişti.</p>

  <p style="text-align: justify;">Faysal’m 1933 yılında ölmesi üzerine Abdullah bir kez daha Suriye Krallığı’na talip oldu ve “Büyük Suriye” projesini ortaya attı. ’’Büyük Suriye” doğal sınırları içerisinde tarihteki “Bi-lad al-Şam”m modern bir versiyonuydu. “Büyük Suriye” adı altında bir devlet kurmak, meşru olmayan bir şekilde dört parçaya ayrılmış olan (Suriye, Lübnan, Filistin ve Ürdün) bölgenin tarihi ve coğrafi bütünlüğünü yeniden sağlamak olacaktı.<a id="footnote36"></a><sup><a href="#bookmark35">36</a></sup> Abdullah “Büyük Suriye”yi Arap birliğinin kurulması sürecinde bir siyasi köşe taşı olarak da değerlendirmekteydi. “Büyük Suriye” projesi, Ürdün, Suriye, Lübnan ve Filistin’in birleşmesini esas almakla birlikte, bu dört bölgenin birleştirilmesi hemen gerçekleştirilemiyorsa öncelikli olarak Suriye ve Ürdün’ün birleşmesi savunuluyordu. Filistin’deki Yahudilerin sorunu idari özerklikleri garanti edilmek suretiyle çözüleceği gibi Lübnan ve Filistin daha sonra, Amerika Birleşik Devletleri veya İsviçre Konfederasyonu örneğinde olduğu gibi, birliğe katılabilirdi. Abdullah için öncelikli olan Suriye ve Ürdün’ün bir-leşmesiydi.<a id="footnote37"></a><sup><a href="#bookmark36">37</a></sup></p>

  <p style="text-align: justify;">Abdullah Suriye’nin Fransa ile 1936 yılında bağımsızlık için bir anlaşma yapmasını kendi planı açısından tehlikeli bulmuştu. Çünkü Halk Cephesi liderlerinin birçoğu cumhuriyetçiydi. Abdullah, Nisan 1936’da Halk Cephesi liderlerine bir mesaj göndererek Ürdün ile Suriye’nin birleşmesini ve kendisinin kral olmasını önermişti. Dürzi lider Abd al-Ghaffar al Atrash Dürzi bölgesinin Ürdün’le birleşmesini 1938 yılında istediği gibi; Milliyetçi lider Abd al-Rahman al Shahbandar 1939 yılında Amman’a giderek Kral Abdullah’a “Ürdün ve Suriye Kralı Çok Yaşa”şeklinde hitap etmişti.<a id="footnote38"></a><sup><a href="#bookmark37">38</a></sup></p>

  <p style="text-align: justify;">İkinci Dünya Savaşı’nın başlaması, Abdullah’a Ortadoğu’nun tüm siyasal dengesinin değiştiği Birinci Dünya Savaşı günlerini anımsattı. Fransa’nın Haziran 1940’ta Almanya’ya yenilmesi ise bu ülkenin Suriye’deki durumunu tehlikeye sokunca Abdullah ümitlenmeye başlamıştı.<a id="footnote39"></a><sup><a href="#bookmark38">39</a></sup> İngiliz ve Özgür Fransız Birlikleri Suriye’yi işgal ettiğinde ise Abdullah bu durumdan rahatsızlık duyduğu gibi, hükümetin girişimi sonucu Amman’da bir gösteri düzenlenmişti. Bu gösteride Suriye’nin özgürlüğüne kavuşması ve Abdullah’ın krallığında Ürdün ile birleşmesi savunulmuştu. Abdullah’ın Suriye’deki destekçisi durumunda olan Dürziler, Eylül 1944’ten itibaren desteklerini geri çekerek Suriye Devleti ile işbirliği yapmaya karar verdiler. Abdullah büyük çabalarına rağmen “Büyük Suriye” projesini gerçekleştirememişti. Mart 1921’den, Abdullah’ın bir suikaste</p>

  <p style="text-align: justify;">kurban gideceği Temmuz 1951’e kadar olan dönemde, ’’Büyük Suriye” projesi Ürdün’ün dış politikasının önemli parçalarından biri olmuştur.<a id="footnote40"></a><sup><a href="#bookmark39">40</a></sup></p>

  <p style="text-align: justify;">Suriye’ye yönelik bir başka proje de Irak’ta Nuri Sait Paşa tarafından gündeme getirilmişti. Irak’ta Raşit Ali Geylani idaresi İngiltere tarafından ortadan kaldırıldıktan sonra tekrar önemli bir siyasi figür haline gelen Nuri Sait Paşa, 1942 yılında “Verimli Hilal” projesini ortaya atmıştı. Nuri Sait “Verimli Hilal” projesi için iki aşamalı bir plan önermişti. İlk aşamada Lübnan, Suriye, Ürdün ve Filistin arasında bir birlik oluşturulacak, ikinci aşamada bu birliğe Irak da katılacaktı. Faysal’m 1918-1920 yılları arasında yirmi aylığına Suriye’yi yönetmiş olması ise Nuri Sait Paşa’ya “Verimli Hilal” projesini meşrulaştırmada olanak sağlamıştı.<a id="footnote41"></a><sup><a href="#bookmark40">41</a></sup></p>

  <p style="text-align: justify;">Nuri Sait bu konudaki görüşünü İngiltere’nin Ortadoğu’dan sorumlu Bakanı Richard Casey’e 1942 yılında açıkladı. Nuri Sait, Casey’e ilettiği bir notta özetle şunları öneriyordu:</p>

  <p style="text-align: justify;">* Suriye, Lübnan, Filistin ve Ürdün birleşmeli ve tek devlet haline gelmeli.</p>

  <p style="text-align: justify;">* Bir Arap Ligi kurulmalı, Suriye ve Irak buna hemen katılmalı, diğer Arap devletleri ise isterlerse buna katılabilmeli.</p>

  <p style="text-align: justify;">* Filistin’deki Yahudiler yarı özerkliğe sahip olmalı.</p>

  <p style="text-align: justify;">Nuri Sait Paşa’mn bu konudaki son girişimi Ocak 1944’te Suriye’ye gitmek ve bazı Suriyeli liderlerle sözlü anlaşmalar yapmak oldu.<a id="footnote42"></a><sup><a href="#bookmark41">42</a></sup> Suriye Hükümeti “Büyük Suriye”nin kurulmasını desteklemekle birlikte mevcut cumhuriyet rejimini değiş-</p>

  <p style="text-align: justify;">tirmek istememekteydi. Suriye’de manda idaresi döneminde kurulan cumhuriyetçi kurumlar ve yaşanan siyaset pratiği Suriye’yi, Bağdat ve Amman’daki krallıklardan farklı bir hale getirmişti. Suriye’deki bu farklı siyaset pratiği Haşimiler’in, Suriye’ye yönelik planlarına bir engel oluşturuyordu. Haşimi ailesinin Suriye’ye yönelik planlarına karşı çıkan başka Arap devletleri de bulunmaktaydı. Suudi Arabistan, Haşimi ailesi liderliğinde özellikle de Abdullah’ın önderliğinde bir Arap birliğine karşı çıkıyordu.<a id="footnote43"></a><sup><a href="#bookmark42">43</a></sup> Mısır’ın bu dönemdeki siyaseti ise küçük egemen ulus devletlerinden oluşan statükoyu korumaya yönelikti. Arap doğusunda büyük bir gücün doğması Mısır açısından bir tehdit oluşturabilirdi. Bu nedenle Mısır’ın çıkarları Haşimiler’in çıkarlarıyla çatışıyordu. Mısır için öncelik Suriye’yi Bağdat ve Amman’daki Haşimi krallıklarının etkisi altına girmekten alıkoymaktı. Nil bölgesindeki yöneticiler, yüzyıllardır Bağdat ve Şam’da büyük bir gücün oluşmasına karşı çıkmışlardır. Böyle bir gücün buralarda ortaya çıkması Mısır’ın Doğu Akdeniz’deki varlığı ve gücünü tehdit edebilirdi.<a id="footnote44"></a><sup><a href="#bookmark43">44</a></sup> Bu stratejik kaygılara ilave olarak, Mısır’da Arabizm’in taraftarları Mısır’ın Arap Birliği’ne sıradan bir üye olarak katılmasına da karşıydı. Mısır’ın Arap dünyasındaki özel konumunun ve liderliğinin kabul edilmesi gerektiğini savunuyorlardı. 1936 Ekimi’nde Mısır’da iktidara gelen Kral Faruk ülkesindeki entelektüel görüş ve akımların da etkisi altında kalarak, Mısır’ı Ortadoğu’da söz sahibi bir ülke haline getirmek istiyordu. Arap devletleri arasında koordinasyon kurma çabalarını Ingiltere de desteklemekteydi. Ingilizler, Arap milliyetçilerinin Nazi Almanyası’nm etkisi altında kalmasını önlemek isterken,</p>

  <p style="text-align: justify;">Arap dünyası belirtilen farklı siyasi hedefler ve stratejik değerlendirmelerin ışığı altında bir birlik kurma mücadelelerini sürdürmekteydi.</p>

  <p style="text-align: justify;">1944’te İskenderiye’de ve 22 Mart 1945’te Kahire’de toplanan iki konferans, Merkezi Kahire’de olmak üzere, başına Mısırlı Abdurrahman al-Azzam’m getirildiği Arap Devletleri Birli-ği’nin kurulmasıyla sonuçlandı. Bu kuruluş yedi ülkeyi (Mısır, Suriye, Lübnan; Ürdün, Irak, Suudi Arabistan ve Yemen) bir araya getirmişti. Filistinli Araplann bir temsilcisiyle birlikte ve bağımsız olmaları halinde katılımları için öteki Arap ülkelerine açık kapı bırakılmıştı. Bu uluslarüstü bir organizasyon değildi. Bu kuruluşa üye ülkeler birbirlerinin egemenliklerine müdahale etmeyeceklerdi. Arap Birliği, Arapların problemlerinin tartışılacağı bir platform olarak ortak bir Arap bilincinin gelişmesine katkıda bulunmak kadar üye devletler arasındaki ilişkileri güçlendirmek, politikaları uyumlu hale getirmek ve bağımsızlığı korumayı da hedeflemekteydi.<a id="footnote45"></a><sup><a href="#bookmark44">45</a></sup></p>

  <h3 id="sigil_toc_id_11" style="text-align: justify;">C. SAVAŞIN SONU VE BAĞIMSIZ SURİYE CUMHURİYETİ</h3>

  <p style="text-align: justify;">II. Dünya Savaşı sona erdiğinde, Fransa ve Ingiltere’nin özel etki alanı olmuş Ortadoğu, dört ya da daha fazla gücün etkileyebildiği ve bunlar arasındaki ilişkilerin “Avrupa Anlaşması” dönemindeki kadar istikrarlı olmadığı bir bölge haline geldi. Bu durumda milliyetçi partilerin ve bunların temsil ettiği yerel çıkarların ülkelerinde statü değişikliği için baskı yapmaları mümkün oldu. Fransa, İngiltere’den daha zayıf bir konumdaydı ve üzerindeki baskı daha büyüktü. Savaşın bitiminde Çin Hindi ve Magrip’teki konumunu, 1945’te Doğu Cezayir’de</p>

  <p style="text-align: justify;">meydana gelen karışıklıkları şiddetle bastırdıktan sonra yeniden elde edebildi, fakat Suriye ve Lübnan’ı terk etmek zorunda kaldı. Britanya ve Özgür Fransa güçleri 1941’de ülkeyi işgal ettiklerinde Fransa’nın idari yetkiye, Britanya’nın stratejik denetime sahip olduğu bir anlaşma yapıldı. Britanya, Fransa’nın üstün Avrupa gücü olarak iki ülkeye bağımsızlık vermesini kabul etti. Çıkar çatışması ihtimalleri güçlüydü. Özgür Fransız-lar hemen öz-yönetim garantisi verme konusunda istekli değildiler; “gerçek Fransa” olma iddiaları, bir Fransız toprağının orada yaşayan insanlara değil de Britanya’nın etki alanına terk edilmesi halinde, Fransızların gözünde kabul edilebilir olmayacaktı. Öte yandan Britanya’nın bağımsızlık taahhüdünü yerine getirmesi, Filistin’de izlediği siyasete düşman olan Arap milliyetçilerine avantaj sağlayacaktı. Beyrut ve Şam’daki siyasetçiler bu anlaşmazlığı savaş sona ermeden bağımsızlığı elde etmek ve Fransa’nın sınırsız yönetiminden kurtulmak için kullanma niyetindeydiler.</p>

  <p style="text-align: justify;">Arap Birliği’ne üye olmayı başaran Suriye, Fransa’ya yönelik mücadelesinde önemli bir siyasi aşamaya gelmiş bulunuyordu. Bu dönemde Fransa’nın üzerindeki uluslararası baskı da bu durumu kolaylaştırdı. Ancak Fransa bu gelişmelere rağmen, Suriye’de manda döneminin bağımlılık ilişkilerini mümkün olduğu kadar devam ettirecek ekonomik, kültürel ve stratejik bir takım imtiyazları garanti altına alıncaya kadar çekilmemeye kararlıydı. Bu durum karşısında Suriye’de siyasi tansiyon tekrar yükseldi. 29 Mayıs 1945’te Şam uçaklar tarafından bir kez daha bombalandı. Ancak İngiltere’nin artan baskısı sonucu Fransa, Suriye’den çekilmeye karar verdi. Son yabancı birliğin geri çekilmesinin 17 Nisan 1946 tarihinde tamamlanması üzerine Suriye resmen bağımsız bir ülke oldu.</p>

  <h3 id="sigil_toc_id_12" style="text-align: justify;">D. SURİYE’DE SOSYAL VE SİYASAL DEĞİŞİMLER</h3>

  <h3 id="sigil_toc_id_13" style="text-align: justify;">1. İlk Nasyonalist Düşünceler</h3>

  <h4 id="sigil_toc_id_14" style="text-align: justify;">a. Hıristiyan Azınlık ve Eğitimli Yeni Kuşak</h4>

  <p style="text-align: justify;">Ortadoğu’daki Hıristiyan Azınlık, Katolik kiliseyle ilk düzenli ilişkilerine 16. yüzyılda başladı. Batıdan bölgeye gönderilen cizvit misoyenerlerinin amaçlarından biri de Maruniler’i ve Roma hakimiyetini kabul etmiş diğer azınlıkları ıslah etmekti. Misyonerlerin çalışmasına bağlı olarak Fransa’nın himayesi altında her nerede Katolik veya Katolik olması muhtemel bir nüfus varsa buralarda yüksek okullar ve kolejler açılmıştır. Bu da misyoner gruplarınca oluşturulmuş ya da güçlendirilmiş Hıristiyan cemaatlerinden eğitimli bir grubun ortaya çıkmasına neden olmuştur. Zamanla bu eğitimli kuşak devlet kademelerinde istihdam edilmeye başlamıştır. 18. yüzyılın sonuna varmadan Suriye Hıristiyanları başta gümrük olmak üzere pek çok alanda idareyi ele geçirmişlerdir. Bu eğitimli kuşak memurluklarının yanı sıra edebi bilimlere de hakimdi. Kısa bir süre içinde edebiyat alanında otoriteler yetişti. 19. yüzyılda Lübnan ve Suriye’de misyonerlerin kurmuş oldukları okulların Hıristiyan öğrencileri devlet yönetiminde doğrudan rol oynamıyorlardı. Çoğunlukla yerel yönetimler ve yabancı konsolosluklarda mütercim olarak çalışıyorlardı. 1860’dan sonra Arap dünyasının ilk gazetecileri olarak yeni bir güç elde edeceklerdi. Artık yıllar boyu Ortadoğu’da basm-yaym Lübnanlı Hıristiyanların tekelinde kalacaktı. Bu tarihten itibaren Arap diyarlarının okuyan kitlesi, bu yeni yazar ve düşünürlerin fikirlerine açık olacaktı. Kolejlerde öğrendikleri yabancı diller sayesinde Batılı düşünürlerin kitaplarını okuyan, bu düşünce akımlarını benimseyen bu yeni kuşak çıkardıkları gazete, dergi ve mecmua ile bu fikir akımlarını bütün Ortadoğu’ya yayma fırsatı buldular. Bundan dolayı da bu akımlar Hıristiyan azınlıkların çok</p>

  <p style="text-align: justify;">ötesinde bir tabana yayıldı ve bir taraftar kitlesi oluşturdu.</p>

  <p style="text-align: justify;">Bu kuşağın içinde ün ve nüfuz kazananlardan ilki Faris el-Şidyak’tı (1804-1887). Ayn ül-Varaka Maruni Papaz Okulu’nda yetişen Şidyak, daha sonra Arapça basılması düşünülen Ahd-i Cedi’m çalışmalarına katılmak için bir süre İngiltere ve Fransa’da kaldı. 1860’ta İstanbul’a gelen Şidyak burada al-Cevaib adlı bir gazete çıkardı. Güçlü kalemi sayesinde Mısır’dan Bombay’a kadar geniş bir bölgede etkili olabiliyordu. Bir diğer sima ise yine aynı cemaate bağlı ve Şidyak ile aynı okuldan mezun olan Butros Bustani’dir(1819-1883). Bir süre okuduğu okulda öğretmenlik yapan Bustani 1843’te kendi okulunu kurdu. Edebi ve felsefi alanda birçok eserler yazan Bustani aynı zamanda çevresindeki halkadan birçok gazeteci yetiştirdi. Bir anlamda Şidyak ve Bustani bu kuşağa mensup yazarlar okulunun öncüleridir. Arapça basılan gazete ve dergilerin büyük bir kısmı ister Kahire ister Beyrut’ta basılsın yabancı kolejlerde eğitim görmüş Lübnan’lı Hıristiyanlar tarafından kaleme almıyordu.</p>

  <p style="text-align: justify;">Lübnanlı ve Suriyeli yazarlar arasında Batıdaki düşünce akımlarıyla kendi toplum görüşleri arasında köprü kurmaya çalışanlar da vardı. Bu yazarlardan belki de ilki Francis Mar-rash’tır (1836-1873). Fransa’da eğitim gören Halepli Marrash, Avrupa’da kullanılan özgürlük, barış ve eşitlik temalarından yola çıkarak kitaplarında dini temellerden bağımsız “vatan sevgisi” ni işliyordu. Marrash, aynı zamanda Darwin Teorilerini Arap dünyasına ilk kez tanıtan yazardı. 19. yüzyılın son çeyreğinde yukarıda sözü geçen gazeteci ve yazarlar vasıtasıyla Arapîar arasında milliyetçilik akımı yayılmaya başladı. Örneğin Bustani’nin dergisi el-Zinan, Suriye’de yerel duygulara sesleniyor ve küçük bir toprak parçası üzerinde yoğunlaşıyordu. Yazılar genellikle Arap milliyetçiliği veya Arabizm kavramı, Lübnan ve Suriye’yi içeren dini temellerden ayrılmış bir Arap ulusu rüyasıyla doluydu.</p>

  <p style="text-align: justify;">Bu çizgide “Arap kimliği” üzerine yazılar yayınlanmaya başladı. Sözgelimi; Maruni asıllı ünlü tarihçi Buluş Nuceym’e göre “Suriye ayrı bir tarihi kimliğe sahipti”. Yeni Beyrut’un Maruni Başpiskopos’u Yusuf Dibs, sekiz ciltlik “Suriye Tarihi” adlı kitabını bu dönemde yayınladı. İlk Arap Gazetecilerden olan Halil el-Huri 1861’de “Arap kimliği” temalarını işleyen Harabat-ı Suriye (Suriye’nin Kalıntıları) adlı küçük bir kitap yazdı. Bu tarz yaklaşım özellikle misyoner okulları mezunları arasında süratle yayıldı ve kabul gördü.</p>

  <h4 id="sigil_toc_id_15" style="text-align: justify;">b. Savaş Arası Dönem ve Nasyonalist Hareketler</h4>

  <p style="text-align: justify;">Savaş arası dönemde Ortadoğu’da bölgecilik, Pan-Arap Birliği ve Islami dayanışma gibi tezler gündemdeydi. 1920’lerin başında milliyetçi liderler, laik fikir ve değerlerin yanında bağımsızlık mücadelesine dini liderlerin ve değerlerin yapabileceği katkıyı da önemsiyorlardı. Bu açıdan İslama pragmatik nedenlerden dolayı olumlu bakıyorlardı.<a id="footnote46"></a><sup><a href="#bookmark45">46</a></sup> Milliyetçi liderler bu konuda değişik görüş ve düşüncelerin etkisi altında kalarak uygun bir siyasal strateji oluşturmaya da çalışmışlardı.</p>

  <p style="text-align: justify;">Hıristiyan düşünürlerden Qustantin Zurayq ve Edmond Rabbath, din ile milliyetçilik arasında işbirliğinin kaçınılmaz olduğunu, özellikle Zurayq, milliyetçiliğin gerçek ruhu ile din arasında bir çatışma olmadığını vurguluyordu. İslam ve milliyetçilik arasında bir sentez yapılmasını savunan ve en önemli Müslüman düşünürlerden birisi ise Abdurrahman al-Baz-zaz’dı. Bazzaz da İslam ile milliyetçilik arasında bir çatışma olmadığına inanıyordu.<a id="footnote47"></a><sup><a href="#bookmark46">47</a></sup> Bu dönemde Arap siyasal ve kültürel</p>

  <p style="text-align: justify;">kimliği açısından Island dayanışmayı savunan bir diğer düşünür de Raşit Rida’ydı. Rida modernist bir İslamcıydı. Island dayanışmayı savunan bir diğer kişi de Lübnanlı ve Dürzi kökenli Shakip Arslan’dır. Savaş arası dönemdeki yılların çoğunu Cenevre’de geçiren Arslan, Suriye ve Filistin’in Milletler Cemiyeti’ndeki resmi olmayan temsilcisiydi. Kuzey Afrika’daki siyasal hareketlerle yakın ilişki içindeki Shakip Arslan, buralardaki milliyetçi hareketler ile Ortadoğu’daki Araplar arasında bağlantı zeminleri üzerinde çalışıyor ve Fas’tan Irak’a kadar Island dayanışmayı sağlamak suretiyle geçmişteki pırıltılı dönemin yeniden kurulabileceğine inanıyordu.<a id="footnote48"></a><sup><a href="#bookmark47">48</a></sup> Arap dünyası iki savaş arası dönemde siyasal ve kültürel kimliğe yönelik İslam ağırlıklı tezlerin yanında, bölgeci ve ulusal kimliği öne çıkaran tezlere de şahit olmuştu. Bu konuda en önemli ve ilginç fikirleri ise Taha Hüseyin, Mısır bağlamında öne sürmüştü.</p>

  <p style="text-align: justify;">Taha Hüseyin (1889-1973) ölümüne kadar kültür ve toplum hakkmdaki radikal görüşleriyle Mısır’daki statükoyu sarstı. Andre Gide, Dostoyevski, Stendhal, Tolstoy, Oscar Wilde gibi yazarların eserlerinin çevrilmesinde editörlük görevlerini de üstlenen Taha Hüseyin, Mısır halkının karakter ve mentali-te itibariyle Arap doğusundan farklı olduğuna inanıyordu. Avrupa ve Mısır kültürünün bir karşılaştırmasını yaparak bu iki kültür arasındaki kuvvetli benzerlikleri göstermeye çalışmıştı. Taha Hüseyin Avrupa’nın modem bir dünya olduğunu, bağımsız Mısır’ın da mutlaka bu dünyanın bir parçası olması gerektiğine inanıyordu. Pan-Arabizm’e karşı çıkarak liberalizmin genel prensiplerini ve liberal ulus düşüncesini öneriyordu. Mı-</p>

  <p style="text-align: justify;">sır’da liberal ulus düşüncesinin yanında, laik temelde Pan-Arap Milliyetçilik düşüncesi de geliştirilmekteydi. Özellikle İkinci Dünya Savaşı’ndan sonra Arap dünyasını etkileyecek olan bu düşünce en güçlü temsilcisini Satı al-Husri’de bulacaktır.</p>

  <p style="text-align: justify;">Satı al-Husri (1880-1968), Yemen’de doğmuş olmakla birlikte ailesi Suriye’de Halep şehrindendi. Türk okullarında okudu ve Türkçe öğrendi. İstanbul’daki Mülkiye’den mezun olduğu 1900 yılından 1919 yılma kadar Türkiye’de kaldı. Satı al-Husri, İstanbul’da ve Balkanlarda da çeşitli görevlerde bulundu. Seküler milliyetçilik anlayışını Balkanlardaki görevi esnasında geliştirerek, Yunanlıları, Bulgarları, Sırpları ve Türkleri birbirinden ayıranın din değil, dil ve kültürel plan olduğuna karar verdi. Satı al-Husri, 1919 yılında İstanbul’dan ayrılarak Suriye’ye gitmiştir, imparatorluğun yıkılışına kadar ne Türk, ne de Arap milliyetçisi olmayan Satı al-Husri, Birinci Dünya Savaşı’ndan sonra Arap milliyetçisi olmuştur.<a id="footnote49"></a><sup><a href="#bookmark48">49</a></sup> Şam’da Fay-sal’ın Arap hükümetinde Eğitim Bakanı olarak görev yaptıktan sonra 1921-1941 yılları arasında Irak’ta eğitimci olarak çeşitli görevlerde bulundu. Kısa bir süre Şam’da tekrar eğitim danışmanlığı görevini üslendi. Savaş’tan sonra ise Kahire’ye giderek burada laik Arap milliyetçiliğinin teorisini geliştirmek üzere çalışmalarını sürdürdü.</p>

  <p style="text-align: justify;">Dilden hareketle bir Arap milliyetçiliği tanımlaması yapan Husri, İslamcı milliyetçiliğe karşı çıkarak laik milliyetçilik anlayışını savundu.<a id="footnote50"></a><sup><a href="#bookmark49">50</a></sup> Husri’nin argümanlarının temeli İslam’ın doğası üzerine kuruluydu. Ona göre İslam ulusal değerlerden</p>

  <p style="text-align: justify;">ziyade evrensel değerler üzerine kuruluydu. Husri devlet ile dinin ayrılmasını, modern çağda dinin bireysel vicdan boyutuna indirgenmesini de savundu. Husri’nin bu görüşleri itibariyle Arap milliyetçiliğindeki önemini Niyazi Berkes şu şekilde ifade etmektedir: “Arap milliyetçileri arasında Arap Milliyetçiliğini Müslümanlıktan ayrı tutarak laik bir milliyetçilik fikrini savunan tek düşünürdür” Satı al-Husri ileride Baasçı düşünürler ve ideoloji açısından da önemli bir kişi haline gelecektir. Arap dünyasındaki bu düşünce tartışmalarından ve kimlik arayışlarından Suriye, Birinci Dünya Savaşı öncesinde olduğu gibi iki savaş arası dönemde de kaçınılmaz olarak etkilenmiştir.</p>

  <p style="text-align: justify;">Suriye, bağımsızlıktan sonraki gelişmeleri de etkilemek üzere, “Suriye Milliyetçiliği”, “Büyük Suriye Milliyetçiliği” ve “Pan Arabizm” şeklindeki milliyetçi kimlik arayışlarıyla çalkalanmaktaydı.<a id="footnote51"></a><sup><a href="#bookmark50">51</a></sup> Pan Arabizm konusu, Baas Partisi bağlamında daha sonra ele alınacağı için burada Antun Saada’nın Suriye milliyetçiliği konusundaki görüşleri üzerinde durulacaktır.</p>

  <p style="text-align: justify;">Antun Saada (1904-1949), Rum Ortodoks bir aileye mensup olarak Lübnan’da doğdu. Ailesi Birinci Dünya Savaşı’ndan önce Brezilya’ya göç etmiş olduğu için kendisi de 1920 yılında Brezilya’ya gitti. Burada Baba-oğul birlikte “al-Majalla” adlı Arapça bir dergi yayımladılar. 1929 yılında Lübnan’a geri dönen Antun Saada, Amerikan Üniversitesi’nde Almanca dersleri verdi. Düşünceleri Sosyal Danvinizm’in etkisi altında olan Saada, ulusu biyolojik özellikler aracılığıyla tanımlıyordu.<a id="footnote52"></a><sup><a href="#bookmark51">52</a></sup> Genel Arap Milliyetçiliğine karşıydı. Bunun imkansız, insan zihni ve enerjisini mümkün olandan uzaklaştıracağı için de tehlikeli olduğuna inanıyordu. Tarihsel süreç içinde ayrı bir Suriye ulusunun ortaya çıktığını iddia ederek, Suriye’nin Birleşik</p>

  <p style="text-align: justify;">Arap Devleti’nin bir parçası olmaması gerektiğini savunuyordu.<sup>33</sup> Ona göre, ’’Büyük Suriye” kurulmalıydı. Bu ise (Lübnan, Suriye, Filistin, Ürdün, Irak, Kuveyt) geniş bir bölgeyi kapsamaktaydı. Saada, “Suriye Suriyelilerindir. Suriye’nin ulusal çıkarları diğer tüm çıkarların üzerindedir,” diyerek din ile devletin ayrılmasını, dinin siyasete müdahale etmesinin önlenmesini savunuyordu.<a id="footnote53"></a><sup><a href="#bookmark52">53</a></sup> <sup><a id="footnote54"></a><a href="#bookmark53">54</a></sup> Suriye’deki düşünsel hareketlerin kendi içinde taşıdığı farklılık ve çok renklilik bu dönemde siyasal hayata ve siyasal partilere de yansımıştır.</p>

  <h3 id="sigil_toc_id_16" style="text-align: justify;">2. Suriye’deki Siyasi Partiler ve Akımlar</h3>

  <p style="text-align: justify;">Bağımsızlık mücadelesinin verildiği dönem boyunca Halk Cephesi, etkili bir siyasi hareket olmuştu. 1928 yılında kurulan Halk Cephesi, 1943 seçimlerine kadar parlamentoda çoğunluğu elinde bulundurmuştu. Haşim al-Attasi ve Şükrü Kuvvetli cumhurbaşkanlığı yapmış etkili iki kişi olarak Halk Cephesi’nin liderleri arasında yer almışlardır.</p>

  <p style="text-align: justify;">Bağımsızlıktan hemen sonra ise Halk Cephesi parçalanmıştır. Millet Partisi 1920 yılında, Halk Partisi ise 1925 yılında kurulmuş olmakla birlikte daha sonra Halk Cephesi içinde siyaset yapmışlardı. Şükrü Kuvvetli ve Sabri al-Asali’nin merkezi Şam’da olan Millet Partisi ve Nazım al-Kudsi’nin merkezi Halep’te olan Halk Partisi, bu parçalanmanın sonucu tekrar ortaya çıkan partilerdir. Halk Partisi Halep ve civarındaki büyük toprak sahipleri ile iş çevrelerinin çıkarlarını temsil etmekteydi.<a id="footnote55"></a><sup><a href="#bookmark54">55</a></sup></p>

  <p style="text-align: justify;">Suriye Sosyal Milliyetçi Partisi, Beyrut’taki öğrencilerin gizli bir örgütü olarak Kasım 1932’de Antun Saada tarafından kuruldu. Bu parti 1930’lu yılların sonlarına doğru Hıristiyan ve Alevi grupları arasında hızlı bir şekilde popüler hale gelmişti. Suriye Sosyalist milliyetçi Partisi’nde dikkati çeken üç önemli nokta bulunmaktaydı: 1. Seküler temelde toplumun radikal bir reforma tabi tutulması, 2. Faşist tarzda bir ideoloji, 3. Büyük Suriye.<a id="footnote56"></a><sup><a href="#bookmark55">56</a></sup> Bu parti İkinci Dünya Savaşı’nm arifesinde faşizan bir tutum takınarak, falanjlar halinde örgütlendi. Bu tür faaliyetleri ve ideolojisi gereği parti çeşitli defalar yasaklanmıştır.</p>

  <p style="text-align: justify;">Suriye Komünist Partisi’nin kuruluş tarihi 1924’tür. Ortak bir Suriye-Lübnan Komünist Partisi ise 1930 yılında kuruldu.<a id="footnote57"></a><sup><a href="#bookmark56">57</a></sup> Aslında Komünist ile Sosyalist fikirler ve parti faaliyetlerinin tarihi Arap dünyasında daha eskilere uzanmaktadır.</p>

  <p style="text-align: justify;">Shibli Shumayyil (1860-1917), sosyalizm düşüncesinin Arap dünyasında yayılmasına en önemli katkı yapan kişidir. Shumayyil, Büchner ve Spencer’ı okumuş birisi olarak, bireyin her türlü sınırlama ve ayrımcılıktan kurtulmuş olduğu bir toplumsal düzeni hayal ediyordu.<a id="footnote58"></a><sup><a href="#bookmark57">58</a></sup> Bir başka sosyalist düşünür ise Salamah Musa’dır. 1908-1911 yıllan arasında Avrupa’ya yaptığı uzun bir gezi sırasında sosyalizm dikkatini çekmişti. İngiltere’de G. B. Shaw ve H. G. Wells’in yazılarının etkisi altında kalmıştı. Avrupa’dan Mısır’a döndüğünde sosyalist fikirleri yaymak çabasına girişti. 1913 yılında sosyalizm üzerine bir broşür yayımladı. Salamah Musa’ya göre; mülkiyet ve miras ortadan kaldmlmak suretiyle birey ekonomik prangalanndan kurtulmuş olacaktır. Ona göre; sosyalizm herkesi eşit gelir sağlamak</p>

  <p style="text-align: justify;">değil, eşit fırsat sunmaktı. Musa’nın sosyalizmi, ütopizm ile Marksist sosyalizmin bir karışımıydı. Musa, bazı fabian düşünceleri, örneğin demokrasi, barışçıl değişim gibi kavramları kabul ederken özel mülkiyeti reddediyordu.</p>

  <p style="text-align: justify;">Mustafa Hasanayn al-Mansuri ise Müslüman bir düşünür olarak sosyalizmi yoksulların sesi olarak nitelemişti. Kari Marks, Tolstoy, Anatole France gibi yazarları okumuş olan Mansuri, sosyalizmin yoksulluk sorununa bir yanıt olduğuna inanıyordu. Özel mülkiyete karşı çıkmıyor, herkese iş imkanı ve eşit fırsatların tanınmasını istiyordu.</p>

  <p style="text-align: justify;">Birinci Dünya Savaşı’ndan sonra, sosyalist düşünceleri bir parti programına dönüştüren ilk politikacı Aziz Mirhum’dur. Diğer Mısırlı düşünürler gibi eğitimini Fransa’da tamamlayan Mirhum Fransız sosyalist düşüncesinden etkilendi. Mirhum ve arkadaşları Demokratik Parti adında bir parti kurdular.”</p>

  <p style="text-align: justify;">Lübnan Komünist Partisi 1920’lerde, Yusuf Yazbuk’un çabaları sonucu kuruldu. Yusuf Yazbuk 1926 yılında Paris’e giderek Fransız Komünist partisi ile işbirliği ve yardım olanaklarını görüştü. Yazbuk Paris’ten dönüşünde tutuklanınca Komünist Partisi’nin liderliğini Fuat al-Shimali üstlendi. Hükümetin çeşitli baskılarıfıa rağmen parti, aktif bir siyaset izleyerek Suriye’de de etkinlikte bulunmaya başladı. Suriye Komünist Partisi, Halid Bektaş’m 1930 yılında partiye katılması sonucu önemli bir güç kazandı. Bektaş iki yıllığına Moskova’ya giderek burada liderlik eğitimi aldı. Suriye’ye dönmesinden kısa bir süre sonra 1932 yılında Suriye Komünist Partisi lideri oldu. 1930’larm ortasından İkinci Dünya Savaşı’nın çıktığı tarihe kadar Suriye Komünist Partisi, komünist fikirlerin diğer Arap ülkelerinde yayılmasında da aktif bir rol oynadı. 1936 yılında Suriye ile Fransa arasında, Sosyalist Leon Blum <a id="footnote59"></a><sup><a href="#bookmark58">59</a></sup></p>

  <p style="text-align: justify;">Hükümeti döneminde bağımsızlık anlaşmasının imzalanmış olması, Suriye Komünist Partisi ve Halit Bektaş’a ülkede sempatiyle bakılması sonucunu doğurdu. Bu anlaşmanın daha sonra Fransa tarafından onaylanmaması ve İkinci Dünya Sa-vaşı’nın çıkması, Suriye Komünist Partisi açısından sıkıntılı dönemin başlaması sonucunu doğurdu. Eylül 1939’da Komünist Partisi yasaklandı ve liderleri tutuklandı. Müttefiklerin 1941 yılında Suriye’yi işgali ve Alman yanlısı güçleri yenmesi sonucu komünist liderler serbest bırakıldı ve partinin faaliyetlerine izin verildi.<a id="footnote60"></a><sup><a href="#bookmark59">60</a></sup></p>

  <p style="text-align: justify;">Suriye Gençlik Partisi, Ekrem Hurani tarafından 1939 yılında Hama’da kuruldu. Suriye’deki Hukuk Fakültesi’ni bitiren Hurani, güzel ve etkili konuşan, prensipler ve ideolojiden ziyade pratiğe önem veren bir kişiydi. Hurani’nin taraftarları, Hama civanndaki köylerde yaşayan köylüler ve ordudaki genç subaylardan oluşuyordu. 1941 yılında bir grup arkadaşıyla birlikte Irak’a gitmiş, Raşit Geylani darbesine destek vermiş ve Suriye’ye dönüşünde ise tutuklanmıştı. Ekrem Hurani daha sonra 1950 yılında Arap Sosyalist Partisi’ni kurarak, Suriye siyasal hayatının en önemli aktörlerinden birisi haline gelmişti.</p>

  <p style="text-align: justify;">Suriye’de Müslüman Kardeşler Hareketi, Mısır’da Hasan El-Banna tarafından 1928’de kurulan benzerinin bir kolu olarak, büyük ve eski bir kent olan Halep’te 1935 yılında kuruldu. Daha sonra ise Hama’da büyük bir güce ulaştı. Dr. Mustafa Sı-bai’nin Suriye Islami teşkilatının merkezi haline getirdiği Şam’a 1944 yılında taşındı. Suriye’deki Müslüman Kardeşler yapısal olarak Mısır’dakine benzemelerine ve kendilerini tek bir hareket olarak görmelerine rağmen, her ikisi de bağımsız olarak faaliyette bulunuyordu. Mısır’daki Müslüman Kardeşlenin İslamcı protestosunun odağı Sünni hakimiyetindeki bir</p>

  <p style="text-align: justify;">rejim iken Suriye’deki ise Alevi azınlığının kontrolündeki rejime karşı Sünni bir protesto biçimi kazanacaktı. Suriye’deki Island hareket entelektüel olarak erken Island reformcuların bazı yazılarını ve özellikle Suriyeli neo-Hanbeli okulunun fikirlerini, bunun yanısıra Raşid Rida ve Muhammed Kurd-Ali gibi daha yakın dönem Suriyeli İslamcıların görüşlerini benimsedi. Ne var ki, Hasan el-Banna ‘mn fikirlerine daha fazla eğilim gösterdiler. Suriye’deki daha radikal Island gruplar, Mısır’daki benzerleri gibi, ortaçağ hukukçusu İbn Teymiyye’den fazla etkilenmişlerdi. Teymiyye, sadece Suriyeli ve Hanbeli olduğu için değil, aynı zamanda lsmaililer, Dürziler ve özellikle Alevi-lere yönelik en sert yazılan yazdığı için, onlara uygun gelmekteydi. Suriye’deki Müslüman Kardeşler gücünü ise Mısır’daki gibi Pazar esnaflan, öğretmenler, serbest meslek sahipleri ve bürokratlardan oluşan orta ve alt-orta sınıf unsurlardan sağlanmaktaydı.<a id="footnote61"></a><sup><a href="#bookmark60">61</a></sup></p>

  <p style="text-align: justify;">İki savaş arası dönemde Suriye’de egemen olan bu siyasal hayat ve atmosfer, ilerde bağımsızlık sonrası siyasal gelişmeleri etkilediği gibi, Baas Partisi’nin içinde doğduğu ve ideolojisinin şekillendiği siyasal düzlemin ortaya çıkmasında da önemli rol oynadı.</p>

  <ul>
    <li style="text-align: justify;"><a href="../Text/2.xhtml">İKİNCİ BÖLÜM</a></li>

    <li style="text-align: justify;"><a href="../Text/3.xhtml">ÜÇÜNCÜ BÖLÜM</a></li>

    <li style="list-style: none; display: inline">
      <ul>
        <li style="text-align: justify;"><a href="../Text/3.xhtml">IV</a></li>
      </ul>
    </li>

    <li style="text-align: justify;"><a href="../Text/4.xhtml">DÖRDÜNCÜ BÖLÜM</a></li>

    <li style="text-align: justify;"><a href="../Text/5.xhtml">BEŞİNCİ BÖLÜM</a></li>

    <li style="list-style: none; display: inline">
      <ul>
        <li style="text-align: justify;"><a href="../Text/5.xhtml">BİRLEŞİK ARAP CUMHURİYETİ NİN KURULUŞU</a></li>
      </ul>
    </li>

    <li style="text-align: justify;"><a href="../Text/6.xhtml">ALTINCI BÖLÜM</a></li>
  </ul>

  <p style="text-align: justify;"><a id="bookmark0"></a><a href="#footnote1">1</a></p>

  <p style="text-align: justify;">Massignon Louis, “Nusayriler”. İslam Ansiklopedisi, c. IX, İstanbul: Milli Eğitim Basımevi, 1964, s. 364-370</p>

  <p style="text-align: justify;"><a id="bookmark1"></a><a href="#footnote2">2</a></p>

  <p style="text-align: justify;">Pipes Daniel, “The Alawi Capture of Power in Syria”, Middle Eastern Studies, Vol. 25, No. 4, 1989, s. 430</p>

  <p style="text-align: justify;"><a id="bookmark2"></a><a href="#footnote3">3</a></p>

  <p style="text-align: justify;">Hopewood Derek, Syria (1945-1986), London: Unwin Hyman ltd. 1989, s. 9-10</p>

  <p style="text-align: justify;"><a id="bookmark3"></a><a href="#footnote4">4</a></p>

  <p style="text-align: justify;">Khuri 1. Fuad, “The Alawis of Syria:Religious Ideology and Organization”. Syria:Society, Culture and Polity, Albany:State University of Newyork, 1991, s. 60;</p>

  <p style="text-align: justify;"><a id="bookmark4"></a><a href="#footnote5">5</a></p>

  <p style="text-align: justify;">Peretz Don, The Middle East Today, (6. Baskı), Westport: The Devin-Adair Company, 1958, s. 59-60</p>

  <p style="text-align: justify;"><a id="bookmark5"></a><a href="#footnote6">6</a></p>

  <p style="text-align: justify;">Fedden Robin, Syria and Lebanon, (3. Baskı), Londonjohn Murray Ltd. 1965, s. 240-243</p>

  <p style="text-align: justify;"><a id="bookmark6"></a><a href="#footnote7">7</a></p>

  <p style="text-align: justify;">Rafeq Abdul-Karim, “Arabizm, Society and Economy in Syria 1918-1920”, State and Society in Syria and Lebanon, Newyork: St. Martin’s Press, 1994, s. 3-4</p>

  <p style="text-align: justify;"><a id="bookmark7"></a><a href="#footnote8">8</a></p>

  <p style="text-align: justify;">Satloff B. Robert, “Prelude to Conflict: Comunal Interdependence in the San-</p>

  <p style="text-align: justify;">jak of Alexandretta 1920-1936”, Middle Eastern Studies, Vol. 22, No. 2,</p>

  <p style="text-align: justify;">1982, s. 151; Peretz, a.g.e., s. 408</p>

  <p style="text-align: justify;"><a id="bookmark8"></a><a href="#footnote9">9</a></p>

  <p style="text-align: justify;">Sanjian K. Avedis, “The Sanjak of Alexandretta(Hatay): Its impact on Tur-kish-Syrian Relations(1939-1956)”, The Middle East Journal, Vo. 10, No. 4, Autumn 1956, s. 379</p>

  <p style="text-align: justify;"><a id="bookmark9"></a><a href="#footnote10">10</a></p>

  <p style="text-align: justify;">Cleveland L. William, A History of the Modem Middle East, Sanfrancisco: Westwiev Press, 1994, s. 207.</p>

  <p style="text-align: justify;"><a id="bookmark10"></a><a href="#footnote11">11</a></p>

  <p style="text-align: justify;">Hourani Albert, Arap Halkları Tarihi, (Çev. Yavuz Alogan), İstanbul: İletişim Yayınları, 1997, s. 374</p>

  <p style="text-align: justify;"><a id="bookmark11"></a><a href="#footnote12">12</a></p>

  <p style="text-align: justify;">Khoury S. Philip, “Syrian Urban Politics in Transition: The Quarters of Damascus During the France Mandate”, Middle East Studies, Vol. 16, 1984, s. 519; Cleveland, a.g.e., s. 208.</p>

  <p style="text-align: justify;"><a id="bookmark12"></a><a href="#footnote13">13</a></p>

  <p style="text-align: justify;">Winder R. Bayly, “Syrian Deputies and Cabinet Ministers, 1919-1959”, The Middle East Journal, Vo. 16, No. 4, Autumn 1962, s. 408</p>

  <p style="text-align: justify;"><a id="bookmark13"></a><a href="#footnote14">14</a></p>

  <p style="text-align: justify;">Hourani a.g.e., s. 386; Mufti Malik, Sovereign Creations, Ithaca and London: Cornell University Press, 1996, s. 29-30.</p>

  <p style="text-align: justify;"><a id="bookmark14"></a><a href="#footnote15">15</a></p>

  <p style="text-align: justify;">Hopewood, a.g.e., s. 26</p>

  <p style="text-align: justify;"><a id="bookmark15"></a><a href="#footnote16">16</a></p>

  <p style="text-align: justify;">Vatikiotis P. J, The History of Modem Egypt, (4. Baskı), Baltimore:The John Hopkins University Press, 1991, s. 249-293; Hourani, a.g.e., s. 386</p>

  <p style="text-align: justify;"><a id="bookmark16"></a><a href="#footnote17">17</a></p>

  <p style="text-align: justify;">Hourani, a.g.e., s. 387</p>

  <p style="text-align: justify;"><a id="bookmark17"></a><a href="#footnote18">18</a></p>

  <p style="text-align: justify;">Gitta Yaffe-Schatzmann, “Alawi Seperatist and Unionist; The events of 25 February 1936”, Middle Eastern Studies, Vol. 31, No. 1, January 1995, s. 34-35</p>

  <p style="text-align: justify;"><a id="bookmark18"></a><a href="#footnote19">19</a></p>

  <p style="text-align: justify;">Hopewood, a.g.e., s. 26</p>

  <p style="text-align: justify;"><a id="bookmark19"></a><a href="#footnote20">20</a></p>

  <p style="text-align: justify;">Pipes, a.g.e., s. 438-439</p>

  <p style="text-align: justify;"><a id="bookmark20"></a><a href="#footnote21">21</a></p>

  <p style="text-align: justify;">Khadduri, a.g.m., s. 145-146; Cleveland, a.g.e., s. 209; Hourani, a.g.e., s. 387</p>

  <p style="text-align: justify;"><a id="bookmark21"></a><a href="#footnote22">22</a></p>

  <p style="text-align: justify;">Satloff, a.g.m., s. 163</p>

  <p style="text-align: justify;"><a id="bookmark22"></a><a href="#footnote23">23</a></p>

  <p style="text-align: justify;">Uçarol Rifat, Siyasi Tarih (1789-1994), (4. Baskı), İstanbul, Filiz Kitabevi, 1995, s. 544; Yapp M. E, The Making of the Modern Near East(l792-1923), Newyork: Longman Inc. 1987, s. 293</p>

  <p style="text-align: justify;"><a id="bookmark23"></a><a href="#footnote24">24</a></p>

  <p style="text-align: justify;">Hopevvood, a.g.e., s. 27</p>

  <p style="text-align: justify;"><a id="bookmark24"></a><a href="#footnote25">25</a></p>

  <p style="text-align: justify;">Uçarol, a.g.e., s. 597-598</p>

  <p style="text-align: justify;"><a id="bookmark25"></a><a href="#footnote26">26</a></p>

  <p style="text-align: justify;">Hourani, a.g.e., s. 376, 412-413</p>

  <p style="text-align: justify;"><a id="bookmark26"></a><a href="#footnote27">27</a></p>

  <p style="text-align: justify;">Cleveland, a.g.e., s. 212-213</p>

  <p style="text-align: justify;"><a id="bookmark27"></a><a href="#footnote28">28</a></p>

  <p style="text-align: justify;">lmamzade Meryem, Irak Dosyası, İstanbul, Akabe Yayınevi, 1986, s. 55-56;</p>

  <p style="text-align: justify;">Mufti, a.g.e., s. 35; Khadduri Majid, Independent Iraq (1932-1958), (2. Baskı), LondomOxford University Press, 1960, s. 212</p>

  <p style="text-align: justify;"><a id="bookmark28"></a><a href="#footnote29">29</a></p>

  <p style="text-align: justify;">Uçarol, a.g.e., s. 601</p>

  <p style="text-align: justify;"><a id="bookmark29"></a><a href="#footnote30">30</a></p>

  <p style="text-align: justify;">Khadduri, a.g.e., s. 162-164</p>

  <p style="text-align: justify;"><a id="bookmark30"></a><a href="#footnote31">31</a></p>

  <p style="text-align: justify;">Hourani a.g.e,, s. 412</p>

  <p style="text-align: justify;"><a id="bookmark31"></a><a href="#footnote32">32</a></p>

  <p style="text-align: justify;">Bou N. E-Nacklie, “The 1941 Invasion of Syria and Lebanon: The role of the Local Paramilitary’’, Middle Eastern Studies, Vol. 30, No. 3 19994, s. 514</p>

  <p style="text-align: justify;"><a id="bookmark32"></a><a href="#footnote33">33</a></p>

  <p style="text-align: justify;">Hourani a.g.e., s. 412</p>

  <p style="text-align: justify;"><a id="bookmark33"></a><a href="#footnote34">34</a></p>

  <p style="text-align: justify;">Khadduri, a.g.m., s. 147</p>

  <p style="text-align: justify;"><a id="bookmark34"></a><a href="#footnote35">35</a></p>

  <p style="text-align: justify;">Masalha N., “Failsal s Pan-Arabizm, 1921-1933”, Middle Eastern Studies, Vol. 27, No. 4, Oct. 1991, s. 679</p>

  <p style="text-align: justify;"><a id="bookmark35"></a><a href="#footnote36">36</a></p>

  <p style="text-align: justify;">Porath Y. , “Abdallah’s Greater Syria Programme”, Middle Eastern Studies, Vol. 20, No. 2, April 1984, s. 172-173</p>

  <p style="text-align: justify;"><a id="bookmark36"></a><a href="#footnote37">37</a></p>

  <p style="text-align: justify;">Seale Patrick, The Struggle for Syria, (1945-1958), London: Oxford University Press, 1966, s. 148</p>

  <p style="text-align: justify;"><a id="bookmark37"></a><a href="#footnote38">38</a></p>

  <p style="text-align: justify;">Porath, a.g.m., s. 180</p>

  <p style="text-align: justify;"><a id="bookmark38"></a><a href="#footnote39">39</a></p>

  <p style="text-align: justify;">Pipes, a.g.m., s. 46</p>

  <p style="text-align: justify;"><a id="bookmark39"></a><a href="#footnote40">40</a></p>

  <p style="text-align: justify;">Seale, a.g.e., s. 8-11</p>

  <p style="text-align: justify;"><a id="bookmark40"></a><a href="#footnote41">41</a></p>

  <p style="text-align: justify;">Pipes, a.g.m., s. 45</p>

  <p style="text-align: justify;"><a id="bookmark41"></a><a href="#footnote42">42</a></p>

  <p style="text-align: justify;">Khadduri, a.g.e., s. 336-337</p>

  <p style="text-align: justify;"><a id="bookmark42"></a><a href="#footnote43">43</a></p>

  <p style="text-align: justify;">Porath, a.g.m., s. 186</p>

  <p style="text-align: justify;"><a id="bookmark43"></a><a href="#footnote44">44</a></p>

  <p style="text-align: justify;">Seale, a.g.e., s. 123</p>

  <p style="text-align: justify;"><a id="bookmark44"></a><a href="#footnote45">45</a></p>

  <p style="text-align: justify;">Peretz, a.g.e., s. 147</p>

  <p style="text-align: justify;"><a id="bookmark45"></a><a href="#footnote46">46</a></p>

  <p style="text-align: justify;">Cleveland, a.g.e., s. 218; Khadduri Majid, Political Trends in the Arab World, Baltimore and London: The John Hopkins Press, 1970, s. 182-183</p>

  <p style="text-align: justify;"><a id="bookmark46"></a><a href="#footnote47">47</a></p>

  <p style="text-align: justify;">İnayet Hamid, Arap Siyasi Düşüncesinin Seyri, (Çev. Hicabi Kırlangıç), (2. baskı), Istanbuk.Yöneliş Yay. 1997, s. 282-284, Khadduri, a.g.e., s. 184-185</p>

  <p style="text-align: justify;"><a id="bookmark47"></a><a href="#footnote48">48</a></p>

  <p style="text-align: justify;">Cleveland, a.g.e., s. 220; Hourani Albert, Arabic Thought İn The Liberal Age, s. 306; Şekip Arslan için bkz:Cleveland, Islam Against the West:Shakib Arslan and the Campaign for Islamic Nationalizm, Austin: University of Texas Press, 1985</p>

  <p style="text-align: justify;"><a id="bookmark48"></a><a href="#footnote49">49</a></p>

  <p style="text-align: justify;">Khadduri, a.g.e., s. 199; İnayet, a.g.e., s. 284-291</p>

  <p style="text-align: justify;"><a id="bookmark49"></a><a href="#footnote50">50</a></p>

  <p style="text-align: justify;">Bu konuda bkz: Khadduri a.g.e., s. 204; Cleveland L. William, An Arab Nationalist Satı Al-Husri, Princeton, New Jersey:Princeton University Press, 1971, s. 90; Aziz el-Azmeh, Arap Milliyetçiliği ve İslamcılık, (Çev. İskender Savaşır), Toplum ve Bilim, 29/30 Baharyaz 1985, s. 36</p>

  <p style="text-align: justify;"><a id="bookmark50"></a><a href="#footnote51">51</a></p>

  <p style="text-align: justify;">Harbi Mohammed, “Arap Ulusal Mitini Sorgularken", Uluslar ve Milliyetçilikler, (Çev. Siren tdemen), İstanbul, Metis Yay., 1998, s. 85</p>

  <p style="text-align: justify;"><a id="bookmark51"></a><a href="#footnote52">52</a></p>

  <p style="text-align: justify;">Khadduri, a.g.e., 186-188</p>

  <p style="text-align: justify;"><a id="bookmark52"></a><a href="#footnote53">53</a></p>

  <p style="text-align: justify;">Berkes Niyazi, Arap Dünyasında İslamiyet, Milliyetçilik, sosyalizm, İstanbul: Köprü Yay. 1969, s. 101</p>

  <p style="text-align: justify;"><a id="bookmark53"></a><a href="#footnote54">54</a></p>

  <p style="text-align: justify;">Hourani, a.g.e., s. 318</p>

  <p style="text-align: justify;"><a id="bookmark54"></a><a href="#footnote55">55</a></p>

  <p style="text-align: justify;">Bu konuda bkz: Owen Roger, State, Power and Politics in the making of the Modem Middle East, Newyork: Routledge, 1992, s. 229</p>

  <p style="text-align: justify;"><a id="bookmark55"></a><a href="#footnote56">56</a></p>

  <p style="text-align: justify;">Bu konuda bkz: Pipes Daniel, “Radical Politics and the Syrian Social Nationalist Party”, Middle Eastern Studies, Vol. 20, 1988, s. 304</p>

  <p style="text-align: justify;"><a id="bookmark56"></a><a href="#footnote57">57</a></p>

  <p style="text-align: justify;">Bu konuda bkz: Pennar Jan, “The Arab Marksizm and Moscow: A Historical Survey” The Middle East Journal, Vol. 22 No. 4, 1968, s. 437</p>

  <p style="text-align: justify;"><a id="bookmark57"></a><a href="#footnote58">58</a></p>

  <p style="text-align: justify;">Khadduri, a.g.e., s. 91; Abu Jaber S. Kamel, Arap Baas Sosyalist Partisi, (Çev. Ahmet Ersoy), Ankara, 1970, s. 2</p>

  <p style="text-align: justify;"><a id="bookmark58"></a><a href="#footnote59">59</a></p>

  <p style="text-align: justify;">Khadduri, a.g.e., s. 115-120</p>

  <p style="text-align: justify;"><a id="bookmark59"></a><a href="#footnote60">60</a></p>

  <p style="text-align: justify;">Seale, g.g.e., s. 161</p>

  <p style="text-align: justify;"><a id="bookmark60"></a><a href="#footnote61">61</a></p>

  <p style="text-align: justify;">Ayubi Nazih, Arap Dünyasında Din ve Siyaset, (Çev. Yavuz Alogan), İstanbul: Cep Kitapları, 1993, s. 104-107; Dökmeciyan R. Hrair, Arap Dünyasında Köktencilik, (Çev. Muhammed Karahanoglu), İstanbul, İlke Yayınları, 1992, s. 52, 128-129.</p>
</body>
</html>
