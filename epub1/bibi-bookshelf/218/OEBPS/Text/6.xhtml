<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">ALTINCI BÖLÜM</h1>

  <h2 id="sigil_toc_id_63" style="text-align: center;">BAAS VE HİZİPÇİLİK</h2>

  <h2 id="sigil_toc_id_64" style="text-align: center;">BAAS’IN SİVİL PARTİ TEŞKİLATI İÇİNDEKİ HİZİPLER</h2>

  <p style="text-align: justify;">Birleşik Arap Cumhuriyeti’nin dağılmasından altı ayı aşkın bir süre sonra Baas Partisi Ulusal Komutası Suriye’de yeniden örgütlenmesine karar verdi. Ancak birçok eski Baasçı, yeniden örgütlenen partiye katılmayarak ya Nasırcıların başlattığı harekete yöneldi ya da Birlikçi Sosyalistler (el- Vahdaviyum el- Iş-tirakiyum) gibi yeni siyasi partiler kurdu. Bir grup Baasçı subay 8 Mart 1963’te askeri darbeyle iktidara geldiği zaman, Baas Partisi’nin sivil üyelerinin sayısı yaklaşık 600’dü. Onlar adına Baas’m askeri liderlerinin ele geçirdiği iktidann sorumluluğunu üstlenemeyecek kadar azdı. Parti’nin 1958’de lağvedilmesinden sonra, Suriye’deki Baasçılarm bir bölümü, başta Laz-kiye, Deyrizor ve Havran olmak üzere kimi bölgelerde gizlice örgütlü kalmıştı. Parti literatürüne Kutriyun (bölgeciler) olarak geçen bu parti üyeleri, 8 Mart 1963 darbesinden sonra, Suriye’de iktidarı asıl elinde tutan Baas’ın askeri örgütü ile yakın ilişkileri sayesinde sivil parti teşkilatlarında önemli rol oynadılar.</p>

  <p style="text-align: justify;">8 Mart 1963 darbesinden kısa bir süre sonra kurulan Örgütlenme Bürosu’nda partinin sivil üye sayısının arttırılması gerektiği yönünde karar alındı. Çıkarılan bir kararname ile, bütün “taraftarların” (ansar) parti seçimlerine katıİma ve aday gösterme hakkına sahip olan “faal üye” konumuna (udv’amil) terfi etmeleri sağlandı. Bu kararname parti tabanında “ilerici kararname” (kanun el-Zahf) diye anılmaya başlandı. 8 Mart 1963 darbesini izleyen yıl içinde Baas Partisi üyelerinin sayısı beş kat arttı. Aslında 1965 tarihli bir parti belgesi, normal şartlarda bir adayın aktif üye olmadan önce on sekiz ay boyunca “taraftar”, bir o kadar süre de “acemi” (udv mutaddarib) olarak beklemesi gerektiğini gösteriyor. Uygulamadaki bu gevşekliği fırsat bilen bazı parti liderleri, eğitim düzeyine ya da parti ideolojisini benimseyip benimsemediğine bakmaksızın, aile bireylerinin, eş-dostlarmm faal üye olarak parti teşkilatına girmesini sağladı. Üstelik çoğu kez eski parti üyelerinin sayısını, kimliğini, rütbesini ve üyeliğe kabul şeklini gösteren resmi belgeler yoktu. Bu nedenle söz konusu parti liderleri ile yandaşlarının, bazı parti şubelerini kendi çıkarları doğrultusunda oluşturmaları son derece kolaydı.<a id="footnote1"></a><sup><a href="#bookmark0">1</a></sup></p>

  <p style="text-align: justify;">Sonuç olarak, ideolojik ilkeler yerine, mezhep, bölge veya aşiret bağlarının bir arada tuttuğu parti içi bloklar oluştu. Parti disiplinin bu şekilde bozulmasının, Baas Partisi’nin hem sivil hem de askeri teşkilatında yaşanan iktidar mücadelesi üzerinde önemli etkileri oldu. 1965 yılında yayımlanan bir örgütlenme raporu bu konuda şu şikayetleri dile getiriyordu: “Parti bünyesinde, ister üyeler ister teşkilatlar arasında olsun, nesnel ilişkilerin zayıf olması, örgütün birliği ve bütünlüğünü, eylem kabiliyeti ve gelişmesini etkileyen, olumsuz ve son derece tehlikeli sonuçlar doğurmaktadır. Herhangi bir anlam taşımayan</p>

  <p style="text-align: justify;">bu ilişkiler, üyeler arasındaki dayanışma duygusunun eksikliği, parti ilişkileri yerine özel ilişkilerin var olması ve sadakatin, teşkilatla parti içi bloklar arasında bölünmesi şeklinde kendini göstermektedir. Sonuç olarak parti, burjuva, feodal, aşirete dayalı ve mezhepçi unsurların bünyesine sızmasının doğuracağı tehlikeler ile karşı karşıya kalmıştır. Parti içindeki bu sağlıksız ilişkiler sonucunda, parti disiplini bozulmuştur."</p>

  <p style="text-align: justify;">Örgütlenme Raporu, parti içinde, çoğu durumda ideolojik farklılığa bile dayanmayan, karşıt blokların oluşmasını eleştiriyordu. Parti içi hizipler bölgesel seçimler sırasında da kendini belli etti. Baas Partisi’nin Suriye İkinci Bölgesel Kongresi için 1965 yılı başlarında yapılan seçimlerde, neredeyse bütün parti şubelerinde hizipleşme göze çarpıyordu. Parti üyeleri liderlerini seçerken serbest hareket edemiyor, bazen en yetenekli kişilerin yönetim kademelerine gelmesi engelleniyordu. 1965 tarihli Örgütlenme Raporu’nda belirtilen hizip türleri şunlardı: Örgütsel bloklaşma (Kente karşı kırsal kesim; seçim yöresinin yerel halkına karşıbaşka bölgelerden gelenler; bir bölgenin sakinlerine karşı başka bir bölgenin sakinleri gibi); mezhebe dayalı bloklaşma; 'aşirete dayalı bloklaşma; Murışakkun’a sempati duyanların oluşturduğu kişisel bloklar ya da oportünizme dayanan bloklaşma. Munşakkun, Baas Partisi’nin 8 Mart 1963’te oluşturulan ilk Suriye Bölge Komutası’nm Genel Sekreteri olan Hammud el-Şufi’nin liderliğini yaptığı bir hizipti. Şubat 1964’ten sonra mensupları partiden ya kovuldular ya da kendileri ayrıldılar.<a id="footnote2"></a><sup><a href="#bookmark1">2</a></sup> <sup><a id="footnote3"></a><a href="#bookmark2">3</a></sup></p>

  <p style="text-align: justify;">Bazı yörelerde, Baas hakimiyetindeki iktidar kuramlarına mensup kişiler, seçimlere müdahale ederek belirli listeleri parti şubesine kabul ettirmeye çalışırdı. Özellikle Ulusal Muhafız</p>

  <p style="text-align: justify;">Birliği mensuplan belirli blokların mensuplarını korumak için bu tür müdahalelerde bulunur, adayların propogandasım bile yapardı.<a id="footnote4"></a><sup><a href="#bookmark3">4</a></sup> Bazen parti dışından kişiler de yerel seçimlere müdahale edebiliyordu. Bir defasında, desteklediği listedeki adaylarla anlaşan bir şeyh, arabasıyla seçim bürosuna seçmen taşımış, bununla da kalmayarak, sonuçları etkileyebilmek amacıyla seçim sürecini çok yakından takip etmişti. Benzer girişimler nedeniyle, Suriye Bölge Komutası iki şubede seçimlerin yeniden yapılmasını istedi. Örneğin, el-Rakka Şubesi’nde parti üyelerinin bir köylü üyeye aday listesini vererek, bu liste lehine oy kullanması için Kuran üzerine yemin ettirdikleri tespit edilmişti.<a id="footnote5"></a><sup><a href="#bookmark4">5</a></sup></p>

  <h2 id="sigil_toc_id_65" style="text-align: center;">BAAS ASKERİ SEÇKİNLERİ ARASINDA MEZHEP VE AŞİRETE DAYALI HİZİPÇİLİK</h2>

  <p style="text-align: justify;">Nasırcılann 18 Temmuz 1963 tarihli başarısız darbe girişiminin ardından, Baas Partisi Askeri Komitesi’nde yer alan liderler arasında iktidar mücadelesi baş gösterdi. Bu liderler konumlarını güçlendirmek için, kendileriyle aynı mezhep, aşiret ve bölge bağlannı paylaşan askerleri çevrelerine topladılar. Bunun sonucunda, Silahlı Kuvvetler ile parti askeri örgütünde komuta yapısı ve disiplin büyük zarar gördü. Baas Askeri Teşkilat Bürosu’nun Genel Sekreteri, 19 Ocak 1965 tarihli raporunda durumu şöyle anlatıyordu: “8 Mart Devrimi’nden sonra Parti liderleri, ordu içinde Parti’nin asker yandaşları ile Dev-rim’e destek vermiş ve katılmış olanları bir araya getirecek bir parti örgütü kurmayı gerekli gördüler. Ancak örgütlenme sırasında izlenen yöntemde hatalar yapıldığına işaret etmek gerekiyor. Üyelik, onlarca, hatta yüzlerce kişiye hediye olarak sunuldu. Örgütlenmede Parti’ye inançtan çok, bölge (fırkalı) komutanlarından en üst düzeydekilere kadar değişik kademelerdeki parti liderlerinin korunması ve özellikle de 18 Temmuz</p>

  <p style="text-align: justify;">1963’ten sonra yandaşların ve koruma altındaki kişilerin bir araya getirilmesi temel alındı. Bu kadarla da kalmadı. Yandaşlar lider konumuna yükselerek istedikleri gibi örgütlendiler, hatta Parti’nin her mücadelesine katılmış, ona hayatını adamış olanları hatalı bulup düzeltmeye başladılar. Örgütün herhangi bir bölümü incelendiğinde, bu bölümün aynı zamanda komutanı da olan başkanı tarafından, kendi kişisel, siyasi, bölgesel ya da mezhepsel eğilimine göre kurulduğunu görmek mümkün. Bu başkan (aynı zamanda) bölümünün (fırkalı) Parti eğitmenliğini de yapmaktadır. Asıl sorulması gereken soru, bu görev için gereken parti eğitimi ve bilgiyi nasıl elde ettiğidir. Bu sorunun yanıtı şudur: ilk anda en üst düzeydekiler de dahil olmak üzere bütün Parti liderleri Devrim’in doğurduğu zor koşullar ile başa çıkmaya çalışırken, örgütü yönetmek ve denetlemekten uzak kaldılar. Daha sonra da kendilerini, otorite meselelerinin yanı sıra, şiddetli bir iktidar mücadelesinin içinde buldular. Bu durum, Parti içinde disiplin ve eğitimin zayıflayarak, düşünce ruh ve eğilimde birliğin yok olmasına yol açtı. Bunun sonucunda da örgüt içinde, yoldaşların tahammül edemeyeceği büyük bir kopukluk meydana geldi. Parti’ye sadakatin yerini, bir kişiye veya bir bloka sadakat aldı.<a id="footnote6"></a><sup><a href="#bookmark5">6</a></sup></p>

  <h3 id="sigil_toc_id_66" style="text-align: justify;">A. SURİYE SİLAHLI KUVVETLERİ’NDE SÜNNİLERE KARŞI AYRIMCILIK</h3>

  <p style="text-align: justify;">Baas Partisi Ulusal Komutası’nm 1965 ve 1966 yıllarında Genel Sekreterliğini yapan Dr. Münif el-Rezzaz’a göre, kasıtlı olarak mezhebe dayanan blokların oluşturulduğu ortaya çıktı. Bu durumdan başta sadece fısıltıyla söz ediliyordu. Ordunun</p>

  <p style="text-align: justify;">iktidar mücadelesinde mezhep bağlarım Sünnilerin aleyhine kullandığı yönündeki suçlamaların doğru olduğunun görülmesiyle sesler de yükseldi.<a id="footnote7"></a><sup><a href="#bookmark6">7</a></sup> 8 Mart 1963 darbesinin ilk aşamasında göreve çağırılan subay ve astsubayların, daha sonra mezhepleri nedeniyle, tasfiye edildikleri izlenimi vardı. Ordudaki bu tasfiyelerden özellikle Sünniler etkilenmişti. Muta Safadi bu tasfiyeleri, biraz da abartılı bir anlatımla, şöyle aktarıyor: Tasfiyeler sırasında büyük kentli, özellikle de Sünni subaylar hedef alındı. Ordu’nun hava kuvvetleri, deniz kuvvetleri ve motorize birlikleri gibi bölümlerinin en önemli subayları tasfiye edildi. Astsubay ve erlerine kadar bütün bir tugayın belirli dini cemaatlere dayalı hale getirilmesi sıradan bir hal aldı. 70. ve</p>

  <p style="text-align: justify;">5. tugaylar bu duruma örnek gösterilebilir.<a id="footnote8"></a><sup><a href="#bookmark7">8</a></sup> Dahası, Askeri Akademi ya da başka bir askeri eğitim kuruluşuna başvuran Sünnilere karşı ayrımcılık yapıldığı izlenimi vardı.<a id="footnote9"></a><sup><a href="#bookmark8">9</a></sup> Baas Par-tisi’nin askeri örgütüne yeni üyelerin kabulü ya da Baas Ulusal Muhafız Birliği, istihbarat servisi, Parti’nin “siyasi şubesi” (el-Şu’bah al Siyasiyah) ve Baas hakimiyetindeki diğer tüm iktidar kuramlarına eleman alımı için de aynı durum geçerliydi. Çoğu kez Alevi, Dürzi, Ismaili ve Hıristiyanlar (Rum ve Ortodoks) tercih ediliyordu.<a id="footnote10"></a><sup><a href="#bookmark9">10</a></sup> Muta Safadi’nin tartışma yaratan çalışmasında şöyle yazıyor: “Askeri Akademiler ile çeşitli askeri okulların kapılan, kentlerden gelen Sünni gençlere kapalıydı. Kursları eksiksiz olarak tamamlayanlar bile mezun olamadan toplu halde ordudan atıldılar.<a id="footnote11"></a><sup><a href="#bookmark10">11</a></sup> Silahlı Kuvvetlerde subay nakilleri sırasında, Sünnilere karşı benzer şekilde ayrımcılık yapıldığı göze çarpıyordu.</p>

  <p style="text-align: justify;">Komutanları ile mezhep bağları olduğu için kendilerine karşı ‘güven duyulan’ azınlık mensubu subaylar genellikle, siyasi ve stratejik açıdan önem taşıyan Şam yakınlarındaki askeri birliklere tayin ediliyordu. Sünni olmaları nedeniyle kendilerine ‘güvenilmeyenler’ ise çoğu zaman, Suriye-lsrail cephesine veya başkentten uzak Halep veya Lazkiye gibi yerlerdeki birliklere gönderiliyordu. Mezhep ayrımcılığına dayanan bu nakil politikası sonucunda, Şam’ın çevresindeki askeri birlikler azınlık mensuplarının hakimiyetine geçerken, başkentten uzak askeri birliklerde de Sünniler güçlü bir şekilde temsil edilmeye başladı. İzlenen bu nakil politikası etkisini 23 Şubat 1966 askeri darbesinde gösterdi.</p>

  <p style="text-align: justify;">Mezhep bağları sadece üst düzeyde değil, daha alt kademedeki askeri atamalarda da önemli rol oynuyordu. Komutanları farklı kökenlerden gelse bile, kimi ordu birliklerinin neredeyse tümü belirli bir azınlığın mensuplanndan oluşuyordu. Şam’ın güneyindeki el-Kısvah’da konuşlanmış olan 70. Zırhlı Tugay’mda olduğu gibi, bazı tank taburlarında ekipte çoğunluğu Aleviler oluştururken, Komutanlan Sünni oluyordu.<a id="footnote12"></a><sup><a href="#bookmark11">12</a></sup> Muta Safadi bu durumu şu şekilde tarif etmiştir: ‘Öğretmenler subay, köylüler er ve astsubay oldu. Sonuçta, özellikle de 70. Zırhlı Tugay’da, komuta kademesi de dahil neredeyse tümüyle Alevilerden oluşur hale geldi. Başka birliklerdeki Alevi subayların dindaşlarına, emirleri yerine getirmemeleri talimatını vermesiyle, Sünni subayların Alevi askerler üstündeki otoritesi sıfıra indirilebiliyordu. Bu şekilde bazı subaylar, Suriye Silahlı Kuvvetleri’nin çok geniş bir kesimi üzerinde -resmi otorite yapısının kendisine tanıdığı yetkinin çok ötesine giderek-aktif denetim sağlayabiliyordu.</p>

  <p style="text-align: justify;">Aslında yasaklanmış olan bu tür temasların (ittisalat cenibi-</p>

  <p style="text-align: justify;">yah) varlığı, Alevi General Muhammed Ümran’ın 1966 yılı başlarında sarf ettiği şu sözlerden anlaşılıyor: (Hama’lı Sünni bir subay olan) Mahmut Hamra, (70. Zırhlı Tugaya bağlı) taburuna komuta edememektedir. Bunun nedeni, taburdaki astsubayların yüzde yetmişinin (aynı tugaydaki Ümran’ın destekçisi olan Alevi tabur komutanı) Ali Mustafa’nın emrinde olmasıdır. Aynı durum, Sünni Muhammed el-Hacı Rahmun ile Alevi kasir Mahmud için de geçerlidir.<a id="footnote13"></a><sup><a href="#bookmark12">13</a></sup> Ordu içi komuta yapısı ile disiplinin, mezhep bağları yüzünden nasıl zarar gördüğüne bir diğer örnek de, Sünni olmayan bir subayın, Baas Partisi askeri teşkilatına üyeliğinin Ekim 1965’te askıya almmasıydı. Bu subayın iyeliğinin askıya alınmasının nedeni, kendisine bağlı birliktekileri mezheplerine göre gruplayarak, onları karşı karşıya getirmesiydi. Diğer neden ise, kendi dini cemaatine mensup olan yaverine, telefonla gerekli talimatı alır almaz, o birlikteki Sünni astsubayları gözaltına alması emrini vermesiydi.<a id="footnote14"></a><sup><a href="#bookmark13">14</a></sup> Devlet Başkanı Emin el-Hafız, o sırada Şam Radyosu’ndan yayımlanan bir konuşmasında, “dostlukların ve diğer bağların Silahlı Kuvvetler’de disiplini zedelediğini” belirtmiş, orduda mutlak ve katı bir itaatin tesis edilmesinin gereğini vurgulamıştı.</p>

  <p style="text-align: justify;">Mezhep bağlarını kullanmak suretiyle komutanların otoritesini sarsmaya çalışmak, Suriye Silahlı Kuvvetlerinin tarihinde yeni karşılaşılan bir olgu değildi. Benzer taktiklere örneğin Ayrılıkçı Dönem’de de başvurulmuştu. Şamlı Yarbay el-Nahla-vi, Suriye Ordusu üzerindeki kontrolünü yeniden kurmak için gerçekleştirdiği, başarısızlıkla sonuçlanan darbe girişimi sırasında, ordudan uzaklaştırılmamış olan bazı Şam’lı taraftarlarından yardım almıştı. Başarısızlığının bir nedeni, bazı subay-</p>

  <p style="text-align: justify;">ların kendi askerleri üzerindeki denetimini kaybetmeleriydi. Bu askerler ya Şamlı subayların emirlerini yerine getirmeyi reddetmiş ya da Alevi ve Sünni Şeyhlerin telkinleri doğrultusunda birliklerini terk etmişlerdi.<a id="footnote15"></a><sup><a href="#bookmark14">15</a></sup></p>

  <p style="text-align: justify;">Kimi durumlarda Sünni subaylar kasten yüksek mevkilere atanarak, Sünni ordu mensuplarının tatmin edilmesi ve ordudaki dini azınlıklara karşı duydukları güvensizliğin giderilmesi amaçlanıyordu. Bu tür atamalar, ordudaki kilit mevkilerin bazı dini azınlık mensupları tarafından işgal edildiği izlenimini silmeye yardımcı oluyordu. Oysa, orduda yüksek mevkide bulunmak, bağımsız güce sahip olmak anlamına gelmiyordu.</p>

  <h3 id="sigil_toc_id_67" style="text-align: justify;">B. ALENEN MEZHEPÇİLİK YAPMANIN TAKTİK OLARAK BAŞARISIZLIĞA UĞRAMASI: ÜMRAN TASFİYESİ</h3>

  <p style="text-align: justify;">Yukarıda tarif edilen mezhepçi uygulamalar çeşitli subay hiziplerinin liderleri arasında ittifakların Suriye Silahlı Kuvvet-leri’ndeki iktidar ilişkilerini şekillendirmesine yol açtı. Bu liderler taraftarlarını genelde aynı mezhep, bölge ve aşiret bağlarını paylaşan kişiler arasından topluyorlardı. Ancak subayların hepsi henüz mezhep temelinde bölünmemişti. Alevi Genelkurmay Başkanı Tümgeneral Selah el-Cedid, 1965 yılında, güçlü kişisel bağlarının olduğu Alevi subaylar tarafından desteklenmişti.</p>

  <p style="text-align: justify;">Fakat bu, Cedid’in Alevi subayların tamamı tarafından desteklendiği veya sadece Alevi yandaşlan olduğu anlamına gelmiyordu. Örneğin Havranlı bir Sünni olan Askeri İstihbarat Şefi Yarbay Ahmed Süveydeni, Cedid’in Alevi olmayan çok sayıdaki yandaşlarından biriydi. Süveydeni de (çoğu Sünni) olan</p>

  <p style="text-align: justify;">Havranlı subayların desteğine güveniyordu. Fakat bunlar bir blok oluşturmuyordu. Hepsi Baas Askeri Komitesi’ne mensuptu. Ancak kendi aralarında, Ahmet Süveydeni, Mustafa el-Ha-cı Ali ve Musa el-Zubi gibi subayların liderliğinde çeşitli hiziplere bölünmüşlerdi. Baasçı birçok subay ise, mezhebe veya bölgeye dayalı herhangi bir bloklaşmada yer almadı. Dahil oldukları mezhep veya geldikleri bölge onların durumunu etkilemedi ve bu subaylar, teşkilat içinde zaten yasaklanmış olan, mezhep, bölge ve/veya aşirete dayalı ilişkilerini(ittisaîat cenibiyah) kendi konumlan güçlendirmek için kullanmadılar. İleri gelen subaylar arasındaki ittifaklar, çoğu kez ortak din, aşiret, bölge ve ideoloji gibi etkenlere dayanmıyor, diğer subaylarla ilişkilerinde ağırlıklı rolü kişisel çıkarlar oynuyordu. Konumları ya da kişisel çıkarları tehdit edilen subaylar rahatlıkla ittifakı sona erdirebiliyordu. Subay hizipleri, aynı dini cemaatin mensuplarından oluşmalarına rağmen, muhalif siyasi kamplara mensup olabiliyordu. Alevi Tümgeneral Muhammed Ümran’m Suriye’den smırdışı edilmesi sırasında bu açıkça görüldü.<a id="footnote16"></a><sup><a href="#bookmark15">16</a></sup> Ümran, Askeri Komite’nin diğer üyeleri tarafından, ordu içinde (Alevi) blok oluşturmakla ve o sırada var olan mezhepler arası güvensizliği pekiştirmekle suçlanmıştı. Sadece Devlet Başkanı Emin el-Hafız ve Musa el-Zu’bi gibi üst düzey subaylar değil aynı zamanda Salah Cedid ve Hafız Esad gibi önde gelen Alevi subaylar da, Ümran’ı mezhepçiliği körüklemekle suçladılar.<a id="footnote17"></a><sup><a href="#bookmark16">17</a></sup></p>

  <p style="text-align: justify;">Ümran gibi Cedid ve Esad da konumlarını korumak ve güçlendirmek için büyük ölçüde Alevi askerlerin desteğine güveniyorlar, bu amaç doğrultusunda mezhep, bölge ve aşiret bağlarını kullanıyorlardı. Ancak Ümran’m aksine bu durumu</p>

  <p style="text-align: justify;">açıkça telaffuz etmeyecek kadar akıllı davrandılar. Ümran, “Fatimiyah, üstüne düşen rolü oynamalı,” diye konuşmuştu. Bunu söylemesindeki amaç, heterodoks Müslüman subayları (yani Fatimiyah diye adlandırılan Alevi, Dürzi ve Ismailileri) en büyük rakibi olan, Suriye’nin Sünni Devlet Başkanı ve Başkomutanı Emin el-Hafız’a karşı mezhep temelinde kullanmaktı. Baasçı subayların çoğu, aleni mezhepçilik mesajları taşıyan bu tür açıklamalara göz yumamazdı. Laik, Arap milliyetçiliğini savunan ideolojileri doğrultusunda, Baasçıların görevi mezhep, bölge ve aşiret bağlarını bastırmak olmalıydı.</p>

  <p style="text-align: justify;">Baasçı subaylar arasındaki iktidar mücadelesinin daha sonraki aşamalarında defalarca kanıtlanan bir gerçek vardı: Mensubu oldukları dini cemaatin konumunu güçlendirmek konusunu açıkça telaffuz edenler, sonunda muhaliflerininkini değil, kendi konumlarını zayıflatıyorlardı. Yine aynı yönteme başvuran ancak bunu açıkça dile getirmeyen muhalifleri ise daha da güçleniyordu.</p>

  <p style="text-align: justify;">Ümran ile Sünni Devlet Başkanı Emin el-Hafız yönetimindeki Askeri Komite’nin diğer üyeleri arasında süren iktidar mücadelesinin temel nedenlerinden biri kişisel ihtirastı. Üm-ran’m uzaklaştırılmasının asıl nedeni, mezhep bağlarını açıkça kullanması değildi. Yine de bu tutumu, onun aleyhinde memnuniyetle kullanıldı.<a id="footnote18"></a><sup><a href="#bookmark17">18</a></sup></p>

  <p style="text-align: justify;">Ümran ile diğerleri arasında iktidar mücadelesinin mezhep boyutu, Lübnan basınından uzun süre gizlenemedi. Lübnan’da yayımlanan Baas aleyhtarı El-Hayat gazetesi ileri gelen Alevi asıllı Baas liderleri arasındaki çekişmelerin altında aşiret farklılıklarının bulunduğunu yazacak kadar ileri gitti. Ümran’ın Hayyatun Alevi Konfederasyunu’ndan, Selah Cedid’in ise Had-dadan Konfederasyunu’ndan olduğuna işaret ediliyordu. El-Hayat ayrıca, Alevi subayların konumunun Ümran’ın uzaklaştırılması nedeniyle zayıfladığı sonucuna varıyor ve bu subayların Selah Cedid’in safına geçmediğini belirtiyordu.<sup>3116</sup></p>

  <p style="text-align: justify;">İster doğru ister yanlış olsun bu tür suçlamalar Suriyeli Ba-asçıların dikkatinden kaçmadı. Baasçılarm denetimindeki günlük gazete el-Thavrah’ta, El-Hayat’tâki makale şiddetle eleştiriliyordu: “El-Hayat gibi İngiltere tarafından finanse edilen gazeteler her zaman mezhep farklılıklarını körüklediler... Lider, subay veya yetkili konumdaki herhangi bir Suriyeli’yi, din ve aşiret temelinde cephe almaya iterek, aşiret veya diğer etkenlerin sonunda Suriye’deki rejimin yıkılmasına neden olacağı izlenimini yaratmaya çalıştılar.”<a id="footnote19"></a><sup><a href="#bookmark18">19</a></sup> <sup><a id="footnote20"></a><a href="#bookmark19">20</a></sup></p>

  <p style="text-align: justify;">Ancak Baas Partisi liderleri, Lübnan’daki kitle iletişim araçları tarafından yayılan söylentilerin, bazı parti mensupları üzerinde, Alevi General Ümran’m kovulmasıyla (Devlet Başkanı Emin El-Hafız liderliğindeki) Sünnilerin Alevilere karşı bir zafer kazandığı izlenimini yarattığını daha sonra itiraf edeceklerdi. Gerçekte ise Selah Cedid ve Hafız Esad gibi önde gelen Alevi subaylar Suriye Silahlı Kuvvetleri’nde kaldılar ve güçlü askeri hiziplerin desteğini arkalarına aldılar. Bu hizipler Ümran ile onun asker yandaşlarının yokluğunda bile, Devlet Başkanı Emin el-Hafız’a karşı ciddi bir tehdit oluşturacak boyuttaydı. Nitekim bu durum 1965 yılında açığa çıktı. Ümran, Selah Cedid ve Hafız Esad’ın farklı yörelerden geldiklerini belirtmekte yarar var. Michael Van Düsen, Ümran -Cedid çekişmesini anlatırken bölgesel bağların önemini vurguluyor: “Muhammed Ümran Hama yöresinden gelen eğitimli bir Aleviydi. Havrani hareketine yakındı. Ancak hiçbir zaman el-Havrani’nin adamı olma-</p>

  <p style="text-align: justify;">dı ve hiçbir zaman dini gerekçelerle hareket etmedi. Bu ikinci husus da Hama bölgesindeki Alevilerin büyük ölçüde asimde olduklarının kanıtıydı. (Hama bölgesindeki Aleviler ve Ismaili-ler, sahil yöresindekilere göre daha fazla asimde olmuşlardı.) Bağımsızlıktan sonra göreve gelen dördüncü nesilden önemli Hama hiziplerinin, kuşaklararası çatışmalar nedeniyle tasfiye edildiği bir dönemde o, birçok subayın gözünde Hama’yı temsil ediyordu. Öte yandan Selah Cedid orduda önemi giderek artan el- Ladhakiya (yani Lazkiye) hizbinin başını çekiyordu.”</p>

  <h3 id="sigil_toc_id_68" style="text-align: justify;">C. SİLAHLI KUVETLER’DE MEZHEP KUTUPLAŞMASI</h3>

  <p style="text-align: justify;">Emin el-Hafız ve Selah Cedi, Askeri Komite’deki en büyük rakipleri Muhammed Ümran’ı başarılı bir şekilde tasviye ettikten sonra, birbirleriyle karşı karşıya geldiler. Cedid ile Şam yakınlarında konuşlanan paraşüt birliğini komuta eden Binbaşı Selim Hatum arasında 1965 yılında meydana gelen bir olay, aralarında süren gizli rekabeti aleni iktidar mücadelesine dönüştürdü. Baasçılarm 1963’te iktidarı ele geçirmesinden sonra Askeri Komite’nin kıdemli liderleri ile askeri örgütün genç üyeleri arasındaki gerilim artmıştı. Bu ikinci grubun bazı üyeleri -ki en önde gelenleri Dürzi Binbaşı Selim Hatum’du- 8 Mart 1963 darbesinde aktif rol oynamış, daha sonra askeri komutada hassas görevlere atanmıştı. Ancak, Askeri Komite liderlerinin aksine, üst düzey askeri görevlere veya Parti ile devlet içinde önemli konumlara getirilmemişlerdi. Sadece Askeri Komite liderlerine değil, aynı zamanda konumu ve statüsü yükselen sivil militanlara da hasetle bakıyorlardı. Bu subaylar ise sadece kimsenin tadını çıkarıp, takdir edemeyeceği bir anonim güce ortaktılar.<a id="footnote21"></a><sup><a href="#bookmark20">21</a></sup></p>

  <p style="text-align: justify;">Parti içi bir belge ordu mensupları arasındaki gerilimi şöyle aktarıyor: Devrim sonrasındaki öncü rolü ve Parti, Ordu, hükümet içerisinde üstlendiği görevler sayesinde Askeri Komite mensupları özel konuma yükseldi. Bu durum söz konusu yoldaşlar ile, 8 Mart sabahı silah taşımış olan daha alt rütbedeki yoldaşlar ve Devrim öncesinde çeşitli nedenlerle silah taşı-yamamış olan çeşitli rütbelerden yoldaşlar arasında belirli bir hassasiyetin doğmasına neden oldu... Yoldaşlar arasındaki hassasiyet gün geçtikçe arttı ve Askeri Kömite’nin hükümet işleriyle fazla ilgilenip örgüt işlerini fazla ihmal etmesi, Parti ve Devrim liderleri arasındaki bitmek bilmeyen çekişmelere karışması ve saflara karşı kayıtsızlığı, bu hassasiyetin daha da derinleşmesine yol açtı.</p>

  <p style="text-align: justify;">Bu gerilimli durum, 1965 yılında Selim Hatum ve Selah Ce-did arasında çıkan şiddetli bir tartışmayla açığa vuruldu. Hatum, Cedid’in evine zorla girmiş, onu tabancayla tehdit ederek, Suriye Silahlı Kuvvetleri Genelkurmay Başkanlığından derhal istifa etmesini istemişti. Hatum, 8 Mart 1963 darbesinde oynadığı role rağmen Askeri Komite’nin üst düzey subaylarının aksine, ne üst düzey bir askeri göreve ne de Parti içinde önemli bir konuma getirilmemesinden ve bu konumun sağlayacağı olanaklardan yararlanamamasmdan Cedid’i sorumlu tutuyordu. Hatum’un tehdidi üzerine Cedid, Silahlı Kuvvetler Başkomutanı olan Devlet Başkanı Tümgeneral Emin el-Hafız’a istifasını sundu. Ancak, Genelkurmay Başkanı’nın bu şekilde istifa etmeye zorlanması kabul edilemeyeceğinden istifa talebi geri çevrildi. Emin el-Hafız’ın bu olay nedeniyle Hatum’a disiplin cezası vermesi gerekirken, o bunu yapmadı.</p>

  <p style="text-align: justify;">Münif el-Rezzaz bu ihmalkar davranışı daha sonra şöyle ge-rekçelendirecekti; Emin el-Hafız, Selim Hatum’u destekliyordu. Selah Cedid’in kendine olan sadakatından kuşkulanmaya başlamıştı. Bu nedenle, gelişen yeni duruma için için gülüyor-</p>

  <p style="text-align: justify;">du. Emin el-Hafız, Selah Cedid’e karşı bir ittifak oluşturmak amacıyla Hatum’u cezalandırma yönünde adım atmadı. Selah Cedid başından beri esas desteği Alevilerden alması gerektiğini düşünüyordu. Aleviler ise, Selim Hatum gibi kişilerin ordu içindeki Alevi, Dürzi, Sünni hizipleri kullanarak, Selah Ce-did’den kurtulmak istediği kamsındaydılar.<sup>399</sup></p>

  <p style="text-align: justify;">Rejimin en önemli rakip askerleri arasındaki çatışma, 1965 yılının ikinci yarısından itibaren Parti ve ordu toplantılarında kendini açıkça belli etmeye başladı. El-Hafız sürekli mezhepçilik konusunu gündeme getirerek, Cedid’i, ordu içinde kendi mezhep (Alevi) blokunu oluşturmakla suçladı. Ancak, bu tür suçlamalar el-Hafız’a destek kazandırmak yerine, tariı tersi etki yarattı ve Alevi subayların ondan daha da uzaklaşmasına neden oldu. Bu subaylar kendilerini koruma güdüsüyle, artan sayılarda Cedid’in kampına geçmeye başladılar. Öte yandan subay hiziplerinin oluşmasına karşı çıkan birçok Sünni, benzer nedenle dindaşlarının hakimiyetinde olan bir askeri blokta kendini daha güvende hissedeceği için el-Hafız’m etrafında toplanmaya başladı.</p>

  <p style="text-align: justify;">Emin el-Hafız’ın ordudaki yandaşları, özellikle Alevi ve Dürzi subaylara karşı güçlü bir Sünni blok oluşturmaya çalıştılar. Daha sonraki sorgulamalardan anlaşıldığına göre, bu Sünni subaylardan bazıları, astsubaylara ve daha düşük rütbe-dekilere, Alevi ve Dürzi askerlerin Devlet Başkanı Emin el-Ha-fız’ı devirerek Sünni halk üzerinde hakimiyet kurmak için darbe hazırlığı içinde olduklarını iddia etmiş, bu yolla mezhep çatışmasını körüklemeye çalışmıştı. Bu ajan provokatörler sürekli olarak güç mücadelesinin temelinde dini sorunların yattığı izlenimini uyandırmaya çalıştılar.</p>

  <p style="text-align: justify;">Emin el- Hafız Suriye istihbarat Servisi’ndeki bazı yandaşlarının yardımıyla konumunu güçlendirmeye çalıştı. Bu çerçevede genellikle Sünni olan ve daha önceleri Baas rejiminin aleyhine çalışan bazı gruplara silah dağıttı. 1966 yılına ait Parti içi yazışmada bu gruplar “gerici, Nasırcı, Havranist ve tarafsızlar” diye tanımlanıyor, el-Hafız bu grupları bir sivil darbe yapmaya teşvik etmekle suçlanıyordu. El Hafız’m sünni yandaşı Binbaşı Abdül-Gani Barru, Ekrem el-Havrani’nin Hama’daki sivil yandaşları ile Nisan 1964’te gerçekleşen, mezhepçi karakterdeki Baas aleyhtarı Hama ayaklanmasına katılanlara silah dağıtmakla ve bu kişileri sabotaj girişimine teşvik etmekle suçlanıyordu. Yine aynı kaynağa göre, El-Hafız’m hararetli bir savunucusu olan, Halep Güvenlik Dairesi Başkanı Bedir Cum’, (yine Halep-li olan) Tümgeneral (Emin el-Hafız) lehine nihai bir mezhep savaşı için “birlikçi Sünni gruplara” silah dağıtma girişiminde bulunmuştu.<a id="footnote22"></a><sup><a href="#bookmark21">22</a></sup></p>

  <p style="text-align: justify;">Bu gelişmeler sonunda birçok Alevi subay Cedid’in kampına geçti. Ne var ki bu durum, artık Cedid’i ve onun fikirlerini destekledikleri anlamına gelmiyordu. Bunun asıl anlamı, Cedid’in safında, el- Hafız’a karşı cephe aldıklarıydı.</p>

  <p style="text-align: justify;">Emin el-Hafız istemeyerek de olsa, Alevi subayların çoğunun rakip kampa geçmesine neden oldu. 1965 yılının ikinci yarısında, başta Selim Hatum ve Hamad Ubayd olmak üzere, en önemli Dürzi asker yandaşlarını da kaybetti. Bu kişiler mezhepçilikle hiç ilgisi olmayan nedenlerle, iktidar savaşında Cedid’in safhına geçtiler. Hamad Ubayd, Eylül 1965’te Savunma Bakanlığı’na atandı. Suriye Bölge Komutası’nın o sırada tek sivil Dürzi üyesi olan Cemil Şayya’da, el-Hafız’ı bırakarak Cedid’in tarafına geçti.<a id="footnote23"></a><sup><a href="#bookmark22">23</a></sup> Ahmed Mir ve Abdulkerim gibi, önde gelen Ismaili Baasçı subayların çoğu zaten Cedid’i destekliyorlardı. El-Hafız’ın yönelttiği mezhepçilik suçlamalarına rağmen Mustafa Talas ve Ahmed Süveydeni gibi önde gelen Sünni asker yandaşlan Cedid’in yanından hiç ayrılmadı. El-Hafız ile Cedid arasındaki mücadelede, mezhep, bölge ve aşiret bağlarının istismar edilmesi, Suriye Silahlı Kuvvetleri içinde büyük bir gerilim yarattı. Bu da Sünnilerle dini azınlık mensupları arasında kutuplaşmaya neden oldu. Ordu içindeki mezhep farklılıkları diğer tüm farklılıkları gölgelemeye başladı.<sup>402</sup></p>

  <p style="text-align: justify;">Subaylar, Sünniler ile onlara karşı Alevi, Dürzi ve Ismaili-lerden oluşan iki muhalif kampa bölündü. Bu mezhep kutuplaşması aynı dini cemaat mensupları arasındaki görüş birliğinden çok ortak muhalefet ve başka mezheplere duyulan güvensizlikten kaynaklanıyordu. Farklı cemaatten olan askerlerin kendilerine karşı bir tehdit oluşturduklarına inanıyor ve onların her hareketini, konumlarını güçlendirmek için mezhepçilik bölgecilik ve/veya aşiretçilik yaptıkları şeklinde yorumluyorlardı.</p>

  <p style="text-align: justify;">El Hafız ile Cedid arasındaki çekişme sadece Silahlı Kuvvetler ile Parti askeri örgütüne değil, Baas Partisi’nin temel sivil örgütleri arasındaki ilişkilere de yansıyordu. Bu durum özellikle de Cedid ve yandaşlarının kontrolündeki Suriye Bölge Komutası ile, Emin el-Hafız ve Mişel Eflak liderliğindeki “eski nesil” Baasçıların'hakimiyetinde olan (Pan-Arap) Ulusal Komutası arasındaki çatışma için de geçerliydi. Ulusal Komuta 1963’ü izleyen yıllarda resmi olarak kendine bağlı bulunan Suriye Parti örgütü üzerindeki kontrolünü neredeyse tamamen kaybetti.</p>

  <p style="text-align: justify;">Ulusal Komuta, 1965’in ikinci yarısında Cedid ile El-Hafız arasında arabuluculuk yapmaya çalıştı. Kendi konumunu güçlendirmek için birini diğerine karşı oynamak suretiyle El-Hafız-Cedid çekişmesini kullanmayı denemişti. 1965 yılında Ce-did yandaşlarınca Suriye Bölge Komutası’nda yalnız bırakılan el-Hafız, tıpkı Ümran’ın Aralık 1964’te yaptığı gibi Ulusal Komuta ile uzlaşmaya çalıştı.- Bu yolla Suriye bölge örgütü içindeki konumunu güçlendirmeyi amaçlıyordu.<a id="footnote24"></a><sup><a href="#bookmark23">24</a></sup> Ulusal Komuta, Cedid’in Suriye Parti örgütü üzerindeki hakimiyetini kırmak için, 19 Aralık 1965’te Suriye Bölge Komutası’m tasfiye ederek tüm yetkiyi devralmaya karar verdi. Ulusal Komuta bir genelge yayınlayarak ordu içindeki disiplinin yeniden tesis edileceğini açıkladı.</p>

  <p style="text-align: justify;">Suriye Silahlı Kuvvetleri’nin mezhep temelinde rakip kamplara bölünmesi, Ulusal Komuta’nın her iki grubun onaylayacağı, askeri disiplini yeniden tesis edebilecek yeni bir Savunma Bakanı bulmasını son derece güçleştirdi. El-Rezzaz’a göre üst rütbeli Baasçı subaylardan sadece ikisi, Muhammed Ümran ile (Dürzi) Fahd el-Şair Savunma Bakanı olabilecek durumdaydılar. İkisi de rakip kamplardan herhangi birine mensup değildi. Ümran, Cedid’in hakimiyetindeki tarafa geçmeyen tek kıdemli Alevi subaydı. Cedid (Esad ve el-Hafız gibi) Üm-ran’m Aralık 1964’te Suriye’den sınırdışı edilmesinde sorumluluk sahibiydi.</p>

  <p style="text-align: justify;">Sünni bir subayın Savunma Bakanı olarak atanması, büyük olasılıkla Alevi subaylar tarafından kendilerine karşı bir hareket olarak algılanır ve güç mücadelesinin mezhep boyutunu daha da körüklerdi. Bu nedenle (Lazkiyeli bir Sünni olan) Muhammed Rabbah el-Tavil’in Savunma Bakanı olarak atanmasına ilişkin öneri reddedildi. Sonunda Emin el-Hafız’m da dahil olduğu Ulusal Komuta’da çoğunluk, tercihini Ümran’m savunma bakanı olmasından yana kullandı. Böylece Ümran 2 Ocak 1966 tarihinde Selah el-Din tarafından kurulan yeni kabineye dahil edildi. Ümran’m atanmasını desteklemek için öne sürülen temel iddia, bu atamanın Alevi subayları rahatlatarak, iktidar mücadelesinde mezhepçiliği azaltacağıydı. Başbakan Bi-tar’ın, Ümran’m bazı Alevi yandaşlarınca desteklenmesi de bu atamada rol oynayan bir başka etkendi.</p>

  <p style="text-align: justify;">Ümran’m atanmasının, Emin el-Hafız ve Ulusal Komutayı oluşturanlarin çoğu açısından taktik avantajı da vardı: Bu atamayla Alevi subayların sergilediği görece birlik bozulabilir, bazıları Ümran’ın çevresinde toplanırken, diğerleri Cedid’e sadık kalabilirdi. Böyle bir bölünme Ulusal Komuta’da Emin el-Ha-fız ile çoğunluğun konumunu güçlendirir, bu nedenle planlarını gerçekleştirmede onlara kolaylık sağlardı.<sup>404</sup> Hafız Esad daha sonra kendisiyle yapılan bir röportajda, Ulusal Komuta’nm, Ümran ile Emin el-Hafız’ın ordu içindeki hiziplerle bağlantısından yararlanmak için Savunma Bakanlığı’na bu atamayı önerdiğini söylemiştir. Onların yardımıyla bölge Komutası temizlenebilir, ardından da biri diğerine karşı oynayarak, her ikisi de Komuta’dan uzaklaştırılabilirdi.</p>

  <p style="text-align: justify;">Emin el-Hafız’ın çoğuna artık güvenmediği Alevi subaylara karşı takındığı düşmanca tutum, kendisi ile Muhammed Ümran arasında verimli bir işbirliğinin doğmasını neredeyse olanaksızlaştırdı. Ümran’m Savunma Bakanlığı’na atanmasından kısa bir sûre sonra aralarındaki ilişki gerginleşti. Bu durum Ulusal Komuta yönetimine karşı en büyük tehdidi oluşturan subayların hassasiyet taşıyan birliklere atanmasını zorlaştırdı.</p>

  <p style="text-align: justify;">Savunma Bakanı olarak Muhammed Ümran’a verilen önemli bir görev de Silahlı Kuvvetler’de disiplini yeniden sağlama-sıydı. Ancak Ulusal Komuta’nm Mişel Eflak gibi üyeleri, Ümran’m Silahlı Kuvvetler’de disiplini sağlayabileceğinden kuşkuluydu. Ne de olsa Ümran kendi konumunu güçlendirmek amacıyla mezhep duygularını istismar etmekle tanınıyordu. Nitekim Ümran’ın atanmasıyla mezheplerarası gerilim azalacağına daha da arttı. Parti askeri kanadının bazı üyeleri, aleni mezhepçilik yaptığı gerekçesiyle onun hem partiden hem de hükümetten ihraç edilmesini istediler. Hiçbir şekilde mezhepçilik ve bölgeciliği tasvip etmedikleri gibi, bu unsurların etkisi altında kalanların idam edilmesi önerisinde bile bulundular. Tüm bunlar Suriye Silahlı Kuvve tleri’nde yaşanan krizin en açık göstergesiydi.</p>

  <p style="text-align: justify;">Devlet Başkanı Emin el-Hafız ile Cedid’in Ulusal Komu-ta’daki diğer muhalifleri, 23 Şubat 1966’da yapılan bir darbe ile safdışı bırakıldı. Bu darbenin gerçekleşmesinde Selim Hatum ve İzzet Cedid kilit rol oynadılar. Şam çevresinde konuşlanmış olan, Alevi ve Dürzi subayların hakimiyetindeki silahlı birlikler hiç vakit kaybetmeden darbeye destek verdi. En büyük muhalefet ise Lazkiye, Hama, Humus ve Halep gibi, başkentten uzak yerlerde konuşlanmış askeri birliklerden geldi. O birliklerde bulunan Emin el-Hafız yanlısı Sünni subaylar, askeri ve siyasi durumu kendi lehlerine çevirmeye çalıştılar. Şam’ın yakın çevresindeki birliklerin darbeye hemen hiç direniş göstermemesi, Suriye Askeri Komutası’ndaki azınlık mensuplarının başvurduğu, daha önce sözü edilen taktiklerin doğrudan bir sonucuydu. Azınlığa mensup oldukları için mezhepsel nedenlerle kendilerine güvenilen subaylar da Şam’a yakın yerlere yerleştirilmişti. Öte yandan yine aynı nedenle (Sünni oldukları için) “güvenilmeyenler” de ya İsrail cephesine ya da başkentten uzak olan yerlere, özellikle de ülkenin kuzeyine gönderilmişti.<sup>405</sup></p>

  <p style="text-align: justify;">Darbe önde gelen Sünni subay hiziplerinden bazılarının tasviyesiyle sonuçlandı. Ümran’ın hizbindeki en önemli kişiler</p>

  <p style="text-align: justify;">405) Münif el-Rezzaz, al-Tajribah al-Murrah, s 159; al-Taqrir al-Watha’iqi, s.</p>

  <p style="text-align: justify;">33-34.</p>

  <p style="text-align: justify;">görevlerinden uzaklaştırıldı. Ordu içinde mezhep, bölge ve/ve-ya aşirete dayalı bloklar oluşturdukları gibi suçlamalarla, 1966 yılı boyunca Parti’nin askeri kanadından resmen tasfiye edildiler. Muhammed Ümran’ın yeğeni olan Mustafa Ümran, “mezhep ve aşirete dayalı bir blokun liderliğine iştirak etmekle” başka bir deyişle, Ümran ailesinin önemli rol oynadığı bir Alevi subaylar hizbine liderlik etmekle suçlandı. Bu şekilde tasfiye edilenler arasında Sünnilerin oranı çarpıcı boyuttaydı. Bu da başta heteredoks Müslümanlar olmak üzere, dini azınlıklara mensup kişilerin, Sünnilere kıyasla ayrıca daha üstün bir duruma gelmesine yol açtı.</p>

  <h2 id="sigil_toc_id_69" style="text-align: center;">SONUÇ</h2>

  <p style="text-align: justify;">Arap Ulusal Mitini sorgulayan Muhammed Harbi, “Arap milliyetçiliğinin, 19. yüzyıl Almanyası örneğini izleyerek yıkıp bozarak, kaba güçle, propaganda yoluyla ulus kurma konusunda yetersiz kaldığı yolundaki eleştiri, Batı dünyası tarafından şekillendirilen ve kontrol altında tutulan uluslararası sistemin ağırlığını ortadan kaldırmaz. Belirli engeller yaratan sömürge geçmişi, Filistin’de bir Yahudi yurdunun kurulması, Arap milliyetçiliğinin çıkmazlarını kısmen açıklıyor. Yine de ulusal mitin gerçekleştirilmesinin önündeki esas engel, ekonomik açıdan Batı’ya birbirlerine olduğundan çok daha fazla bağlı 21 devletin maddi yaşamının ve çıkarlarının örgütlendiği gerçek bağlamda yatıyor,” diyerek Baas Partisi ve Panarabizm’in iflasında bölge dışındaki dinamiklere dikkat çekmektedir. Ancak gerek Baas’ın parti doğasından kaynaklanan gerekse yönetim zaafiyetlerinin doğurduğu etkenlerin çok daha ön planda olduğu bir gerçektir.</p>

  <p style="text-align: justify;">Liderleri karizmatik olmadığı gibi evrensel düzeyde popüler de olmayan Baas Partisi, gerekli politik gerçekliğe sahip politikacılardan yoksundu. Niyazi Berkes, Baas’ın başarısızlığını,</p>

  <p style="text-align: justify;">“Ne bir ekonomik teorisi, ne bir kalkınma planı, ne de bir reform tasarısı olan Baasçılık, biz doktrinci değiliz, doktrinimizi deneylerle gerçekleştireceğiz demiştir,” şeklinde açıklamaktadır.</p>

  <p style="text-align: justify;">Baas Partisi kitlelere ulaşırken ulusçuluk ve toplumsal adalet dillerinin yanı sıra İslam’ın dilini de kullanmış ancak zamanla ulusçuluk, toplumsal adalet ve sosyalizmin ön plana çıkması İslâmî muhalefetin dili haline getirmiştir. Bu da Şeri-at’ı modernist bir tarzda yorumlama eğilimindeki parti yöneticilerini zor duruma düşürmüştür.</p>

  <p style="text-align: justify;">Baas’ın önündeki en önemli engellerden biri de Hizipleşme olmuştur. Parti yöneticileri arasında sadece çatışan hırslardan ve siyasal anlaşmazlıklardan kaçınılmaz bir biçimde kaynaklanan kişisel, düşmanlıklar değil, aynı zamanda parti mekanizması genişleyip daha karmaşık hale gelirken yapısal bölünmeler görülmüştür. Bunun sonucunda devlet içinde parti, ordu, istihbarat servisleri ayrı iktidar merkezleri haline gelmiştir.</p>

  <p style="text-align: justify;">Baas, “Sosyalist Milliyetçilik” ilkesini benimsediği zaman, bu hedefe ulaşmak için vereceği mücadeleyi de tanımladı ve Arap halkının vermesi gereken mücadeleyi ortaya koydu. Parti, bu mücadelenin birbiriyle ilintili iki aşamadan oluşmasını öngördü: Bir yandan mahrum bırakılmış, zorluklar içindeki sınıf ile onu sömürenler arasındaki mücadele; diğer yandan emekçi sınıfın, bölünmüşlükten toplumsal durumun talihsizliğinden çıkar sağlayan sömürücü sınıf ve emperyalizme karşı verdiği mücadele. Parti bu tanıma uymayan herhangi bir mücadeleyi halkın çıkarına hizmet etme amacından uzaklaşma olarak nitelendirdi; bölgecilik, mezhepçilik ve aşiretçiliğin her türlü yöntemle savaşılması gereken tehlikeli birer sosyal hastalık olduğunu belirtti. Ancak medya, Parti Komutası’nda ve devrim sırasında yaşanan tezatları kötüye kullandı. Bazı liderler, özellikle de ne parti mantığına ne de kendi görüş ve davra-</p>

  <p style="text-align: justify;">nışlannı destekleyecek parti olanaklarına sahip olmayan ve bu nedenle parti ve kuramlarıyla çatışmaya giren Parti üyeleri, mezhepçilik ve bölgecilik kartlarını oynamaya teşvik edildi. Bu üyeler durumu mezhepçilik temeline oturtmaya ve bu görüşü parti içinde yaymaya çalıştı. Her ne kadar parti teşkilatında fazla ilgi görmeseler de, Parti’ye inancı henüz yeterince güçlü olmayatı ya da Parti’yi kişisel çıkarlarını gerçekleştirmek için bir araç olarak gören bazı kişilerin aklını çelmeyi başardılar.</p>

  <p style="text-align: justify;">Suriye ile Mısır birleşmesi modern tarihte eşine az rastlanan bir ör,nekti. Komşu olmayan iki ülke gönüllü bir şekilde birleşirken, bu birlik bütün Arap devletlerine açıktı. Baas Partisi Arap ulusunu birleştirmek ülküsünü gerçekleştirdiği için komünistlere karşı da güç kazandığına inanmaktaydı. Ancak Suriye’de, Arap Birliği, sosyalizm, ekonomik reformlar, toplumda İslam’ın rolü ve İsrail’e karşı savaş konularında Nasırcı ve Nasır karşıtları şeklinde bölünmeler yaşanmıştır...</p>

  <p style="text-align: justify;">Baas, Suriye ve Irak’ta iktidarsa da ne kuruluş amacına hizmet eden bir ideolojisi ne de doğuş felsefesi vardır... Özellikle de Irak’ta: Parti, iç Çatışmalarla parçalanmış ama dış tehlikeye karşı dayanışma içinde olan bir klandan öteye gitmemektedir. Onun başındaki Saddam Hüseyin’in ise silaha dayanan iktidar oyununun daha ne kadar süreceği aylar, haftalar hatta günlerle ölçülü bir hal almıştır.</p>

  <p style="text-align: justify;">Öyle görülüyor ki Saddam Hüseyin sadece Baas Partisi’ni ismen de temsil etse iktidardan düştüğü an Ortadoğu’da dirilişi temsil eden bu kurumun tabelası da inmiş olacaktır. Partinin Suriye’de de giderek zayıfladığını dikkate alırsak Baas ismi belki bir rüya belki onurlu bir çaba olarak sadece anılarda kalacaktır.</p>

  <p style="text-align: justify;"><a id="bookmark0"></a><a href="#footnote1">1</a></p>

  <p style="text-align: justify;">Al-Taqrir al Tanzimi, 1965, s. 34.</p>

  <p style="text-align: justify;"><a id="bookmark1"></a><a href="#footnote2">2</a></p>

  <p style="text-align: justify;">Al-Taqrir al-Tanzimi, 1965, s. 34.</p>

  <p style="text-align: justify;"><a id="bookmark2"></a><a href="#footnote3">3</a></p>

  <p style="text-align: justify;">A.g.e., s. 43.</p>

  <p style="text-align: justify;"><a id="bookmark3"></a><a href="#footnote4">4</a></p>

  <p style="text-align: justify;">A.g.e. s. 22, 41-43.</p>

  <p style="text-align: justify;"><a id="bookmark4"></a><a href="#footnote5">5</a></p>

  <p style="text-align: justify;">A.g.e. s. 41-43.</p>

  <p style="text-align: justify;"><a id="bookmark5"></a><a href="#footnote6">6</a></p>

  <p style="text-align: justify;">Van Dam, De Rol van Sektarisme, Regionalisme en Tribalisme, s. 122-124.</p>

  <p style="text-align: justify;"><a id="bookmark6"></a><a href="#footnote7">7</a></p>

  <p style="text-align: justify;">Münif el-Rezzaz, al-Tajribah al-Murrah, s. 159</p>

  <p style="text-align: justify;"><a id="bookmark7"></a><a href="#footnote8">8</a></p>

  <p style="text-align: justify;">Muta’ Safadi, Hizb al-Ba’th, s. 339-340</p>

  <p style="text-align: justify;"><a id="bookmark8"></a><a href="#footnote9">9</a></p>

  <p style="text-align: justify;">Münif el-Rezzaz, al-Tajribah al-Murrah, s. 159; al-Nahar, 9 Temmuz 1963</p>

  <p style="text-align: justify;"><a id="bookmark9"></a><a href="#footnote10">10</a></p>

  <p style="text-align: justify;">Münif el-Rezzaz, al-Tajribah al-Murrah, s. 159; Muta’ Safadi, Hizb al-Ba’th, s. 338-339.</p>

  <p style="text-align: justify;"><a id="bookmark10"></a><a href="#footnote11">11</a></p>

  <p style="text-align: justify;">Muta’ Safadi, Hizb al-Ba’th, s. 339-340</p>

  <p style="text-align: justify;"><a id="bookmark11"></a><a href="#footnote12">12</a></p>

  <p style="text-align: justify;">“The Dynamics of Power in Syria since the Break with Egypt", Middle Eastern Studies, Cilt 6, No. 1, Ocak 1970, s. 40</p>

  <p style="text-align: justify;"><a id="bookmark12"></a><a href="#footnote13">13</a></p>

  <p style="text-align: justify;">Al-taqrir al-Watha’iqi, s. 65.</p>

  <p style="text-align: justify;"><a id="bookmark13"></a><a href="#footnote14">14</a></p>

  <p style="text-align: justify;">Askeri Büro tarafından askeri parti şubelerine ve bağımsız alt şubelere yollanan genelge, 2 Ekim 1965 (teksir)</p>

  <p style="text-align: justify;"><a id="bookmark14"></a><a href="#footnote15">15</a></p>

  <p style="text-align: justify;">Rabinovich, Syria under the Bath 1963-1966, s. 165-71, 180-189.</p>

  <p style="text-align: justify;"><a id="bookmark15"></a><a href="#footnote16">16</a></p>

  <p style="text-align: justify;">A.g.e., s. 115-17, 137-8, 159; Muta’Safadi, Hizb al-Bath, s. 349-50</p>

  <p style="text-align: justify;"><a id="bookmark16"></a><a href="#footnote17">17</a></p>

  <p style="text-align: justify;">Münif el-Rezzaz ile yapılan söyleşi, Amman, 5 Eylül 1971;A1-Taqrir al-Wat-ha’iqi, s. 63, 64. Muta’Safadi, Hizb al-Ba’th, s. 341.</p>

  <p style="text-align: justify;"><a id="bookmark17"></a><a href="#footnote18">18</a></p>

  <p style="text-align: justify;">Mustafa Talas, Mir’at Hayati, 1958-1968, s. 556-559. Talas’a göre Muham-med Ümran iktidarı tekeline almak amacıyla bir askeri darbe düzenlemekle suçlanmıştı.</p>

  <p style="text-align: justify;"><a id="bookmark18"></a><a href="#footnote19">19</a></p>

  <p style="text-align: justify;">Al-Hayat, 10 Şubat 1965. ”Tariq suriyah ba’d Dhihab Ümran wa Madrasa-tih"</p>

  <p style="text-align: justify;"><a id="bookmark19"></a><a href="#footnote20">20</a></p>

  <p style="text-align: justify;">Al-Thawrah, 23 Şubat 1965.</p>

  <p style="text-align: justify;"><a id="bookmark20"></a><a href="#footnote21">21</a></p>

  <p style="text-align: justify;">Rabinovich, Syria under the Ba’th 1963-1965, s. 151</p>

  <p style="text-align: justify;"><a id="bookmark21"></a><a href="#footnote22">22</a></p>

  <p style="text-align: justify;">Al-Taqrir al-Watha’iqi, S. 34, 101, 102; al-Anwar, 16 Mart 1966</p>

  <p style="text-align: justify;"><a id="bookmark22"></a><a href="#footnote23">23</a></p>

  <p style="text-align: justify;">Rabinovich, Syria under the Ba’th 1963-1966, s. 145.</p>

  <p style="text-align: justify;"><a id="bookmark23"></a><a href="#footnote24">24</a></p>

  <p style="text-align: justify;">Van Dam, De Rol van Sektarisme, Regionalisme en Tribalisme, s. 137-8.</p>
</body>
</html>
