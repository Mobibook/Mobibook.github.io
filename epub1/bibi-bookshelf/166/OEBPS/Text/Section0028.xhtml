<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Ejderhanın Gözüyle</h1>

  <p>Ertesi sabah Eragon her yeri ağrıyarak ve morluklarla uyandı. Brom' un eyeri Saphira'ya taşıdığını görünce bu konudaki huzursuzluğunu yatıştırmaya çalıştı. Kahvaltı hazır olana dek Brom eyeri Saphira'ya bağlamış, Eragon'un çantalarını asmıştı.</p>

  <p>Eragon kâsesindekileri bitirince sessizce yayını alıp Saphira'nın yanına gitti. "Unutma, dizlerinle tutunup onu düşüncelerinle yönlendir ve sırtında olabildiğince düz bir şekilde otur. Paniğe kapılmazsan her şey yolunda gider," dedi, Brom. Eragon başıyla onaylayıp yayını deri kılıfına soktu, Brom onu eyerine kaldırdı.</p>

  <p>Bacaklarının etrafındaki bantları sıkılaştırırken Saphira sabırsızlıkla onu bekledi. Hazır mısın, diye sordu.</p>

  <p>Taze sabah havasını içine çekti. Hayır, ama hadi gidelim! Saphira coşkuyla ona katıldı. O çömelirken Eragon sıkıca tutundu. Saphira'nın güçlü bacakları havada dalgalanırken hava akımı Eragon'un etrafından geçip soluğunu kesti. Saphira kanatlarını üç kez çırpınca gökyüzüne vardı ve hızla yükselmeye devam etti.</p>

  <p>Eragon, Saphira'ya son bindiğinde kanat çırpmakta zorlanıyordu. Artık Saphira dengeli bir şekilde ve çaba harcamadan kanat çırpıyordu. Saphira yan yatarken Eragon, onun boynuna sıkıca sarıldı. Altlarındaki nehir puslu gri bir çizgi halinde uzanıyordu. Etraflarında bulutlar uçuşuyordu. Ovaların üstünde tekrar düzleşirlerken aşağıdaki ağaçlar yalnızca küçük benekler olarak görünüyordu. Hava serin ve mükemmel derecede berraktı. "Bu harika..." Saphira yan yatıp tamamen dönünce sözleri havada asılı kaldı. Yer hızla dönerken Eragon'un başı dönmeye başladı. "Bunu yapma!" diye bağırdı. "Düşeceğim sanıyorum."</p>

  <p>Buna alışmalısın. Havada saldırıya uğrarsam yapacağım en basit manevralardan biri bu, diye karşılık verdi, Saphira. Eragon'un aklına onun sözlerini çürütecek bir şey gelmedi, bu yüzden dikkatini midesini kontrol etmeye verdi. Saphira dalışa geçerek yere yaklaştı.</p>

  <p>Eragon'un midesi her sarsıntıyla altüst olsa da zevk almaya başlamıştı. Kollarını biraz gevşeterek boynunu gerdi, manzarayı seyretmeye başladı. Saphira, onun bir süre manzaranın tadını çıkarmasına izin verdikten sonra, sana uçmanın gerçekte nasıl bir şey olduğunu göstereyim, dedi.</p>

  <p>Nasıl?</p>

  <p>Gevşe ve korkma.</p>

  <p>Saphira'nın zihni onunkini çekerek bedeninden uzaklaştırdı. Eragon bir an mücadele etti, ama sonra teslim oldu. Görüşü bulanıklaştı ve birden Saphira'nın gözleriyle görmeye başladığını fark etti. Her şey çarpılmıştı: renkler garip, egzotikti; maviler daha belirginken yeşil ve kırmızı daha mattı. Eragon başını ve vücudunu çevirmeye çalıştı, ama yapamadı. Havada kayan bir hayaletmiş gibi hissediyordu kendini.</p>

  <p>Gökyüzünde yükselen Saphira saf neşe yayıyordu etrafa. Bu istediği yere gitme özgürlüğünü çok seviyordu. Yerden iyice yükseldiklerinde tekrar Eragon'a baktı. Eragon kendisini onun gördüğü gibi, yani boş bir ifadeyle Saphira'ya tutunurken gördü. Saphira'nın vücudunun havaya karşı gerildiğini, yukarıya giden hava akımını yükselmek için kullandığını hissedebiliyordu. Saphira'nın bütün kasları onun kendi kasları gibiydi. Kuyruğunun rotasını düzelten dev bir dümen gibi savrulduğunu hissetti. Saphira'nın adeta kendi kuyruğuna teslim olmuş gibi davranması onu şaşırttı.</p>

  <p>Aralarındaki bağlantı, kimlikleri arasında bir fark kalmayana dek güçlenmeye devam etti. Kanatlarını birbirine kenetleyip yukarıdan atılan bir mızrak gibi dimdik inişe geçtiler. Saphira'nın neşesiyle kuşatılmış olan Eragon düşme korkusu gibi bir şey hissetmiyordu. Hava yüzlerini yalayıp geçiyordu. Kuyrukları havayı dövüyor, birbirine bağlanan zihinleri bu deneyimle cümbüş yapıyordu.</p>

  <p>Yere doğru hızla dalışa geçerlerken bile çarpma korkusu yoktu. Kanatlarını tam zamanında açıyor, ikisinin kenetlenmiş güçleriyle tekrar vükseliyorlar, hızla yukarı tırmanarak dev bir halka çiziyorlardı.</p>

  <p>Tekrar yatay bir şekilde uçuşa geçerlerken zihinleri farklılaşmaya, yeniden birbirinden ayrı kişiler olmaya başladılar. Bir saniye için Eragon hem kendisinin, hem Saphira'nın vücudunu hissetti. Sonra görüşü bulanıklaştı ve yeniden Saphira'nın sırtında oturmaya başladı. Yutkunarak eyere çöktü. Şiddetle çarpan kalbinin ve soluklarının normale dönmesi biraz zaman aldı. Kendine gelince heyecanla, bu inanılmazdı, dedi. Uçmaktan bu kadar hoşlanırken yere inmeye nasıl dayanabiliyorsun?</p>

  <p>Yemek de yemek zorundayım, dedi Saphira eğlenerek. Ama hoşuna gitmesine sevindim.</p>

  <p>Bu tür bir deneyim için sözcükler yetersiz kalıyor. Seninle daha fazla uçmadığım için özür dilerim; böyle olacağını hiç düşünmezdim. Her zaman bu kadar mavi mi görüyorsun?</p>

  <p>Ben öyleyim. Artık birlikte daha sık uçacak mıyız?</p>

  <p>Evet! Her fırsatta.</p>

  <p>Güzel, diye karşılık verdi, Saphira halinden hoşnut bir sesle.</p>

  <p>Uçarken düşüncelerini paylaştılar, haftalardır yapmadıkları kadar konuştular. Saphira, Eragon'a saklanmak için tepeleri ve ağaçlan nasıl çullandığını, bir bulutun gölgesine nasıl gizlendiğini gösterdi. Brom'un gittiği patikayı izliyorlardı ki, bu Eragon'un tahmin ettiğinden daha zor bir işti. Saphira çok yakından uçmadığı takdirde patikayı göremiyorlardı, o zaman da görülme riski doğuyordu.</p>

  <p>Gün ortasına doğru Eragon'un kulağını sinir bozucu bir vızıltı doldurdu ve zihninde yabancı bir baskı fark etti. Kurtulmaya çalışarak başını iki yana salladı, ama gerilim gitgide arttı. Brom'un insanların zihnine nasıl girebileceğine dair sözleri Eragon'un aklından geçti ve deli gibi zihnini güncelerden arındırmaya çalıştı. Dikkatini Saphira'nın pullarına verip başka hiçbir şeye aldırmamaya çalıştı. Baskı bir an için hafifledi, ama sonra daha da büyüyerek geri geldi. Ani bir rüzgâr Saphira'yı sarsarak Eragon'un dikkatini dağıttı. O bir savunma geliştiremeden güç içeri girdi Ama başka bir zihnin istilacı varlığı yerine yalnızca sözcükler olduğunu fark etti, ne yaptığını sanıyorsun sen? Çabuk aşağı in. Önemli bir şey buldum.</p>

  <p>"Brom," dedi Eragon.</p>

  <p>"Evet," dedi yaşlı adam sinirli bir şekilde. Şimdi o koca kertenkeleni yere indir. Buradayım... Ona bulunduğu yerin resmini gönderdi. Eragon hızla Saphira'ya nereye gitmesi gerektiğini söyledi ve Saphira aşağıdaki nehre doğru inişe geçti. Bu arada Eragon yayını gerip birkaç ok hazırladı.</p>

  <p>Eğer bir bela varsa hazırlıklı olacağım.</p>

  <p>Ben de öyle, dedi, Saphira.</p>

  <p>Brom'un yanına vardıklarında Eragon, onun bir meydanda durmuş kollarını salladığını gördü. Saphira yere indi. Eragon yere atlayıp tehlike olup olmadığını görmek için etrafına baktı. Atlar meydanın kenarındaki bir ağaca bağlanmışlardı, ama bunun dışında Brom yalnızdı. Eragon yanına koşup, "Ne oldu?" diye sordu.</p>

  <p>Brom çenesini kaşıyıp bir dizi küfür sıraladı. "Bir daha beni öyle engellemeye çalışma. Zaten kendimi sana duyurmam yeterince zor."</p>

  <p>"Üzgünüm."</p>

  <p>Brom bir homurtu çıkardı. "Nehrin aşağı tarafındayken Ra'zac'ın izlerinin bittiğini fark ettim. Geri dönüp izlerin nerde bittiğini buldum. Yere bakıp ne gördüğünü söyle bana."</p>

  <p>Eragon çömelip toprağı inceledi ve çözmesi zor karışık izler buldu. Sayısız Ra'zac izi birbirinin üstüne binmişti. Eragon izlerin yalnızca birkaç günlük olduğunu tahmin etti. Onların üzerinde toprağa gömülü uzun, kalın izler vardı. Tanıdık görünüyorlardı, ama Eragon bunun nedenini anlayamıyordu.</p>

  <p>Başını iki yana sallayarak ayağa kalktı. "Bunun ne olduğu konusun hiçbir fikrim..." Sonra Saphira'ya bakıp bu izleri neyin yaptığını fark etti. Saphira ne zaman havalansa pençeleri toprağa gömülüyor ve aynı şekilde iz bırakıyordu. "Bu çok anlamsız, ama aklıma gelen tek şey Ra'zac'ın derhaların üstünde havalandığı. Ya da dev kuşlara binip gökyüzünde kayboldular– Bana daha iyi bir açıklaman olduğunu söyle lütfen."</p>

  <p>Brom omuz silkti. "Ra'zac'ın bir yerden bir yere inanılmaz bir hızla –ittiğini duymuştum, ama buna dair ilk kanıtım bu. Uçan atları varsa onlar! bulmak imkânsız. Ama bunlar ejderha değil, bu kadarını biliyorum. Bir ejderha asla Ra'zac taşımayı kabul etmez."</p>

  <p>"Ne yapacağız? Saphira gökyüzünde izlerini süremez onların. Bunu yapabilse bile seni geride bırakmak zorunda kalırız."</p>

  <p>"Bu işin kolay bir çözümü yok," dedi, Brom. "Düşünürken öğle yemeği yiyelim. Belki yerken ilham gelir." Eragon somurtkan bir şekilde çantasında yiyecek aradı. Sessizlik içinde yemeklerini yerken gökyüzüne bakıyorlardı.</p>

  <p>Eragon bir kez daha evi düşünüp Roran'ın ne yaptığını merak etti. Yanmış çiftliğin görüntüsü karşısında belirdi ve yas duygusu bütün benliğini kapladı. Ra'zac'ı bulamazsam ne yapacağım? O zaman amacım ne olacak? Carvahall'e dönebilirim –yerden bir dal parçası alıp ikiye böldü– ya da Brom'la yolculuğa ve eğitimime devam edebilirim. Eragon düşüncelerini susturabilmeyi umarak ovalara baktı.</p>

  <p>Brom yemeğini bitirince ayağa kalkıp başlığını geriye itti. "Bildiğim her numarayı, aklımdaki her güç sözcüğünü ve sahip olduğum bütün yetenekleri denedik, ama Ra'zac'ı nasıl bulabileceğimizi hâlâ çözemedim." Eragon üzgün bir şekilde Saphira'ya yaslandı. "Saphira bir kasabada kendini gösterebilir. O zaman Ra'zac bala koşan arılar gibi oraya üşüşürler. Ama son derece riskli bir şey olur bu. Ra'zac yanında askerler de getirir ve kral bu duruma el koyabilir, bu da senin ve benim mutlak ölümüm anlamına gelir."</p>

  <p>"Peki şimdi ne yapacağız?" diye sordu, Eragon kollarını havaya kalkarak. Bir fikrin var mı Saphira?</p>

  <p>Hayır.</p>

  <p>"Bu iş sana bağlı," dedi, Brom. "Bu senin savaşın."</p>

  <p>Eragon öfkeyle dişlerini gıcırdatıp Brom'dan ve Saphira'dan uzaklaştı. Ağaçların arasına girmek üzereyken ayağı sert bir şeye takıldı. Yer de birisinin omzuna asabileceği uzunlukta deri kayışı olan metal bir şişe vardı. Üzerine Eragon'un Ra'zac'a ait olduğunu bildiği gümüş bir simge işlenmişti.</p>

  <p>Heyecanlanarak şişeyi aldı, kapağını açtı. Havayı iç bayıltıcı bir koku doldurdu... Garrow'u evin enkazında bulduğunda aldığı kokuydu bu. Şişeyi eğdi, bir damla berrak, parlak bir sıvı parmağına döküldü. Eragon'un parmağı ateşe girmiş gibi birden yandı. Acıyla inleyip parmağını yere sürdü. Bir dakika sonra acı hafifleyip can sıkıcı bir zonklamaya dönüştü Parmağının bir parça derisi erimişti.</p>

  <p>Yüzünü buruşturarak Brom'a koştu. "Bak ne buldum," dedi Brom'a. Brom şişeyi alıp inceledi, sonra kapağına biraz sıvı döktü. Eragon, onu uyarmaya çalıştı. "Dikkat et, derini..."</p>

  <p>"Yakar, biliyorum," dedi, Brom. "Ve galiba sen bütün eline döktün. Parmağın? Eh, en azından içmeme akıllılığını göstermişsin. Senden geriye bir su birikintisi kalırdı yalnızca."</p>

  <p>"Ne bu?"</p>

  <p>"Yalnızca dondurucu kuzey denizlerindeki küçük bir adada yetişen seithr bitkisinin yapraklarından çıkarılan yağ. Doğal durumundayken yağ incileri korumada kullanılır... incileri parlak ve güçlü yapar. Ama kan akıtarak yağa bazı özel sözler söylendiğinde her türlü eti eritme özelliğini kazanır. Bu onu tek başına özel yapmaz –sinirleri ve kemiği eritecek bir sürü asit var– ama bu yağ başka hiçbir şeye zarar vermez. Bu yağa her şeyi sokabilir ve insana veya hayvana ait bir parça olmadığı takdirde zarar görmeden dışarı çıkarabilirsin. Bu da yağı işkence ve suikast için aranılan hale getirir. Ahşabın içinde saklanabilir, bir mızrağın ucuna sürülebilir ya da ona dokunacak bir sonraki insanın yanması için çarşaflara dökülebilir. Yalnızca yaratıcılığınla sınırlı bir sürü kullanım alanı vardır. Bu yağın neden olduğu yara çok ağır iyileşir. Nadir bulunur ve çok pahalıdır, özellikle bu dönüştürülmüş şekli."</p>

  <p>Eragon, Garrow'un üzerindeki korkunç yanıkları hatırladı. Onun üzerinde bunu kullanmışlar, diye fark etti dehşet içinde. "Bu kadar değerliyse Ra'zac onu neden burda bıraktı acaba?"</p>

  <p>"Uçarlarken düşmüş olmalı."</p>

  <p>"Ama neden almak için geri gelmediler? Kaybettikleri için kralın pek memnun olacağını sanmıyorum."</p>

  <p>"Evet, memnun olmayacaktır," dedi, Brom. "Ama seninle ilgili haberleri geciktirirlerse daha da sinirlenirdi. Hatta, eğer Ra'zac şu ana dek krala ulaştıysa onun senin adını öğrendiğine emin olabilirsin. Bu da bizim kasabalara girdiğimizde çok daha dikkatli olmamız gerektiği anlamına geliyor. Bütün imparatorluk boyunca seninle ilgili uyarılar ve ihbarlar olacaktır."</p>

  <p>Eragon düşünmek için durdu. "Bu yağ, gerçekte ne kadar nadir bulunur?"</p>

  <p>"Bir domuz ağılındaki elmas gibidir," dedi, Brom. Ama bir süre sonra kendini düzeltti. "Aslında, kuyumcular normal yağ kullanır, ama yalnızca buna parasal gücü yetenler."</p>

  <p>"Yani bunu alıp satan insanlar var."</p>

  <p>"Belki bir iki tane."</p>

  <p>"Güzel," dedi, Eragon. "Sahil boyunda bulunan şehirler nakliye kayıtları tutarlar mı?"</p>

  <p>Brom'un gözleri parladı. "Elbette tutarlar. O kayıtlara ulaşabilirsek bize yağı güneye kimin getirdiğini ve ordan nereye gittiğini öğrenebiliriz."</p>

  <p>"Ve imparatorun satın alma kaydı bize Ra'zac'ın nerde yaşadığını gösterir!" Sonucuna vardı, Eragon. "Bu yağı kaç insan alabilir bilmiyorum, ama hangilerinin imparator için çalışmadığını öğrenmek zor olmamalı."</p>

  <p>"Dâhice!" dedi, Brom gülümseyerek. "Keşke bunu yıllar önce ben düşünebilseydim beni büyük baş ağrılarından kurtarırdı. Sahilde gemilerin karaya yanaşabildiği bir sürü şehir ve kasaba var. Başlangıç noktamız taretin büyük bölümünü kontrol eden Teirm olabilir." Brom durakladı. Son duyduğuma göre eski dostum Jeod orda yaşıyormuş. Birbirimizi yıllardır görmedik, ama bize yardım etmeyi isteyebilir. Ve tüccar olduğu için o kayıtlara ulaşması da mümkün."</p>

  <p>"Teirm'e nasıl ulaşacağız?"</p>

  <p>"Spine'daki yüksek geçite varana dek güneydoğuya gideceğiz. Karşı tarafa geçtikten sonra Teirm sahilinden yukarı çıkabiliriz," dedi, Brom Yumuşak bir rüzgâr saçlarını havalandırdı.</p>

  <p>"Geçite bir hafta içinde varabilir miyiz?"</p>

  <p>"Kolayca. Ninor'dan uzaklaşıp sağa doğru gidersek yarına kadar dağ. lan görürüz."</p>

  <p>Eragon, Saphira'nın yanına gidip üzerine bindi. "Akşam yemeğinde görüşürüz o zaman." İyice yükseldiklerinde, yarın Cadoc'a bineceğim, dedi. Sen itiraz etmeye başlamadan önce söyleyeyim bunu yalnızca Brom'la konuşabilmek için yapıyorum.</p>

  <p>Onunla gün aşırı yolculuk etmelisin. Böylece eğitimine devam edebilirsin ve benim de avlanacak zamanım olur.</p>

  <p>Bu senin canını sıkmaz mı?</p>

  <p>Bunu yapmak gerekli.</p>

  <p>Geceyi geçirmek için yere indiklerinde bacaklarının acımadığını görüp sevindi. Eyer onu Saphira'nın pullarından iyi korumuştu.</p>

  <p>Eragon ve Brom'la gecelik dövüşlerini yaptılar, ama kafaları günün olaylarıyla meşgul olduğu için ikisinin de enerjisi yoktu. Dövüşü bitirdiklerinde Eragon'un kolu Zar'rcc'un alışık olmadığı ağırlığı yüzünden yanıyordu.</p>
</body>
</html>
