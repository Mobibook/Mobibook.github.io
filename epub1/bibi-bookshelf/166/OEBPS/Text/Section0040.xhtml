<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Helgrind'in İbadetçileri</h1>

  <p>Eragon uyandığında odada yalnızdı. Duvarda kömür parçasıyla yazılmış bir not vardı:</p>

  <blockquote style="margin: 20px 0 20px 40px; border: none; padding: 0px;">
    <p>Eragon,</p>

    <p>Bu gece geç saatlere kadar gelmeyeceğim. Yiyecek parası yatağın altında. Şehri gezip eğlen, ama sakın fark edilme!</p>

    <p>Brom</p>
  </blockquote>

  <blockquote style="margin: 20px 0 20px 40px; border: none; padding: 0px;">
    <p>Hamiş. Oradan uzak dur. Okun ve yayın olmadan bir yere gitme! Her zaman gerili tut.</p>
  </blockquote>

  <p>Eragon duvarı temizledi, yatağın altındaki parayı aldı. Yayını sırtına takarken, keşke her zaman silahlanmam gerekmese, diye düşündü.</p>

  <p>Altın Küre'den çıkıp sokaklarda avare gezinmeye başladı, ilgisini çeken bir şey olursa durup baktı. Pek çok ilginç dükkân vardı, ama hiçbiri Teirm'deki Angela'nın baharat dükkânı kadar heyecan verici değildi. Zaman zaman kasvetli, klostrofobik evlere bakıp bu şehirden kurtulmayı diliyordu. Karnı acıkınca bir parça peynir ve ekmek alıp kaldırıma oturarak yedi.</p>

  <p>Daha sonra Dras-Leona'nın uzak köşesinde fiyat listesi sıralayan bir açık artırmacının sesini duydu. Meraklanarak sese doğru yöneldi ve iki bina arasındaki geniş açıklığa vardı. On adam bel hizasına dek yükselen bir platformun üstünde duruyordu. Önlerinde gösterişli giysiler içinde renkli ve gürültücü insanlar sıralanmıştı. Satılacak mallar nerede, diye merak etti, Eragon.</p>

  <p>Açık artırmacı listesini bitirip platformun arkasındaki genç bir adama kendisine katılmasını işaret etti. Adam ellerine ve ayaklarına bağlanmış zincirlerle zorlukla yukarı tırmandı. "İşte ilk malımız," dedi açık artırmacı. "Hadarac Çölü'nden sağlıklı bir erkek, geçen ay yakalandı ve mükemmel bir durumda. Şu kollara ve bacaklara bakın; bir boğa kadar güçlü! Mükemmel bir kalkan taşıyıcı olur ya da eğer bunun için ona güvenmiyorsanız zor işlere koşabilirsiniz. Ama size şu kadarını söylememe izin verin, lordlar ve leydiler, bu paranızı ziyan etmeniz demek olur. Medeni bir dilde konuşmasını sağlayabilirseniz zekâsının bir çivi kadar parlak olduğunu görürsünüz!"</p>

  <p>Kalabalık gülerken Eragon öfkeyle dişlerini gıcırdatıyordu. Dudaklarından köleyi serbest bırakacak bir sözcük dökülmeye hazırlandı ve askıdan yeni kurtulan kolu yükseldi. Avucundaki iz titreşiyordu. Tam sihir yapmak üzereyken kafasına bir şey dank etti, köle oradan asla kaçamazdı! Şehir duvarlarına varmadan ona yetişirlerdi. Eragon, ona yardım etmeye çalışırsa ancak durumu zorlaştırmış olurdu. Kolunu indirip sessizce küfretti. Düşün! Urgallarla da başını böyle derde sokmuştun.</p>

  <p>Kölenin uzun boylu, kartal burunlu bir adama satılışını umutsuzca seyretti. Bir sonraki köle altı yaşından büyük olmayan zayıf bir kızdı. Ağlayan annesinin kollarından zorlukla koparıldı. Açık artırmacı artırmayı başlarken Eragon öfkeden kaskatı kesilmiş bir şekilde kendini oradan uzaklaşmaya zorladı.</p>

  <p>Ağlamaların işitilmez olması için birkaç blok yürümek zorunda kaldı. Su anda bir hırsızın çantamı çalmaya çalışmasını çok isterdim, diye düşündü vahşi bir şekilde. Düş kırıklığı içinde yakındaki bir duvarı yumruklayarak eklem yerlerini kanattı.</p>

  <p>İmparatorla savaşarak bu tür şeyleri durdurabilirim, diye düşündü. Saphira yanımdayken o köleleri kurtarabilirim. Bana özel güçler bahşedildi; bunu başkalarının iyiliği için kullanmamak bencillik olur. Kullanmazsam Süvari olmasam da olur.</p>

  <p>Bir süre nerede olduğunu anlamaya çalıştı ve katedralin önünde olduğunu görerek şaşırdı. Sarmallı kuleleri heykeller ve fantezi süslemelerle kaplıydı. Çatı çıkıntılarında açık ağızlarından dişleri görünen hayvan heykelleri vardı. Duvarlara fantastik canavarlar kazınmıştı. Soğuk mermerde donmuş kahramanlar ve krallar uygun adım yürüyordu. Katedralin yan taraflarını kemerler, yüksek vitraylı camlar ve farklı büyüklüklerde sütunlar süslüyordu. Tek bir kule yelken direği gibi yükseliyordu katedralin tepesinde.</p>

  <p>Katedralin ön tarafında, gölgelerin içinde kalan demir kapı Eragon'un antik dilde olduğunu anladığı gümüş yazılarla süslüydü. Anladığı kadarıyla şu yazıyordu: Buraya girenler faniliklerini anlasın ve sevdiklerine bağlılıklarını unutsun.</p>

  <p>Bütün bina Eragon'un iliklerine kadar ürpermesine neden oldu. Kötü bir şey vardı bu binada, sanki şehrin üstüne çökmüş bir sonraki kurbanını bekleyen avcı gibiydi.</p>

  <p>Bir dizi geniş basamak katedralin girişine çıkıyordu. Eragon yavaşça merdivenleri çıkıp kapının önünde durdu. Acaba içeri girebilir miyim? Neredeyse suçlu bir şekilde kapıyı itti. Kapı yağlanmış menteşelerin üstünden kayarak kolayca açıldı. İçeri girdi.</p>

  <p>Boş katedrali unutulmuş bir mezarın sessizliği dolduruyordu. Hava serin ve kuruydu. Çıplak duvarlar Eragon'un kendisini bir karınca kadar küçük hissetmesine neden olan kemerli tavana kadar yükseliyordu. Öfke, nefret ve pişmanlıkla ilgili sahneleri tasvir eden vitraylar duvarlara yerleşmiş, ışık huzmeleri granit sıraları şeffaf renklerle aydınlatıyor, geri kalan yerleri gölgede bırakıyordu. Elleri koyu mavi renge boyanmıştı.</p>

  <p>Pencerelerin arasında katı, soluk renk gözlü heykeller dikiliyordu. Onların, sert bakışlarına karşılık verdikten sonra sessizliği bozmaya korkarak yavaşça ortaya doğru yürüdü. Deri botları cilalı taş döşemede sessizce ilerliyordu.</p>

  <p>Sunak süslemesiz büyük bir taştan oluşuyordu. Üzerine tek düşen ince bir ışık demeti havada uçuşan tozları aydınlatıyordu. Sunağın arkasında rüzgâr orgunun boruları tavanı deliyor ve açık havaya çıkıyordu. Enstrüman yalnızca sert bir rüzgâr Dras-Leona'yı sarstığında çalıyordu.</p>

  <p>Eragon saygıyla sunağın önüne çömelip başını öne eğdi. Dua etmedi, ama katedrale saygısını gösterdi. Duvarlarının arasında sergilenen özenli gösterişin yanı sıra, tanık olduğu hayatların acısı da taşlardan yayılıyordu. Burası kötü şeyler olacakmış hissi veren çıplak ve soğuk bir yerdi. Ama bu soğuk dokunuşta, bir sonsuzluk hissi ve belki de orada yatan güçlerin bir bakışı da vardı.</p>

  <p>Sonunda Eragon ayağa kalktı. Sakin ve ciddiydi. Kendi kendine antik dilde bazı şeyler fısıldadı, sonra gitmek üzere döndü. Ama birden donup kaldı. Gümbür gümbür atan kalbi yerinden çıkacakmış gibiydi.</p>

  <p>Ra'zac katedralin girişinde durmuş kendisini seyrediyordu. Çekili kılıçları kırmızı ışıkta kanlı görünüyordu. Daha ufak tefek olan Ra'zactan bir tıslama yükseldi. İkisi de kıpırdamıyordu.</p>

  <p>Eragon'un içinden büyük bir öfke yükseldi. Ra'zac'ı o kadar uzun süredir takip ediyordu ki işledikleri cinayet yüzünden duyduğu acı hafiflemişti. Ama intikamı elindeydi. Gazabı bir volkan gibi patladı, kölelerin içinde bulunduğu kötü duruma karşı duyduğu öfke de buna eklendi. Dudaklarından bir kükreme yükseldi, yayını sırtından alırken gök gürlemesine dönüştü. Becerikli bir şekilde yayına bir ok yerleştirip fırlattı. Hemen arkasından iki tane daha gönderdi.</p>

  <p>Ra'zac insanüstü bir hızla okların önünden kaçtılar. Sıraların arasındaki koridorda koşarken tıslıyorlar, pelerinleri kuzgun kanatları gibi havalanıyordu. Eragon bir ok daha almak için uzandı, ama aklına gelen şey elini durdurdu. Beni nerede bulacaklarını biliyorlarsa, Brom da tehlikede olmalı! Onu uyarmalıyım! Sonra gördüğü şey Eragon'u dehşete düşürdü. Bir dizi asker katedrale doluşmuştu ve kapının dışında da bir sürü üniformanın hareket ettiğini görebiliyordu.</p>

  <p>Eragon hızla üstüne gelen Ra'zac'a doğru bakıp kaçacak bir yer aradı. Sunağın solundaki koridor dikkatini çekti. Kemerli yoldan geçip çan kulesi olan küçük bir manastıra açılan koridora daldı. Arkasından gelen Ra'zac'ın ayak sesleri hızını artırmasına neden oldu, ama az sonra koridor kapalı bir kapıyla birden sona erdi.</p>

  <p>Kapıyı yumruklayıp açmaya çalıştı, ama ahşap çok güçlüydü. Ra'zac neredeyse onu yakalamak üzereydi. Deli gibi nefesini içine çekip bağırdı, "Jierda!" Kapı birden paramparça olup yere düştü. Eragon küçük odaya girip koşmaya devam etti.</p>

  <p>Birkaç odadan geçip bir grup rahibi korkuttu. Arkasından çığlıklar ve küfürler geldi. Çan sesleri alarm vermeye başladı. Eragon mutfağa dalıp bir çift keşişin yanından geçti, sonra bir yan kapıdan geçti. Tutunacak bir yeri olmayan yüksek bir tuğla duvarla kuşatılmış bahçede durdu. Başka çıkış yoktu.</p>

  <p>Eragon arkasına dönmeye kalktı, ama Ra'zac'ın tıslamasını duydu. Umutsuzlukla kollarını iki yana açarak duvara hücum etti. Sihir burada işe yaramazdı... eğer sihirle duvarı delmeye çalışsa koşamayacak kadar yorulacaktı.</p>

  <p>Zıpladı. Kolları iki yana açıkken bile yalnızca parmak uçları duvarın üstüne ulaşabiliyordu. Bedeninin geri kalanı duvara çarptı, nefesi kesildi. Eragon yutkunup orada asılı kaldı, düşmemek için mücadele etti. Ra'zac bahçeye girdi, avını arayan av köpekleri gibi başlarını iki yana sallıyorlardı.</p>

  <p>Eragon yaklaştıklarını hissederek kollarını kaldırdı. Duvara tırmanıp öteki tarafa düşerken omuzları acıyla çığlık atıyordu. Bir an sendeledikten sonra dengesini buldu. Ra'zac duvarın üstünden atlarken bir ara sokağa daldı. Aşırı enerji yüklenen Eragon yeniden hızlandı.</p>

  <p>Durup soluklanmadan önce bir mil koştu. Ra'zactan kurtulup kurtulmadığından emin olamayarak kalabalık bir pazar yeri buldu ve park etmiş bir at arabasının altına girdi. Beni nasıl buldular, diye merak etti, soluk soluğa. Burada olduğumu bilmemeleri gerekiyor... eğer Brom'a bir şey olmadıysa tabi! Zihniyle Saphira'ya uzanıp olanları anlattı. Ra'zac beni buldu. Tehlikedeyiz! Brom'un iyi olup olmadığını kontrol et. Eğer tehlikedeyse onu uyar ve benimle handa buluşmasını sağla. Kaçmak için yardımına ihtiyacımız olabilir.</p>

  <p>Saphira sessizdi, sonra kısaca, seninle handa buluşacak. Durmadan hareket et; büyük tehlikedesin!</p>

  <p>"Sanki bilmiyorum," diye mırıldandı, Eragon at arabasının altından çıkarken. Altın Küre'ye geri döndü, hızla eşyalarını toplayıp atları eyerledi, sonra onları caddeye çıkardı. Brom kısa süre içinde elinde asasıyla geldi. Yüzü tehlikeli bir şekilde asıktı. Snowfire'ın üstüne atlayıp, "Neler oldu?" diye sordu.</p>

  <p>"Katedraldeyken Ra'zac birden arkamda belirdi," dedi, Eragon, Cadoc'a binerek. "Mümkün olduğunca hızlı koştum, ama her an buraya gelebilirler. Dras-Leona'dan çıktıktan sonra Saphira bize katılacak."</p>

  <p>"Kapılar kapanmadan önce şehrin dışına çıkmalıyız, tabi şimdiye kadar çoktan kapamadılarsa," dedi, Brom. "Eğer kapadılarsa burdan ayrılmamız imkânsıza yakın. Ne yaparsan yap benden ayrılma." Bir grup askerin sokaklardan birinin sonundan geçtiğini gören Eragon kaskatı kesildi.</p>

  <p>Brom küfredip Snowfire'ı hızlandırdı, dörtnala ilerlemeye başladılar. Eragon, Cadoc'un üzerinde eğilip onu takip etti. Şehir duvarına yaklaşırken sokakları dolduran insanların arasından hızla geçtiler bu vahşi, tehlikeli koşuda birkaç kez çarpışma tehlikesi yaşadılar. Kapılar sonunda görüş alanına girdiğinde Eragon üzüntüyle Cadoc'un dizginlerini çekti. Kapıların yansı kapanmıştı ve iki sıra mızraklı adam yollarını kesmişti. "Bizi paramparça edecekler!" dedi heyecanla. "Denemeliyiz," dedi, Brom sert bir sesle. "Ben adamlarla uğraşırım, ama sen de kapıları açık tutmaya çalışacaksın." Eragon dişlerini sıkarak başını salladı, topuklarını Cadoc'un karnına bastırdı.</p>

  <p>Mızraklarını yere gömüp atların göğüslerine doğrultarak hiç kıpırdamadan bekleyen askerlerin üzerine doğru atıldılar. Atlar korkuyla kişnese de Eragon ve Brom onların durmasını engelledi. Eragon askerlerin bağırdığını duydu, ama dikkatini santim santim kapanan kapıya verdi.</p>

  <p>Keskin mızraklara yaklaşırlarken Brom elini kaldırıp bir şey söyledi. Sözcükler anında etkisini gösterdi; askerler sanki ayakları yerden kesilmiş gibi iki yana düştüler. Kapıların arasındaki boşluk saniye saniye daralıyordu. Eragon bu çabanın çok fazla güç gerektirmemesini umarak bağırdı. "Du grind huildr!"</p>

  <p>Titreyen kapılardan derin bir gıcırtı çıktı, ardından kapılar durdu Kalabalık ve muhafızlar sessizleşti, şaşkınlıkla olanları seyrettiler. Atların nal sesleri arasında Brom ve Eragon, Dras-Leona duvarlarının arkasından fırladılar. Özgürlüğe kavuşur kavuşmaz Eragon kapıları serbest bıraktı ve kapılar sarsılarak gürültüyle kapandı.</p>

  <p>Beklediği gibi yorgunlukla biraz sarsılmıştı, ama atını sürmeye devam etti. Brom endişeyle onu seyrediyordu. Yolculukları Dras-Leona'nın dış eteklerine kadar devam etti, bu arada şehir duvarlarından trampetlerin alarm sesleri yükseliyordu. Saphira ağaçların arkasına saklanmış onları bekliyordu. Gözleri yanıyordu; kuyruğu ileri geri sallanıyordu. "Gidip ona bin," dedi, Brom. "Ve bana ne olursa olsun bu kez havada kal. Ben güneye gidiyorum. Yakınımda uç; Saphira'nın görülmesi umurumda değil." Eragon hemen Saphira'ya bindi. Yer altında uzaklaşırken Brom'un yol boyunca dörtnala ilerlediğini gördü.</p>

  <p>İyi misin, diye sordu, Saphira.</p>

  <p>Evet, dedi, Eragon. Ama yalnızca şanslı olduğumuz için.</p>

  <p>Burun deliklerinden bir duman bulutu çıktı. Onca zaman Ra'zac'ı arayışımız boşa çıktı.</p>

  <p>Biliyorum, dedi, Eragon, başını onun pullarına yaslayarak. Oradaki tek düşman Ra'zac olsaydı kalıp savaşırdım, ama onların tarafındaki o kadar askerle pek adil bir dövüş olmazdı!</p>

  <p>Artık hakkımızda konuşacaklarını biliyorsun, değil mi? Bu pek dikkati çekmeyen bir kaçış değildi.</p>

  <p>İmparatordan kaçmak her zamankinden daha zor olacak. Sesinde Eragon'un alışık olmadığı bir sertlik vardı.</p>

  <p>Biliyorum.</p>

  <p>Yolun üstünde alçaktan ve hızla uçuyorlardı. Leona Gölü arkalarında küçülüyordu; önlerindeki arazi çorak, taşlık bir hal almış, sert ve keskin çalılarla ve uzun kaktüslerle dolmuştu. Gökyüzünü bulutlar sarmıştı. Uzaklarda şimşek çakıyordu. Rüzgâr uğuldamaya başlarken Saphira, Brom'a doğru alçaldı. Brom atları durdurup, "Ne var?" diye sordu.</p>

  <p>"Rüzgâr çok güçlü."</p>

  <p>"O kadar kötü değil," diye itiraz etti, Brom. "Yukarda öyle," dedi, Eragon eliyle işaret ederek.</p>

  <p>Brom küfredip ona, Cadoc'un dizginlerini verdi. Saphira onları koşarak yerde takip etmeye başladı, ama koşarken atlara yetişmede zorluk çekiyordu.</p>

  <p>Sert rüzgâr biraz daha hızlandı, toprakları havaya fırlatıp bir derviş gibi döndürüyordu. Gözlerini korumak için başlarına örtü sardılar. Brom'un kaftanı rüzgârda sallanırken sakalı sanki kendi canı varmış gibi çırpınıyordu. Bu onları perişan edecek bile olsa Eragon izlerinin örtülmesi için yağmur yağmasını diliyordu.</p>

  <p>Kısa süre sonra karanlık onları durmaya zorladı. Kendilerine rehberlik edecek bir tek yıldızlar varken yoldan ayrılıp iki kayanın arasında kamp kurdular. Ateş yakmak çok tehlikeli olduğu için soğuk yemek yediler ve Saphira onları rüzgârdan korudu.</p>

  <p>Yedikleri az miktardaki yemekten sonra Eragon, "Bizi nasıl buldular?" diye sordu.</p>

  <p>Brom piposunu yakmaya çalıştı, ama sonra bunun iyi bir fikir olmadığına karar verip bir kenara koydu. "Saray hizmetçilerinden biri aralarında casuslar olduğunu söyledi. Bir şekilde ben ve sorularım Tâborün kulağına ulaşmış olmalı... ve onun aracılığıyla da Ra'zac'a."</p>

  <p>"Dras-Leona'ya geri dönemeyiz, değil mi?" Brom başını iki yana salladı. "Birkaç yıl içinde olmaz." Eragon başını ellerinin arasına aldı. "Peki Ra'zac'ı dışarı çekebilir miyiz? Saphira'nın görülmesine izin verirsek onlar nerdeyse koşarak gelirler."</p>

  <p>"Ve yanlarında da elli asker olur," dedi, Brom. "Her neyse, bunu tartışacak zaman değil şimdi. Şu anda dikkatimizi hayatta kalmaya vermeliyiz. Bu gece en tehlikeli gece olacak, çünkü Ra'zac bizi karanlıkta, yani en güçlü oldukları zaman avlamaya çalışacak. Sabaha kadar nöbet tutmalıyız."</p>

  <p>"Tamam," dedi, Eragon ayağa kalkarak. Bir an tereddütle gözlerini kıstı. Gözüne bir hareket, etraftaki gece manzarasına uymayan küçük bir reni parçası ilişmişti. Daha iyi görmek için kamplarının kenarına doğru yürüdü. "Ne var?" diye sordu, Brom battaniyesini açarken. Eragon karanlığa baktı, sonra döndü. "Bilmiyorum. Bir şey gördüğü mü sandım. Kuş filan olmalı." Birden başının arkasında bir acı hissetti Saphira kükredi. Sonra Eragon bilinçsiz bir şekilde yere yıkıldı.</p>

  <div>
    <br />
  </div>
</body>
</html>
