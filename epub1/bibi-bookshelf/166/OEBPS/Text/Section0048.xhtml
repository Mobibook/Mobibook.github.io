<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Bir Savaşçı ve Bir Şifacı</h1>

  <p>Saphira bir meydana doğru alçalarak bir tepenin zirvesine kondu, kanatlarını yere açarak dinlendirdi. Eragon, onun altında titrediğini hissedebiliyordu. Gil'ead'dan yalnızca yarım fersah uzaktaydılar.</p>

  <p>Açıklıkta bağlanmış olan Snowfire ve Tornac, Saphira'nın gelişi karşısında gergin bir şekilde kişnedi. Eragon hemen yere inerek Saphira'nın yaralarıyla ilgilendi. Murtagh da atları hazırlamaya gitti.</p>

  <p>Karanlıkta iyi göremeyen Eragon ellerini bir kör gibi Saphira'nın kanatlarının üstünde gezdirdi. Okların ince zarı delip başparmağı kalınlığında üç delik bıraktığı yerleri buldu. Sol kanadının arka kenarından küçük bir parça da kopmuştu. Eragon'un parmakları yaraların üstünde dolaşırken Saphira ürperdi. Yorgun bir şekilde antik dilden bazı sözcükler söyleyerek yaraları iyileştirdi. Sonra kanatlarının geniş kaslarından birine gömülen oku inceledi. Okun ucu altından dışarı çıkmıştı. Kan sızıyordu.</p>

  <p>Eragon, Murtagh'ı çağırıp, "Kanadı yere doğru bastır," dedi. "Ben oku çıkaracağım." Murtagh'ın nereden tutacağını gösterdi. Bu biraz acı verecek, diye uyardı Saphira'yı. Ama hemen bitecek. Mücadele etmemeye çalış, yoksa bize zarar verirsin.</p>

  <p>Saphira boynunu uzatıp dişlerinin arasına uzun bir fidan aldı. Başım geri çekerek ağacı kökünden çıkarıp sıkıca çenelerinin arasında tuttu. Hazırım.</p>

  <p>Tamam, dedi, Eragon. "Tut," diye fısıldadı Murtagh'a, sonra okun ucunu kırdı. Daha fazla zarar vermemeye çalışarak oku hızla Saphira'nın kanadından çıkardı. Ok kanattan çıkarken Saphira başını geri çekerek inledi. Kanadı refleks olarak çekildi, Murtagh'ın boynuna çarparak onu yere düşürdü.</p>

  <p>Saphira kükreyerek ağacı salladı, üzerlerine toprak savurarak uzağa fırlattı. Eragon yarayı bağladıktan sonra Murtagh'ın kalkmasına yardımcı oldu. "Beni hazırlıksız yakaladı," dedi Murtagh, derisi yüzülen çenesine dokundu.</p>

  <p>Üzgünüm.</p>

  <p>"Sana zarar vermek istemedi," dedi, Eragon. Baygın yatan Elfi kontrol etti. Onu biraz daha taşıman gerekecek, dedi Saphira'ya. Onu atlara alırsak yeterince hızlı gidemeyiz. Oku çıkardığımıza göre uçmak artık daha kolay gelecektir sana.</p>

  <p>Saphira başını öne eğdi. Taşırım.</p>

  <p>Teşekkür ederim, dedi, Eragon. Ona sıkıca sarıldı. Yaptığın şey inanılmazdı; hiç unutmayacağım.</p>

  <p>Saphira'nın bakışları yumuşadı. Artık gidiyorum. Eragon geri çekilirken Saphira ani bir hava akımıyla yükseldi, Elfin saçları geriye doğru sarktı. Saniyeler sonra gitmişlerdi. Eragon, Snowfire'ın yanına koştu, eyere atladı, Murtagh'la birlikte dörtnala yola koyuldu.</p>

  <p>Yolda Eragon Elfler konusunda öğrendiklerini hatırlamaya çalıştı. Ömürleri çok uzundu –bu gerçek çok sık tekrarlanırdı– ama kaç yıl olduğunu bilmiyordu. Antik dili konuşuyorlardı ve çoğu sihir yapabiliyordu. Süvariler iktidardan düştükten sonra Elfler inzivaya çekilmişlerdi. O zamandan beri hiçbiri imparatorlukta görülmemişti. Peki o zaman bu Elf burada ne arıyordu? Ve imparator onu yakalamayı nasıl başarmıştı? Eğer sihir yapabiliyorsa büyük olasılıkla o da uyuşturulmuştu.</p>

  <p>Azalan güçleri onları yavaşlatsa da bütün gece yola devam ettiler. Yanan gözlerine ve sakar hareketlerine rağmen yola devam ettiler. Peşlerindeki meşaleli atlılar Gil'ead çevresinde onların izlerini arıyordu.</p>

  <p>Yorgun geçen saatler sonunda şafak gökyüzünü aydınlattı. Söze ölmedikleri ortak bir istekle atları durdurdular. "Kamp yapmalıyız," dedi Eragon yorgun bir şekilde. "Uyumam gerek... bizi ister yakalasınlar, ister yakalamasınlar."</p>

  <p>"Kabul," dedi Murtagh gözlerini ovarak. "Saphira'ya söyle yere insin. Onunla buluşacağız."</p>

  <p>Saphira'nın talimatlarını takip ederek onu küçük bir yamacın eteğinde su içerken buldular. Elf hâlâ sırtında yatıyordu. Saphira onları hafif bir sesle selamlarken Eragon atından indi.</p>

  <p>Murtagh onun, Elfi Saphira'nın sırtından indirmesine yardım etti, birlikte yere indirdiler. Sonra yorgun argın bir kayaya yaslandılar. Saphira Elfi dikkatle inceledi. Acaba neden uyanmıyor. Gil'ead'dan ayrıldığımızdan beri saatler geçti.</p>

  <p>Ona ne yaptıklarını kim bilebilir, dedi, Eragon sıkkın bir şekilde. Murtagh onların bakışlarını takip etti. "Bildiğim kadarıyla kralın yakaladığı ilk Elf bu. Gizlendiklerinden beri kral onları arıyor, ama hep başarısız oldu... şimdiye kadar. Bu yüzden ya onların sığınaklarını buldu ya da bunu tesadüfen yakaladı. Bence tesadüftü. Elflerin sığmağını bulmuş olsaydı savaş ilan ederdi ve ordusunu Elflerin peşine gönderirdi. Bu olmadığına göre soru şu, Galbarotix'in adamları biz onu kaçırmadan önce ondan Elflerin yerini öğrenebildi mi?"</p>

  <p>"Ayılana kadar bunu öğrenemeyeceğiz. Ben yakalandıktan sonra neler olduğunu anlat. Gil'ead'a nasıl gittim?"</p>

  <p>"Urgallar imparator için çalışıyor," dedi Murtagh kısaca, saçlarını geriye iterek. "Ve görünüşe göre Shade de öyle. Saphira ve ben Urgalların seni ona –ama o zaman onun kim olduğunu bilmiyordum– ve bir grup askere verdiğini gördüm. Seni Gil'ead'a onlar götürdüler."</p>

  <p>Doğru, dedi Saphira yanına kıvrılarak.</p>

  <p>Eragon'un aklı Teirm'de konuştuğu Urgallara gitti ve "efendileri"nden söz ettiklerini hatırladı. Kralı kastediyorlardı! Alagaesia'daki en güçlü adama hakaret ettim, diye düşündü dehşet içinde. Sonra Yazuac'ta katledilen insanların korkunç görüntülerini hatırladı. İçinde mide bulandırıcı, öfkeli bir his vardı. Urgallar Galbatorix'in emirleri altında! Neden kendi halkına böyle bir vahşet yapsın ki?</p>

  <p>Çünkü o kötü biri, dedi Saphira kuru bir sesle. Öfkeyle bakan Eragon, "Bu savaş anlamına gelir. İmparatorluktaki insanlar bunu öğrendikten sonra isyan edip Varden'ı destekleyecektir," dedi.</p>

  <p>Murtagh çenesini eline yasladı. "Bu zulmünü öğrenseler bile çok azı Varden'e ulaşabilir. İnsanlar ne kadar isyan ederlerse etsinler, kralın, emri altındaki Urgallarla birlikte imparatorluğun sınırlarını kapatacak ve kontrolü sağlayacak kadar savaşçısı var. Böyle bir dehşet idaresiyle imparatorluğu istediği gibi yönetecektir. Ve ondan nefret etseler de insanlar ortak bir düşman karşısında ona katılmaya zorlanırlar."</p>

  <p>"Bu düşman kim olabilir?" diye sordu, Eragon şaşırarak.</p>

  <p>"Elfler ve Varden. Doğru dedikodularla onlar Alagaesia'nın en nefret edilen canavarları olarak gösterilebilirler... insanların topraklarını ve zenginliklerini ele geçirmeye hazırlanan düşmanlar. İmparator, Urgalların bunca zaman yanlış anlaşıldığını, gerçekte dost ve böyle korkunç düşmanlara karşı müttefik olacaklarını bile söyleyebilir. Hizmetlerinin karşılığında imparator onlara neler vaat etti acaba?"</p>

  <p>"Bu işe yaramazdı," dedi Eragon başını iki yana sallayarak. "Kimse Galbatork ve Urgallar hakkında böyle kolay kandırılamaz. Üstelik neden bunu istesin ki? Zaten iktidarda."</p>

  <p>"Ama insanların anlayışla baktığı Varden onun otoritesine meydan okuyor. Ayrıca imparatorluktan ayrıldığından beri ona meydan okuyan Surda da var. Galbatorix imparatorluk içinde güçlü, ama ordusu dışarda zayıf. İnsanların onun aldatmacalarına kanmalarına gelince, o ne isterse ona inanacaklardır. Bu daha önce de oldu." Murtagh sesini kesip huzursuz bir şekilde uzaklara baktı.</p>

  <p>Sözleri Eragon'u rahatsız etmişti. Saphira zihniyle ona uzandı: Galbatorix Urgallan nereye gönderiyor? Ne?</p>

  <p>Carvahall ve Teirm'de, Urgalların bölgeyi terk edip Hadarac Çölü'nde gösteri yapmak ister gibi güneydoğuya göç ettiklerini duydum. Kral onları gerçekten kontrol etmiyorsa neden o yöne gönderiyor? Belki kralın özel kul lanımı için bir Urgal ordusu toplanıyordur veya bir Urgal şehri oluşturuluyordur.</p>

  <p>Eragon bu düşünceyle ürperdi. Buna kafa yoramayacak kadar yorgu-num. Galbatorix'in planı her neyse yalnızca başımıza dert açacaktır. Ben yalnızca Varden'in nerede olduğunu öğrenebilmeyi diliyorum. Oraya gitme, miz gerek, ama Dormnad olmadan kaybolmuşuz demektir. Ne yaparsak yapalım; imparator bizi bulur.</p>

  <p>Vazgeçme, dedi Saphira, ona cesaret vererek. Sonra da tatsız bir sesle ekledi, ama haklısın. Teşekkürler. Murtagh'a baktı. "Beni kurtarmak için kendi hayatını tehlikeye attın; bunun için sana borçluyum. Tek başıma kaçamazdım." Ama bundan fazlası vardı. Artık aralarında, savaş kardeşliğiyle şekillenen ve Murtagh'ın gösterdiği sadakatle güçlenen bir bağ oluşmuştu.</p>

  <p>"Yardım edebildiğime sevindim. Şey..." Murtagh kekeleyip yüzünü buruşturdu. "Benim esas endişem peşimizde bu kadar adamla nasıl yolculuk yapacağımız. Gil'ead'ın askerleri yarın bizi arayacaktır; atların izini bulur bulmaz Saphira'yla uçmadığını anlayacaklardır."</p>

  <p>Eragon kederli bir şekilde bunu doğruladı. "Kaleye girmeyi nasıl basardın?"</p>

  <p>Murtagh yumuşak bir şekilde güldü. "Büyük bir rüşvet vererek ve iğrenç bir bulaşık kanalında sürünerek. Ama Saphira olmadan plan işe yaramazdı. O..." Durup sözlerini Saphira'ya hitaben söyledi. "Yani, sen, kaçışımızın tek nedenisin."</p>

  <p>Eragon, onun pullu boynunu okşadı. Saphira mutlu bir şekilde mır-larken Eragon, Elfin yüzüne büyülenmiş gibi baktı. Gönülsüzce ayağa kalktı. "Ona bir yatak yapmalıyız."</p>

  <p>Murtagh ayağa kalkıp Elf için bir battaniye serdi. Kızı kaldırdıklarında giysisinin kolu bir dala takılıp yırtıldı. Eragon kumaşı bir araya getirmeye çalışırken yutkundu.</p>

  <p>Elfin kolu morluklar ve kesiklerle doluydu; bazıları yarı iyileşmişti. diğerleriyse yeniydi ve kan sızıyordu. Eragon başını öfkeyle iki yana salla yıp kızın kolunu yukarı sıyırdı. Yaralar omzuna doğru devam ediyordu. Titreyen parmaklarla altında ne göreceğinden korkarak gömleğinin arkasını açtı.</p>

  <p>Murtagh küfretti. Elfin sırtı güçlü ve kaslıydı, ama derisinin kuruyup çatlamış çamur gibi görünmesine neden olan yara kabuklarıyla doluydu. Acımasızca dövülmüştü ve pençe şeklinde sıcak demirlerle dağlanmıştı, perisinin parçalanmadığı yerler sayısız dayak yüzünden mor ve siyahtı. Sol omzunda koyu mavi mürekkeple yapılmış bir dövme vardı. Brom'un yüzüğündeki sembolün eşiydi. Eragon, Elfe işkence etmekten her kim sorumluysa onu öldüreceğine sessizce yemin etti.</p>

  <p>"Onu iyileştirebilir misin?" diye sordu, Murtagh.</p>

  <p>"Ben... ben bilmiyorum," dedi, Eragon. Ani isteksizliğini uzaklaştırmaya çalıştı. "O kadar çok yarası var ki."</p>

  <p>Eragon, dedi Saphira sertçe. Bu bir Elf. Ölmesine izin veremezsin. İster yorgun, ister aç ol, onu kurtarmak zorundasın. Gücümü seninkiyle birleştireceğim, ama sihri sen yapmak zorundasın.</p>

  <p>Evet... haklısın, diye mırıldandı gözlerini Elften alamayarak. Kararlı bir şekilde eldivenlerini çıkarıp Murtagh'a, "Bu biraz zaman alacak. Bana biraz yiyecek bulabilir misin? Ayrıca sargılar için bezleri kaynat; bütün yaralan iyileştiremem," dedi.</p>

  <p>"Görünmeden ateş yakamayız," diye itiraz etti, Murtagh. "Yıkanmamış bez kullanmak zorundasın ve yiyecek de soğuk olacak." Eragon yüzünü buruşturdu, ama kabullenmek zorunda kaldı. Elini şefkatli bir şekilde Elfin sırtına koyarken Saphira yanına oturdu, parlak gözleri Elfin üstündeydi. Derin bir nefes aldı, sonra sihre başladı.</p>

  <p>Antik sözleri söyledi. "Waise heill!" Avucunun altında bir yanına oldu ve üzerinde yara izi olmayan yeni bir deri oluşmaya başladı. Elini urlukların ve hayatını tehdit etmeyen diğer yaraların üstünde dolaştırdı... hepsini iyileştirmesi daha ciddi yaralanmalar için gerekli enerjisini tetirdi. Eragon bitkin bir şekilde çalışırken Elfin hâlâ hayatta olmasına şaşıryordu. Ölümün kıyısına kadar tekrar tekrar işkence görmüş olması Eragon'un kanını donduruyordu.</p>

  <p>Elfin iffetini korumaya çalışmasına rağmen, çirkin yaraların altındaki vücudunun olağanüstü güzel olduğunu elinde olmadan fark etti. Çok yorgundu, ama bunu düşünmüyordu, zaman zaman kulakları kızarıyordu ve Saphira'nın ne düşündüğünü anlamaması için büyük çaba harcıyordu. Şafak sökene dek çalıştı. Ara sıra açlık, kaçış ve şimdi de Elfi iyileştirmenin etkilerini hafifletmek için yemek ve su için kısa molalar verdi. Saphira yanında duruyor gerektiği zamanlarda ona gücünü veriyordu. Eragon sonunda ayağa kalktığında güneş iyice yükselmişti. İnleyerek gerildi, kramp giren kaslarını açmaya çalıştı. Elleri griye dönmüş, gözleri kurumuştu ve sanki içinde kum varmış gibi hissediyordu. Eyerlere gidip şarap torbasından büyük bir yudum aldı. "Bitti mi?" diye sordu, Murtagh. Eragon titreyerek başıyla onayladı. Konuşabileceğini sanmıyordu. Kamp etrafında döndü; neredeyse bayılıyordu. Çok iyiydin, dedi, Saphira onu rahatlatarak. "Yaşayacak mı?"</p>

  <p>"Bil... bilmiyorum," dedi yorgun bir şekilde. "Elfler güçlüdür, ama onlar bile böyle bir işkenceye katlanamayabilirler. İyileştirme konusunda daha fazla şey bilsem onu yeniden canlandırabilirdim, ama..." Umutsuzluğunu gösteren bir hareket yaptı. Elleri o kadar kötü titriyordu ki, şarabın birazını döktü. Düşmemek için tutunmak zorunda kaldı. "Yeniden yola çıksak iyi olur."</p>

  <p>"Hayır! Uyumalısın," diye itiraz etti, Murtagh.</p>

  <p>"Hayır... atın üstünde uyuyabilirim. Ama burda kalamayız, askerler yaklaşırken olmaz."</p>

  <p>Murtagh isteksizce kabul etti. "Bu durumda sen dinlenirken ben Snowfire'ı idare ederim." Atları yeniden eyerlediler, Elfi, Saphira'ya bağlayıp kamptan ayrıldılar. Eragon atın üstünde yemek yedi. Enerjisini yenilemeye çalışarak Snowfire'ın üstüne eğilip gözlerim kapadı.</p>
</body>
</html>
