<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Daret</h1>

  <p>Daret, Ninor Nehri kıyısında bir yerdi... varlığını sürdürebilmek için öyle olması gerekiyordu. Köy küçük ve yabani görünümlüydü, içinde birilerinin yaşadığına dair herhangi bir belirti yoktu. Eragon ve Brom büyük bir dikkatle köye yaklaşırlarken Saphira bu kez köye yakın bir yere gizlendi; eğer bir belayla karşılaşırlarsa saniyeler içinde yanlarında olacaktı.</p>

  <p>Sessiz olmaya çalışarak Daret'e girdiler. Brom kılıcını sağlam eliyle tutarken gözleriyle her tarafı kolaçan ediyordu. Sessiz evlerin arasından geçerken Eragon yayını hafifçe gerili tutuyordu. Birbirlerine endişeyle baktılar. Bu durum pek iyi değil, diye Saphira'ya bildirdi Eragon. Saphira cevap vermedi, ama Eragon, onun hızla yanlarına gelmek için hazırlandığını hissedebiliyordu. Eragon yere baktı ve çocuklara ait taze izler görüp rahatladı. Peki ama neredeydiler?</p>

  <p>Daret'in merkezine girerlerken Brom gerildi, ama meydan boştu. Vahşi rüzgâr boş kasabanın içinden geçiyor, tozlar havada dönüyordu. Brom, Snowfire'ı döndürdü. "Gidelim. Burdan hiç hoşlanmadım," dedi ve Snowfire'ı dörtnala koşturmaya başladı. Eragon, Cadoc'u zorlayarak onu takip etti.</p>

  <p>Birkaç adım gitmişlerdi ki, evlerin arkasından çıkan at arabaları yollaarını kesti. Cadoc kişneyerek nallarını yere batırdı, kayarak Snowfire'ın yanında durdu. Esmer bir adam arabasından yere atlayarak önlerine dikildi. Yanında uzun bir kılıç sallanıyordu, elinde de gerilmiş bir yay vardı. Eragon kendi yayını adama doğrultup gerdi. "Durun!" diye bağırdı adam. "Silahlarınızı bırakın. Etrafınızı altmış okçu kuşattı. Hareket ederseniz sizi vuracaklar." Etraflarını çevreleyen evlerin çatılarında bir dizi adam belirdi.</p>

  <p>Uzakta kal, Saphira, diye bağırdı Eragon. Sayıları çok fazla. Eğer gelirsen seni vururlar. Uzakta kal! Saphira, onu duymuştu, ama Eragon kendisini dinleyeceğinden emin değildi. Sihir yapmaya hazırlandı. Bana ya da Brom'a ulaşmadan önce okları durdurmalıyım.</p>

  <p>"Ne istiyorsunuz?" diye sordu, Brom sakin bir şekilde.</p>

  <p>"Neden buraya geldiniz?" diye sordu, adam.</p>

  <p>"Erzak alıp haberleri duymak için. Başka bir şey için değil. Dras-Leona'daki kuzenimin evine gidiyoruz."</p>

  <p>"Çok ağır silahlar kuşanmışsınız."</p>

  <p>"Siz de öyle," dedi, Brom. "Zaman tehlikeli."</p>

  <p>"Doğru." Adam dikkatle onlara baktı. "Bize kötülük yapmak istediğinizi sanmıyorum, ama Urgallarla ve haydutlarla o kadar çok karşılaştık ki, yalnızca size ve sözünüze güvenemem."</p>

  <p>"Söylediklerimizin bir anlamı yoksa şimdi ne olacak?" diye karşılık verdi, Brom. Evlerin üstündeki adamlar kıpırdamamıştı. Hareketsizlikleri yüzünden Eragon, adamlar ya çok disiplinli ya da... hayatları için endişeliler, diye düşündü. İkincisi olmasını diledi.</p>

  <p>"Yalnızca erzak istediğinizi söylediniz. Biz istediklerinizi getirene kadar burda kalmayı, sonra paramızı ödeyip hemen gitmeyi kabul eder miydiniz?"</p>

  <p>"Evet."</p>

  <p>"Tamam," dedi adam yayını gevşetmeden indirerek. Okçulardan birine işaret etti, adam yere inip yanlarına koştu. "Ona ne istediğinizi söyleyin."</p>

  <p>Brom kısa bir liste sıralayıp ekledi. "Bir de eğer bir çift eldiveniniz varsa yeğenim için onu da almak isterim." Okçu başıyla onaylayıp koştu.</p>

  <p>"Adım Trevor," dedi önlerinde dikilen adam. "Aslında elinizi sıkardım, ama bu şartlar altında aramızdaki mesafeyi koruyacağım. Nereli' niz?"</p>

  <p>"Kuzeyli," dedi, Brom. "Ama bir yerde evimiz diyebileceğimiz kadar uzun süre yaşamadık. Bu önlemleri almanıza Urgallar mı neden oldu.</p>

  <p>"Evet," dedi, Trevor. "Ve daha kötü gaddarlar. Öteki kasabalarla illi bir haber getirdiniz mi? Onlardan nadiren haber alıyoruz, ama onlarında taciz edildiğine dair haberler duyduk."</p>

  <p>Brom'un yüzü üzüntülü bir hal aldı. "Size bu haberi getiren biz olmasaydık keşke. On beş gün kadar önce Yazuac'tan geçtik ve yağmalandığını gördük. Köylüler kılıçtan geçirilip üst üste yığılmıştı. Onları uygun şekilde gömmek istedik, ama iki Urgal bize saldırdı."</p>

  <p>Şok olan Trevor gerileyerek gözlerinde yaşlarla yere baktı. "Gerçekten çok karanlık bir gün bu. Ama yine de iki Urgalın bütün bir köyü nasıl yendiğini anlayamıyorum. Ordaki insanlar çok iyi savaşçılardır... bazıları arkadaşımdır."</p>

  <p>"Kalabalık bir grup Urgalın kasabaya saldırdığına dair izler vardı," diye açıkladı, Brom. "Galiba bizim karşılaştıklarımız geriye kalanlardı."</p>

  <p>"Grubun büyüklüğü ne kadardı?"</p>

  <p>Brom bir an eyeriyle oynadı. "Yazuac'ı yok edecek kadar büyük, ama kırsal kesimde varlığı fark edilmeyecek kadar küçük. Yüzden fazla, elliden az olamaz. Bence ikisi de ölümcül sayılar." Trevor bitkin bir şekilde onayladı. "Burdan ayrılmayı düşünmelisiniz," dedi, Brom. "Bu bölge insanların huzur içinde yaşayamayacağı kadar tehlikeli bir hal aldı."</p>

  <p>"Biliyorum, ama burdaki halk gitmeyi reddediyor. Burası onların evi –benim de evim, ama ben yalnızca birkaç yıldır yaşıyorum burda– ve evlerini hayatlarından daha değerli tutuyorlar." Trevor onlara büyük bir ciddiyetle baktı. "Tek tek gelen Urgalları yendik ve bu da kasabalıya yete– neklerinin ötesinde bir güven duygusu verdi. Bir gün hepimizin boğazları kesik olarak uyanmasından korkuyorum."</p>

  <p>Okçu kolunda bir yığın eşyayla bir evden çıktı. Malları atların yanına toydu, Brom paralarını ödedi. Adam giderken Brom, "Neden Daret'i savunmak için sizi seçtiler?" diye sordu.</p>

  <p>Trevor omuz silkti. "Yıllarca kralın ordusundaydım."</p>

  <p>Brom malları karıştırdı, Eragon'a eldivenleri verip gerisini eyerlere yerleştirdi. Eragon avucunu aşağıya doğru tutmaya dikkat ederek eldivenleri giydi, ellerini açıp kapadı. Deri kullanılmaktan eskimiş olsa da güzel ve güçlüydü. "Eh," dedi, Brom. "Söz verdiğimiz gibi gidelim artık."</p>

  <p>Trevor başıyla onayladı. "Dras-Leona'ya gittiğinizde bize bir iyilik yapar mısınız? İmparatora bizim ve diğer kasabaların içinde bulunduğu çıkmazı anlatın. Eğer şimdiye kadar bu konuda krala bir haber gitmediyse bu endişe verici. Ama eğer haber gitti ve kral bir şey yapmamayı tercih ettiyse bu daha da endişe verici."</p>

  <p>"Mesajınızı götüreceğiz. Kılıçlarınız keskin olsun," dedi, Brom.</p>

  <p>"Sizinkiler de."</p>

  <p>At arabaları yollarından çekildi ve Daret'ten ayrılıp Ninor Nehri boyundaki ağaçların arasına girdiler. Eragon, Saphira'a haberleri gönderdi. Yoldayız. Her şey yoluna girdi. Saphira'nın tek tepkisi köpüren öfkesiydi.</p>

  <p>Brom sakalını sıvazladı. "İmparatorluk benim sandığımdan daha kötü bir durumda. Tacirler, Carvahall'i ziyaret ettiğinde bize huzursuzluk haberleri getirmişlerdi, ama ben huzursuzluğun bu kadar geniş bir alana yayıldığına inanmamıştım. Bu Urgallar ortalıktayken imparatorluğun kendisi de saldırı altında, ama hiçbir asker gönderilmedi. Sanki kral kendi ülkesini korumak istemiyor."</p>

  <p>"Çok garip," diye onayladı, Eragon.</p>

  <p>Brom alçak dallardan birinin altına gelince kafasını eğdi. "Daret'teyken herhangi bir gücünü kullandın mı?"</p>

  <p>"Buna gerek yoktu."</p>

  <p>"Yanlış," diye onu düzeltti, Brom. "Trevor'un niyetini önceden hissedebilirdin. Sınırlı yeteneklerimle ben bile yapabildim bunu. Köylüler bizi öldürme niyetinde olsaydılar orda öylece oturmazdım. Konuşarak ordan ayrılma şansımızın yüksek olduğunu hissettim ve bunu sağladım."</p>

  <p>"Trevor'un ne düşündüğünü nerden bilebilirdim?" diye sordu, Eragon. "İnsanların zihninin içini görmem mi gerekiyor?"</p>

  <p>"Hadi ama," diye onu azarladı, Brom. "Bu sorunun cevabını biliyor olmalısın. Trevor'un amacını Cadoc ya da Saphira'yla konuştuğun gibi anlayabilirdin. İnsanların zihni de bir ejderha ya da atınkinden farklı değildir. Bunu yapmak basit bir iş, ama büyük bir dikkatle ve tutumlu bir şekilde kullanman gereken bir güç bu. İnsanın zihni son sığınağıdır. Şartlar seni zorlamadığı takdirde asla ihlal etmemen gereken bir sığınak. Süvariler'in bu konuda çok katı kuralları vardı. Gerekmedikçe bozulan kurallara karşı verilen cezalar çok ciddiydi."</p>

  <p>"Ve sen bir Süvari olmadığın halde bunu yapabiliyorsun, öyle mi?"</p>

  <p>"Daha önce de söylediğim gibi, doğru talimatla herkes zihinleriyle konuşabilir, ama başarı dereceleri farklı olur. Ancak bunun sihir olup olmadığını söylemek zor. Sihir yetenekleri bu beceriyi kesinlikle tetikler, ama ben bu beceriyi kendi kendine öğrenen bir sürü insan tanıyorum. Bir düşün: bilinçli her varlıkla bağlantı kurabilirsin, ama bu bağlantı çok berrak olmayabilir. Bütün bir günü bir kuşun düşüncelerini dinleyerek ya da bir fırtına sırasında bir solucanın neler hissettiğini anlamaya çalışarak geçirebilirsin. Ama ben hiçbir zaman kuşların ilginç olduklarını düşünmedim. Kediyle başlamanı tavsiye ederim; onların sıradışı kişilikleri vardır." Eragon, Brom'un söylediklerini düşünerek Cadoc'un dizginlerini çevirdi. "Ama ben birisinin zihnine girebiliyorsam, bu başkalarının da benim zihnime girebilecekleri anlamına gelmez mi? Birisinin zorla zihnime girmeye çalıştığını nasıl anlayabilirim? Bunu durdurmanın bir yolu var mı?" Brom'un şu anda ne düşündüğümü bildiğini nasıl anlayabilirim? "Evet. Saphira hiç zihnine girmeni engellemedi mi?"</p>

  <p>"Ara sıra," diye itiraf etti, Eragon. "Beni Spine'a götürdüğünde onunla hiç konuşamadım. Bana aldırış etmiyor değildi; beni duyduğunu bile sanmıyorum. Zihninin etrafında içine giremediğim bir duvar vardı."</p>

  <p>Brom bir an sargısıyla uğraştı, kolunun biraz daha yukarısına çekti. Çok az insan birisinin zihnine girdiğini anlayabilir ve onların içinde sayıları bir elin parmağını geçmeyecek kadarı zihinlerine girmeni engelleyebilir. Bu bir eğitim meselesi ve nasıl düşündüğünle ilgili bir şey. Sihir yeteneklerin sayesinde zihnine birisinin girdiğini her zaman anlayacaksın. Bir kez anladıktan sonra onları engellemek basit bir iş. Bir konuya odaklanıp başka her şeyi dışlaman yeterli. Örneğin, yalnızca tuğladan bir duvarı düşünürsen düşman zihninde bir tek bunu bulur. Ama birisini uzun süre engellemek büyük enerji ve disiplin gerektirir. En ufak bir şey bile dikkatini dağıtırsa duvarın sarsılır ve rakibin bu zayıf noktadan yararlanıp içeri girer."</p>

  <p>"Bunu yapmayı nasıl öğrenebilirim?" diye sordu, Eragon. "Bunun tek bir yolu var: pratik, pratik ve daha fazla pratik. Aklında bir şey düşün ve mümkün olduğunca uzun bir süre için aklındaki her şeyi çıkarıp ona odaklan. Bu çok ileri bir beceridir, çok az sayıda insan bu konuda ustalaşmıştır."</p>

  <p>"Mükemmel olmaya gerek yok, yalnızca güvenlik istiyorum." Eğer birinin zihnine girebilirsem düşünce tarzını değiştirebilir mıyım? Sihir konusunda yeni bir şey öğrendikçe bu konuda daha dikkatli oluyorum.</p>

  <p>Saphira'nın yanına vardıklarında başını onlara doğru savurarak irkilmelerine neden oldu. Atlar sinirli bir şekilde geriye çekildiler. Saphira Eragon'u şöyle bir inceleyip alçak sesle tısladı. Gözleri çakmak çakmaktı. Eragon endişeyle Brom'a baktı –Saphira'yı hiç bu kadar öfkeli görmemişti– sonra sordu. Sorun ne?</p>

  <p>Sen, diye kükredi Saphira. Sorun sensin.</p>

  <p>Eragon kaşlarını çatıp Cadoc'tan indi. Ayakları yere değer değmez Saphira kuyruğuyla onun ayaklarını yerden kesip pençeleriyle yere bastırdı. "Ne yapıyorsun sen?" diye bağırdı, Eragon, ayağa kalkmaya çalışarak, ama Saphira ona göre çok güçlüydü. Brom, Snowfire'ın üstünden dikkatle olanları seyrediyordu.</p>

  <p>Saphira göz göze gelene kadar yüzünü Eragon'a yaklaştırdı. Eragon onun sarsılmaz bakışları altında kıvrılıp büküldü. Sen! Ne zaman gözümün önünden ayrılsan başını derde sokuyorsun. Yeni yumurtadan çıkmış bir yavru gibisin, burnunu her şeye sokuyorsun. Ya seni ısıran bir şeye burnunu sokarsan ne olacak? O zaman nasıl hayatta kalacaksın? Millerce uzaklayken sana yardım edemem. Kimsenin beni görmemesi için gizlendim, ama arık bunu yapmayacağım! Bu senin hayatına mal olabilecekken bunu yapamam.</p>

  <p>Sinirlendiğini görebiliyorum, dedi, Eragon. Ama ben yaşça senden daha büyüğüm ve kendime bakabilirim. Üstelik korunması gereken biri varsa o da sensin.</p>

  <p>Saphira kükreyip Eragon'un kulağının dibinde dişlerini birbirine çarptı. Buna gerçekten inanıyor musun, diye sordu. Yarın bana bineceksin –at dediğiniz o zavallı geyiksi hayvana değil– yoksa seni pençelerimle götürürüm. Sen bir Süvari misin, değil mi? Beni umursamıyor musun?</p>

  <p>Soru Eragon'un içini yaktı, bakışlarını yere indirdi. Onun haklı oklusunu biliyordu, ama ona binmeye korkuyordu. Birlikte uçuşları onun katlanmak zorunda kaldığı en acı verici iş olmuştu.</p>

  <p>"Eee?" diye sordu, Brom.</p>

  <p>"Yarın ona binmemi istiyor," dedi, Eragon zayıf bir sesle.</p>

  <p>Brom gözlerinde parıltıyla bu olasılığı düşündü. "Eh, eyerin var. gence ikiniz gözden uzak olursanız bir sorun çıkmaz." Saphira, ona baktı, sonra bakışlarını tekrar Eragon'a çevirdi.</p>

  <p>"Ama ya sen saldırıya uğrarsan veya bir kaza olursa? Buraya zamanında varamam ve..."</p>

  <p>Saphira göğsüne daha sert bir şekilde bastırıp sözünü kesti. Benim söylemek istediğim de tam olarak bu, ufaklık.</p>

  <p>Brom gülümsemesini saklamaya çalışıyordu. "Riske değer. Zaten ona binmeyi öğrenmen gerekli. Şöyle düşün: yukardan uçup etrafa bakarken her türlü tuzağı, pusuyu veya başka davetsiz sürprizleri görebilirsin."</p>

  <p>Eragon, Saphira'ya baktı. Tamam, bineceğim. Ama kalkmama izin ver.</p>

  <p>Bana söz ver.</p>

  <p>Bu gerçekten gerekli mi, diye sordu Eragon. Saphira gözlerini kırptı. Tamam. Yarın seninle uçacağıma söz veriyorum. Tatmin oldun mu?</p>

  <p>Oldum.</p>

  <p>Saphira, onu ayağa kaldırdı ve ayaklarını yere vurarak havalandı. Onun havada dönerek yükseldiğini gören Eragon'un içinden bir ürperti geçti. Homurdanarak Cadoc'a döndü, Brom'u takip etti.</p>

  <p>Kamp yaptıklarında güneş neredeyse batmıştı. Eragon her zamanki gibi yemekten önce Brom'la dövüştü. Kavganın ortasında Eragon öyle güçlü bir darbe savurdu ki, ikisinin sopasını da ince bir dal parçası gibi kırdı. Parçalar kıymık bulutu içinde ıslık çalarak karanlığa karıştı. Brom elinde kalan parçayı ateşe atıp, "Bunlarla işimiz bitti; seninkini de at gitsin," dedi. "İyi öğrendin, ama dallarla yapabileceğimiz kadarını yaptık. Onlardan daha fazla öğreneceğin bir şey yok. Kılıç kullanmanın zaman geldi." Zar'roc'u Eragon'un çantasından çıkarıp ona verdi.</p>

  <p>"Birbirimizi parçalara ayırırız," diye itiraz etti, Eragon.</p>

  <p>"Hiç de değil. Sihri yine unutuyorsun," dedi, Brom. Kılıcını kaldırın ateşin ışığını yansıtacak şekilde çevirdi. Bıçağın iki yanına birer parmağım koyarak dikkatini yoğunlaştırdı, alnındaki kırışıklar derinleşti. Bir an hiçbir şey olmadı, sonra, "Geuloth du knı'fr!" dedi ve parmaklarının arasından küçük kırmızı bir kıvılcım sıçradı. Kıvılcım ileri geri titreşirken Brom parmaklarını kılıç boyunca yürüttü. Sonra kılıcı döndürüp aynı şeyi öteki taraf için de yaptı. Parmakları metalden ayrılır ayrılmaz kıvılcım yok oldu.</p>

  <p>Brom elini açtı, avucunu yukarı çevirip kılıçla kesti. Eragon ileri atıldı, ama onu durdurmak için geç kalmıştı. Brom elini kaldırıp kesilmediğini gösterdi. "Ne yaptın?" diye sordu.</p>

  <p>"Kenarına dokun," dedi, Brom. Eragon kılıcın kenarına dokununca parmaklarının altında gözle görünmeyen bir yüzey olduğunu hissetti. Engel yarım santim genişliğindeydi ve çok kaygandı. "Şimdi aynı şeyi Zar'roc'a yap," dedi, Brom. "Senin engelin benimkinden biraz daha farklı olacak, ama aynı işe yarar."</p>

  <p>Eragon'a sözcükleri nasıl telaffuz edeceğini söyledi ve bu sihri yaparken ona tavsiyelerde bulundu. Eragon birkaç deneme yapmak zorunda kaldı, ama kısa süre sonra Zar'roc'un kenarını da korumalı hale getirdi. Kendine güveni gelerek dövüş pozisyonu aldı. Başlamadan önce Brom onu uyardı. "Bu kılıçlar bizi kesmez, ama kemiklerimizi kırabilir. Bunu hiç istemem, bu yüzden normalde yaptığın gibi gelişigüzel sallama. Boyuna gelen bir darbe ölümcül olabilir."</p>

  <p>Eragon başıyla onaylayıp uyarmadan saldırıya geçti. Kılıcından kıvılcımlar çıktı ve Brom darbeyi savuştururken metal şangırtısı kamp yerini doldurdu. Uzun süredir sopalarla dövüştükleri için kılıç Eragon'a ağır gelmişti. Zar'roc'u yeterince hızlı oynatamadığı için dizine sert bir darbe aldı.</p>

  <p>Durdukları zaman Eragon'da daha fazla olmak üzere ikisinde de kırmızı izler oluşmuştu. Eragon aldığı onca darbeye rağmen üzerinde bir çizik bile bulunmayan Zar'roc'a hayretle baktı kaldı.</p>
</body>
</html>
