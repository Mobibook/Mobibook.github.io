<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Therinsford</h1>

  <p>Keskin bir rüzgârın eşlik ettiği şafak gri ve kasvetliydi. Orman sessizdi. Hafif bir kahvaltıdan sonra Brom ve Eragon ateşi söndürüp çantalarını omuzladılar. Yola çıkmaya hazırdılar. Eragon yayını ve okluğunu çantasının kolayca ulaşabileceği yan tarafına astı. Saphira eyerini takmıştı; atları olana kadar eyeri taşımak zorundaydı. Eragon, Zar'roc'u da dikkatle onun sırtına bağladı, çünkü ekstra bir yük istemiyordu. Ayrıca onun ellerindeki kılıç bir sopadan daha fazla işe yaramazdı.</p>

  <p>Eragon böğürtlen çalılarının içinde kendini güvende hissediyordu, ama dışarı çıkınca hareketlerine bir ihtiyat yerleşti. Saphira havalanıp tepelerinde daire çizdi. Çiftliğe dönerlerken ağaçlar seyrelmeye başlamıştı.</p>

  <p>Burayı tekrar göreceğim, dedi, Eragon kendi kendine, harap olmuş binalara bakarken. Bu geçici bir sürgün, kalıcı değil. Bir gün, güvenli olduğunda geri döneceğim... Omuzlarını geriye atarak yüzünü güneye döndü. Önünde yabancı, vahşi topraklar uzanıyordu.</p>

  <p>Yürürlerken Saphira batıya, dağlara doğru dönüp gözden kayboldu. Eragon, onun gidişini seyrederken rahatsız oldu. Şu anda, etraflarında kimse yokken bile günlerini birlikte geçiremiyorlardı. Yabancı bir yolcuyla karşılaşabilirler düşüncesiyle onun saklanması gerekiyordu.</p>

  <p>Ra'zac'ların ayak izleri aşınan karda belli belirsizdi, ama Eragon bu konuda endişelenmiyordu. Vadiden çıkmanın en kolay şekli olan patikadan ayrılmış olmaları pek olası değildi. Ama patika vadiden çıktıkta" sonra birkaç yöne ayrılıyordu. Ra'zac'ın hangisini seçtiğini bilmek zor olacaktı.</p>

  <p>Dikkatlerini hızlarına yoğunlaştırarak sessizlik içinde yol aldılar.Eragon'un bacaklarındaki yaralar kanamaya devam ediyordu. Dikkatini yaralarından uzaklaştırmak için, "Peki ejderhalar tam olarak neler yapabilir." diye sordu. 'Yetenekleri konusunda bir şeyler bildiğini söylemiştin"</p>

  <p>Brom bir kahkaha attı. Eliyle bir hareket yaparken safir yüzüğü parlıyordu. "Ne yazık ki bildiklerim bilmek istediklerime göre acınacak kadar az. Senin sorduğun soruyu insanlar yüzyıllardır cevaplamaya çalışıyorlar, bu yüzden sana söyleyeceklerim yapısı gereği eksik olacak. Ejderhalar her zaman esrarengiz yaratıklar olmuşlardır, ama belki bilinçli bir şey değildi bu.</p>

  <p>"Soruna gerçekten cevap vermeden önce ejderhalar konusunda temel eğitime ihtiyacın var. Dayandığı temeli anlamadan böyle karmaşık bir konuya ortasından başlamak aklını karıştırır. Ejderhaların yaşam döngüsünden başlayayım, eğer bu seni yormazsa başka bir konuya geçebiliriz."</p>

  <p>Brom ejderhaların nasıl çiftleştiklerini ve yumurtalarını nasıl kuluçkaya yatırdıklarını anlattı. "Görüyorsun ya bir ejderha yumurtasını bıraktığında içindeki yavru dışarı çıkmaya hazırdır. Ama doğru şartların oluşması için bazen yıllarca bekleyebilir. Ejderhalar yabanıl hayatın içinde yaşadıkları zaman bu şartlar genel ikle yiyecek bulunmasıyla bağlantılıydı. Ancak, Elflerle işbirliği içine girdikten sonra belirli sayıda yumurta, çoğunlukla bir iki taneden fazla olmamak üzere her yıl Süvariler'e veriliyordu. Bu yumurtalar ya da içindeki yavrular diyebiliriz, kaderin tayin ettiği Süvari yanlarına gelene kadar yumurtadan çıkmıyorlardı... ama bunu nasıl hissettikleri bilinmiyor. İnsanlar eskiden içlerinden biri seçilir umuduyla yumurtaya dokunmak için sıraya girerlerdi."</p>

  <p>"Yani Saphira'nın benim yanımda yumurtadan çıkmayabileceğini mi Söylüyorsun?"</p>

  <p>"Senden hoşlanmasaydı çıkmayabilirdi."</p>

  <p>Eragon, Saphira'nın Alagaesia'daki onca insan içinden kendisini seçmiş olmasından dolayı onur duydu. Saphira'nın yumurtadan çıkmadan önce ne kadar süre beklediğini merak ederken bir yumurtanın içine tıkılıp kalma düşüncesi içini ürpertti.</p>

  <p>Brom ders vermeye devam ediyordu. Ejderhaların ne zaman ve ne yediklerini anlattı. Tam gelişmiş hareketsiz bir ejderha aylarca yiyeceksiz kalabilirdi, ama çiftleşme mevsiminde her hafta yemek zorundaydı, Bazı bitkiler hastalıklarını iyileştirebilirken, bazıları onları hasta ediyordu. Pençelerine bakım yapmanın ve pullarını temizlemenin çeşitli yolları vardı.</p>

  <p>Bir ejderha tarafından saldırıya uğradığında, ayakta, at sırtında veya bir başka ejderhayla birlikte ona karşı nasıl savaşacağını anlattı. Ejderhaların karınları zırhlıydı, ama koltukaltları değildi. Eragon sürekli soru sormak için müdahale ediyordu ve Brom bu sorulardan memnun görünüyordu. Konuşurlarken farkında olmadan saatler geçti.</p>

  <p>Akşam olurken Therinsford yakınlarına varmışlardı. Gökyüzü kararırken kamp yeri aramaya başladılar. "Zar'roc'un sahibi olan Süvari kimdi?" diye sordu, Eragon.</p>

  <p>"Güçlü bir savaşçı," dedi, Brom. "Zamanında ondan çok korkulurdu ve gücü çok büyüktü."</p>

  <p>"Adı neydi?"</p>

  <p>"Söylemeyeceğim." Eragon itiraz etti, ama Brom kararlıydı. "Senin bilgi sahibi olmanı istiyorum, ama bazı bilgiler şimdi senin için yalnızca tehlikeli olur ve dikkatini dağıtır. Onlarla baş edecek gücün ve zamanın olana dek seni bu tür şeylerle yormam için bir neden yok. Sadece seni kötüye kullanacaklara karşı koruyabilmeyi umuyorum."</p>

  <p>Eragon öfkeyle ona baktı. "Biliyor musun? Bence sen bilmece gibi konuşmaktan zevk alıyorsun. Bu tür şeylerle rahatsız olmamam için aklımın bir kenarı senden ayrılmamı söylüyor. Bir şey söyleyeceksen anlamsız sözlerle dans etmek yerine açıkça söyle."</p>

  <p>"Sakin ol. Her şey zamanla söylenecek," dedi, Brom yumuşak bir şekilde. Eragon homurdandı, ikna olmamıştı.</p>

  <p>Geceyi geçirecek rahat bir yer bulup kamp kurdular. Yemeği ateşin üstüne koydukları sırada Saphira onlara katıldı. Avlanacak zamanın oldu mu, diye sordu Eragon.</p>

  <p>Saphira neşeyle güldü. Siz ikiniz biraz daha yavaş olursanız denizi geven gelecek zamanım bile olur. Hakaret etmen gerekmiyor. Üstelik atlarımız olunca daha hızlı gideceğiz.</p>

  <p>Saphira burnundan duman çıkardı. Olabilir, ama Ra 'zac'ı yakalamak için yeterli olacak mı bu? Onlar birkaç gün ve fersah fersah uzaktalar. Ve korkarım onlan takip ettiğimizden şüpheleniyor olabilirler. Seni onlan takip etmen için kışkırtmak istemedilerse, çiftliği neden o kadar korkunç bir şekilde tahrip etsinler ki?</p>

  <p>Bilmiyorum, dedi Eragon. Rahatsız olmuştu. Saphira arkasına kıvrıldı, Eragon, onun karnına yaslanıp sıcaklığın tadını çıkardı. Brom ateşin karşı tarafına oturmuş iki uzun dalı bıçağıyla düzeltiyordu. Birden dalın birini Eragon'a fırlattı, o da refleks olarak çatırdayan ateşin üstünde ya– kaladı dalı.</p>

  <p>"Kendini savun!" dedi, Brom ayağa kalkarak.</p>

  <p>Eragon elindeki dala bakınca basit bir kılıç biçiminde şekillendirildiğini gördü. Brom onunla dövüşmek mi istiyordu? Yaşlı adamın şansı ne kadar olabilirdi ki? Eğer oynamak istiyorsa bırakayım oynasın, ama beni yeneceğini düşünüyorsa bir sürprizle karşılaşacak.</p>

  <p>Brom ateşin etrafında dönerken ayağa kalktı. Bir an birbirlerine baktılar, sonra Brom ileri atılıp kılıcını savurdu. Eragon saldırıyı savuşturmaya çalıştı, ama geç kalmıştı. Brom kaburgalarına vururken inleyip geriye doğru sendeledi.</p>

  <p>Hiç düşünmeden ileri atıldı, ama Brom darbeyi kolayca geçiştirdi. Eragon kılıcı Brom'un kafasına doğru salladı, ama son anda döndürüp böğrüne vurmaya çalıştı. Kamp boyunca kılıca çarpan kılıç sesi yankılanıyordu. "Doğaçlama... güzel!" dedi, Brom heyecanla, gözleri parlıyordu. Kolu neredeyse görünmeyecek bir hızla hareket etti. Eragon kafasının yan tarafında şiddetli bir acı duyumsadı. Boş bir çuval gibi yere yığıldı, bayılmıştı.</p>

  <p>Soğuk su telaşla uyanmasına neden oldu, kekeleyerek doğruldu. Karnın içinde ziller çalıyordu. Yarasından akan kanlar yüzünde kurumuştu. Brom elinde erimiş karla dolu bir kapla tepesinde dikiliyordu. "Bunu yapmak zorunda değildin," dedi, Eragon öfkeyle ayağa kalkarak. Başı dö nüyor, dengesini sağlayamıyordu.</p>

  <p>Brom tek kaşını kaldırdı. "Oh? Gerçek düşman, darbelerini yumuşatmayacaktır, tabi ben de. Kendini daha iyi hissetmen için yetersizliklerini... tatmin mi etmeliyim? Hiç sanmıyorum." Eragon'un düşürdüğü dalı alıp uzattı. "Şimdi, kendini savun."</p>

  <p>Eragon boş boş dal parçasına baktı, sonra başını iki yana salladı "Unut gitsin; bu kadarı yetti." Arkasını dönüp giderken sırtına gürültülü bir darbe yedi. Kükreyerek döndü.</p>

  <p>"Sırtını asla düşmana dönme!" diye parladı Brom, sonra kılıcını ona fırlatıp saldırıya geçti. Eragon bu saldırı karşısında ateşin etrafında geri çekildi. "Kollarını içeri çek. Dizlerini bük," diye bağırdı, Brom. Talimat vermeye devam etti, sonra bir hamleyi nasıl yapacağını Eragon'a göstermek için durdu. "Bir daha yap, ama bu kez yavaşça!" Hararetli dövüşlerine başlamadan önce abartılı hareketlerle alıştırma yaptılar. Eragon hızla öğreniyordu, ama ne yaparsa yapsın Brom'u birkaç darbeden fazla durduramıyordu.</p>

  <p>Bitirdiklerinde Eragon homurdanarak battaniyelerin üstüne düştü. Her yeri acıyordu, Brom ona karşı hiç nazik davranmamıştı. Saphira uzun, öksürüğe benzer bir şekilde gürledi, dudağını güçlü alt dişleri görünene kadar büktü.</p>

  <p>Neyin var senin, diye sordu huzursuz bir şekilde.</p>

  <p>Hiçbir şeyim, diye cevap verdi Saphira. Senin gibi bir yavrunun böyle yaşlı biri tarafından yenildiğini görmek çok komik. O sesi tekrar çıkardı. Eragon, onun güldüğünü anlayarak kıpkırmızı kesildi. Gururunu korumak için yan tarafına yatıp uykuya daldı.</p>

  <p>Ertesi gün kendini daha da kötü hissediyordu. Kolları mosmordu ve canı kıpırdayamayacak kadar acıyordu. Brom servis yaptığı lapanın üstünden bakıp sırıttı. "Kendini nasıl hissediyorsun?" Eragon bir şeyler homurdanıp kahvaltıya saldırdı.</p>

  <p>Yola çıkınca öğleden önce Therinsford'a varabilmek için tempolarını hızlandırdılar. Bir fersah sonra yol genişled ve uzakta duman gördüler. "Saphira'ya önden gidip Therinsford'un diğer yakasında bizi beklemesini söylesen iyi olur," dedi, Brom. "Dikkatli olsun, yoksa insanlar onu görebilirer."</p>

  <p>"Neden kendin söylemiyorsun?" diye ona meydan okudu, Eragon.</p>

  <p>"Bir başkasının ejderhasına müdahale etmek terbiyesizliktir."</p>

  <p>"Carvahall'de bu konuda bir sorunun yoktu ama."</p>

  <p>Brom'un dudakları bir gülümsemeyle büküldü. "Yapmam gerekeni yaptım"</p>

  <p>Eragon, ona karanlık gözlerle baktı, sonra talimatlarını Saphira'ya iletti. Saphira, onu uyardı, dikkatli olun; imparatorun uşakları her yerde gizleniyor olabilirler.</p>

  <p>Yoldaki izler derinleşirken Eragon daha fazla ayak izi olduğunu fark etti. Çiftlikler Therinsford'a yaklaştıkları haberini veriyordu. Köy, Carvahall'den daha genişti, ama gelişigüzel inşa edilmişti ve evler düzensiz bir şekilde sıralanıyordu.</p>

  <p>"Ne karmaşa," dedi, Eragon. Dempton'ın değirmenini göremiyordu. Baldor ve Albreich, Roran'ı şimdiye kadar bulmuşlardır. Hem zaten bulmamış olsalar da Eragon'un kuzeniyle karşılaşmak gibi bir arzusu yoktu.</p>

  <p>"Çok çirkin," diye, onu doğruladı Brom.</p>

  <p>Üzerinde sağlam bir köprünün uzandığı Andora Nehri köyle aralarında akıyordu. Köye yaklaşırlarken çalıların arkasından kir pas içinde bir adam çıkıp yollarını kesti. Saçları çok kısaydı ve kirli karnı ip kemerinin ütünden sarkıyordu. Çatlak dudaklarının arkasındaki dişleri kırık dökük mezar taşlarına benziyordu. "Burda durun. Bu benim köprüm. Para ödeyeceksiniz."</p>

  <p>"Ne kadar?" diye sordu, Brom boyun eğmiş bir ses tonuyla. Kesesini wardı, köprücü gerildi.</p>

  <p>"Beş kron," dedi dudaklarında kocaman bir gülümsemeyle. Bu fahiş fiyat karşısında Eragon'un öfkesi ateşlendi, hararetli bir şekilde itiraz etmeye barken Brom sessiz bir bakışla onu durdurdu. Paralar bir şey söylenmeden el değiştirdi. Adam bunları belinden sarkan çuvala attı. "Çok teşekkürler,” dedi alaycı bir şekilde, sonra kenara çekilerek yolu açtı.</p>

  <p>Brom yürümeye başlarken tökezleyip köprücünün koluna tutundu."Adımlarına dikkat et," diye söylendi adam, yana çekilirken.</p>

  <p>"Özür dilerim," dedi, Brom, Eragon'la birlikte köprüden geçerken.</p>

  <p>"Neden pazarlık etmedin? Seni feci yoldu!" dedi Eragon, söyledikleri duyulmayacak kadar uzaklaşınca. "Herhalde köprünün bile sahibi değildi. Onu iterek geçebilirdik köprüden."</p>

  <p>"Olabilir," diye kabullendi, Brom.</p>

  <p>"O zaman neden para ödedin ona?"</p>

  <p>"Çünkü dünyadaki bütün aptallarla tartışamazsın. Önce onların istedikleri gibi davranıp dikkat etmedikleri zaman da kandırmak daha iyidir; Brom elini açıp ışıkta parlayan paraları gösterdi.</p>

  <p>"Çantasını kestin!" dedi Eragon inanamayarak.</p>

  <p>Brom göz kırparak parayı cebine attı. "İçinde şaşırtıcı miktarda para varmış. Bütün paraları aynı yerde saklamamalıydı." Nehrin öteki tarafından acı bir çığlık yükseldi. "Galiba dostumuz kaybını yeni fark etti. Bir nöbetçi görürsen bana haber ver." Evlerin arasında koşan küçük bir çocuğu omzundan yakaladı. "Nerden at alabileceğimizi söyler misin?" Çocuk ciddi gözlerle onlara bakıp Therinsford'un kıyısındaki geniş bir ahırı işaret etti. "Teşekkürler," dedi, Brom, ona doğru küçük bir para fırlatarak.</p>

  <p>Ahırın kapısı açıktı, iki uzun ağıl sırası görünüyordu. Uzaktaki du varda eyerler, koşum takımları ve diğer alet edevat asılıydı. Kaslı kol an sahip bir adam bir uçta durmuş beyaz bir aygırı fırçalıyordu. Elini kaldırıp onları yanına çağırdı.</p>

  <p>Yaklaşırlarken, "Çok güzel bir hayvan," dedi, Brom.</p>

  <p>"Öyledir. Adı Snowfire. Benimki de Haberth." Haberth nasırlı elin uzatıp Eragon ve Brom'la coşkuyla el sıkıştı. İsimlerini söylemelerini beklerken nazik bir şekilde durdu. Onlar bir şey söylemeyince, "Size yardım edebilir miyim?" diye sordu.</p>

  <p>Brom başıyla onayladı. "İki ata ve tam takıma ihtiyacımız var. Atlar hızlı ve güçlü olmalı; yolculuğumuz uzun olacak."</p>

  <p>Haberth bir an düşündü. "Öyle çok fazla hayvanım yok ve olanlar da hiç ucuz değil." Aygır huzursuzca kıpırdandı; adam onu okşayarak yatıştırdı. "Para sorun değil. Vereceğin en iyi atı istiyorum," dedi, Brom. Haberth başıyla onaylayıp sessizce aygırı bağladı. Sonra eyerleri ve diğer malzemeleri indirmeye başladı. Kısa süre sonra birbirinin aynı iki yığın lusturmuştu. Sonra ağıl arı dolaşıp iki at getirdi.</p>

  <p>Bir tanesi doru, diğeri mercan kırıydı. Doru ipini çekiştirdi.</p>

  <p>"Biraz havaidir, ama kararlılık gösterirseniz hiç zorluk çekmezsiniz," dedi Haberth, dorunun ipini Brom'a uzatarak.</p>

  <p>Brom atın elini koklamasına izin verdi; at da onun boynunu okşamasına. "Bunu alıyoruz," dedi Brom, sonra ötekine baktı. "Ama diğeri konusunda emin değilim."</p>

  <p>"Bacakları çok iyidir."</p>

  <p>"Mmm... Snowfire için ne istiyorsun?"</p>

  <p>Haberth ata sevgiyle baktı. "Onu satmamayı tercih ederim. Yetiştirdiğim en iyi at... onu damızlık olarak kullanmak isterdim."</p>

  <p>"Ondan ayrılmayı düşünseydin bütün bunlar bana ne kadara mal olurdu?" diye sordu, Brom.</p>

  <p>Eragon, Brom gibi ata dokunmaya çalıştı, ama doru kaçtı. Atı sakinleştirmek için otomatik olarak zihniyle ona doğru uzandı, ama hayvanın bilincine dokunurken şaşkınlıkla kaskatı kesildi. Aralarındaki bağlantı Saphira'yla olduğu gibi açık ya da keskin değildi, ama yine de belirli ölçüde bağlantı kurabiliyordu doruyla. Dikkatle onun arkadaşı olduğunu anmasını sağladı. At sakinleşip berrak kahverengi gözlerle ona baktı.</p>

  <p>Haberth malların fiyatını üst üste eklemek için parmaklarıyla hesap yaptı. "İki yüz krondan aşağı olmaz," dedi gülümseyerek, kimsenin bu parayı veremeyeceğinden emindi. Brom kesesini açıp parayı çıkardı.</p>

  <p>"Bu kadarı yeter mi?" diye sordu.</p>

  <p>Haberth'ın bakışları paralarla doru arasında gidip gelirken uzun bir sessizlik oldu. Sonra adam içini çekerek, "Yüreğimin söylediğinin tersini yapıyor olsam da o artık sizindir," dedi.</p>

  <p>"En büyük efsane at Gildintor'un yavrusu gibi davranacağım ona," dedi, Brom.</p>

  <p>"Sözleriniz beni memnun etti," diye karşılık verdi Haberth, başım ha fıfçe öne eğerek. Atlan eyerlemesine yardımcı oldu. Gitmeye hazır olduklarında Haberth, "Güle güle gidin o halde," dedi. "Snowfire'ın hatırına umarım herhangi bir talihsizlikle karşılaşmazsınız."</p>

  <p>"Korkma; onu iyi koruyacağım," diye söz verdi, Brom giderlerken "İşte," dedi Snowfire'ın dizginlerini Eragon'a vererek. "Therinsford'un öteki ucuna gidip beni bekle."</p>

  <p>"Neden?" diye sordu Eragon, ama Brom çoktan gitmişti bile. Sinirlenerek iki atla birlikte Therinsford'tan çıkıp yolun kenarında beklemeye başladı. Güneyde vadinin ucunda dev bir taş anıt gibi duran Utgard'ın belli belirsiz siluetini gördü. Zirvesi bulutları delerek gözden kayboluyor, etrafındaki alçak dağların üstünde bir kule gibi yükseliyordu. Karanlık, kötü görünümü Eragon'un tüylerinin ürpermesine neden oldu.</p>

  <p>Brom kısa süre sonra gelip Eragon'a kendisini takip etmesini işaret etti. Therinsford ağaçların arasında kalana dek ilerlediler. "Ra'zac kesinlikle burdan geçmiş," dedi, Brom. Bizim gibi at satın almak için burada durmuşlar. Onları gören bir adam buldum. Gördüklerini titreyerek anlattı ve Therinsford'tan kutsal bir adamdan kaçan şeytanlar gibi dörtnala gittiklerini söyledi."</p>

  <p>"Çok büyük bir etki bırakmışlar."</p>

  <p>"Çok."</p>

  <p>Eragon atları okşadı. "Ahırdayken kazayla dorunun zihnine dokundum. Bunu yapmanın mümkün olduğunu bilmiyordum."</p>

  <p>Brom kaşlarını çattı. "Senin kadar genç birinin böyle bir yeteneğinin olması çok sıradışı bir şey. Çoğu Süvari'nin kendi ejderhalarından başka bir şeyle güçlü bir bağlantı kurmak için yıllarca eğitilmeleri gerekirdi." Snowfire'ı incelerken yüzü düşünceliydi. "Çantandaki her şeyi eyerlere koy, çantanı da üstüne bağla." Eragon söylediklerini yaparken Brom Snowfire'a bindi.</p>

  <p>Eragon düşünceli bir şekilde doruya baktı. Saphira'dan o kadar küçüktü ki, Eragon bir an için gülünç bir şekilde atın ağırlığını taşıyıp taşıyamayacağını merak etti. İçini çekerek beceriksiz bir şekilde eyere bindi.</p>

  <p>Atlara yalnızca eyersiz binmişti ve uzak bir mesafeye gitmemişti. "Bacaklarım yine Saphira'ya bindiğim zamanki gibi mi olacak?" diye sordu.</p>

  <p>"Şu anda kendini nasıl hissediyorsun?"</p>

  <p>"Fena değil, ama sanırım zorlu bir yolculukta yaralar yine açılacak."</p>

  <p>"Hızlı gitmeyiz," diye söz verdi, Brom. Eragon'a birkaç tavsiyede bulunup çok hızlı olmayan bir şekilde yola koyuldu. Kısa süre sonra kırsal kesim değişirken verimli tarlalar yerini yabanıl araziye bıraktı. Yolun kenarında böğürtlen çalıları ve karmakarışık yabani otlarla giysilerine yapışan gül dikenleri sıralanıyordu. Yerden uzun kayalar yükseliyordu... varlıklarının gri tanıklarıydı bu kayalar. Havada dostça olmayan bir atmosfer, davetsiz misafirlere direnen bir düşmanlık vardı.</p>

  <p>Üstlerinde her adımla daha da büyüyen Utgard yükseliyordu. Girintili çıkıntılı yamaçları karlı kanyonlarla kırış kırıştı. Dağın siyah kayaları güneş ışığını bir sünger gibi emerek etraftaki alanı karartıyordu. Utgard ve Palancar Vadisi'nin doğu yakasını oluşturan sıradağlar arasında derin bir yarık vardı. Vadiden çıkışın tek yoluydu bu ve üzerlerinde bulundukları yol oraya doğru uzanıyordu.</p>

  <p>Atların nalları çakıl taşlarının üstünde şıngırdıyordu ve Utgard'ın dibinden geçen patika iyice inceliyordu. Eragon karşılarında yükselen zirveye bakarken üzerindeki sivri kuleyi görüp irkildi. Kule yıkılıyordu ve tamir edilmemişti, ama yine de vadinin üzerindeki haşin bir nöbetçi gibiydi. Eragon kuleyi işaret ederek, "Burası ne?" diye sordu.</p>

  <p>Brom yukarıya bakmadan üzgün ve buruk bir sesle, "Süvariler'in karakolu," dedi. "Süvariler'in kuruluşundan beri var olan karakol. Vrael buraya kaçmıştı ve ihanet sonucu Galbatorix onu burda bulup yendi. Vrael yenilince bu bölge bozuldu. Bu kale burcunun adı 'Fethedilemez' anlamına gelen Edoc'sil'di, çünkü dağ o kadar dik ki, insanın uçamadığı takdirde zirveye ulaşması mümkün değildir. Vrael'in ölümünden sonra halk buraya Utgard demeye başladı, ama başka bir adı daha var, Ristvak'baen; anlamı 'Kederli Yer'. Kral tarafından öldürülmeden önce son Süvariler bu isimle tanıyordu burayı."</p>

  <p>Eragon huşuyla bakıyordu. Burası zamanın acımasız geçişiyle parlaklığını yitirmiş olsa da Süvariler'in görkeminin elle tutulur hatırasıydı.</p>

  <p>O zaman Süvariler'in ne kadar eskide kaldığı kafasına dank etti. Antik zamanlara kadar uzanan gelenek ve kahramanlık mirası üzerine çökmüştü.</p>

  <p>Utgard etrafında uzun saatler boyunca yolculuk yaptılar. Dağ sırasını bölen bir gediğe girdiklerinde sağ taraflarında sağlam bir duvar şeklinde uzanıyordu Utgard. Eragon üzengilerinin üstünde doğruldu; Palancar'ın dışında neler olduğunu görmek için sabırsızlanıyordu, ama hâlâ çok uzaktaydı. Bir süre için eğimli geçitin içinde ilerlediler, Anora Nehri'ni takip ederek tepelere çıkıp yarıklardan geçtiler. Sonra güneş arkalarında iyice alçalırken bir yükseltiye çıkarak ağaçların üzerini gördüler.</p>

  <p>Eragon yutkundu. İki tarafta dağlar vardı, ama aşağıda ufka kadar uzanıp gökyüzüyle birleşen dev bir ova bulunuyordu. Ova ölü çimen rengi gibi açık sarımsı kahverengiydi. Hoyrat rüzgârlarla biçimlenen uzun, ince bulutlar gökyüzünü kaplıyordu.</p>

  <p>Brom'un atlar konusunda neden ısrar ettiğini artık anlıyordu. Bu mesafeyi yürüyerek almaları haftalar veya aylar sürerdi. Saphira çok yükseklerde dönerek uçuyordu. O kadar yüksekteydi ki, kolayca bir kuş sanılabilirdi.</p>

  <p>"Aşağıya inmek için yarını bekleyeceğiz," dedi, Brom. "Bütün günümüzü alır, bu yüzden şimdi kamp kurmalıyız."</p>

  <p>"Ovayı geçmek kaç günümüzü alır?" diye sordu, Eragon. Hâlâ şaşkındı.</p>

  <p>"Hangi yöne gittiğimize bağlı iki gün ya da on beş gün de sürebilir. Ovanın bu kesimlerinde dolaşan göçebe kabilelerin dışında neredeyse doğudaki Hadarac Çölü kadar ıssızdır. Bu yüzden çok fazla köylü görmeyeceğiz. Ama güneye doğru ovalar daha sulaktır ve nüfus da daha kalabalıktır."</p>

  <p>Yoldan ayrılıp Anora Nehri'nin yanında atlardan indiler. Atların eyerlerini çözerken Brom doru atı işaret etti. "Ona bir isim vermelisin.”</p>

  <p>Eragon doruyu incelerken bunu düşündü. "Snowfire kadar soylu bir şey bulamadım, ama belki bu olur."</p>

  <p>Elini doruya koyup, "Sana Cadoc adını veriyorum. Büyükbabamın adıydı, bu yüzden iyi taşı." Brom onaylayarak başını salladı, ama Eragon kendini biraz aptal gibi hissediyordu. Saphira indiğinde, ovalar nasıl görünüyor, diye sordu.</p>

  <p>Sıkıcı. Ne tarafa bakarsan bak tavşan ve çalı dışında bir şey görünmüyor.</p>

  <p>Brom yemekten sonra ayağa kalkıp bağırdı. "Yakala!" Eragon son anda kolunu kaldırıp kafasına çarpmadan önce tahta parçasını yakalayabildi. Bunun yeni bir uyduruk kılıç olduğunu görünce homurdandı.</p>

  <p>"Yine mi?" diye sızlandı. Brom yalnızca gülümseyip bir eliyle onu çağırdı. Eragon isteksizce ayağa kalktı. Birbirlerinin etrafında dönerek dövüştüler ve Eragon sızlayan bir kolla geri çekildi.</p>

  <p>Eğitim seansı ilkinden daha kısaydı, ama yine de Eragon'un yeni morluklar edinmesine yetmişti. Kavgayı bitirdiklerinde kılıcını tiksintiyle yere saplayıp yaralarıyla ilgilenmek için ateşten uzaklaştı.</p>
</body>
</html>
