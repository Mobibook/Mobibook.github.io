<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>İradelerin Çarpışması</h1>

  <p>Sabah olduğunda Eragon'un yanağı Snowfire'ın boynuna sürtünmekten zedelenmişti ve Murtagh'la dövüştüğü için her yeri ağrıyordu. Gece boyunca eyerlerin üstünde sırayla uyumuşlardı. Bu şekilde Urgalları geride bırakmışlardı, ama ikisi de aradaki mesafenin böyle kalacağından emin değildi. Atlar durma noktasına gelmişlerdi, ama yine de amansız bir hızla ilerlemeye devam ediyorlardı. Bu hızın yeterli olup olmadığı canavarların nasıl dinlendiğine bağlıydı... ve Eragon ile Murtagh'ın atlarının hayatta kalmasına.</p>

  <p>Beor Dağları araziye büyük bir gölge bırakıyor, güneşin sıcaklığını çalıyordu. Kuzeydeki Hadarac Çölü gün ortasındaki kadar parlak, ince, beyaz bir şerit halinde uzanıyordu.</p>

  <p>Yemek yemeliyim, dedi, Saphira. Son avlandığımdan bu yana günler geçti. Açlık midemi kemiriyor. Şimdi başlarsam şu zıplayan geyiklerden birkaç lokma yakalayabilirim.</p>

  <p>Eragon, onun abartısına güldü. Gitmen gerekiyorsa git, ama Arya'yı burada bırak.</p>

  <p>Hemen gelirim. Eragon, Elfi onun karnından çözüp Snowfire'ın eyerine aldı. Saphira yükselip dağlar yönünde gözden kayboldu. Eragon, Arya'nın düşmesini engellemek için Snowfire'a yakın koşuyordu. Ne o, ne de Murtagh sessizliği bozuyordu. Urgallar yüzünden bir gün önceki kavının hiçbir önemi kalmamış gibiydi, ama morluklar bakiydi.</p>

  <p><br /></p>

  <p>Saphira bir saat içinde avını öldürüp Eragon'a başarısını haber verdi Eragon, onun yakında dönecek olmasına sevindi. Yokluğu onu endişelendiriyordu.</p>

  <p>Atların su içmesi için bir gölde durdular. Eragon dalgın bir şekilde bir çimen koparmış parmaklarının arasında döndürerek Elfe bakıyordu Kınından çekilen bir kılıç sesiyle dalgınlığından sıyrıldı. İçgüdüsel olarak Zar'roc'u kapıp düşmanı aramak için döndü. Karşısında bir tek elinde uzun kılıcıyla hazır bekleyen Murtagh vardı. Önlerindeki tepeyi işaret etti. Uzun boylu, kahverengi pelerinli bir adam elinde topuzla doru bir atın üstünde oturuyordu. Arkasında yirmi kadar atlı adam vardı. Hiçbiri kıpırdamıyordu. "Varden olabilir mi?" diye sordu Murtagh.</p>

  <p>Eragon gizlice yayını gerdi. "Arya'ya göre hâlâ fersahlarca uzaktalar. Bu onların devriye ya da akıncı gruplarından biri olabilir."</p>

  <p>"Haydut olmadıklarını umalım." Murtagh, Tornac'ın üstüne atlayıp kendi yayını hazırladı.</p>

  <p>"Onları geçmeyi deneyelim mi?" diye sordu Eragon, Arya'nın üstüne bir battaniye örterek. Atlılar onu görmüş olmalıydı, ama bir Elf olduğunu gizlemeyi umuyordu.</p>

  <p>"Bu bir işe yaramaz," dedi, Murtagh başını iki yana sallayarak. "Tornac ve Snowfire iyi savaş atları, ama yorgunlar ve sürat atları değiller. Şu adamların atlarına bir bak; koşmak için yaratılmışlar. Yarım mil bile gitmeden yakalarlar bizi. Üstelik söyleyecekleri önemli bir şey olabilir. Saphira'ya çabuk dönmesini söylesen iyi edersin."</p>

  <p>Eragon zaten bunu yapıyordu. Durumu açıklayıp onu uyardı, gerekmedikçe kendini gösterme.</p>

  <p>İmparatorlukta değiliz, ama yine dekimsenin seni bilmesini istemiyorum.</p>

  <p>Bunu boş ver, dedi, Saphira. Hız ve şansın yetmediği yerde sihrin sers koruyacağını unutma. Eragon, onun havalanıp adamlara doğru hızlandığını, yere yakın uçtuğunu hissetti.</p>

  <p>Adamlar tepeden onları seyrediyordu.</p>

  <p>Eragon gergin bir şekilde Zar'roc'u kavradı. Telle kaplı kabzası eldi venin altında güvendeydi. Alçak sesle, "Bizi tehdit ederlerse sihirle onları korkutabilirim. Bu işe yaramazsa Saphira var. Bir Süvari'ye nasıl tepki verirler acaba? Süvariler'in güçleri konusunda bir sürü hikâye anlatılır... Bu çarpışmadan kaçınmak için yeterli olabilir."</p>

  <p>"Buna güvenme," dedi, Murtagh kayıtsız bir şekilde. "Eğer bir çarpışla olursa yalnızca çabalarına değmeyecek kadarını öldürmemiz yeter." Yüz ifadesi kontrollüydü ve duygularını göstermiyordu.</p>

  <p>Elinde topuz olan doru atın üstündeki adam atlıları üzerlerine doğru sürdü. Adamlar mızraklarını başlarının üstüne kaldırıp yaklaştıkça bağırmaya başladılar. Yanlarından yıpranmış kılıç kınları sarkıyordu. Silahları paslı ve lekeliydi. Dört tanesi oklarını Eragon ve Murtagh'a yöneltti.</p>

  <p>Liderleri topuzunu havada salladı, adamları Eragon ve Murtagh'ın etrafını çevirirken çılgın gibi bağırıyorlardı. Eragon'un dudakları seğirmeye başladı. Neredeyse ortalarına bir sihir yıldırımı göndermek üzereyken kendini tuttu. Henüz ne istediklerini bilmiyoruz, diye kendi kendine hatırlattı.</p>

  <p>Eragon ve Murtagh'ın etrafı iyice sarıldıktan sonra liderleri atın dizginlerini çekip durdurdu, kollarını göğsünde kavuşturup onları incelemeye başladı. Kaşlarını kaldırıp, "Eh, bunlar bulduğumuz her zamanki ayak takımından daha iyi!" dedi. "En azından sağlıklılar. Ve onları vurmak zorunda bile değiliz. Grieg memnun olacak." Adamları güldü.</p>

  <p>Bu sözler üzerine Eragon'un midesi kasıldı. Zihninde bir şüphe belirdi. Saphira..</p>

  <p>"Şimdi ikinize gelince," dedi lider, Eragon ve Murtagh'a doğru. "Eğer uslu olup silahlarınızı indirirseniz adamlarım tarafından canlı oklara çevrilmenize gerek kalmayacak." Okçular imalı bir şekilde sırıttı; adamlar tekrar güldü.</p>

  <p>Murtagh'ın tek hareketi kılıcını kaldırmak oldu. "Kimsiniz ve ne istiyorsunuz? Biz bu topraklardan geçen özgür insanlarız. Bizi durdurmaya hakkınız yok."</p>

  <p>"Oh, benim her türlü hakkım var," dedi adam, onu küçümseyerek. "Ve adıma gelince, köleler efendileriyle bu şekilde konuşmazlar, dayak yemek istemiyorlarsa tabi."</p>

  <p>Eragon kendi kendine küfretti. Köle tacirleri! Dras-Leona'da açık artırmada gördüğü insanları canlı bir şekilde hatırlıyordu. İçinde büyük bir öfkenin kabardığını hissetti. Etrafındaki adamlara yeni bir nefret ve tiksintiyle baktı.</p>

  <p>Liderin yüzündeki kırışıklar derinleşti. "Kılıçlarınızı bırakıp teslim olun!" Köle tacirleri gerildiler, ne Eragon, ne de Murtagh silahlarını bırakmayınca soğuk gözlerle onlara baktılar. Eragon'un avucu karıncalandı. Arkasında bir hışırtı duydu, ardından da yüksek sesli bir küfür. İrkilerek arkasına döndü.</p>

  <p>Köle tacirlerinden biri Arya'nın üstündeki battaniyeyi kaldırıp yüzünü ortaya çıkarmıştı. Şaşkınlıkla yutkundu, sonra bağırdı. "Torkenbrand, bu bir Elf!" Adamları şaşkınlıkla kıpırdanırken liderleri atı Snowfire'a doğru sürdü. Arya'ya bakıp bir ıslık çaldı.</p>

  <p>"Vay canına, bunun değeri ne kadar?" diye sordu, biri. Torkenbrand bir an sessiz kaldı, sonra ellerini iki yana açıp, "En azından mı? Servet üstüne servet. İmparator onun için bir yığın altın ödeyecektir!" dedi.</p>

  <p>Köle tacirleri heyecanla çığlık atarak birbirlerinin sırtını yumrukladılar. Saphira, onlara doğru uçarken Eragon'un zihnini bir kükreme doldurdu. Şimdi saldır, diye bağırdı, Eragon. Ama kaçmak isterlerse bırak kaçsınlar. Saphira hemen kanatlarını katlayıp inişe geçti. Eragon bir işaretle Murtagh'ın dikkatini çekti. Murtagh işareti anlamıştı. Dirseğini bir köle tacirinin yüzüne indirip adamı yere düşürdü, sonra topuklarını Tornac'ın karnına bastırdı.</p>

  <p>Savaş atı yelelerini savurarak ileri atıldı, etrafında dönerek şaha kalktı. Murtagh kılıcını çekerken Tornac tekrar yere indi ve ön ayaklarıyla yerdeki köle tacirinin sırtını ezdi. Adam bir çığlık attı.</p>

  <p>Köle tacirleri ne olduğunu anlayamadan Eragon karmaşanın arasından sıyrılıp ellerini kaldırdı, antik dilde bir şeyler söyledi. Arbedenin ortasına mavi bir ateş küresi düştü, patlayıp güneşten ısınmış çiy damlaları gibi kıvılcımlar saçtı. Bir saniye sonra Saphira gökyüzünden yanına indi. Ağzım açıp dev dişlerini göstererek kükredi. "Durun!" diye bağırdı, Eragon heyecanın ortasında. "Ben bir Süvari'yim!" Zar'roc'u başının üstüne kaldırdı, kırmızı kılıç gün ışığında parladı. Sonra kılıcı köle tacirlerine doğrultarak, "Eğer ölmek istemiyorsanız kaçın!" diye bağırdı.</p>

  <p>Adamlar haykırarak kaçma telaşıyla birbirine dolandılar. Bu karmaşada Torkenbrand'ın şakağına bir mızrak çarptı. Sersemleyerek yere yığıldı. Adamlar düşen liderlerine aldırmadan Saphira'ya korku dolu bakışlar atarak çılgın gibi kaçmaya başladılar.</p>

  <p>Torkenbrand dizlerinin üstüne kalkmaya çalıştı. Şakağından sızan kan, yanaklarında kırmızı çizgiler oluşuyordu. Murtagh atından inip elinde kılıcıyla ona doğru gitti. Torkenbrand darbeden kurtulmak istercesine zayıf bir şekilde kolunu kaldırdı. Murtagh soğuk bir şekilde ona bakıp kılıcını Torkenbrand'ın boynuna doğru savurdu. Eragon, "Hayır!" diye bağırdı, ama çok geçti.</p>

  <p>Torkenbrand'ın başsız gövdesi bir toz bulutu kaldırarak yere yığıldı. Kesik başı tok bir sesle yere düştü. Eragon, Murtagh'ın yanına koştu. "Sen aklını mı kaçırdın?" diye bağırdı öfkeyle. "Neden öldürdün onu?"</p>

  <p>Murtagh kılıcını Torkenbrand'ın yeleğine sildi. Çelik geride koyu bir leke bıraktı. "Neden bu kadar kızdığını anlamıyorum.."</p>

  <p>"Kızmak mı!" diye patladı, Eragon. "Kızma aşamasını çoktan geçtim! Onu burda öylece bırakıp yolumuza devam edebileceğimiz aklına gelmedi mi? Hayır! Senin bir cellada dönüşüp kellesini uçurman gerekiyordu. Ya adam savunmasızdı!"</p>

  <p>Murtagh, Eragon'un öfkesine şaşırmış gibiydi. "Onu bırakamazdık... tehlikeli biriydi. Ötekiler kaçtı... atı olmadan onlara yetişemezdi. Urgalların onu bulup Arya'yı öğrenmelerini istemedim. Bu yüzden düşündüm ki..."</p>

  <p>"Ama onu öldürmek?" diye sözünü kesti, Eragon. Saphira, Torkenbrand'ın kafasını merakla kokladı. Sanki kapacakmış gibi ağzını hafifçe araladı, sonra bunu yapmamasının daha doğru olacağını düşünerek Eragon'un yanına geldi.</p>

  <p>"Ben yalnızca hayatta kalmaya çalışıyorum. Hiçbir yabancının hayatı benimkinden önemli değil," dedi, Murtagh.</p>

  <p>"Ama böyle amaçsız bir şiddete kendini bırakamazsın. Anlayışın nerde senin?" diye bağırdı, Eragon parmağını kendi kafasına vurarak.</p>

  <p>"Anlayış mı? Anlayış mı? Düşmanlarıma nasıl anlayış gösterebilirim ki? Birisine acı vereceği için kendimi savunmak konusunda tereddüt mü etmeliyim? Öyle olsaydı yıllar önce ölürdüm! Kendini ve değer verdiklerini korumak zorundasın, ne pahasına olursa olsun."</p>

  <p>Eragon, Zar'roc'u kınına sokup başını çılgın gibi iki yana salladı. "Bu mantıkla her vahşeti haklı gösterebilirsin."</p>

  <p>"Benim bundan hoşlandığımı mı sanıyorsun?" diye bağırdı, Murtagh. "Hayatım doğduğum günden beri tehdit altında! Uyanık olduğum her an o ya da bu tehlikeye karşı tetikte olmam gerekiyor. Ve hiçbir zaman kolay uyuyamıyorum, çünkü hep şafağı bir daha görüp göremeyeceğim için endişeleniyorum. Kendimi güvende hissedebileceğim tek yer annemin karnı olmalıydı, ama orda bile güvende değildim! Anlamıyorsun... eğer sen de bu korkuyla yaşasaydın benimle aynı dersi çıkarırdın: Riske girme." Torkenbrand'ın cesedini işaret etti. "Bu benim ortadan kaldırdığım bir risk. Pişman değilim ve olup bitmiş şeyler için kendimi üzmeyeceğim."</p>

  <p>Eragon yüzünü Murtagh'ınkine yaklaştırdı. "Yine de yaptığın yanlıştı." Arya'yı Saphira'ya bağladı, sonra Snowfire'a atladı. "Hadi gidelim." Murtagh, Tornac'ı Torkenbrand'ın kan lekeli toprağın içinde yatan cesedinin etrafından dolaştırdı.</p>

  <p><br /></p>

  <p>Eragon'un bir hafta önce mümkün olduğunu düşünmeyeceği bir hızda ilerliyorlardı; fersahlar ayaklarına kanatlar takılmış gibi eriyip gidiyordu önlerinde. Beor Dağları'nın uzanmış iki kolu arasından güneye döndüler. Dağın kolları kapanmak üzere olan kıskaçlara benziyordu, iki ucu arasındaki mesafe bir günlük yoldu. Ama dağların büyüklüğü yüzünden daha kısa görünüyordu. Sanki devler için yapılmış bir mağarada gibiydiler.</p>

  <p>Mola verdiklerinde Eragon ve Murtagh sessizlik içinde yemek yediler, ikisi de başlarını kaldırmıyordu. Eragon daha sonra, "İlk nöbeti ben tutacağım," dedi kısaca. Murtagh başıyla onaylayıp sırtını Eragon'a dönüp yattı.</p>

  <p>Konuşmak ister misin, diye sordu, Saphira.</p>

  <p>Şu anda değil, diye mırıldandı, Eragon. Bana düşünmem için biraz zaman ver, benim... biraz kafam karışık.</p>

  <p>Saphira yumuşak bir dokunuşla zihninden ayrılıp şöyle fısıldadı. Seni seviyorum ufaklık.</p>

  <p>Ben de seni, dedi. Saphira yanına kıvrılıp yatarak sıcaklığını Eragon'a geçirdi. Eragon karanlıkta huzursuzluğuyla mücadele ederek hareketsiz bir şekilde oturdu.</p>
</body>
</html>
