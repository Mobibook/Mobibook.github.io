<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Murtagh</h1>

  <p>Eragon uzun süre boyunca yalnızca böğründeki acının farkında oldu. Aldığı her nefes acı doluydu. Sanki bıçaklanan Brom değil de kendisiydi. Zaman hissi yok olmuştu; haftalar mı, yoksa aylar mı, geçtiğinin farkında değildi. Sonunda bilinci yerine geldiğinde gözlerini açtı ve birkaç adım ötedeki kamp ateşini gördü. Elleri hâlâ bağlıydı, ama uyuşturucunun etkisi geçmiş olmalıydı, çünkü tekrar açık bir şekilde düşünebiliyordu. Saphira, yaralandın mı?</p>

  <p>Hayır, ama sen ve Brom yaralısınız. Eragon'un yanına çömelmiş, kanatlarını koruyucu bir şekilde iki yana açmıştı. Saphira o ateşi sen yakmadın, değil mi? Ve zincirlerinden de kendi başına çıkmış olamazsın. Hayır.</p>

  <p>Ben de öyle tahmin etmiştim. Eragon dizlerinin üstüne kalkmaya çalıştı ve ateşin uzak tarafında genç bir adamın oturduğunu gördü.</p>

  <p>Yıpranmış giysiler içindeki yabancıdan sakin, kendinden emin bir hava yayılıyordu. Ellerinde yayı, yanında palası vardı. Kucağında gümüş parçalarla bağlanmış beyaz bir boynuz vardı, çizmesinden de bir hançerin kabzası görünüyordu. Ciddi yüzü ve ateşli gözleri kahverengi saçlarla kuşatılmıştı. Eragon'dan birkaç yaş büyük görünüyordu ve birkaç santim kadar uzundu. Arkasındaki ağaca gri bir savaş atı bağlanmıştı. Yabancı dikkatle Saphira'yı seyrediyordu.</p>

  <p>"Kimsin sen?" diye sordu, Eragon, boğuk boğuk nefes alarak.</p>

  <p>Adamın yayını tutan eli gerildi. "Murtagh." Sesi alçak ve kontrollüydü, ama ilginç derecede heyecanlıydı.</p>

  <p>Eragon ellerini bacaklarının altından geçirip önüne getirdi. Böğrü acıyla yanıyormuş gibiydi. "Neden bize yardım ettin?"</p>

  <p>"Burada Ra'zac'ın tek düşmanı siz değilsiniz. Onları takip ediyordum."</p>

  <p>"Ra'zac'ın kim olduğunu biliyor musunuz?"</p>

  <p>"Evet."</p>

  <p>Eragon bileklerini bağlayan iplere odaklanıp sihir yeteneğine ulaşmaya çalıştı. Murtagh'ın gözlerinin üzerinde olduğunu fark ettiği için önce tereddüt etti, ama sonra bunun önemli olmadığına karar verdi. "Jierda!" diye kükredi. İpler bileklerinden çözülüverdi. Kan akışını sağlamak için ellerini ovuşturdu.</p>

  <p>Murtagh nefesini tutmuş onu seyrediyordu. Eragon kollarını göğsüne sarıp ayağa kalkmaya çalıştı, ama kaburgaları acıyla parçalanıyordu. Geriye düşerek sıkılı dişlerinin arasından nefes almaya çalıştı. Murtagh yardımına gelmeye çalıştı, ama Saphira kükreyerek onu durdurdu. "Sana daha önce yardım edebilirdim, ama ejderhan buna izin vermedi."</p>

  <p>"Adı Saphira," dedi, Eragon sıkılı dişlerinin arasından. Onun geçmesine izin ver, Saphira. Bunu tek başıma yapamam. Üstelik o bizim hayatımızı kurtardı. Saphira tekrar kükredi, ama kanatlarını katlayıp geri çekildi. Murtagh öne doğru çıkarken ona bakıyordu.</p>

  <p>Eragon'un kolunu tutup onu yavaşça yukarı kaldırdı. Eragon inlersen onun yardımı olmasa düşeceğini biliyordu. Brom'un sırtüstü yattığı ateşin yanına gittiler. "Nasıl?" diye sordu, Eragon.</p>

  <p>"Kötü," dedi, Murtagh, onu yere indirerek. "Bıçak kaburgalarının arasına girmiş. Ona hemen bakabilirsin, ama önce Ra'zac'ın sana ne kadar zarar verdiğine bakalım." Eragon'un gömleğini çıkarmasına yardımcı oldu, sonra bir ıslık koyverdi. "Üfff!"</p>

  <p>"Ahh," diye onayladı, Eragon zayıf bir şekilde. Sol böğründe kocaman bir morluk vardı. Kırmızı, şiş derisi birkaç yerde yüzülmüştü. Murtagh elini morluğun üstüne koyup hafifçe bastırdı. Eragon bir çığlık attı, Saphira, onu uyarır şekilde kükredi.</p>

  <p>Murtagh bir battaniye alırken Saphira'ya baktı. "Galiba bazı kaburgaların kırılmış. Kesin olarak söylemek zor, ama en az iki. Belki daha fazla. Kan tükürmediğin için şanslısın." Battaniyeyi şeritlere bölüp Eragon'un göğsünü bağladı.</p>

  <p>Eragon gömleğini tekrar giydi. "Evet... şanslıyım." Kesik bir nefes alıp Brom'a yanaştı ve Murtagh'ın yarayı bandajlamak için kaftanını kesmiş olduğunu gördü. Titreyen parmaklarla bandajı açtı.</p>

  <p>"Ben olsam açmazdım," dedi, Murtagh. "O olmadan kan kaybından ölür."</p>

  <p>Eragon, ona aldırmayıp bezi Brom'un yarasından aldı. Yara küçük ve inceydi, bu da derinliği hakkında yanlış bir izlenim veriyordu. Yaradan kan sızıyordu. Garrow yaralandığı zaman öğrendiği gibi Ra'zac'ın açtığı bir yaranın iyileşmesi çok ağır oluyordu.</p>

  <p>Eldivenlerini çıkarıp deli gibi Brom'un kendisine öğrettiği iyileştirme sözcüklerini düşündü.</p>

  <p>Bana yardım et, Saphira, diye yalvardı. Bunu tek başıma yapamayacak kadar güçsüzüm.</p>

  <p>Saphira yanına çömeldi, gözlerini Brom'a dikti. Buradayım, Eragon. Zihinleri birleşirken bedenine yeni bir güç girdi. Eragon birleşik güçlerini kullanarak sözcüklere odaklandı. Yaranın üstünde tuttuğu eli titriyordu. "Waise heill!" dedi. Avucunun içi parladı ve Brom'un derisi sanki hiç kesilmemiş gibi birleşmeye başladı. Murtagh bütün bunları dikkatle seyrediyordu.</p>

  <p>İşlem çabucak tamamlanmıştı. Işık yok olurken Eragon kendini çok bitkin hissederek oturdu.</p>

  <p>Bunu daha önce hiç yapmamıştık, dedi.</p>

  <p>Saphira başıyla onayladı. Birlikte tek basımıza ikimizin de yapamadığı büyüleri yapabiliriz.</p>

  <p>Murtagh, Brom'un yarasını inceleyip sordu. "Tamamen iyileşti mi?"</p>

  <p>"Ancak yüzeyde olanı iyileştirebilirim. İçerdeki tahribatı iyileştirecek kadar şey bilmiyorum. Gerisi ona kalmış. Ben elimden geleni yaptım."</p>

  <p>Eragon gözlerini bir an için kapattı, son derece yorgundu. "Benim... basım sanki bulutların üstünde geziyor gibi."</p>

  <p>"Bir şeyler yemeye ihtiyacın vardır," dedi, Murtagh. "Çorba yapayım."</p>

  <p>Murtagh yemeği hazırlarken Eragon bu yabancının kim olduğunu düşünüyordu. Kılıcı ve yayı en iyi türdendi, borusu da öyle. Ya hırsızdı ya da paraya alışıktı... hem de çok paraya. Neden Ra'zac'ın peşine düşmüştü? Onu kendilerine düşman edecek ne yapmışlardı? Varden'la mı çalışıyor acaba?</p>

  <p>Murtagh, ona bir kâse et suyu verdi. Eragon çorbasını kaşıklarken, "Ra'zac kaçalı ne kadar oldu?" diye sordu.</p>

  <p>"Birkaç saat."</p>

  <p>"Takviyeyle gelmeden önce gitmeliyiz."</p>

  <p>"Sen yolculuk yapabilirsin," dedi, sonra Brom'u işaret etti. "Ama o yapamaz. Kaburgalarının arasından bıçaklandıktan sonra kalkıp ata binemezsin."</p>

  <p>Eğer bir sedye yaparsak Garrow'u taşıdığın gibi Brom'u da taşıyabilir misin, diye sordu, Saphira'ya.</p>

  <p>Evet, ama inişimiz güç olur.</p>

  <p>Olduğu kadar. Murtagh'a döndü. "Saphira, onu taşıyacak, ama bir sedyeye ihtiyacımız var. Sen yapabilir misin? Benim o kadar gücüm yok."</p>

  <p>"Burda bekle." Murtagh elinde kılıcıyla kamp yerinden ayrıldı. Eragon çantalarını karıştırıp yayını Ra'zac'ın fırlattığı yerde buldu. Okluğunu ve ardından yattığı yerde Zar'roc'u buldu. Sonra da sedye için bir battaniye çıkardı.</p>

  <p>Murtagh iki körpe ağaçla geldi. Onları yere, birbirine paralel olarak koyup battaniyeyi ikisinin araşma serdi. Brom'u eğreti sedyeye dikkatlice bağladıktan sonra Saphira, onu pençeleriyle kavrayıp zorlukla yükseldi. "Böyle bir şey göreceğimi hiç tahmin etmezdim," dedi Murtagh, tuhaf bir tonlamayla.</p>

  <p>Saphira karanlık gökyüzünde yükselirken Eragon topallayarak Cadoc'un yanına gidip acı içinde eyere bindi. "Bize yardım ettiğin için teşekkürler. Artık gitmelisin. Bizden mümkün olduğunca uzaklaş. İmparator senin bizimle olduğunu öğrenirse tehlikedesin demektir. Seni koruyamayız ve bizim yüzümüzden başına bir şey gelmesini istemem."</p>

  <p>"Güzel bir konuşmaydı," dedi, Murtagh, ateşi ezerek. "Ama nereye gideceksiniz. Güven içinde dinlenebileceğiniz bir yer var mı?"</p>

  <p>"Hayır," diye itiraf etti, Eragon.</p>

  <p>Kılıcının kabzasına dokunurken Murtagh'ın gözleri parladı. "Bu durumda tehlikeden kurtulana dek sana eşlik edeceğim. Gidecek daha iyi bir yerim yok. Üstelik eğer seninle kalırsam Ra'zac'a ok atma fırsatını yalnız başıma olduğundan daha çabuk bulurum. Bir Süvari'nin etrafında ilginç şeyler olur."</p>

  <p>Eragon bir yabancıdan yardım kabul edip etmeme konusunda kararsızdı. Ama konuyu iki şekilde de zorlayamayacak kadar zayıf hissediyordu kendini. Murtagh güvenilmez çıkarsa Saphira, onu hemen kovalayabilir, "Eğer istiyorsan bize katıl."</p>

  <p>Murtagh başıyla onaylayıp gri savaş atına bindi. Eragon, Snowfire'ın ı dizginlerini yakalayıp kamptan uzaklaşıp yabanıl araziye girdi. Boynuz şeklinde bir ay soluk bir ışık yayıyordu, ama bunun yalnızca Ra'zac'ın kendilerini takip etmesini kolaylaştıracağını biliyordu.</p>

  <p>Eragon, Murtagh'ı biraz daha sorgulamak istemesine rağmen sessiz kaldı, enerjisini ata binmeye verdi. Şafak yaklaşırken Saphira, Durmalıyım. Kanatlarım yoruldu ve Brom'un bakıma ihtiyacı var. Kalacak güzel bir yer buldum, ama iki mil ötenizde.</p>

  <p>Onu yerden büyük bir tepe gibi yükselen geniş bir kum taşının dibinde otururken buldular. Taşın kenarları çeşitli büyüklükte mağaralarla doluydu. Arazinin her yerinde benzer kubbeler vardı. Saphira halinden memnun görünüyordu. Yerden görünmeyen bir mağara buldum. Atlar dâhil hepimizi alacak kadar geniş. Beni takip edin. Dönüp keskin pençelerini kayaya sokarak kum taşma tırmandı. Nalları taşa tutunamadığı için atlar; zorlanıyordu. Eragon ve Murtagh mağaraya varana dek atları neredeyse bir saat boyunca çekip itmek zorunda kaldılar.</p>

  <p>Mağaranın uzunluğu otuz metre, genişliği ise altı metreydi, ama kendilerini kötü havadan ve meraklı gözlerden gizleyecek küçük bir açıklığı vardı. Uzak ucu karanlığın içinde kalıyordu.</p>

  <p>"Etkileyici," dedi, Murtagh. "Ben gidip ateş için odun toplayayım." Eragon hemen Brom'un yanına koştu. Saphira, onu mağaranın arka tarafındaki küçük bir kayanın üstüne bırakmıştı. Eragon, Brom'un gevşek elini tutup endişeyle yıpranmış yüzünü inceledi. Birkaç dakika sonra içini çekip Murtagh'ın ateş yakmasına yardıma gitti.</p>

  <p>Sessizce yemek yediler, sonra Brom'a su vermeye çalıştı, ama yaşlı adam içmedi. Ona su içirmeyi başaramayınca battaniyelerini serip yattılar.</p>
</body>
</html>
