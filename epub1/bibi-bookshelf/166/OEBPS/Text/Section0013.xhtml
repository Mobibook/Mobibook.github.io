<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Gücün Adı</h1>

  <p>Eve dönerken Roran, "Horst'un yanında Therinsford'tan gelen bir yabancı vardı," dedi.</p>

  <p>"Adı neydi?" diye sordu, Eragon. Buz birikintisinin yanından geçip hızla yürümeye devam etti. Yanakları ve gözleri soğuktan acıyordu.</p>

  <p>"Dempton. Horst'a yuvalı anahtar yaptırmak için gelmiş," dedi, Roran. Kalın bacakları kar birikintilerini ezip yolu Eragon için açıyordu.</p>

  <p>"Therinsford'da demirci yok muymuş?"</p>

  <p>"Varmış, ama yeterince becerikli değilmiş," dedi, Roran. Eragon'a baktı. Omuz silkerek ekledi. "Değirmeni için lazımmış bu yuvalı anahtarlar. Değirmeni genişletiyormuş ve bana iş teklif etti. Kabul edersem yuvalı anahtarları aldığı zaman onunla gideceğim."</p>

  <p>Değirmenciler bütün yıl çalışırlardı. Kışın insanların kendilerine getirdikleri şeyleri öğütürlerdi, ama hasat zamanı tahıl satın alıp un olarak satarlardı. Zor, tehlikeli bir işti; işçiler sık sık değirmen taşma parmaklarını ya da ellerini kaptırırlardı. "Garrow'a söyleyecek misin?" diye sordu, Eragon.</p>

  <p>"Evet." Yüzünde keyifsiz bir gülümseme belirdi.</p>

  <p>"Neden? Bizim uzaklara gitmemiz konusunda ne düşündüğünü biliyorsun. Bir şey söylersen yalnızca başına bela alırsın. Unut gitsin, böylece yemeğimizi huzur içinde yiyelim."</p>

  <p>"Yapamam. İşi kabul edeceğim."</p>

  <p>Eragon durdu. "Neden?" Birbirlerine bakarken nefesleri havada gösterebiliyordu. "Parayı kazanmanın zor olduğunu biliyorum, ama her zaman hayatta kalmayı başarıyoruz. Gitmen gerekmiyor."</p>

  <p>"Hayır, gerekmiyor. Ama parayı kendim için istiyorum." Roran yürü meye devam etmeye çalıştı, ama Eragon kıpırdamayı reddediyordu. "Paraya ne için ihtiyacın var?" diye sordu. Roran'ın omuzları hafifçe dikleşti. "Evlenmek istiyorum." Şaşkınlık bütün benliğini kapladı Eragon'un. Tacirlerin ziyareti sırasında Roran ve Katrina'nın öpüştüğünü görmüştü, ama evlilik? "Katrina'yla mı?" diye sordu zayıf bir şekilde, yalnızca doğrulamak için. Roran başıyla onayladı. "Ona sordun mu?"</p>

  <p>"Henüz değil, ama bahar geldiğinde, bir eve bakabilecek durumda olduğumda soracağım."</p>

  <p>"Şu anda gidemeyeceğin kadar iş var çiftlikte," diye itiraz etti, Era gon. "Biz ekim için hazır olana kadar bekle."</p>

  <p>"Hayır," dedi, Roran hafifçe gülerek. "Baharda daha fazla ihtiyaç olacak bana. Toprağın sabanla havalandırılması ve ekilmesi gerekecek. Yabani otlar ayıklanmalı... öteki işlerden söz etmiyorum bile. Hayır, gitmem için en iyi zaman şimdi. Ne de olsa bütün yaptığımız mevsimlerin değişmesini beklemek. Sen ve Garrow bensiz idare edebilirsiniz. Eğer her şey yolunda giderse kısa süre sonra yeniden çiftlikte çalışmaya başlaH rım, yanımda karımla birlikte."</p>

  <p>Eragon isteksiz bir şekilde Roran'ın söylediklerinin mantıklı olduğu' sonucuna vardı. Başını iki yana sal ıyordu, ama bunun şaşkınlıktan mı yoksa öfkeden mi olduğunu kendi de bilmiyordu. "Galiba elimden bir tela sana iyi şanslar dilemek geliyor. Ama Garrow bu işi biraz isteksiz karşılayabilir."</p>

  <p>"Göreceğiz."</p>

  <p>Yürümeye devam ettiler, sessizlik aralarında bir duvar gibi yükseliyordu. Eragon'un yüreğinde bir burukluk oluşmuştu. Bu gelişmeyi iyi karşılamak için biraz zamana ihtiyacı vardı. Eve geldiklerinde Roran, Garrow'a planlarından söz etmedi, ama Eragon bunu yakında yapacağını biliyordu.</p>

  <p><br /></p>

  <p>Eragon kendisiyle konuştuğundan beri ilk kez ejderhasını görmeye gidiyordu. Artık onunla eşit olduğunun farkında olarak ona endişeyle yaklaştı.</p>

  <p>Eragon.</p>

  <p>"Bütün söyleyebildiğin bu mu?" diye parladı.</p>

  <p>Evet.</p>

  <p>Beklenmedik cevap üzerine gözleri irileşti, olduğu yere çöktü. Espri yeteneği de var. Daha başka neyle karşılaşacağım? İçgüdüsel olarak ölü bir dalı kırdı. Roran'ın açıklaması onu kötü bir ruh haline sokmuştu. Ejderha neler olduğunu sorunca anlattı. Konuştukça sesi yükseldi, kısa süre sonra anlamsızca havaya bağırmaya başladı. Duyguları tükenene kadar konuştu, sonra boş yere toprağı yumrukladı.</p>

  <p>"Gitmesini istemiyorum, hepsi bu," dedi çaresizce. Ejderha, onu hareketsiz bir şekilde seyrediyor, dinliyor ve öğreniyordu. Eragon birkaç küfür savurup gözlerini ovuşturdu. Düşünceli bir şekilde ejderhaya baktı. "Sana bir ad bulmamız gerekiyor. Bugün bazı ilginç isimler öğrendim; belki bir tanesi hoşuna gider." Brom'un saydığı listeyi aklından geçirip kendisini kahramanca ve soylu olarak etkileyen, kulağa hoş gelen iki ismi buldu. "Vanilor ya da onun halefi Eridor'a ne dersin? İkisi de büyük ejderhalarmış."</p>

  <p>Hayır, dedi ejderha. Eragon'un çabaları onu eğlendiriyor gibiydi. Eragon.</p>

  <p>"Bu benim adım, senin olamaz," dedi çenesini okşayarak. "Eh, eğer bunları sevmediysen başkaları da var." Listeyi sıraladı, ama ejderha hepsini reddetti. Eragon'un anlamadığı bir şeye gülüyor gibiydi, ama Eragon ona aldırmayıp isim önermeye devam etti. "Ingothold var, şeyi öldürmüş..." Birden aklına gelen şey onu durdurdu. Sorun bu! Erkek isimleri seçiyorum. Ama sen bir dişisin!</p>

  <p>Evet. Ejderha kendinden hoşnut bir şekilde kanatlarını katladı. Artık ne aradığını bildiği için yarım düzine kadar isim buldu. Miremel'i düşündü, ama ona uygun değildi; ne de olsa kahverengi bir ejderhanın adıydı bu. Ophelia ve Lenora'yı beğenmedi. Vazgeçmek üzereyken Brom'un sözünü ettiği son isim aklına geldi. Eragon'un hoşuna gitmişti, ama ejderhası sevecek miydi?</p>

  <p>Sordu, "Sen Saphira mısın?"</p>

  <p>Ejderha zeki gözlerle baktı ona. Eragon zihninin derinliklerinde onun memnun olduğunu hissetti.</p>

  <p>Evet. Zihninde bir şey yerine oturdu ve ejderhanın sesi uzaklardaymış gibi yankılandı. Eragon karşılık olarak gülümsedi. Saphira mırlamaya başladı.</p>
</body>
</html>
