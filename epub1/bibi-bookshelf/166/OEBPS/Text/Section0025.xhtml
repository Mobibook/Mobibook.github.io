<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Uyarılar</h1>

  <p>Saphira kükreyip, bunu yapanlar nerede? Onları paramparça edeceğim, dedi.</p>

  <p>Eragon yorgun bir şekilde geldiği sokağı işaret etti. "Bunun bir yararı olmaz; zaten ölüler."</p>

  <p>Onları sen mi öldürdün, diye sordu Saphira şaşkınlıkla.</p>

  <p>Eragon başını evet anlamında salladı. "Bir şekilde becerdim." Birkaç kısa sözcükle olanları anlatırken bir yandan da eyerde Zar'roc'un sarılı olduğu bez parçasını arıyordu.</p>

  <p>Saphira büyük bir ciddiyetle, sen artık büyüdün, dedi.</p>

  <p>Eragon homurdandı. Uzun bir bez parçası bularak Brom'un kaftanının kolunu dikkatle sıyırdı. Birkaç becerikli hareketle kesiği temizleyip sıkıca sardı. Keşke hâlâ Palancar Vadisi'nde olsaydık, dedi Saphira'ya. Orada en azından hangi bitkinin neyi iyileştirdiğini biliyordum. Burada Brom'a iyi gelecek şeyin ne olduğu konusunda hiçbir fikrim yok. Brom'un kılıcını yerden alıp temizledi, sonra Brom'un belindeki kınına soktu.</p>

  <p>Gitmeliyiz, dedi Saphira. Etrafta başka Urgallar olabilir.</p>

  <p>Brom'u taşıyabilir misin? Eyerin onu sabit tutacaktır, böylece onu sen koruyabilirsin.</p>

  <p>Evet, ama seni yalnız bırakmayacağım.</p>

  <p>Tamam, yakınımda uç, ama buradan hemen gidelim. Eyeri Saphira'nın sırtına bağladı, sonra kollarıyla Brom'a sarılıp kaldırmaya çalıştı, ama azalan gücü yine etkisiz kaldı. Saphira... yardım et.</p>

  <p>Saphira başını uzatıp Brom'un kaftanının sırtını dişlerinin arasına aldı– Bir kedinin yavrusunu taşıdığı gibi yaşlı adamı yerden kaldırıp sırtına koydu. Sonra Eragon, Brom'un bacaklarını eyerin kayışlarına geçirip bağladı. Yaşlı adam inleyip kıpırdanınca ona baktı.</p>

  <p>Brom kızarmış gözlerini kırpıştırdı, elini başına koydu. Endişeyle Eragon'a baktı. "Saphira buraya zamanında geldi mi?"</p>

  <p>Eragon başını iki yana salladı. "Daha sonra anlatırım. Kolun yaralandı. Elimden geldiğince sardım, ama dinlenecek güvenli bir yere ihtiyacın var."</p>

  <p>"Evet," dedi, Brom yavaşça koluna dokunarak. "Kılıcımın nerde ol duğunu biliyor musun... Ah, bulmuşsun."</p>

  <p>Eragon kayışları sıktı. "Saphira seni alıp beni havadan takip edecek."</p>

  <p>"Ona binmemi istediğinden emin misin?" diye sordu, Brom. "Snowfire'a binebilirim."</p>

  <p>"O kolunla olmaz. Bu şekilde bayılsan bile düşmezsin."</p>

  <p>Brom başıyla onayladı. "Onur duydum." Sağlam kolunu Saphira'nın boynuna doladı, Saphira gökyüzüne yükseldi. Eragon kanatlarının neden olduğu girdapla sarsılarak geriledi, sonra atların yanına döndü.</p>

  <p>Snowfire'ı Cadoc'un arkasına bağladı, Yazuac'tan ayrılarak yola geri döndü, güneye doğru ilerlemeye başladı. Yol kayalık bir alana geldikten sonra sola kıvrılıyor ve Ninor Nehri kıyısınca devam ediyordu. Eğreltiotları, yosunlar ve küçük çalılar yolun kenarını süslüyordu. Ağaçların altı insanı ferahlatacak derecede serindi, ama Eragon yatıştırıcı havanın kendisini kandırıp bir güvenlik hissine kapılmasına izin vermedi. Su torbalarını doldurmak ve atlara su içirmek için durdu. Yere bakınca Ra'zac'ın ayak izlerini gördü. En azından doğru yönde gidiyoruz. Saphira tepesinde daireler çizerek ona gözkulak oluyordu.</p>

  <p>Yalnızca iki Urgal görmüş olmaları onu rahatsız ediyordu. Köylüler öldürülmüştü ve Yazuac büyük bir kalabalık tarafından yağmalanmıştı, ama neredeydi bu kalabalık? Belki bizim karşılaştıklarımız geride kalan nöbetçilerdi ya da ana kuvveti takip edenlere karşı kurulan bir tuzaktı.</p>

  <p>Düşünceleri Urgalları nasıl öldürdüğüne yöneldi. Bir fikir, bir anlayış zihninde belirmeye başladı. O, Eragon –Palancar Vadisi'nde yaşayan bir çiftçi çocuk– sihir kullanmıştı. Sihir! Olanları açıklayacak tek kelime buydu. Olanaksız görünüyordu, ama olanları inkâr edemezdi. Bir şekilde büyücü veya sihirbaz olmuştu! Ama bilmediği şey, bu yeni gücünü bir daha nasıl kullanabileceği veya sınırlarının ve tehlikelerinin neler olduğuydu. Nasıl olur da bu yeteneğe sahip olabilirim? Süvariler arasında yaygın bir şey miydi bu? Eğer Brom biliyorsa bana neden söylemedi? Başını hayret ve şaş– kınlıkla iki yana salladı.</p>

  <p>Brom'un durumunu kontrol etmek ve düşüncelerini paylaşmak için Saphira'yla sohbet etti. Sihir konusunda Saphira da onun kadar şaşkındı. Sap hira, bize kalacak bir yer bulabilir misin? Buradan fazla uzağı göremiyorum– Saphira araştırırken o Ninor boyunca ilerlemeye devam etti.</p>

  <p>Işık azalırken bir çağrı ona ulaştı. Gel. Saphira, ona nehrin yanındaki ağaçların arasında gizli bir açıklığın resmini gönderdi. Eragon atları bu yöne doğru çevirip hızlanmaları için dürttü. Saphira'nın yardımıyla yeri bulması kolay oldu, ama o kadar iyi gizlenmişti ki, başka kimsenin orayı fark etmediğinden emindi.</p>

  <p>Açıklığa girdiğinde küçük, ateşsiz bir duman yanıyordu bile. Brom ateşin yanına oturmuş garip bir açıyla büktüğü koluyla ilgileniyordu. Saphira yanına çömelmişti, vücudu çok gergindi. Dikkatle Eragon'a baktı, yaralanmadığından emin misin?</p>

  <p>Dışandan hayır... ama başka yerlerimden emin değilim.</p>

  <p>Sana yardıma daha önce gelmeliydim.</p>

  <p>Kendini kötü hissetme. Bugün hepimiz hata yaptık. Benimki sana yakın durmamaktı. Bu ifade karşısında Saphira'nın duyduğu minnettarlık Eragon'u çok etkiledi. Brom'a baktı. "Nasılsın?"</p>

  <p>Yaşlı adam koluna baktı. "Büyük bir yara ve korkunç acıyor, ama hızla iyileşecek. Temiz bir sargıya ihtiyacım var; eskisi umduğum kadar uzun dayanmadı." Brom'un yarasını yıkamak için su kaynattılar. Brom koluna temiz bir bez sarıp, "Bir şeyler yemeliyim," dedi. "Sen de aç görünüyorsun. Önce yemek yiyip sonra konuşalım."</p>

  <p>Karınları doyup ısındıktan sonra Brom piposunu yaktı. "Ben baygınken neler olduğunu anlatmanın zamanı geldi artık. Çok merak ediyorum." Yüzü titreyen ışığı yansıtıyordu ve kalın kaşları sertçe çatılmıştı.</p>

  <p>Eragon gergin bir şekilde ellerini kucağına koyup süslemeden olanları anlattı. O konuşurken Brom sessiz kaldı, aklından geçenleri yüzünden okumak olanaksızdı. Eragon sözlerini bitirince Brom yere baktı. Uzun bir süre boyunca yalnızca ateşin sesi duyuldu. Brom sonunda kıpırdandı. "Bu gücü daha önce kullandın mı?"</p>

  <p>"Hayır. Sen bu konuda bir şey biliyor musun?"</p>

  <p>"Biraz." Brom'un yüzü düşünceliydi. "Galiba sana hayatımı borçluyum. Umarım bir gün bu iyiliği ödeyebilirim. Gurur duymalısın; çokaz insan ilk Urgalı öldürdükten sonra hayatta kalmayı başardı. Ama bun yapma şeklin çok tehlikeliymiş. Kendini ve bütün kasabayı da yok edebi lirdin."</p>

  <p>"Başka seçeneğim yoktu," dedi Eragon kendini savunarak. "Urgallar nerdeyse tepeme binmek üzereydi. Eğer bekleseydim beni paramparça ederlerdi!"</p>

  <p>Brom piposunu dişledi. "Ne yaptığın konusunda hiçbir fikrin yoktu."</p>

  <p>"O halde sen söyle bana," diye ona meydan okudu Eragon. "Bu esrarı aydınlatacak cevaplar arıyorum, ama bir anlam çıkaramıyorum. Ne oldu? Ben nasıl sihir kullanabilirim? Daha önce kimse bana bu konuda ders vermedi ya da büyü yapmayı öğretmedi."</p>

  <p>Brom'un gözleri parladı. "Bu senin –kullanmak bir yana– öğreneceğin bir şey değil!"</p>

  <p>"Ama kullandım işte ve savaşmak için bu güce tekrar gerek duyabilirim. Ama sen bana yardım etmezsen bunu yapamam. Yanlış olan ne? Yaşlı ve bilge olana kadar öğrenmemem gereken bir sır mı var? Ya da belki sen sihir konusunda bir şey bilmiyorsundur?"</p>

  <p>"Evlat!" diye kükredi, Brom. "Nadir görülen bir küstahlıkla cevap istiyorsun. Ne istediğini bilseydin sormak için bu kadar acele etmezdin. Beni zorlama." Durakladı, sonra rahatlayarak daha nazik bir tutam içine girdi. "İstediğin bilgi senin anlayamayacağın kadar karmaşık."</p>

  <p>Eragon itiraz etmek için heyecanla ayağa kalktı. "Kimsenin bana açıklamadığı garip kuralları olan bir dünyanın içine itilmiş gibi hissediyorum kendimi."</p>

  <p>"Anlıyorum," dedi, Brom. Çimenlerle oynamaya başladı. "Vakit geç oldu ve artık uyumalıyız, ama başımın etini yemene engel olmak için sana birkaç şey söyleyeceğim. Bu sihrin –sihir olduğu için– dünyanın geri kalanı gibi kuralları var. Kuralları bozarsan cezası istisnasız ölümdür. Yaptığın işler gücünle, bildiğin sözcüklerle ve hayal gücünle sınırlıdır."</p>

  <p>"Sözcükler derken ne demek istiyorsun?" diye sordu, Eragon.</p>

  <p>"Yine sorular!" diye bağırdı, Brom. "Bir an için sorularının bittiğini sanmıştım. Ama sormakta haklısın. Urgalları vururken bir şey söylemedin mi?</p>

  <p>"Brisingr, dedim." Ateş parladı ve Eragon'un içini bir ürperti kapladı. Bu sözcükle ilgili bir şey onun kendisini inanılmaz derecede canlı hissetmesine neden oldu.</p>

  <p>"Ben de öyle düşünmüştüm. Brisingr bütün canlıların eskiden kullandı antik bir dilden gelir. Ama bu dil zaman içinde unutulmuştur ve Alageaesia'da binlerce yıldır konuşulmamıştır, ta ki Elfler deniz ötesinden tekrar getirene kadar. Elfler bu dili başka ırklara öğrettiler, onlar da bunu güçlü şeyleri yapmak için kullandılar. Eğer bulabilirsen her şey için bir isim vardır bu dilde."</p>

  <p>"Ama bunun sihirle ne ilgisi var?" diye sözünü kesti, Eragon.</p>

  <p>"Hem de çok ilgisi var! Bütün gücün temeli bu. Bu dil nesnelerin gerçek doğasını tarif eder, herkesin gördüğü yapay yönünü değil. Örneğin, ateşe brisingr denir. Yeterince güçlüysen brisingr'ı ateşi istediğin gibi yönlendirmek için kullanabilirsin. Bugün olan şey de bu."</p>

  <p>Eragon bir an düşündü. "Ateş neden maviydi? Bütün söylediğim yalnızca ateşse nasıl olup da tam olarak istediğim şeyi yaptı?"</p>

  <p>"Renk kişiden kişiye değişir. Sözcüğü kimin söylediğine bağlıdır. Ateşin neden senin istediğin şeyi yaptığına gelince bu pratik meselesidir. Başlangıç aşamasındakilerin çoğunun ne istediklerini tam olarak söylemeleri gerekir. Deneyim kazandıkça bu o kadar gerekli olmaz. Gerçek bir usta yalnızca su der ve mücevher gibi tamamen ilişkisiz bir şey yaratabilir. Nasıl yaptığını anlamayabilirsin, ama gerçek usta suyla mücevher basındaki bağlantıyı görmüş ve gücünün odak noktası olarak kullanmıştır. Bu pratik tam bir sanattır. Senin yaptığın şey son derece zordu."</p>

  <p>Saphira, Eragon'un düşüncelerini böldü. Brom bir büyücü! Ovada böyle ateş yaktı. Büyüyü yalnızca bilmekle kalmıyor kendisi de yapabiliyor!</p>

  <p>Eragon'un gözleri irileşti. Haklısın!</p>

  <p>Ona gücünü sor, ama söylediklerine dikkat et. Bu tür yeteneklere sahip birisine karşı saygısızlık etmek akılsızlık olur. Eğer büyücü ya da sihirbazsa Carvahall'e yerleşmesinin ardındaki nedenlerin ne olduğunu kim bilebilir?</p>

  <p>Eragon sözlerini dikkatle seçerken bunları aklından çıkarmadı. "Saphira ve ben bir şey fark ettik. Sen de sihir yapabiliyorsun, değil mi? İlk gün ovada ateşi böyle yaktın."</p>

  <p>Brom başını hafifçe yana eğdi. "Bir dereceye kadar sihir yapabiliyorum.</p>

  <p>"O zaman neden Urgallarla savaşırken bu gücünü kullanmadın? Aslında şimdi düşününce sihrin işe yarayabileceği bir sürü fırsat aklıma geliyor... bizi fırtınadan koruyabilirdin ve gözlerimize kumların girmesine engel olabilirdin."</p>

  <p>Brom piposunu yeniden doldurduktan sonra konuştu. "Bazı basit nedenlerle. Ben bir Süvari değilim, ki bu da senin en zayıf anında bile benden daha güçlü olduğun anlamına geliyor. Ve artık genç değilim; eskiden olduğu kadar güçlü de değilim. Ne zaman sihir yapmaya kalksam gitgide zorlaşıyor."</p>

  <p>Eragon utanarak bakışlarını yere indirdi. "Üzgünüm."</p>

  <p>"Üzülme," dedi, Brom kolunu kıpırdatırken. "Bu herkese olur."</p>

  <p>"Sihir yapmayı nerden öğrendin?"</p>

  <p>"Bu kendime saklayacağım bir sır... Ama şu kadarını söyleyebilirim ki çok uzak bir yerde ve çok iyi bir öğretmenden öğrendim. Sana en azından onun derslerini öğretebilirim." Brom küçük bir taşla piposunu söndürdü. "Bir sürü sorun olduğunu biliyorum ve onları cevaplayacağım, ama yarına kadar beklemek zorundalar."</p>

  <p>Gözleri parlayarak öne doğru eğildi. "O zamana kadar deneme yapmana engel olmak için şunu söyleyeceğim: sihir yapmak kolunu ve sırtım kullanman kadar enerji gerektirir. Bu yüzden Urgalları yok ettikten sonra kendini o kadar yorgun hissettin. Ve ben de bu yüzden öfkeliydim. Bu senin için korkunç bir riskti. Eğer yaptığın sihirle vücudundakinden daha fazla enerji kullansaydın sen de ölebilirdin. Sihri ancak sıradan yollarla başaramayacağın işler için kullanmalısın."</p>

  <p>"Bir büyünün bütün enerjini tüketeceğini nerden anlarsın?" diye sordu Eragon korkarak.</p>

  <p>Brom ellerini kaldırdı. "Çoğu zaman bunu bilemezsin. Bu yüzden büyücülerin sınırlarını bilmeleri ve o zaman bile dikkatli olmaları gerekir. Bir kez işe giriştikten ve sihir yaptıktan sonra seni öldüreceğini bilsen bile geri alamazsın. Bunun senin için bir uyarı olmasını istiyorum: daha fazla sey öğrenmeden hiçbir şey deneme. Bu gecelik bu kadar yeter."</p>

  <p>Battaniyelerini yayarlarken Saphira tatmin olmuş bir şekilde yorumda bulundu, ikimiz de gittikçe daha güçlü oluyoruz, Eragon. Yakında kimse karşımızda duramayacak.</p>

  <p>Evet, ama hangi yolu seçeceğiz?</p>

  <p>Hangisini istersek, dedi Saphira kendinden hoşnut bir tavırla geceyi geçirmek için yerine yerleşirken...</p>
</body>
</html>
