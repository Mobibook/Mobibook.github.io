<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Bir Süvari'nin Mirası</h1>

  <p>Uyan Eragon. Eragon kıpırdanıp homurdandı.</p>

  <p>Yardımına ihtiyacım var. Bir şeyler ters gidiyor! Eragon sese aldırmayıp uyumaya çalıştı.</p>

  <p>Kalk!</p>

  <p>Defol başımdan, diye söylendi.</p>

  <p>Eragon, diye bir kükreme yankılandı mağarada. Eragon hemen fırlayıp yayını aradı. Saphira kaya çıkıntısından yuvarlanıp mağaranın döşemesinde deli gibi çırpınan Brom'un yanına çömelmişti. Brom'un yüzü acı içinde, yumrukları sıkılıydı. Eragon en kötüsünden korkarak yanına koştu.</p>

  <p>"Onu yerde tutmama yardım et. Kendine bir zarar verecek!" diye bağırdı Murtagh'a, Brom'un kollarını yere bastırarak. Yaşlı adam yeni bir spazm geçirirken Eragon'un böğrüne şiddetli bir sancı saplandı. Birlikte nöbeti geçene kadar Brom'u sıkıca tuttular. Sonra onu dikkatle kayalık çıkıntıya geri götürdüler.</p>

  <p>Eragon, Brom'un alnına dokundu. Derisi o kadar sıcaktı ki, birkaç santim öteden hissedilebiliyordu. "Bana su ve bez getir," dedi endişeyle. Murtagh istediklerini getirdi, Eragon yumuşak hareketlerle Brom'un yüzünü silip onu serinletmeye çalıştı. Mağara yeniden sessizleştiğinde dışarıda güneşin yükseldiğini fark etti. Ne kadar uyuduk, diye sordu Saphira'ya.</p>

  <p>Uzunca bir süre. Ben çoğunlukla Brom'u seyrettim. Bir dakika öncesine kadar iyiydi, sonra birden çırpınmaya başladı. Yere düşünce seni uyandırdım.</p>

  <p>Eragon gerindi, ama kaburgalarına keskin bir sancı saplanınca yüzünü buruşturdu. Birden omzunu bir el yakaladı. Brom'un gözleri aniden açıldı ve cam gibi donuk bakışlarını Eragon'un üzerine dikti. "Sen!" dedi zorlukla yutkunarak. "Bana şarap tulumunu getir!"</p>

  <p>"Brom!" dedi Eragon, onun konuştuğunu görerek sevinçle. "Şarap içmemelisin; durumunu daha da kötüleştirir."</p>

  <p>"Getir, çocuk... haydi getir..." diye içini çekti. Eli Eragon'un omzundan kaydı.</p>

  <p>"Hemen geliyorum... bekle." Eragon eyerlere koşup deli gibi içlerini karıştırdı. "Bulamıyorum!" diye bağırdı, umutsuzca etrafına bakınarak.</p>

  <p>"İşte, benimkini al," dedi, Murtagh. Deri tulumu uzattı.</p>

  <p>Eragon, onu alıp hemen Brom'un yanına koştu. "İşte şarap," dedi çömelerek. Onların yalnız kalması için Murtagh mağaranın girişine gitti.</p>

  <p>Brom'un sonraki sözcükleri daha belirsizdi. "Güzel..." Kolunu zayıf bir şekilde oynattı. "Şimdi... sağ elimi onunla yıka."</p>

  <p>"Ne..." diye sormaya kalktı, Eragon.</p>

  <p>"Soru sorma! Zamanım yok." Şaşıran Eragon şarap tulumunun tıpasını açıp Brom'un avucuna biraz döktü. Yaşlı adamın derisini ovuşturup şarabı parmaklarının arasına ve elinin üstüne yaydı. "Biraz daha," dedi, Brom çatlak sesiyle. Eragon eline biraz daha şarap döktü. Deli gibi ovuştururken Brom'un elindeki kahverengi boya çıkmaya başladı. Eragon ağzı açık bir şekilde kalakaldı. Brom'un avucunda gedwey ignasia vardı.</p>

  <p>"Sen Süvari'sin," dedi inanamayarak.</p>

  <p>Brom'un yüzünde acı dolu bir gülümseme belirdi. "Bir zamanlar bu doğruydu... ama artık değil. Gençken... senden daha gençken seçildim... Süvariler tarafından onların saflarına katılmak üzere seçildim. Beni eğitirlerken başka bir çırakla arkadaş oldum... Morzan'la, Tövbekâr olmadan önce." Eragon yutkundu... bu yüz yıldan uzun bir süre önceydi. "Ama sonra o bize ihanet edip yerimizi Galbatorix'e bildirdi... Doru Areaba'daki –Vroengard'ın şehri– savaşta genç ejderham öldürüldü. Adı... Saphira'ydı."</p>

  <p>"Neden bunu bana daha önce söylemedin?" diye sordu, Eragon yumuşak bir sesle.</p>

  <p>Brom güldü. "Çünkü... buna gerek yoktu." Durdu. Zor nefes alıyordu; elleri sıkılıydı. "Yaşlıyım Eragon... hem de o kadar yaşlıyım ki. Ejderham öldürüldü, ama ben birçoğundan uzun yaşadım. Benim yaşıma ulaşmanın ne demek olduğunu anlayamazsın, geriye bakar ve çoğu şeyi hatırlamazsın; sonra ileri bakar ve önünde hâlâ uzun yıllar olduğunu görürsün... Bu kadar zaman sonra hâlâ Saphiram için yas tutuyorum... benden koparıp aldığı şey yüzünden Galbatorix'ten nefret ediyorum." Ateşli gözleri Eragon'unkileri bulup hararetli bir şekilde ekledi. "Bunun senin de başına gelmesine izin verme. Verme! Saphira'yı hayatın pahasına koru, çünkü onsuz yaşamaya değmez."</p>

  <p>"Böyle konuşmamalısın. Ona bir şey olmayacak," dedi, Eragon endişelenerek.</p>

  <p>Brom başını yana çevirdi. "Belki saçmalıyorum." Bakışları Murtagh'a gitti. "Eragon! Fazla yaşamayacağım. Bu... bu çok derin bir yara; gücümü tüketiyor. Onunla savaşacak gücüm yok... Gitmeden önce benim tarafımdan kutsanmak ister misin?"</p>

  <p>"Her şey yoluna girecek," dedi, Eragon gözleri yaşararak. "Bunu yapmak zorunda değilsin."</p>

  <p>"İşlerin gidişi böyle... bunu yapmalıyım. Benim tarafımdan kutsanmak istiyor musun?" Eragon başını öne doğru salladı. Brom titreyen elini onun alnına koydu. "O halde seni kutsuyorum. Gelecek yıllar sana büyük mutluluk getirsin." Eragon'un kendisine doğru eğilmesini işaret etti. Sessizce antik dilden yedi sözcük fısıldadı, sonra ne anlama geldiklerini söyledi. "Sana bütün verebileceğim bu... Yalnızca çok ihtiyacın olduğunda kullan."</p>

  <p>Brom görmeyen gözlerini tavana çevirdi. "Ve şimdi," dedi mırıldanarak. "Maceraların en büyüğü için..."</p>

  <p>Eragon ağlayarak elini tuttu, onu elinden geldiğince rahatlatmaya çalıştı. Nöbetini yiyecek ve içecek için bile bozmadı. Saatler geçerken Brom'un cildi griye döndü ve bakışları yavaş yavaş bulanıklaştı. Elleri buz gibiydi; etrafındaki hava kötü bir hal aldı. Çaresiz Eragon yalnızca Ra'zac'ın açtığı yaranın etkisini göstermesini seyredebiliyordu.</p>

  <p>Brom birden kaskatı kesildiğinde akşam yeni çökmüş, gölgeler uzamıştı. Eragon, onun adını söyleyip Murtagh'ın yardımını istedi, ama bir şey yapamadılar. Havaya anlamsız bir sessizlik çökerken Brom gözlerini Eragon'unkilere dikti. Sonra yaşlı adamın yüzüne memnun bir ifade yerleşti ve dudaklarından fısıltı halinde bir nefes çıktı. Ve böylece masalcı Brom ruhunu teslim etti.</p>

  <p><br /></p>

  <p>Eragon titreyen parmaklarla Brom'un gözlerini kapatıp ayağa kalktı. Arkasındaki Saphira başını kaldırıp kederle gökyüzüne doğru haykırdı, acılı bir şekilde ağıt yaktı. Korkunç kayıp içini yakarken Eragon'un gözyaşları yanaklarından süzüldü. Tereddütle, "Onu gömmeliyiz," dedi.</p>

  <p>"O zaman bizi görebilirler," dedi, Murtagh.</p>

  <p>"Umurumda değil!"</p>

  <p>Murtagh biraz tereddüt ettikten sonra Brom'un cesedini kılıcı ve asasıyla birlikte mağaranın dışına taşıdı. Saphira peşlerindeydi. "En yukarıya," dedi Eragon boğuk sesle, kum taşının tepesini işaret ederek.</p>

  <p>"Taştan bir mezar kazamayız," diye itiraz etti, Murtagh.</p>

  <p>"Ben kazabilirim."</p>

  <p>Eragon kaburgaları yüzünden büyük mücadele vererek pürüzsüz tepeye tırmandı. Oraya varınca Murtagh, Brom'u taşa yatırdı.</p>

  <p>Eragon gözlerini silip bakışlarını taşa sabitledi. Eliyle işaret ederek, "Moi stenr!" dedi. Taş dalgalandı. Su gibi akıp ceset genişliğinde bir oyuk açtı. Eragon kumlasını kil gibi şekillendirip etrafına bel yüksekliğinde duvarlar yükseltti.</p>

  <p>Brom'u içeri yatırıp asası ve kılıcıyla kumtaşından yapılma mezarı tamamladılar. Eragon geri çekilip mezar taşını da sihirle biçimlendirdi. Taş Brom'un hareketsiz yüzünü örtüp uzun, bir yüzü düz bir kule şeklinde yükseldi. Son bir minnettarlık ifadesi olarak taşa şunları yazdı:</p>

  <p style="text-align: center;">Bir Ejderha Süvarisi,<br />
  Ve benim için bir baba gibi olan<br />
  BROM BURADA YATIYOR.<br />
  Adı görkemli bir şekilde yaşamaya devam edecektir.</p>

  <p>Sonra başım eğip özgürce yas tuttu. Işıkların iyice karardığı geceye kadar bir heykel gibi dikildi. O gece zindandaki kadın rüyasını tekrar gördü.</p>

  <p>O kadınla ilgili bir şeylerin ters gittiğini biliyordu. Solukları düzensizdi ve soğuktan mı, acıdan mı, bilmiyordu, ama titriyordu. Hücresinin yarı karanlığında açıkça görünen tek şey yatağın kenarından sarkan eliydi. Parmak uçlarından siyah bir sıvı damlıyordu. Eragon bunun kan olduğunu biliyordu.</p>
</body>
</html>
