<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Ra'zac'ın İntikamı</h1>

  <p>Hafif bir zonklama Eragon'u uyandırdı. Nabzı attıkça başı yeni bir ağrıyla zonkluyordu. Gözlerini aralayarak yüzünü buruşturdu; doğrudan parlak fener ışığına bakarken gözleri yaşardı. Gözlerini kırıştırıp bakışlarını başka yere çevirdi. Doğrulup oturmaya çalışınca ellerinin arkasında bağlı olduğunu fark etti.</p>

  <p>Yorgun bir şekilde döndü ve Brom'un kolunu gördü. Birlikte bağlandıklarını anlayınca sevindi. Bunun nedeni neydi? Anlamaya çalışırken aklına ani bir düşünce geldi, ölü bir adamı bağlayamazlar! Peki, ama kimdi onlar? Başını biraz daha çevirdi, bir çift siyah çizme görüş alanına girince durdu.</p>

  <p>Başını kaldırınca bir Ra'zac'ın kukuletalı yüzüyle karşılaştı. Bir korku dalgası geçti içinden. Sihir yapmaya çalışıp Ra'zac'ı öldürecek olan sözcüğü söylemeye başladı, ama birden şaşırarak durdu. Sözcüğü hatırlamıyordu. Düş kırıklığı içinde tekrar denedi, ama dilinin ucundan kayıp gittiğini fark etti.</p>

  <p>Tepesindeki Ra'zacm gülümsemesi onu ürpertiyordu. "Uyuşturucu işe yarıyor, evveeet? Sanırım artık bizi rahatsız etmeyeceksin."</p>

  <p>Solda bir hışırtı oldu ve Eragon dehşet içinde ikinci Ra'zac'ın Saphira'nın kafasına bir ağızlık geçirdiğini fark etti. Kanatlan siyah zincirlerle iki yanına bağlanmıştı; bacaklarında kelepçeler vardı. Eragon onunla bağantı kurmaya çalıştı, ama hiçbir şey hissetmedi. Seni öldürmekle tehdit edince işbirliğine yanaştı," diye tısladı Ra'zac. Fenerin yanına çömelerek Eragon'un torbalarını inceleyip Zar'roc'u bulan kadar eline geçirdiği şeyleri bir kenara attı. "Bu kadar... önemsiz biri için ne kadar güzel bir şey. Belki benim olur." Biraz daha yaklaşıp alaycı bir gülüşle, "Ya da belki, eğer uslu durursan efendimiz onu cilalamana izin verir." Nemli nefesi çiğ et gibi kokuyordu.</p>

  <p>Sonra kılıcı ellerinde çevirip kabzasında bir sembol görünce bir çığlık attı. Arkadaşı yanına koştu. Kılıcın başında dikilip tıslamaya, dillerini damaklarında şaklatmaya başladılar. En sonunda Eragon'a baktılar. "Efendimize çok güzel hizmet edeceksssin, evveett."</p>

  <p>Eragon kalınlaşmış diliyle konuşmaya çalıştı. "Eğer edersem, sizi öldüreceğim."</p>

  <p>Soğuk bir şekilde güldüler. "Oh hayır, biz çok değerliyiz. Ama ss-sen... ss-senden kurtulabiliriz." Saphira derinden kükredir burun deliklerinden duman çıktı. Ra'zac, ona aldırmıyordu.</p>

  <p>Brom inleyip yanına düşünce dikkatleri dağıldı. Ra'zactan biri gömleğini yakalayıp hiç çaba göstermeden havaya kaldırdı onu. "Etkisssi kayboluyor."</p>

  <p>"Biraz daha ver."</p>

  <p>"Onu öldürelim gitsssin," dedi kısa boylu, Ra'zac. "Başımıza çok büyük dertler açtı."</p>

  <p>Uzun boylu olanı parmağını kılıcın keskin kenarında dolaştırdı. "İyi bir plan. Ama unutma, kralın talimatları onların hayatta kalması yönündeydi."</p>

  <p>"Onları yakaladığımızda öldüğünü söyleyebiliriz."</p>

  <p>"Ya bu?" diye sordu, Ra'zac kılıcını Eragon'a doğrultarak. "Ya konuşursssa?"</p>

  <p>Arkadaşı gülerek daha küçük bir hançer çıkardı. "Buna cesaret edemez." Uzun bir sessizlik oldu, sonra, "Kabul," dedi diğeri.</p>

  <p>Brom'u kampın kenarına sürükleyip dizlerinin üstüne çöktürdüler. Brom yana düştü. Eragon artan korkuyla olanları seyrediyordu. Özgür olmalıyım! İpleri zorladı, ama kopmayacak kadar sıkıydılar. "Bunu yapma artık," dedi uzun boylu, Ra'zac kılıçla onu dürterek. Burnunu havaya kaldırıp kokladı; bir şey onu rahatsız etmişti.</p>

  <p>Diğer Ra'zac kükreyerek, Brom'un başını geri çekti ve hançeri açıkta kalan boğazına doğru götürdü. Tam o sırada alçak bir uğultu duyuldu, ardından Ra'zac'ın uluması. Omzuna bir ok saplanmıştı. Eragon'un yanındaki Ra'zac yere çöküp ikinci oktan zor kurtuldu. Yaralı arkadaşının yanına koştu, öfkeyle tıslayarak karanlığa baktılar. Uykulu bir şekilde sendeleyerek ayağa kalkan Brom'u durdurmak için bir hareket yapmadılar. "Yere yat!" diye bağırdı, Eragon.</p>

  <p>Brom yalpaladı, sonra sarsak adımlarla Eragon'a doğru geldi. Görünmeyen saldırganlar kampa birkaç ok daha atarken Ra'zac kayaların arkasına koştu. Bir sessizlik oldu, ardından karşı taraftan oklar yağmaya başladı. Şaşkına dönen Ra'zac ağır tepki verdi. Pelerinleri birkaç yerden delindi ve parçalanan ok bir tanesinin koluna girdi.</p>

  <p>Kısa boylu Ra'zac vahşi bir çığlıkla yola koştu, geçerken de Eragon'un böğrüne sert bir tekme indirdi. Arkadaşı tereddüt etti, ama sonra hançeri yerden kapıp onun peşinden gitti. Kamptan çıkarlarken hançeri Eragon'a fırlattı.</p>

  <p>Brom'un gözlerinde garip bir ışık yandı birden. Kendini Eragon'un önüne fırlattı, ağzı sessiz bir homurtuyla açıldı. Hançer yumuşak bir sesle ona saplandı, Brom omzunun üstüne düştü. Başı gevşek bir şekilde sallandı.</p>

  <p>"Hayır!" diye bağırdı, Eragon, acıdan iki büklüm olmasına rağmen. Ayak sesleri duydu, ardından gözlerini kapadı. Daha fazla bir şey görmedi.</p>
</body>
</html>
