<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Uzayan Gölgeler</h1>

  <p>Saphira, Eragon'u uyandırmak için burnuyla dürtüp sert çenesiyle dokunduğu yeri morarttı. "Ah!" diye bağırdı Eragon doğrulup oturarak.Kapakları kapalı fenerden süzülen soluk ışık hariç mağara karanlıktı. Ejderha yuvasının dışındaki Isidar Mithrim binlerce farklı renkte parlıyor, etrafındaki fener kuşağıyla aydınlanıyordu.</p>

  <p>Mağaranın girişinde sinirli bir Cüce dikilmiş ellerini ovuşturuyordu. "Hemen gelmelisin, Argetlam! Büyük bir bela var, Ajihad seni çağırıyor. Hiç zaman yok!"</p>

  <p>"Ne oldu?" diye sordu, Eragon.</p>

  <p>Cüce yalnızca başını sallıyordu. "Gitmelisin! Carkna bragha! Hemen!"</p>

  <p>Eragon, Zar'roc'u kuşanıp okunu ve yayını aldı, sonra Saphira'nın eyerini taktı. Bu kadar gece uykusu yeter, diye söylendi Saphira, Eragon'un sırtına çıkabilmesi için çömelerek. Saphira mağaradan havalanırken Eragon gürültülü bir şekilde esnedi.</p>

  <p>Tronjheim'in kapılarına vardıklarında Orik onları bekliyordu. "Gelin, ötekiler sizi bekliyor." Onları Tronjheim'den geçirip Ajihad'ın çalışma odasına götürdü. Eragon yolda ona bir sürü soru sordu, ama Orik yalnızca, "Ben de ne olduğunu yeterince bilmiyorum... Ajihad'dan duyana kadar bekle," dedi.</p>

  <p>Çalışma odasının geniş kapısı iriyarı muhafızlar tarafından açıldı Ajihad masasının arkasında durmuş düşünceli bir şekilde önündeki haritayı inceliyordu. Arya ve incecik kollu bir adam daha vardı odada. Ajihad başını kaldırdı. "Güzel, demek geldin Eragon. İkinci subayım Jörmundur'la tanış."</p>

  <p>Birbirlerini selamlayıp dikkatlerini Ajihad'a çevirdiler. "Beşinizi çağırdım, çünkü büyük bir tehlike altındayız. Yarım saat kadar önce Tronjheim'in altındaki terk edilmiş bir tünelden bir Cüce koşarak geldi. Kanlar içindeydi ve anlamsız konuşuyordu, ama Cücelere kendisini bir Urgal ordusunun takip ettiğini ve bir günlük mesafede olduklarını söyleyecek kadar aklı kalmıştı."</p>

  <p>Çalışma odasını şaşkın bir sessizlik doldurdu. Jörmundur şiddetli küfürler savurup Orik'le aynı anda sorular sormaya başladı. Arya sessizdi. Ajihad ellerini kaldırdı. "Sessiz olun! Dahası var. Urgallar toprağın üstünden değil, altından yaklaşıyorlar. Tünellerdeler... aşağıdan saldırıya uğrayacağız."</p>

  <p>Eragon sesini yükselterek, "Neden Cüceler bunu daha önce öğrenmedi? Urgallar tünelleri nasıl buldu?" diye sordu.</p>

  <p>"Bu kadar erken öğrendiğimiz için şanslıyız," diye kükredi, Orik. Herkes onu dinlemek için sustu. "Beor Dağları boyunca kazdığımız günden beri boş olan yüzlerce tünel vardır. Oraya bir tek kimseyle ilişkisi olmasını istemeyen ayrıksı Cüceler girer. Bu yüzden hiçbir uyarı almayabilirdik."</p>

  <p>Ajihad haritayı işaret edince Eragon biraz daha yaklaştı. Harita Alagaesia'nın güney yarısını gösteriyordu, ama Eragon'un haritasının aksine Beor Dağı'nı bütün ayrıntılarıyla tasvir ediyordu. Ajihad'ın parmağı Beor Dağları'nın Surda'nın doğu sınırına dokunan kesimi üzerindeydi. "Burası, Cücenin geldiğini iddia ettiği yer."</p>

  <p>"Orthıad!" dedi, Orik heyecanla. Jörmundur'un şaşkın ifadesi üzerine açıklama yaptı. "Tronjheim yapılınca terk ettiğimiz eski yaşam alanımızdı. O dönemler en büyük şehirlerimizdendi. Ama yüzyıllardır kimse yaşamıyor orda."</p>

  <p>"Ve bazı tünelleri çökecek kadar da eski," dedi, Ajihad. "Yüzeyden böyle keşfedildiğini tahmin ediyoruz. Orthıad şu anda Ithrö Zhâda olarak adlandırılıyor sanırım. Eragon ve Saphira'yı takip eden Urgalların oraya gitmesi gerekiyordu ve eminim bir yıldır Urgalların göç ettiği yer de orası. Ithrö Zhâda'dan Beor Dağlan'nda istedikleri yere gidebilirler. Varden ve Cüceleri yok edecek güçleri var."</p>

  <p>Jörmundur haritanın üstüne eğilip dikkatle inceledi. "Orda kaç Urgalın olduğunu biliyor musunuz? Galbatorix'in askerleri onlarla birlikte mi? Ordunun büyüklüğünü öğrenmeden bir savunma planlayanlayız."</p>

  <p>Ajihad mutsuz bir şekilde cevap verdi. "Henüz bu konuda emin değiliz, ama hayatta kalmamız son soruya bağlı. Galbatorix, Urgalları kendi adamlarıyla destekliyorsa hiç şansımız yok. Ama eğer desteklemediyse –çünkü hâlâ Urgallarla olan bağının açıklanmasını istemiyor ya da başka bir nedeni var– kazanma şansımız var. Bu saatten sonra ne Orrin, ne de Elfler yardım edebilir bize. Yine de ikisine de içinde bulunduğumuz durumu anlatan mesajlar gönderdim. En azından eğer yenilirsek şaşırmayacaklar."</p>

  <p>Elini kömür siyahı kaşlarında gezdirdi. "Hrothgar'la konuştum ve bir hareket seyri belirledik. Tek umudumuz Urgalları en büyük üç tünelde tutmak ve Farthen Dûr'un içine kanalize etmek, böylece çekirge sürüsü gibi Tronjheim'in altını istila etmezler.</p>

  <p>"Eragon ve Arya, sizden Cücelere büyük tünelleri yıkma konusunda yardım etmenizi istiyorum. Normal araçlarla çok büyük bir iş bu. İki grup Cüce bu konuda çalışmalara başladı bile: biri Tronjheim'in dışında, diğeri de altında. Eragon sen dışardaki grupla çalışacaksın, Arya, sen de yeraltındaki; Orik oraya gidişinizde size rehberlik edecek."</p>

  <p>"En büyüklerini bırakmak yerine neden bütün tünelleri yıkmıyoruz?" diye sordu, Eragon. "Çünkü," dedi, Orik. "O zaman Urgallar molozları temizleyip bizim istemediğimiz bir yerden içeri girmeye kalkabilirler. Üstelik eğer biz kendimizi dışarı kaparsak başka Cüce şehirlerine saldırabilirler, buna da zamanında müdahale edemeyebiliriz."</p>

  <p>"Başka nedenler de var," dedi, Ajihad. "Hrothgar beni Tronjheim'in çok yoğun bir tünel ağı üstüne oturduğu konusunda uyardı. Eğer çok fazla sayıda tünel zayıflarsa şehrin bazı kesimleri kendi ağırlığıyla çökebilirmiş. Bu riske giremeyiz."</p>

  <p>Jörmundur onları dikkatle dinleyip, "Yani Tronjheim'in içinde bir çatışma olmayacak, öyle mi? Urgalların şehrin dışına, Farthen Dûr'a yönlendirileceklerini söyledin."</p>

  <p>Ajihad hemen cevap verdi. "Doğru. Tronjheim'in bütün çevresini savunamayız –gücümüzün yetmeyeceği kadar geniş– bu yüzden ona giden bütün geçitleri ve kapıları kapayacağız. Böylece Urgallar, Tronjheim'in etrafındaki düzlüklerde kalacaklar, orda da ordularımızın manevra yapması için bol bol yer var. Urgallar tünellere girdiklerine göre uzun süreli bir çarpışmayı göze alamayız. Onlar burda olduğu sürece, her zaman Tronjheim'ın zeminini kazıp yukarı çıkmaları tehlikesi altında olacağız. Urgalların Tronjheim'i almalarını önlemeliyiz. Eğer alırlarsa onları yeniliye uğratacak gücümüzün kalacağı şüpheli."</p>

  <p>"Ya ailelerimiz?" diye sordu, Jörmundur. "Karımın ve çocuklarımın Urgallar tarafından öldürülmesine izin vermem."</p>

  <p>Ajihad'ın yüzündeki çizgiler derinleşti. "Bütün kadınlar ve çocuklar burdan çıkarılarak civardaki vadilere taşınacak. Eğer yenilirsek yanlarında onları Surda'ya götürecek rehberleri bulunacak. Bu şartlar altında yapabileceklerim bu kadar."</p>

  <p>Jörmundur rahatladığını gizlemeye çalıştı. "Efendim, Nasuada da gidiyor mu?"</p>

  <p>"Buna memnun olmadı, ama evet." Bütün gözler Ajihad'daydı. Omuzlarını dikleştirip, "Urgallar birkaç saat içinde gelecekler," dedi. "Sayılarının çok fazla olduğunu biliyoruz, ama Farthen Dûr'u savunmalıyız. Yenilgi Cücelerin çöküşü, Varden'in ölümü –ve eninde sonunda Surda'nın ve Elflerin yenilgisi– anlamına gelir. Şimdi gidip görevlerinizi tamamlayın! Jörmundur, adamları savaşa hazırla."</p>

  <p><br /></p>

  <p>Çalışma odasından çıkıp dağıldılar: Jörmundur kışlaya, Orik ve Arya yeraltına giden merdivenlere, Eragon ve Saphira da Tronjheim'in dört ana koridorlarından birine. Erken saate rağmen dağ-şehri bir karınca yuvası gibi hareketliydi. İnsanlar oradan oraya koşuyor, bağırarak mesajlar iletiyor, eşyalar taşıyorlardı.</p>

  <p>Eragon daha önce de savaşmış ve adam öldürmüştü, ama onları bekleyen savaş göğsüne korku şişleri saplıyordu. Daha önce hiç savaşmayı beklediği olmamıştı. Şimdi beklediği için içini büyük bir korku kaplamıştı. Birkaç rakiple karşı karşıya geldiğinde kendine güveniyordu –Zar'roc ve sihirle birkaç Urgalı yenebilirdi– ama bu kadar büyük bir çarpışmada her şey olabilirdi.</p>

  <p>Tronjheim'den çıkıp yardım edecekleri Cüceleri aramaya başladılar. Ay ya da gün ışığı olmadığı için kraterde sallanan tek tük fenerle aydınlanan Farthen Dûr'un içi is karasıydı. Belki Tronjheim'in öteki tarafındadırlar, dedi, Saphira. Eragon onaylayıp sırtına atladı.</p>

  <p>Bir grup feneri görene kadar Tronjheim'in etrafında uçtular. Saphira onlara doğru alçaldı, bir fısıltıdan daha fazla ses çıkarmadan inerek baltalarıyla yeri kazmakla meşgul olan Cüceleri şaşırttı. Eragon hızla neden orada olduklarını açıkladı. Sivri burunlu bir Cüce, "Tam altımızda üç buçuk metre uzunluğunda bir tünel var. Bize yardım edebilirseniz çok seviniriz."</p>

  <p>"Tünelin üstündeki alanı boşaltırsanız ne yapabileceğime bakarım." Sivri burunlu Cüce şüpheli görünüyordu, ama kazıcıları orayı boşaltmalarını emretti.</p>

  <p>Eragon yavaşça nefes alarak sihir yapmaya hazırlandı. Tüneldeki bütün toprağı açmak mümkün olabilirdi, ama gücünü daha sonraya saklaması gerekiyordu. Onun yerine tavanın zayıf noktalarına güç uygulayarak tüneli çökertmeye çalışacaktı.</p>

  <p>"Thrysta deloi," diye fısıldadı ve toprağı güç hatları gönderdi. Neresedyse hemen bir kayayla karşılaştı. Kayaya aldırmayarak altına doğru yoluna devam etti, ta ki tünelin boşluğunu hissedene dek. Sonra kayada boşluklar aramaya başladı. Bulduğunda bu boşluğu zorluyor, uzatıp genişletiyordu. Zorlu bir işti, ama bir taşı elle parçalamaktan daha zor değildi. Gözle görülür bir ilerleme kaydedemiyordu ve bu sabırsız Cücelerin gözlerinden kaçmıyordu.</p>

  <p>Eragon sebat etti. Çabasının karşılığı olarak kısa süre sonra yüzeyde üçlü bir çatırtı hissettiler. Sürekli bir gıcırtı sesi duyuldu, derken zemin bir küvetten çekilen su gibi çökerek geride altı metre genişliğinde bir boşluk bıraktı.</p>

  <p>Sevinen Cüceler tüneli molozlarla kapatırken sivri burunlu Cüce Eragon'u bir sonraki tünele götürdü. Bunu çökertmek daha zordu, ama başardı. Sonraki birkaç saat içinde Saphira'nın yardımıyla Farthen Dûr'daki yarım düzineden fazla tüneli çökertti.</p>

  <p>Çalışırken yukarıdaki küçük açıklıktan içeri ışık süzülmeye başlamış. Önlerini görmeye yetecek kadar ışık yoktu, ama Eragon'un güvenini artırmıştı. Son tünelin yıkıntılarından uzaklaşıp etrafı ilgiyle inceledi.</p>

  <p>Varden'in yaşlılarının da aralarında bulunduğu kalabalık bir kadın ve çocuk grubu Tronjheim'den akın akın çıkıyordu. Herkes erzak, giysi ve özel eşyalarını taşıyordu. Erkek çocuklar ve yaşlı adamlardan oluşan küçük bir savaşçı grubu onlara eşlik ediyordu.</p>

  <p>Ama hareketin çoğu, Varden ve Cücelerin üç tabura ayrılan ordularını topladığı, Tronjheim'in alt kısmında gerçekleşiyordu. Her tabur Varden sancağı taşıyordu: mor zemin üzerinde ucu aşağıya doğru bakan bir kılıcın üstünde bir gül tutan beyaz bir ejderha.</p>

  <p>Adamlar sessiz, demir gibi yumrukları şifalıydı. Saçları miğferlerinin altından özgürce fışkınyordu. Çoğu savaşçının yalnızca kılıcı ve kalkanı vardı, ama birkaç sıra da mızraklı askerler bulunuyordu. Taburların arkasında okçular yaylarını sınıyorlardı.</p>

  <p>Cüceler ağır savaş giysilerini giymişlerdi. Cilalı çelik zincirden dizlerine kadar inen zırhlar giyip klanlarının armasını taşıyan kalın, yuvarlak kalkanları da sol kollarına asmışlardı. Bellerindeki kınlarda fasa kılıçlar sallanıyordu. Sağ ellerinde savaş baltalan veya kazma taşıyorlardı. Bacakları da ayrıca ince zincir zırhlarla örtülmüştü. Demir miğferler takmış, pirinç düğmeli çizmeler giymişlerdi.</p>

  <p>Uzaktaki taburdan ayrılan ufak tefek biri aceleyle Eragon ve Saphira'nın yanına geldi. Öteki Cüceler gibi giyinmiş Orik'ti bu. 'Ajihad senin orduya katılmanı istiyor," dedi. "Yıkılacak başka tünel kalmadı. Yiyecekleriniz sizi bekliyor."</p>

  <p>Eragon ve Saphira, Orik'in peşinden bir çadıra girdiler. Eragon için ekmek ve su, Saphira için de kuru et vardı. Şikâyet etmeden yediler; savaşa aç gitmekten iyiydi.</p>

  <p>Bitirdikleri zaman Orik onlara orada bekle melerini söyleyip askerlerin arasında gözden kayboldu. Az sonra, plaka şeklinde düz zırhlar yüklenmiş bir grup Cüceyle geri döndü. Zırhlardan birini alıp Eragon'a döndü.</p>

  <p>"Nedir bu?" diye sordu Eragon, cilalı metale dokunarak. Zırh, gravür ve altın tellerle karmaşık şekilde biçimlendirilmişti. Bazı yerleri ifa üç santim kalınlığındaydı ve oldukça ağırdı. Böyle bir ağırlığın altında kimse savaşamazdı. Ve bir kişinin taşıması gereken bir sürü parça vardı.</p>

  <p>"Hrothgar'dan bir armağan," dedi Orik, memnun bir şekilde. "Diğer hazinelerimizin arasında o kadar uzun süredir bekliyor fa neredeyse unutulup gitmişti. Başka bir çağda, Süvariler'in düşüşünden önce yapıldı."</p>

  <p>"Peki ama ne bu?" diye sordu, Eragon.</p>

  <p>"Bir ejderha zırhı tabi ki! Ejderhaların savaşa korunmasız bir şekilde girdiklerini düşünmüyorsun herhalde? Tam takım çok nadiren bulunur, çünkü ejderhalar sürekli büyüdükleri için yapması çok uzun sürer. Yine de Saphira henüz o kadar büyük değil, bu yüzden bu zırh ona çok güzel uyar."</p>

  <p>Ejderha zırhı! Saphira burnuyla parçalara dokunurken Eragon, ne düşünüyorsun, diye sordu.</p>

  <p>Bir deneyelim, dedi, Saphira gözünde ateşli bir parıltıyla.</p>

  <p>Büyük bir mücadeleden sonra Eragon ve Orik bir adım geri çekilerek sonuca hayranlıkla baktılar. Saphira'nın bütün boynu –sırtındaki dikenler hariç– üst üste binen zırhın üçgen pullarıyla kaplanmıştı. Karnı ve göğsü en ağır plakalarla korunuyordu, en hafifleriyse kuyruğundaydı. Bacakları ve sırtı tamamen örtülmüştü. Kanatları açıktaydı. Başında tek parçadan oluşan bir zırh vardı ve ısırabilmesi için alt çenesini açıkta bırakıyordu.</p>

  <p>Saphira denemek için boynunu geriye eğdi ve zırh onunla birlikte esnek bir şekilde büküldü. Bu beni yavaşlatacak, ama okları durdurmama yardımcı olacak. Nasıl görünüyorum?</p>

  <p>Ürkütücü, dedi, Eragon düşünceli bir şekilde. Bu Saphira'yı mutlu etti.</p>

  <p>Orik yerden geriye kalan parçaları aldı. "Senin zırhını da getirdim, ama senin ölçülerine uygun bir zırh bulmam biraz zaman aldı. İnsanlar veya Elfler için nadiren zırh yaparız. Bunun kimin için yapıldığını bilmiyorum, ama hiç kullanılmadı. İşine yarayacaktır."</p>

  <p>Eragon'un başının üstünden geçirdikleri deri sırtlı, zincir zırh bir gömlek gibi dizlerine kadar indi. Omuzlarına ağır bir şekilde oturdu. Hareket ederken şıngırdıyordu. Üstüne taktığı Zar'roc zırhın savrulmasını engelliyordu. Başına deri bir başlık, ardından zincir zırh ve son olarak da altın-gümüş bir miğfer geçirildi. Kollarına yayını koruyacak deri kılıflar, bacaklarına bacak zırhları takıldı. Elleri için zincirden örülmüş siyah eldivenler vardı. Son olarak Orik, ona meşe ağacıyla süslenmiş geniş bir kalkan uzattı.</p>

  <p>Saphira'ya ve kendisine verilenlerin bir servet değerinde olduğunu bilen Eragon başıyla selam verip, "Armağanlarınız için teşekkürler. Hrothgar'ın hediyeleri takdire değer," dedi.</p>

  <p>"Şimdi teşekkür etme," dedi, Orik gülerek. "Zırh hayatını kurtarana kadar bekle."</p>

  <p>Etraflarındaki savaşçılar uygun adım yürümeye başladı. Üç tabur Farthen Dûr'un farklı bölümlerine yerleşmeye başladılar. Eragon ne yapacağından emin olmayarak Orik'e baktı, o da omuz silkip, "Sanırım onlara eşlik etmemiz gerekiyor," dedi. Krater duvarına doğru giden bir taburun peşine takıldılar. Eragon, Urgalları sordu, ama Orik yalnızca yeraltındaki tünellere gözcüler yerleştirildiğini ve onlardan henüz bir haber gelmediğini biliyordu.</p>

  <p>Tabur çökertilmiş tünellerden birinde durdu. Cüceler tünelin içindeki birinin kolayca dışarı çıkabilmesi için molozları yığmışlardı. Burası Urgalların dışaru çıkmasını istedikleri yerlerden biri olmalı, dedi, Saphira.</p>

  <p>Yüzlerce fener direklerin üstüne asılmış, yerlere saplanmıştı. Akşam güneşi gibi parlayan bir ışık sağlıyorlardı. Tünelin çatısının kenarlarında alevler parlıyor, kaynayan dev katran kazanlarının sıcaklığı üzerlerine yayılıyordu. Eragon uzaklara bakarak tiksintisini yok etmeye çalıştı. Urgal bile olsa birini öldürmek için korkunç bir yoldu bu.</p>

  <p>Taburla tünel arasında dikenli bir engel oluşturmak amacıyla sivriltilmiş kütükler yere saplandı. Eragon yardım etmek için bir fırsat görüp kütükler arasında hendekler kazan bir grup adamın yanına gitti. Saphira da onlara yardım edip dev pençeleriyle toprağı kazdı. Onlar çalışırken Orik okçulara kalkan olacak engelin yapımını denetlemek üzere yanlarından ayrıldı. Eragon etrafta dolaştırılan şarap torbası kendisine geldikçe müteşekkir bir şekilde içti. Hendeklerin kazılması ve sivri kazıkların çakılması bittikten sonra Saphira ve Eragon biraz dinlendi.</p>

  <p>Orik geri döndüğünde onları otururken buldu. Alnındaki teri sildi. Bütün adamlar ve Cüceler savaş alanında. Tronjheim'in etrafı kapatıldı, Hrothgar solumuzdaki taburun kontrolünü ele aldı. Ajihad önümüzdekine komuta edecek."</p>

  <p>"Ya bize?"</p>

  <p>"Jörmundur." Orik homurtuyla oturup baltasını yere bıraktı.</p>

  <p>Saphira, Eragon'u dürttü. Bak. Miğferini, Cücelere ait bir kalkanı ve on beş santimlik hançerini kuşanmış Murtagh'ın Tornac'la yaklaştığını görünce Zar'roc'u tutan eli kasıldı.</p>

  <p>Orik bir küfür savurup ayağa fırladı, ama Murtagh hemen, "Tamam, tamam; Ajihad beni serbest bıraktı," dedi.</p>

  <p>"Neden böyle bir şey yaptı?" diye sordu, Orik.</p>

  <p>Murtagh alaycı bir şekilde güldü. "Bunun iyi niyetimi kanıtlamam için bir fırsat olduğunu söyledi. Belli ki Varden'e saldırsam bile fazla bir zarar veremeyeceğimi düşünüyor."</p>

  <p>Eragon hoş geldin anlamında başını sallayıp elini gevşetti. Murtagh mükemmel ve amansız bir savaşçıydı, savaş sahasında Eragon'un kesinlikle yanında isteyebileceği biriydi.</p>

  <p>"Yalan söylemediğini nerden bilelim?" diye sordu, Orik.</p>

  <p>"Çünkü ben öyle söylüyorum," dedi sert bir ses. Göğüs zırhını takıp ve fildişi saplı kılıcını kuşanmış olan Ajihad aralarına girdi. Güçlü elini Eragon'un omzuna koyup onu konuşmalarını diğerlerinin duyamayacağı bir yere çekti. Eragon'un zırhını inceledi. "Güzel. Orik seni iyi giydirmiş."</p>

  <p>"Evet... tünellerde bir şey oldu mu?"</p>

  <p>"Hiçbir şey." Ajihad kılıcına yaslandı. "İkizlerden biri Tronjheim'de kalıyor. Savaşı ejderha yuvasından izleyip kardeşi aracılığıyla bana haber gönderecek. Senin zihinden konuşabildiğini biliyorum. Savaşırken gördüğün sıradışı bir şeyi, ama ne olursa olsun ikizlere söylemeni istiyorum. Ayrıca onlar aracılığıyla sana emirler vereceğim. Anlıyor musun?"</p>

  <p>İkizlerle zihin bağlantısı kurmak Eragon'un hiç hoşuna gitmedi, ama yapması gerektiğini biliyordu. "Anlıyorum."</p>

  <p>Ajihad durakladı. "Sen aptal bir piyade, atlı ya da komuta etmeye alıştığım türde herhangi bir savaşçı değilsin. Çarpışma tersini gösterebilir, ama Saphira ve senin yerde daha güvende olacağınızı düşünüyorum. Havada Urgal okçularının açık hedefi haline gelirsiniz. Saphira'nın sırtında mı savaşacaksın?"</p>

  <p>Eragon, Saphira bir yana, bir atın üstünde bile savaşa katılmamıştı. "Ne yapacağımı bilmiyorum.</p>

  <p>Saphira'nın sırtındayken Kull hariç bir şey öldüremeyecek kadar yüksekte kalırım."</p>

  <p>"Korkarım bir sürü Kull olacak," dedi Ajihad. Doğrulup kılıcını yerden çekti. "Sana verebileceğim tek öğüt gereksiz risklerden kaçman olabilir. Varden seni kaybetmeyi kaldıramaz." Bunu söyledikten sonra dönüp gitti.</p>

  <p>Eragon, Orik ve Murtagh'ın yanına dönüp Saphira'nın yanına çöktü, kalkanını dizlerine dayadı. Dördü etraflarındaki yüzlerce savaşçı gibi beklemeye başladılar. Güneş krater duvarının altına indikçe Farthen Dûr'daki açıklıktan giren ışık azalmaya başladı.</p>

  <p>Eragon kamp alanını taramak için döndüğünde donup kaldı, kalbi yerinden fırlayacakmış gibi oldu. Dokuz metre kadar uzakta kucağında yayıyla Arya oturuyordu. Bunun mantıksız olduğunu bilse de onun da Farthen Dûr'dan çıkan diğer kadınlarla birlikte olabileceğini ummuştu. Endişelenerek onun yanına koştu. "Savaşacak mısın?"</p>

  <p>"Yapmam gerekeni yapmalıyım," dedi, Arya sakin bir şekilde. "Ama çok tehlikeli!"</p>

  <p>Arya'nın yüzü karardı. "Beni korumaya çalışma, insan. Elfler erkek ve kadınlarını savaşmak için eğitirler. Ben sizin ne zaman bir tehlike olsa dönüp kaçan çaresiz kadınlarınızdan biri değilim. Bana Saphira'nın yumurtasını koruma görevi verildi... ama başaramadım. Ailemin onuru kırıldı. Eğer bu sahada seni ve Saphira'yı korumazsam daha da büyük bir utanç kaynağı olacağım. Sihir konusunda burdaki sen dâhil herkesten daha güçlü olduğumu unutuyorsun. Eğer Shade gelirse onu benden başka kim yenebilir ki? Ve bu hakka başka kim sahip?"</p>

  <p>Eragon haklı olduğunu biliyor, bundan gerçekten nefret ediyordu. Çaresizce baktı ona. "O halde, güvenle kal." Umutsuzca antik dilde ekledi. "Wiol pömnuria ilian." Benim mutluluğum için.</p>

  <p>Arya bakışlarını huzursuzca uzaklara çevirdi, bir tutam saçı yüzünü izledi. Elini cilalı yayında gezdirip, "Burda olmak benim kaderim. Borcumu ödemeliyim," diye mırıldandı.</p>

  <p>Eragon aniden Saphira'nın yanına geri döndü. Murtagh merakla ona aktı. "Ne dedi?"</p>

  <p>"Hiçbir şey."</p>

  <p>Saatler geçerken kendi düşüncelerine gömülmüş savaşçılar sessizlik içinde bekliyordu. Kırmızı fenerlerin ışığı ve katranı kaynatan alevlerin parıltısı hariç Farthen Dûr'un krateri yeniden kararmıştı. Eragon'un bakışları zincir zırhının bağlantılarıyla Arya arasında gidip geliyordu. Orik bileği taşını durmadan baltasına sürtüp keskinliğini kontrol ediyordu; metalin taşa sürterken çıkardığı ses sinir bozucuydu. Murtagh yalnızca boşluğa bakıyordu.</p>

  <p>Ara sıra haberciler kampın içinden geçip savaşçıların ayağa fırlamama neden oluyordu. Ama her zaman yanlış alarm oluyordu. Adamlar ve Cüceler geriliyor, öfkeli sesler duyuluyordu. Farthen Dûr'un en kötü yanı hiç rüzgârın olmamasıydı, hava ölü gibi hareketsizdi. Isındığında, boğucu hale geldiğinde ve dumanla dolduğunda bundan bir kurtuluş olmuyordu.</p>

  <p>Gece uzarken savaş alanına ölüm sessizliği hâkimdi. Kaslar beklemekten gerilmişti. Eragon ağırlaşan gözkapaklarının altından anlamsızca karanlığa bakıyordu. Şöyle bir silkinip hareketsizliğine rağmen dikkatini toparlamaya çalıştı.</p>

  <p>Sonunda Orik, "Geç oldu. Uyumahyız. Bir şey olursa diğerleri bizi uyandırır," dedi. Murtagh bir şeyler homurdandı, ama Eragon şikâyet edemeyecek kadar yorgundu. Kalkanını yastık gibi kullanarak Saphira'ya doğru sokuldu. Gözleri kapanırken Arya'nın hâlâ uyanık olduğunu ve kendilerine baktığını gördü.</p>

  <p>Boynuzlu yaratıklar ve görünmeyen kötülüklerle dolu rüyaları karışık ve rahatsız ediciydi. Derin bir sesin tekrar tekrar, "Hazır mısın?" diye sorduğunu duyuyordu. Ama verecek bir cevabı yoktu. Böyle görüntülerle bozulan uykusu sığ ve huzursuzdu. Birisi koluna dokununca irkilerek uyandı.</p>
</body>
</html>
