<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Adamotu Kökü ve Kurbağa Dili</h1>

  <p>Uyandığında örtüleri Eragon'un altına sıkışmıştı, ama hâlâ sıcaktı. Saphira minderinde uyuyor, soluklan sabit hava akımı gibi çıkıyordu.</p>

  <p>Farthen Dûr'a girdiklerinden beri ilk kez Eragon kendini güvende ve umutlu hissediyordu. Isınıyordu, karnı doyuruluyordu ve istediği kadar uyuyabiliyordu. İçindeki gerilim hafiflemişti... Brom'un ölümü, hatta öncesinde, Palancar Vadisi'nden ayrıldığından beri içinde biriken gerilimdi bu.</p>

  <p>Artık korkmam gerekmiyor. Ama ya Murtagh? Varden'in misafirperverliğine rağmen Eragon, Murtagh'ı –bilerek ya da bilmeden– hapse kendisinin gönderdiğini bildiği için bu vicdanında bir yük olarak kalıyordu. Durumun bir şekilde çözülmesi gerekiyordu.</p>

  <p>Arya'yı düşünürken bakışları mağaranın pürüzlü tavanında dolaştı. Hayal kurduğu için kendini azarlayıp başını yana eğdi ve dışarıya, ejderha yuvasına baktı. Mağaranın kenarında iri bir kedi oturmuş patilerini yalıyordu. Kendisine bakınca çekik kırmızı gözlerin parıltısını gördü.</p>

  <p>Solembum, diye sordu merakla.</p>

  <p>Tabi ki. Kedi adam yelelerini sallayıp uzun dişlerini göstererek kocaman esnedi. Gerinip mağaradan dışarı atlayıp tok bir sesle altı metre aşağıdaki Isidar Mithrim'in üstüne indi. Geliyor musun?</p>

  <p>Eragon, Saphira'ya baktı. Artık uyanmış ona bakıyordu. Git. Ben iyiyim, diye mırıldandı. Solembum,</p>

  <p>Tronjheim'e giden kemerli geçitin altın da onu bekliyordu. Eragon'un ayakları Isidar Mithrim'e dokunur dokunmaz kedi patilerinin hızlı bir hareketiyle geçitte kayboldu. Eragon yüzünü ovuşturup uykusunu açmaya çalışarak peşinden koştu. Geçitten geçince kendini Vol Turin, Sonsuz Merdiven'lerin tepesinde buldu. Gidebileceği başka bir yer yoktu, bu yüzden bir alt kata indi.</p>

  <p>Yumuşak bir şekilde sola kıvrılıp Tronjheim'in merkez salonunu kuşatan üstü açık pasajda durdu. Kemerleri destekleyen ince sütunların arasından yukarıda parlayan Isidar Mithrim'le dağ-şehrin uzaktaki eteklerini görebiliyordu. Merkez salonun çevresi her katta biraz daha genişliyordu. Merdivenler pasajdan bir alttaki benzer kata iniyor, aşağılarda görünmez olana kadar bir dizi pasajdan geçmeye devam ediyordu. Merdivenlerinin kıvrımının dışında, kayak biçimindeki oluk uzanıyordu. Vol Turin'in tepesine üzerinde kayılacak kare biçiminde deri parçalar yığılmıştı. Eragon'un solundaki tozlu koridor o katın odalarına ve dairelerine gidiyordu. Solembum kuyruğunu sallayarak koridorda yürüdü.</p>

  <p>Bekle, dedi, Eragon.</p>

  <p>Solembum'a yetişmeye çalıştı, ama onun yalnızca boş geçitte hızla uzaklaştığını görebildi. Bir köşeyi dönünce kedinin bir kapının önünde durmuş miyavladığmı gördü. Kapı neredeyse kendi kendine açıldı. Solembum içeri girdi, kapı kapandı. Eragon şaşırarak kapının önünde durdu. Vurmak için elini kaldırdı, ama ondan önce kapı bir kez daha açıldı ve dışarı sıcak bir ışık süzüldü. Bir anlık kararsızlıktan sonra içeri girdi.</p>

  <p>Oyma ahşap eşyalar ve sarmaşık bitkilerle zengin bir şekilde döşenmiş iki odalı bir daireydi burası. Hava sıcak, ferahlatıcı ve nemliydi. Duvarlarda ve alçak tavanda parlak fenerler asılıydı. Yerlere köşeleri gizleyen ilginç eşyalar serpiştirilmişti. Odanın uzak köşesindeki dört direkli geniş yatağın etrafı yine bitkilerle çevriliydi.</p>

  <p>Ana odanın ortasında lüks bir deri koltuğun üstünde falcı ve cadı Angela oturuyordu. Eragon'a neşeyle gülümsedi.</p>

  <p>"Burda ne arıyorsun?" diye sordu, Eragon şaşkınlıkla.</p>

  <p>Angela ellerini kucağında kavuşturdu. "Yere otur, ben de anlatayım. Sana bir koltuk vermek isterdim, ama mevcut tek koltukta da ben oturuyorum."</p>

  <p>Keskin kokulu kaynayan iki yeşil iksir şişesinin arasına otururken Eragon'un zihninde bir sürü soru belirmişti.</p>

  <p>"Eee!" dedi, Angela öne doğru eğilerek. "Demek bir Süvari'sin. Bundan şüphelenmiştim, ama düne kadar kesin olarak bilmiyordum. Eminim Solembum biliyordu, ama bana bir şey söylemedi. Brom'dan bahsettiğin an bunu anlamalıydım. Saphira... bu adı çok severim... bir ejderhaya çok uygun."</p>

  <p>"Brom öldü," dedi, Eragon birden. "Ra'zac öldürdü."</p>

  <p>Angela çok şaşırmıştı. Sık lülelerinden biriyle oynadı. "Üzgünüm. Gerçekten çok üzgünüm," dedi yumuşak bir şekilde.</p>

  <p>Eragon'un yüzünde buruk bir gülümseme belirdi. "Ama şaşırmadın, değil mi? Ne de olsa öleceğini önceden bilmiştin."</p>

  <p>"Kimin öleceğini bilmiyordum," dedi Angela, başını iki yana sallayarak. "Ama hayır... şaşırmadım. Brom'la bir iki kez karşılaştım. Benim sihre karşı 'ciddiyetsiz' tutumumdan hoşlanmıyordu. Bu onun sinirine dokunuyordu."</p>

  <p>Eragon kaşlarını çattı. "Teirm'de onun kaderine gülüp bunun şaka gibi bir şey olduğunu söylemiştin. Neden?"</p>

  <p>Angela'nın yüzü bir an gerildi. "Geriye dönüp bakınca kötü bir deneyim olduğunu söyleyebilirim, ama başına ne geleceğini bilmiyordum. Bunu nasıl söyleyebilirim?... Brom bir bakıma lanetliydi. Biri hariç bütün görevlerinde başarısız olmak onun kaderiydi, ama kendi hatası yüzünden olmayacaktı bu başarısızlıkları. Bir Süvari olarak seçilmişti, ama ejderhası ölmüştü. Bir kadını sevdi, ama kadının mahvolmasına neden olan şey onun sevgisi oldu. Ve sanırım seni korumak ve eğitmek için seçildi, ama sonunda bunda da başarısız oldu. Başarılı olduğu tek şey Morzan'ı öldürmekti ve daha iyi bir iş yapamazdı."</p>

  <p>"Brom, bana hiç kadından bahsetmedi," diye karşılık verdi, Eragon.</p>

  <p>Angela kayıtsızca omuz silkti. "Ben yalan söylemeyecek birinden duydum. Ama bu kadar konuşma yeter! Hayat devam ediyor ve ölüleri endişelerimizle rahatsız etmemeliyiz." Yerden bir saz yığını alıp becerikli bir şekilde örmeye başladı, konu kapanmıştı.</p>

  <p>Eragon biraz tereddüt ettikten sonra ona boyun eğdi. "Pekâlâ. Neden Teirm yerine Tronjheim'desin?"</p>

  <p>"Ah, işte sonunda ilginç bir soru," dedi, Angela. "Ziyaretin sırasında Brom'un adını duyunca Alagaesia'ya geçmişin geri döndüğünü hissettim. İnsanlar imparatorun bir Süvari'nin peşinde olduğunu fısıldaşıyorlardı. 0 zaman Varden'in yumurtasından ejderhanın çıktığını anladım ve dükkânımı kapatıp daha fazlasını öğrenmek için yola çıktım."</p>

  <p>"Yumurtadan haberin var mıydı?"</p>

  <p>"Elbette vardı. Ben aptal biri değilim. İnanamayacağın kadar uzun bir süredir hayattayım. Benim bilmediğim çok az şey olur." Durup dikkatini yaptığı işe verdi. "Neyse, Varden'e olabildiğince çabuk gitmem gerektiğini biliyordum. Nerdeyse bir aydır hurdayım, ama burası pek umurumda değil, bana göre fazla küflü. Ve Farthen Dûr'da herkes o kadar soylu ve ciddi ki. Büyük olasılıkla hepsini trajik bir ölüm bekliyor." Uzun bir şekilde iç çekti, yüzünde alaycı bir ifade vardı. "Ve Cüceler de bütün hayatları boyunca kayalara çekiç sallamaktan mutlu olan batıl inançlı bir yığın ahmaktan oluşuyor. Buranın tek iyi yanı Farthen Dûr'da yetişen mantarlar."</p>

  <p>"O zaman neden burda kalıyorsun?" diye sordu, Eragon gülerek.</p>

  <p>"Çünkü önemli olayların gerçekleştiği yerlerde olmayı severim," dedi Angela, başını yana eğerek. "Üstelik eğer Teirm'de kalsaydım Solembum bensiz giderdi ve ben onun yanımda olmasından hoşlanıyorum. Ama söyle bana, son görüşmemizden beri hangi maceraları yaşadın?"</p>

  <p>Eragon sonraki bir saat boyunca son iki buçuk ayın maceralarım özetledi. Angela sessizce dinledi, ama Murtagh'ın adı geçince, "Murtagh!" diye kekeledi.</p>

  <p>Eragon başını evet anlamında salladı. "Bana kim olduğunu söyledi. Ama bir hükme varmadan önce hikâyemi bitirmeme izin ver." Hikâyesine devam etti. Tamamladığında Angela düşünceli bir şekilde arkasına yaslanmış, elindeki sazları unutmuştu. Solembum bir uyarıda bulunmadan gizlendiği yerden çıkıp kucağına atladı. Kıvrılıp mağrur bir şekilde Eragon'a baktı.</p>

  <p>Angela kediyi okşadı. "Büyüleyici. Galbatorix Urgallarla işbirliği içine girdi ve Murtagh sonunda ortaya çıktı... Murtagh konusunda dikkatli olmanı öneririm, ama belli ki tehlikenin farkındasın."</p>

  <p>"Murtagh sarsılmaz bir dost ve sağlam bir yandaş oldu," dedi, Eragon kararlı bir şekilde.</p>

  <p>"Yine de bence dikkatli ol." Angela duraksayıp keyifsiz bir şekilde, "Ve bir de Shade, Durza konusu var," dedi. "Bence şu anda Varden için Galbatorix'in yanı sıra en büyük tehlike o. Shade'lerden nefret ederim... kara büyüden sonra en kötü büyüleri yaparlar. Kör bir saç tokasıyla kalbini çıkarıp domuzlara vermeyi isterdim!"</p>

  <p>Eragon, onun ani öfkesi karşısında şaşırdı. "Anlamıyorum. Brom bana Shade'lerin isteklerini gerçekleştirmek için ruhları kullanan büyücüler olduklarını söylemişti. Bu onları neden bu kadar kötü yapıyor ki?"</p>

  <p>Angela başını iki yana salladı. "Yapmıyor. Sıradan büyücüler yalnızca sıradandırlar... diğerlerinden ne daha iyi, ne de daha kötüdürler. Ruhları ve ruhların güçlerini kontrol etmek için sihirli güçlerini kullanırlar. Ama Shade'ler daha büyük güç için bu kontrolden vazgeçer ve vücutlarının ruhlar tarafından kontrol edilmesine izin verirler. Ne yazık ki yalnızca en kötü ruhlar insanları ele geçirir ve bir kez yerleştikten sonra da bir daha asla ayrılmazlar. Eğer bir büyücü kendisinden daha güçlü bir ruhu çağırıyorsa böyle bir şey kazayla gerçekleşebilir. Sorun şu ki, Shade bir kez meydana geldikten sonra onu öldürmek çok zordur. Eminim sen de biliyorsundur yalnızca iki lişi, Elf Laetri ve Süvari Irnstad böyle bir şeyi başardı."</p>

  <p>"Hikâyelerini duymuştum." Eragon odayı işaret etti. "Neden Tronjheim'de bu kadar yukarda yaşıyorsun? Yalnız olmak rahatsızlık verici değil mi? Ve bütün bu şeyleri buraya nasıl çıkardın?"</p>

  <p>Angela başını geriye atıp alaycı bir kahkaha attı. "Gerçeği mi istiyorsun? Saklanıyorum. Tronjheim'e ilk geldiğimde birkaç günü huzur içinde geçirdim. Ama beni Farthen Dûr'a alan muhafız kim olduğumu ağzından kaçırdı. Sonra burdaki bütün büyücüler, bu sıfatı zor hak etseler bile, gizli gruplarına katılmam için beni sıkıştırıp durdular. Özellikle de grubu yöneten o drajl ikizler. Sonunda, hepsini kurbağaya çevirmekle tehdit ettim, ama bu onları vazgeçirmedi, bu yüzden ben de bir gece bu kata sıvıştım. Tahmininden daha basit bir işti, özellikle de benim yeteneklerim için."</p>

  <p>"Farthen Dûr'a kabul edilmeden önce ikizlerin zihnini incelemelerine izin verdin mi?" diye sordu, Eragon. "Ben hatıralarımı taramalarına izin vermek zorunda kaldım."</p>

  <p>Angela'nın gözlerinde soğuk bir parıltı belirdi. "İkizler onlara yapabileceklerimden korktukları için beni incelemeye cesaret edemezlerdi. Oh, bunu çok isterlerdi, ama böyle bir çabanın onları mahvedip abuk sabuk konuşmalarına neden olacağını biliyorlardı. Ben buraya Varden'in insanların zihinlerini incelemeye başlamadan önce de gelip gidiyordum... bu yüzden beni şimdi incelemeye alamazlar."</p>

  <p>Öteki odaya bakıp, "Eh! Bu çok aydınlatıcı bir konuşma oldu, ama korkarım artık gitmen gerekiyor," dedi. "Adamotu kökü ve kurbağa dilli güvercin kaynamak üzeredir, onunla ilgilenmem gerek. Zamanın olunca yine gel. Ve lütfen kimseye burda olduğumu söyleme. Tekrar taşınmak hiç hoşuma gitmez. Asabım bozuluyor... sinirleniyorum. Ve beni sinirli görmeyi hiç istemezsin!"</p>

  <p>"Sırrını saklayacağım," dedi, Eragon ayağa kalkarak.</p>

  <p>Solembum ayağa kalkan Angela'nın kucağından yere atladı. "Güzel!" dedi.</p>

  <p>Eragon veda edip odadan çıktı. Solembum ejderha yuvasına kadar ona eşlik etti, sonra kuyruğunu sallayarak onu gönderip salına salına uzaklaştı.</p>
</body>
</html>
