<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Vadiyi Uçarak Geçmek</h1>

  <p>Sabah Saphira, Eragon ve Arya'yla birlikte uçtu. Eragon bir süreliğine Murtagh'dan uzaklaşmak istiyordu. Titreyerek giysilerine sıkıca sarındı. Kar yağacak gibi görünüyordu. Saphira kendini hava akımına bırakarak tembel tembel yükseldi, ne düşünüyorsun?</p>

  <p>Eragon, Beor Dağları'nı düşünüyordu. Saphira yerden çok yüksekte uçmasına rağmen göğe doğru yükselmeye devam ediyordu. Dünkü bir cinayetti. Bunun için başka bir sözcük bulamıyorum.</p>

  <p>Saphira sola doğru yattı. Aceleyle verilmiş kötü bir karardı, fakat Murtagh doğruyu yapmaya çalıştı. Diğer insanları alıp satan adamlar başlarına gelen her türlü talihsizliği hak ederler. Eğer Arya’ya yardım etmeye kararlı olmasak bütün köle tacirlerini avlayıp hepsini parçalardım!</p>

  <p>Evet, dedi, Eragon mutsuz bir şekilde. Ama Torkenbrand savunmasızdı. Kendini koruyamaz ya da kaçamazdı. Bir dakika daha olsa teslim olurdu. Murtagh, ona bu şansı vermedi. Torkenbrand en azından dövüşebilseydi durum o kadar kötü olmazdı.</p>

  <p>Eragon, Torkenbrand dövüşseydi bile sonuç aynı olurdu. İkimiz de biliyoruz ki çok az insan dövüşte senin ve Murtagh'ın karşısında dayanabilin Torkenbrand yine de ölürdü, ama sen eşit olmayan bir düelloda ölmesini daha adil ya da onurlu olduğunu düşünüyor gibisin.</p>

  <p>Neyin doğru olduğunu bilmiyorum, diye itiraf etti Eragon, sıkıntıyla Mantıklı gelen bir cevap yok. Bazen bir cevap olmaz, dedi, Saphira yumuşak bir şekilde. Bu olaydan Murtagh hakkında olabildiğince şey öğren. Sonra onu bağışla. Eğer bağışlayamıyorsan en azından unut, çünkü hareketi ne kadar sert olursa olsun o sana zarar verme niyetinde değildi.</p>

  <p>Eragon kaşlarını çatarak eyerde kıpırdandı. Bir sinekten kurtulmaya ralışan bir at gibi silkinip Saphira'nın omzunun üstünden Murtagh'ın konumunu kontrol etti. Çizdikleri rotanın gerisinde bir leke dikkatini çekti.</p>

  <p>Dün geç saatte geçtikleri dere yatağında Urgallar kamp kurmuştu. Eragon'un kalp atışları hızlandı. Urgallar nasıl olup da atları olmadığı halde onlara yaklaşabilirdi? Saphira da yaratıkları görmüş ve kanatlarını vücuduna bastırarak dalışa geçmişti. Bizi gördüklerini sanmıyorum, dedi, Saphira.</p>

  <p>Eragon öyle olduğunu umuyordu. Saphira dalış açısını dikleştirirken Eragon içlerine giren havaya engel olmak için gözlerini iyice kıstı. Şefleri onları çok hızlı yürütüyor olmalı, dedi.</p>

  <p>Evet... belki hepsi yorgunluktan ölür.</p>

  <p>İndiklerinde Murtagh ters bir şekilde sordu. "Şimdi ne var?"</p>

  <p>"Urgallar bize yaklaşıyor," dedi, Eragon. Kamp yerini işaret ederek.</p>

  <p>"Daha ne kadar gitmemiz gerekiyor?" diye sordu, Murtagh, ellerini gökyüzüne koyup gün batımına ne kadar kaldığını ölçerek.</p>

  <p>"Normalde mi?... Tahminimce beş gün kadar. Bu hızla gidersek yalnızca üç. Ama yarın oraya varmazsak Urgallar bizi yakalar ve Arya kesinlikle ölür."</p>

  <p>"Bir gün daha dayanabilir."</p>

  <p>"Buna güvenemeyiz," diye itiraz etti, Eragon. "Varden'e zamanında armamızın tek yolu uyumak için bile durmamak. Bu bizim tek şansımız."</p>

  <p>Murtagh acı bir şekilde güldü. "Bunu yapmayı nasıl bekleyebilirsin? Günlerdir yeterince uyumuyoruz zaten. Süvariler bizim gibi ölümlülerden farklı bir malzemeden yapılmıyorlarsa sen de benim kadar yorgun olmalısın. İnanılmaz yol kat ettik ve fark etmediysen diye söylüyorum atlar artık yıkılmak üzere. Bir gün daha böyle gidersek hepimiz ölebiliriz."</p>

  <p>Eragon omuz silkti. "Ölelim o zaman. Başka seçeneğimiz yok."</p>

  <p>Murtagh dağlara baktı. "Ben ayrılırsam, siz de Saphira'yla uçarsırnız... O zaman Urgallar güçlerini bölmek zorunda kalırlar ve bu da sizin Varden'e varma şansınızı artırır."</p>

  <p>"Bu intihar olur," dedi, Eragon kollarını göğsünde kavuşturarak "Her nasılsa bu Urgallar yürüyerek bizim atla gittiğimizden daha hızlı yol alıyorlar. Seni bir geyik gibi ezip geçerler. Onlardan kaçmanın tek yolu Varden'e sığınmak." Söylediklerine rağmen Murtagh'ın kalmasını istediğinden emin değildi. Ondan hoşlanıyorum, diye itiraf etti kendi kendine. Ama artık bunun iyi bir şey olup olmadığından emin değilim.</p>

  <p>"Ben daha sonra kaçarım," dedi, Murtagh birden. "Varden'e vardığımızda yan vadide gözden kaybolur ve Surda'ya giderim. Orda fazla dikkat çekmeden gizlenirim."</p>

  <p>"Yani kalıyorsun?"</p>

  <p>"Uyuyarak ya da uyumadan seni Varden'e ulaştıracağım," diye söz verdi, Murtagh.</p>

  <p><br /></p>

  <p>Yenilenen bir kararlılıkla Urgallarla aralarındaki mesafeyi açmak için mücadele etmeye başladılar, ancak takipçileri yaklaşmaya devam ediyordu. Gece çökerken yaratıklar o sabah olduklarından daha yakındılar. Yorgunluk Murtagh ve Eragon'un gücünü tüketirken atların üzerinde sırayla uyuyorlar, uyanık olan atları doğru yöne götürüyordu.</p>

  <p>Eragon kendilerine rehberlik etmesi konusunda Arya'nın hafızasına güveniyordu. Ama Arya'nın zihninin yabancı doğası yüzünden bazen rota konusunda hatalar yapıyordu ve bu da çok değerli zamanlarını kaybetmelerine neden oluyordu. Dağın doğu tarafındaki kolunun eteklerine yavaş yavaş yaklaşıyor, kendilerini Varden'e götürecek vadiyi arıyorlardı. Gece yarısı gelip geçti, ama vadiden bir iz yoktu.</p>

  <p><br /></p>

  <p>Güneş yeniden doğduğunda Urgalların çok geride kaldıklarını görüp rahatladılar. "Bu son gün," dedi, Eragon kocaman esneyerek. "Öğlene kadar Varden'e iyice yaklaşmazsak Arya'yla uçacağım. Sen o zaman istediğin yere gitmekte özgürsün, ama Snowfire'ı da götürmen gerekiyor. Onu almak için geri gelemem."</p>

  <p>"Bu gerekli olmayabilir; oraya hâlâ zamanında varma şansımız var," dedi, Murtagh. Kılıcının sapını okşadı.</p>

  <p>Eragon omuz silkti. "Olabilir." Arya'nın yanına gidip elini alnına koydu. Nemli ve tehlikeli derecede sıcaktı. Gözleri gözkapaklarının altında sanki bir kâbus görüyormuş gibi huzursuz bir şekilde kıpırdanıyordu. Eragon daha fazlasını yapabilmeyi dileyerek alnına nemli bir bez koydu.</p>

  <p><br /></p>

  <p>O sabah geç saatlerde çok geniş bir dağın etrafından dolaştıktan sonra Eragon dağın ucunda dar bir vadi gördü. O kadar dardı ki kolayca gözden kaçabilirdi. Arya'nın sözünü ettiği Beartooth Nehri bu vadide akıyor ve arazi boyunca kaygısızca halka çiziyordu. Rahatlayarak gülümsedi; gitmeleri gereken yer orasıydı.</p>

  <p>Eragon geriye bakarak telaşla Urgallarla aralarındaki mesafenin bir fersahın altına düştüğünü gördü. Murtagh'a vadiyi işaret etti. "Görünmeden oraya sızabilirsek bu onları şaşırtabilir."</p>

  <p>*</p>

  <p>Vadiye yaklaşırlarken Beor Dağları'nı kaplayan ormanın birbirine dolanan dallarının altından geçtiler. Neredeyse siyah olan kabuklarındaki geniş yarıkları, aynı renkteki iğneleri ve topraktan çıplak dizler gibi yükselen kökleriyle ağaçlar oldukça uzundu. Yerlerde her biri at başı büyüklüğünde olan kozalaklar vardı. Siyah sincaplar ağaçların tepelerinde sohbet ediyor, ağaçların gövdelerindeki deliklerde gözler parlıyordu.</p>

  <p>Orman Eragon'a bir huzursuzluk hissi veriyordu; ensesindeki tüyler diken diken olmuştu. Havada düşmanca bir şey vardı, sanki ağaçlar bu davetsiz misafirlerden hoşlanmamıştı. Çok yaşlılar, dedi Saphira, burnuyla bir ağaç gövdesine dokunarak.</p>

  <p>Evet, dedi, Eragon, ama dost değiller. İçerilere girdikçe ağaçlar sıklaştı. Alanın darlığı Saphira'nın Arya'yla birlikte havalanmasına neden oldu. Takip edecekleri açık bir yol olmadığı için sert çalılar Eragon ve Murtagh'ın hızını kesiyordu. Beartooth Nehri yanlarında akıyor, havayı çağıldayan su sesiyle dolduruyordu. Yakınlardaki bir tepe güneşi engelli, yor, erken gün batınıma neden oluyordu.</p>

  <p>Eragon vadinin ağzına gelince orası tepelerin arasındaki ince bir ge. dik gibi görünmesine rağmen gerçekte Spine'ın vadileri kadar geniş olduğunu fark etti. Yalnızca kabartılı ve gölgeli dağların muazzam büyüklüğü vadinin bu kadar dar görünmesine neden oluyordu. Dik yamaçlarından şelaleler dökülüyordu. Gökyüzü tepedeki ince bir şerit gibi kalmıştı ve büyük oranda gri bulutlarla kaplıydı. Nemli yerden yükselen sis havayı soğutmuştu. Nefesleri ağızlarından beyaz dumanlar halinde çıkıyordu. Yosunlardan oluşan halının altında yabani böğürtlen çalıları sürünüyor, az miktardaki güneş ışığı için mücadele ediyordu. Çürüyen ağaçların etrafında kırmızı ve sarı renkte mantarlar türemişti.</p>

  <p>Her yer sessiz ve sakindi, ağır hava bütün sesleri bastırıyordu. Saphira sessiz kanat çırpışlarıyla yakınlara indi. Etraftaki manzaraya baktı. Kanatlarında kırmızı işaretler olan yeşil ve siyah renkli kuş sürüsünün yanından geçtim. Daha önce hiç böyle kuşlar görmemiştim.</p>

  <p>Bu dağlardaki her şey garip, dedi, Eragon. Bir süre seninle gelmemin bir sakıncası var mı? Urgalları görmek istiyorum.</p>

  <p>Tabi ki gelebilirsin.</p>

  <p>Eragon, Murtagh'a döndü. "Varden bu vadinin sonunda gizleniyor. Acele edersek gece olmadan oraya varabiliriz."</p>

  <p>Murtagh ellerini kalçasına koyup homurdandı. "Ben burdan nasıl çıkacağım? Buna bağlanan başka vadi göremiyorum ve Urgallar yakında bize ulaşacak. Bir yerden kaçmam gerek."</p>

  <p>"Merak etme," dedi, Eragon sabırsızlıkla. "Burası uzun bir vadi; ileride bir çıkış olduğu kesin." Arya'yı Saphira'dan çözüp Snowfire'a bindirdi. "Arya'ya dikkat et... ben Saphira'yla uçacağım. İlerde buluşuruz." Saphira'nın sırtına binip kendini bağladı.</p>

  <p>"Dikkatli ol," diye onu uyardı Murtagh, kaşlarını düşünceli bir şekilde çatarak. Sonra atları hızla yürüttü.</p>

  <p>Saphira göğe yükselirken Eragon, şu zirvelerden birine çıkabilir misin, diye sordu. Oradan hedefimizi ve Murtagh'ın kaçabileceği yeri görebiliriz. Bütün vadi boyunca sızlanışını dinlemek istemiyorum.</p>

  <p>Deneyebiliriz, dedi, Saphira. Ama hava çok daha soğuyacak. Kalın giyindim.</p>

  <p>Sıkı tutun o zaman! Saphira birden dimdik yükselmeye başladı. Kanatlarını güçlü bir şekilde çırparak vadiyi yeşil bir çizgi halinde geride bıraktı. Beartooth Nehri ışığın vurduğu yerde gümüş gibi parlıyordu.</p>

  <p>Bir bulut katmanının üstüne çıktılar. Havayı buzlu bir nem doldurdu. Etraflarını şekilsiz gri bir örtü kapladı, bir kol boyu ileriyi göremiyorlardı. Eragon bu arada bir şeye çarpmamalarını diledi. Elini uzatarak havada salladı. Üzerine biriken su kolunu ıslattı.</p>

  <p>Tepesinden bulanık gri bir şey uçtu ve kanatlarını deli gibi çırpan bir güvercinle karşılaştı. Bacağında beyaz bir bant vardı. Saphira kuşa doğru bir hamle yaptı, çenesini açarak dilini uzattı. Saphira'nın keskin dişleri kuyruk tüylerine bir milim kala kapanırken kuş tiz bir çığlık attı. Sonra hızla uzaklaşarak gözden kayboldu, çılgın kanat çırpışları duyulmaz oldu.</p>

  <p>Bulutların üstüne çıktıklarında Saphira'nın pullan minik gökkuşakları yansıtan ve pullarının mavisiyle titreşen binlerce su damlasıyla kaplıydı. Eragon silkindi, giysilerindeki suyu etrafa saçarken ürperdi. Artık yeri göremiyordu, yalnızca dağların etrafında kıvrılan bulut tepeleri vardı.</p>

  <p>Dağlardaki ağaçlar güneşin altında mavi beyaz bir şekilde parlayan kaim buzullara teslim olmuştu. Eragon karın parlaklığı karşısında gözlerini kapamak zorunda kaldı. Bir dakika sonra gözlerini açmaya çalıştı, ama ışık gözünü aldı. Siniri bozularak kolunun arkasından bakmaya çalıştı. Sen nasıl dayanabiliyorsun, diye sordu, Saphira'ya.</p>

  <p>Gözlerim seninkilerden daha güçlü, cevabını verdi, Saphira.</p>

  <p>Hava buz gibiydi. Eragon'un saçlarındaki su donmuş, parlak bir miğfere dönmüştü. Gömleği ve pantolonu bedenini sert bir kabuk gibi sarıyordu. Saphira'nın pulları kayganlaşmış ve donmuştu; kanatlarını kırağı süslüyordu. Daha önce hiç bu kadar yükseğe uçmamışlardı, ama dağların zirveleri hâlâ millerce yukarıdaydı.</p>

  <p>Saphira'nın kanat çırpışı yavaş yavaş hafifledi ve nefes alması zorlaştı. Eragon nefes nefese yutkundu; yeterli hava yok gibiydi. Panikle savaşarak destek almak için Saphira'nın dikenlerini yakaladı.</p>

  <p>Buradan... gitmeliyiz, dedi. Gözlerinin önünde kırmızı benekler uçuşmaya başlamıştı. Ben... ben nefes alamıyorum. Saphira, onu duymuyor gibiydi, bu yüzden mesajı daha yüksek sesle tekrarladı. Yine bir cevap yoktu. Beni duyamıyor, diye düşündü. Sersemlemiş bir şekilde daha fazla düşünemeyerek Saphira'nın böğrünü yumrukladı. "Bizi aşağıya indir!"</p>

  <p>Bu çaba başını döndürdü. Dönen bir karanlığa doğru girdiğini hissetti.</p>

  <p><br /></p>

  <p>Bulutların altından çıkarken yeniden kendine geldi. Başı zonkluyordu. Ne oldu, diye sordu, doğrulup şaşkınlıkla etrafına bakarak.</p>

  <p>Bayıldın, diye cevap verdi, Saphira.</p>

  <p>Parmaklarını saçlarının arasından geçirirken buz parçacıklarını fark edip durdu. Evet, biliyorum, ama neden bana cevap vermedin?</p>

  <p>Kafam karıştı. Sözcüklerin anlamsız geldi. Bayılınca da bir şeylerin ters gittiğini anlayıp inişe geçtim. Ne olduğunu anlamak için fazla inmem gerekmedi.</p>

  <p>İyi ki sen de bayılmadın, dedi Eragon, sinirli bir şekilde gülerek. Saphira yalnızca kuyruğunu salladı. Eragon özlemle artık bulutların arasında kalan zirvelere baktı. Şu zirvelerden birine çıkamamamız çok yazık... Eh artık biliyoruz: bu vadiden ancak geldiğimiz yoldan çıkabiliriz. Neden havamız tükendi? Neden burada hava var da orada yok?</p>

  <p>Bilmiyorum, ama bir daha güneşe o kadar yakın uçmaya cesaret etmem. Bu deneyimi unutmamalıyız. Bir başka Süvariyle savaşmamız gerekirse bu bilgi işimize yarar.</p>

  <p>Umarım böyle bir şey hiç olmaz, dedi, Eragon. Şimdilik aşağıda kala' lım. Bir günlük bu kadar macera yeter.</p>

  <p>Hafif hava akımına kendilerini bırakıp bir dağdan diğerine uçtular, ta ki Eragon Urgalların vadinin ağzına geldiklerini görene kadar. Bu kadar hızlı yol almalarını sağlayan şey ne ve buna nasıl dayanabiliyorlar?</p>

  <p>Artık onlara yakın olduğumuz için bu Urgalların daha önce karşılaştıklarımızdan daha iri olduklarını görebiliyorum. Uzun boylu bir adam onların ancak göğsüne kadar gelebilir. Hangi topraklardan geldiklerini bilmiyorum, ama böyle yaratıklar ürettiğine göre berbat bir yer olmalı.</p>

  <p>Eragon aşağıya baktı... Saphira'nın gördüğü ayrıntıları göremiyordu. Eğer bu hızda gitmeye devam ederlerse Varden'ı bulamadan Murtagh'ı yakalarlar.</p>

  <p>Umudunu kaybetme. Orman hızlarını yavaşlatabilir... Onları sihirle durdurmak mümkün mü?</p>

  <p>Eragon başını iki yana salladı. Onları durdurmak mı... hayır. Sayılan çok fazla. Vadinin yerindeki sis katmanını hatırlayıp sırıttı. Ama onlan biraz geciktirebilirim. Gözlerini kapatıp söyleyeceği sözcükleri seçti, sise baktı ve emretti. "Gath un reisa du rakr!"</p>

  <p>Aşağıda bir karışıklık oldu. Yukarıdan bakınca, yer ağır ağır akan dev bir nehir haline gelmiş gibi görünüyordu. Ağır sis kuşağı Urgallarm önüne geçti ve fırtına bulutu gibi kalınlaşarak karanlık, ürkütücü bir duvara dönüştü. Urgallar önce tereddüt etti, sonra durdurulamaz bir koç başı gibi ilerlemeye devam ettiler. Bariyer etraflarında dönmeye devam ediyor, ön sıradakilerin görünmesini engelliyordu.</p>

  <p>Eragon'un gücündeki tükeniş çok ani ve büyük olduğu için kalbi ölmekte olan bir kuş gibi çırpınıyordu. Gözleri yuvalarında dönerek nefes almaya çalıştı. Sihrin kendisini bırakmasını sağlamaya –hayatının akıp gittiği deliği tıkamaya– çalıştı. Vahşi bir homurtuyla kendini sihirden geri Çekerek bağlantıyı kopardı. Sihrin sarmaşıkları kafası kesilmiş yılanlar gibi zihninden kopmaya başladı, sonra isteksizce bilincinden uzaklaşıp gücünün kalıntılarına tutunmaya çalıştılar. Sis duvarı dağıldı ve bir çamur kulesi gibi yere yığıldı. Urgallar yavaşlamamıştı bile.</p>

  <p>Eragon gevşek bir şekilde Saphira'nın üstüne yığıldı, nefes nefese kalmıştı. Brom'un söylediklerini şimdi hatırlıyordu. "Sihir mesafeden etkilenir, tıpkı bir ok ya da mızrak gibi. Bir mil uzaktaki bir şeyi kaldırmaya ya da yerinden oynatmaya çalışırsan yakındaki bir şeyden daha fazla enerjini tüketecektir." Bunu bir daha unutmayacağım, diye düşündü keyifsizce.</p>

  <p>En başında unutmamalıydın, dedi, Saphira anlamlı bir şekilde. Önce Gil'ead'daki toprak şimdi de bu. Brom'un söylediklerine dikkat etmedin mi sen? Böyle devam edersen kendini öldüreceksin.</p>

  <p>Dikkat ettim, diye ısrar etti, Eragon çenesini ovuşturarak. Yalnızca aradan biraz zaman geçti ve bu konuda düşünme fırsatım olmadı. Daha önce hiç uzaktan sihir yapmamıştım, bu yüzden bu kadar zor olduğunu nereden bilebilirdim?</p>

  <p>Saphira homurdandı. Bir dahaki sefere cesetleri diriltmeye çalışırsın sen. Brom'un bu konuda söylediklerini de unutma sakın.</p>

  <p>Unutmam, dedi, Eragon sabırsızlıkla. Saphira yere doğru alçalıp Murtagh'ı ve atları aramaya başladı. Eragon, ona yardımcı olabilirdi, ama oturacak enerjisi bile yoktu.</p>

  <p>Saphira küçük bir alanda durdu. Eragon atların durmuş ve Murtagh'ın çömelmiş yeri incelediğini görünce şaşırdı. Eragon, Saphira'nın üstünden inmeyince Murtagh yanına koşup sordu. "Ne oldu?" Sesi aynı anda hem öfkeli, hem endişeli, hem de yorgundu.</p>

  <p>"...Bir hata yaptım," dedi, Eragon dürüstçe. "Urgallar vadiye girdi. Onları şaşırtmaya çalıştım, ama sihrin kurallarından birini unuttum ve bu bana pahalıya patladı."</p>

  <p>Murtagh kaşlarını çatarak başparmağıyla omzunun gerisini işaret etti. "Az önce kurt izleri buldum, ama ayak izleri iki elim genişliğinde ve iki üç santim derinliğinde. Burda senin için bile tehlikeli olabilecek hayvanlar var, Saphira." Ona döndü. "Ormana giremeyeceğini biliyorum, ama benim ve atların üstünde uçabilirsin. Bu şekilde canavarları bizden uzakta tutarsın. Aksi halde benden geriye yalnızca bir yüksükte rosto yapacak kadar parça kalır."</p>

  <p>"Espri yapıyorsun değil mi, Murtagh?" dedi Eragon, gülümseyerek. Kasları titriyor, bu da dikkatini yoğunlaştırmasını zorlaştırıyordu.</p>

  <p>"Yalnızca kara mizah." Murtagh gözlerini ovuşturdu. "Bunca zamandır bizi aynı Urgalların takip ettiğine inanamıyorum. Bize yetişmeleri için kuş olmaları gerekir."</p>

  <p>"Saphira onların bizim gördüklerimizden daha iri olduklarını söyledi," dedi, Eragon.</p>

  <p>Murtagh küfredip kılıcının kabzasını kavradı. "Bu her şeyi açıklıyor! Saphira, eğer haklıysan bunlar Kull, yani Urgalların seçkin tabakasıdır. Kabile reislerinin başlarında olduğunu tahmin etmeliydim. Ata binmezler, çünkü atlar ağırlıklarını taşıyamaz –hiçbirinin boyu iki buçuk metreden kısa değildir– ve günlerce koşup yine de savaşa hazır olabilirler. Bir tanesini öldürmek için beş adam gerekir. Kull savaş haricinde mağaralarından çıkmaz, bu yüzden eğer böyle bir güçle dışardaysalar büyük bir katliam bekliyorlar demektir."</p>

  <p>"Önlerinde kalabilir miyiz?"</p>

  <p>"Kimbilir?" dedi, Murtagh. "Güçlüler, kararlılar ve sayıları çok fazla. Onlarla karşılaşmak zorunda kalabiliriz. Eğer böyle bir şey olursa Varden'in yakınlara bize yardım edecek nöbetçiler yerleştirmiş olmasını umuyorum. Bizim becerilerimiz ve Saphira'ya rağmen onları durduranlayız."</p>

  <p>Eragon'un başı dönüyordu. "Biraz ekmek verebilir misin? Bir şeyler yemeliyim." Murtagh hemen ekmek getirdi ona. Bayat ve sertti, ama Eragon minnetle çiğnemeye başladı. Murtagh gözlerinde endişeyle vadi duvarlarını taramaya başladı. Eragon, onun bir kaçış yolu aradığını biliyordu. "İçerlerde bir çıkış olacak."</p>

  <p>"Tabi," dedi Murtagh zorlama bir iyimserlikle, sonra bacağına bir şaplak indirdi. "Gitmeliyiz."</p>

  <p>"Arya nasıl?"</p>

  <p>Murtagh omuz silkti. "Ateşi daha kötüleşti. Çırpınıp duruyor. Ne bekliyordun? Gücü tükeniyor.</p>

  <p>Zehir daha fazla zarar vermeden onu Varden'e yetiştirmelisin."</p>

  <p>"Seni geride bırakmam," diye ısrar etti Eragon, her lokmayla gücünü yeniden kazanarak. "Urgallar bu kadar yakındayken olmaz."</p>

  <p>Murtagh tekrar omuz silkti. "Nasıl istersen. Ama seni uyarıyorum, benimle kalırsan ölecek."</p>

  <p>"Böyle söyleme," dedi Eragon, Saphira'nın eyerinde doğrularak. "Onu kurtarmama yardım et.</p>

  <p>Bunu hâlâ yapabiliriz. Bunu cana karşılık can gibi düşün... Torkenbrand'ın tazminatı."</p>

  <p>Murtagh'ın yüzü hemen karardı. "Bu benim borcum değil. Sen.." Karanlık ormanda bir boru sesi duyulunca sustu. "Daha sonra söyleyeceklerim var," dedi kısaca, atların yanına giderek. Dizginleri alıp Eragon'a öfkeli bir bakış fırlatarak uzaklaştı.</p>

  <p>Saphira havalanırken Eragon gözlerini kapadı. Yumuşak bir yatağa uzanıp bütün sıkıntılarını unutabilmeyi diliyordu. Saphira, dedi sonunda. Isıtmak için ellerini kulaklarına kapadı. Arya'yı Varden'e götürsek nasıl olur? O güvende olduktan sonra dönüp Murtagh'ı almaya geliriz.</p>

  <p>Varden buna izin vermez, dedi, Saphira. Urgallara Varden'in yerini bildirmeye gittiğini düşünebilirler. Güvenlerini kazanacak bir durumda gitmiyoruz onlara. Neden bütün bir Kull grubunu kapılarına kadar getirdiğimizi merak edeceklerdir.</p>

  <p>Onlara doğruyu söyleyip bize inanmalarını umarız, dedi, Eragon.</p>

  <p>Eğer Kull, Murtagh'a saldırırsa ne yapacağız?</p>

  <p>Savaşacağız tabi! Onu ve Arya 'yı esir almalarına ya da öldürmelerine izin vermeyeceğim, dedi Eragon öfkeyle.</p>

  <p>Saphira'nın sesinde bir alay gizliydi. Ne kadar soyluca. Oh, bir sürü Urgalı öldürürüz –sen sihir ve kılıcınla, ben de dişlerim ve pençelerimle– ama sonunda boşa çıkan bir çaba olur bu. Sayılan çok fazla... Onları yenemeyiz.</p>

  <p>Ne yapacağız o zaman, diye sordu, Eragon. Arya'yı ve Murtagh'ı onların merhametlerine bırakacak değilim.</p>

  <p>Saphira kuyruğunu sallarken ucu yüksek sesle ıslık çalıyordu. Senden bunu istemiyorum. Ama önce biz saldırırsak avantaj kazanabiliriz.</p>

  <p>Delirdin mi? Bizi... Eragon susarak bunu düşünmeye başladı. Şaşırdıkları için bir şey yapamayacaklar.</p>

  <p>Kesinlikle, dedi, Saphira. Güvenli bir yükseklikten büyük zararlar verebiliriz. Üzerlerine kaya atalım, diye öneride bulundu Eragon. Bu onları dağıtır.</p>

  <p>Kafaları yeterince kalın değilse. Saphira sağa doğru yatıp hızla Beartooth Nehri'ne doğru alçaldı. Güçlü pençeleriyle orta büyüklükte bir kaya alırken Eragon yumruk büyüklüğünde birkaç taş kaptı. Taşlarla yüklenmiş bir şekilde Urgalların üstüne gelene dek havada süzüldü Saphira. Şimdi, diye bağırdı kayayı bırakarak. Kayadan füzeler ormanın tepesinden hızla geçip dallan kırarken boğuk çatırtılar duyuldu. Bir saniye sonra vadide çığlıklar yankılandı.</p>

  <p>Eragon, Urgalların gizlenecek yer arayarak dağıldıklarını duyunca güldü. Hadi biraz daha cephane bulalım, dedi Saphira'nın üstüne doğru eğilerek. Saphira kabul ederek nehir yatağına döndü.</p>

  <p>Zor bir işti, ama Urgalların ilerleyişini engelleyebiliyorlardı... ancak onları tamamen durdurmaları imkânsızdı. Saphira ne zaman kaya almak için gitse Urgallar ilerliyorlardı. Buna rağmen Eragon ve Saphira'nın çabaları Murtagh'ın Urgalların ilerisinde kalmasıyla sonuçlandı.</p>

  <p>Saatler geçerken vadi kararıyordu. Isıtacak güneş olmayınca hava, acı verecek kadar soğumuş, yerdeki sis buza dönerek ağaçlara yapışmıştı. Gece hayvanları mağaralarından çıkıp gizli gölgelerden topraklarına izinsiz giren yabancılara bakıyorlardı.</p>

  <p>Eragon dağ yamaçlarını incelemeye devam ediyor, yolculuklarının sonunu haber verecek olan şelaleyi arıyordu. Geçen her dakika Arya'nın ölüme biraz daha yaklaştığını acıyla fark ediyordu. "Daha hızlı, daha hızlı," diye mırıldandı kendi kendine, Murtagh'a bakarak. Saphira biraz daha taş almaya giderken, önce gidip Arya 'yı kontrol edelim. Gün bitmek üzere ve korkarım artık önünde saatler kaldı.</p>

  <p>Arya'nın hayatı kaderin ellerinde artık. Sen Murtagh'la kalarak seçimi, ni yaptın; artık bunu değiştirmek için çok geç, bu yüzden bu konuda acı çekmeyi bırak... Pullarımı kaşındırıyorsun. Şu anda yapabileceğimiz en iyi şey Urgalları bombalamaya devam etmek. Eragon, onun haklı olduğunu biliyordu, fakat sözleri endişesini azaltmaya yaramıyordu. Şelaleyi aramaya devam etti, ama önlerinde her ne varsa kalın dağ sırtlanyla gizlenmişti.</p>

  <p>Gerçek karanlık koyu bir bulut gibi ağaçların ve dağların üstüne çökerek vadiyi doldurdu. Keskin işitme ve koku alma duyusuna rağmen Saphira bile sık ormanda Urgalların yerini belirleyemiyordu artık. Onlara yardımcı olacak ay da yoktu; ayın dağların ardından yükselmesi saatler sürerdi.</p>

  <p>Saphira sola doğru uzun, yumuşak bir dönüş yapıp dağ sırtının etrafında süzülerek ilerledi. Eragon ilerideki belli belirsiz beyaz hattı görünce gözlerini kısıp baktı. Bu şelale olabilir mi, diye düşündü.</p>

  <p>Hâlâ gün batınımın parlaklığını taşıyan gökyüzüne baktı. Dağların karanlık siluetleri kıvrılarak bir araya geliyor ve vadinin etrafını kuşatan bir kâse biçimini alıyorlardı. Vadinin başlangıcı fazla uzakta değil, diye düşündü heyecanla, dağları işaret ederek. Sence Varden geldiğimizi biliyor mudur? Belki bize yardım etmesi için adamlarını gönderirler.</p>

  <p>Dost muyuz düşman mı anlamadan bize yardım edeceklerini sanmıyorum, dedi Saphira birden alçalmaya başlayarak. Murtagh'ın yanına dönüyorum, artık onunla kalmalıyız. Ben Urgalları bulamadığıma göre biz farkına varmadan onun üstüne çullanabilirler.</p>

  <p>Eragon, Zar'roc'u kınından çıkarırken savaşacak gücü olup olmadığını merak ediyordu. Saphira, Beartooth Nehri'nin soluna indi, sonra beklentiyle çömeldi. Uzaklardan şelalenin sesi geliyordu. Geliyor, dedi Saphira. Eragon kulaklarını dört açtı ve yaklaşan nal seslerini duydu. Murtagh önlerindeki atları sürerek ormandan koşarak çıktı. Onları görmesine rağmen durmadı.</p>

  <p>Eragon, Saphira'dan yere indi, sendeleyerek Murtagh'ın hızına yetişmeye çalıştı. Saphira ağaçlar yüzünden engellenmemek için nehre giderek onları takibe başladı. Eragon haberleri veremeden önce Murtagh, "Saphira'yla Urgallara taş attığınızı gördüm... büyük bir başarıydı. Kull durdu mu yoksa geri mi döndü?"</p>

  <p>"Hâlâ peşimizdeler, ama nerdeyse vadinin başındayız. Arya nasıl?"</p>

  <p>"Hayatta," dedi Murtagh sert bir şekilde. Nefesi kısa kısa çıkıyordu. Sonraki sözleri aldatıcı derecede sakindi, korkunç bir ihtirası saklayan bir adamınkiler gibi. "İlerde içinden geçebileceğim bir vadi filan var mı?"</p>

  <p>Eragon endişeyle önlerindeki dağda herhangi bir gedik görüp görmediğini hatırlamaya çalıştı; bir süredir Murtagh'ın içinde bulunduğu çıkmazı düşünmemişti. "Ortalık karanlık," dedi kaçamak bir şekilde, alçak bir dalın altından geçerek. "Bu yüzden görmemiş olabilirim, ama... hayır, yok."</p>

  <p>Murtagh şiddetli bir küfür savurup birden durdu, atların dizginlerini onlar durana kadar çekti. "Gidebileceğim tek yerin Varden olduğunu mu söylüyorsun?"</p>

  <p>"Evet, ama koşmaya devam et. Urgallar nerdeyse tepemize binecek!"</p>

  <p>"Hayır!" dedi, Murtagh öfkeyle. Parmağını Eragon'a uzattı. "Seni Varden'e gitmeyeceğim konusunda uyardım, ama sen bildiğini okudun ve şimdi beni korkunç bir durumda bıraktın! Elfin hafızasına sahip olan sensin. Neden bana buranın çıkmaz yol olduğunu söylemedin?"</p>

  <p>Eragon bu söz bombardımanı karşısında dimdik olup karşılık verdi. Bütün bildiğim nereye gideceğimizdi, arada neyin olduğu değil. Gelmeyi seçtiğin için beni suçlama."</p>

  <p>Murtagh dişlerinin arasından soluyarak öfkeyle uzağa döndü. Eragon, onun başını önüne eğmiş hareketsiz bir biçimde durduğunu görebiliyordu. Kendi omuzları da gergindi, boynunda bir damar atıyordu. Sabırsızlanarak ellerini kalçasına koydu.</p>

  <p>Neden durduk, diye sordu, Saphira.</p>

  <p>Dikkatimi dağıtma. "Varden'la olan sorunun nedir? Şu anda bile gizlemeni gerektirecek kadar korkunç bir şey olamaz. Sırrını açıklamaktansa Kull’la savaşmayı mı tercih ediyorsun? Bana güvenmeye başlamadan önce bu kavgayı kaç kez yapmamız gerekecek?"</p>

  <p>Uzun bir sessizlik oldu.</p>

  <p>Urgallar, diye hatırlattı Saphira telaşla.</p>

  <p>Biliyorum, dedi Eragon öfkesini engellemeye çalışarak. Ama bu işi çözmeliyiz. Çabuk, çabuk.</p>

  <p>"Murtagh," dedi, Eragon ciddiyetle. "Ölmek istemiyorsan Varden'e gitmeliyiz. Sana nasıl tepki vereceklerine bilmeden kollarına atılmama izin verme. Gereksiz sürprizler olmadan da yeterince tehlikeli olacak zaten."</p>

  <p>Sonunda Murtagh, Eragon'a döndü. Solukları hızlı ve sertti, köşeye sıkışmış bir kurt gibi. Durakladı, sonra acı çeken bir sesle, "Bilmeye hakkın var," dedi. "Ben... ben ilk ve son Tövbekâr olan Morzan'ın oğluyum."</p>
</body>
</html>
