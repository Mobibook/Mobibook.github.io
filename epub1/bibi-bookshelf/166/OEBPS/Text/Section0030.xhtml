<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Teirm'de Neler Oluyor?</h1>

  <p>Kuzeye, okyanusa doğru iki günlük yolculuktan sonra Saphira, Teirm'i gördü. Yoğun bir sis yeri kaplamış, Brom ve Eragon'un görüşünü engelliyordu. Batıdan esen bir rüzgâr sisi alıp götürünce bu sorun da ortadan kalktı. Güneşin altında titreşen denizin kenarına yuvalanmış, gururlu gemilerin sarılı yelkenleriyle demir attığı Teirm birdenbire önlerinde belirince Eragon yutkundu. Dalgaların tok sesi uzaktan bile duyulabiliyordu.</p>

  <p>Şehir –otuz metre yüksekliğinde, dokuz metre kalınlığında– dikdörtgen biçiminde ok deliklerinin sıralandığı, üzerinde askerler ve nöbetçilerin yürümesine olanak sağlayan geniş beyaz bir duvarın arkasında kurulmuştu. Duvarın yüzeyinin pürüzsüzlüğünü, biri batıdaki denize, diğeri güneydeki yola bakan, inip kalkar iki demir kapı bozuyordu. Duvarın üstünde büyük taşlardan ve kulelerden inşa edilmiş dev bir kale yükseliyordu. En yüksek kulede deniz feneri göz alıcı bir şekilde parlıyordu. Kale, duvarların üstünde görülen tek şeydi.</p>

  <p>Güney kapısını askerler koruyordu, ama mızraklarını gelişigüzel tutuyorlardı. "Bu bizim ilk sınavımız," dedi, Brom. "Umalım da imparatordan bizi durdurmalarına neden olacak bir haber almamış olsunlar. Ne olursa olsun paniğe kapılma ve şüpheli davranma."</p>

  <p>Eragon, Saphira'ya, artık bir yere inip saklanmalısın. Biz içeri giriyoruz, dedi.</p>

  <p>Ejderha, burnunu ait olmadığı yerlere sokuyorsun. Yine, dedi huysuz bir sesle.</p>

  <p>Biliyorum. Ama Brom ve ben çoğu insanın sahip olmadığı avantajlara sahibiz. Merak etme, bir şey olmayacak.</p>

  <p>Bir şey olursa seni sırtıma iğneleyip bir daha indirmeyeceğim.</p>

  <p>Ben de seni seviyorum.</p>

  <p>O zaman seni daha sıkı bağlayacağım.</p>

  <p>Eragon ve Brom kapıya doğru giderlerken doğal davranmaya çalışıyorlardı. Üzerinde kükreyen bir aslan ve zambak tutan bir el resmi bulunan bir sancak girişin yukarısında dalgalanıyordu. Duvara yaklaşırlarken Eragon hayretle sordu. "Burası ne kadar büyük?"</p>

  <p>"Senin şimdiye kadar gördüğün bütün şehirlerden daha büyük," dedi Brom.</p>

  <p>Teirm'in girişinde nöbetçiler daha dik duruyor ve mızraklarıyla girişi kapıyorlardı. "Adınız ne?" diye sordu bir tanesi canı sıkkın bir ses tonuyla.</p>

  <p>"Ben Neal," dedi, Brom hırıltılı bir sesle. Yüzünde aptalca bir mutluluk ifadesiyle bir yana doğru eğilmişti.</p>

  <p>"Peki öteki kim?" diye sordu, nöbetçi.</p>

  <p>"Ben de tam onu diyecektim. Bu yeğenim Evan. Kız kardeşimin oğlu, erkek kardeşimin de..."</p>

  <p>Nöbetçi sabırsızlıkla başını salladı. "Tamam, tamam. Burda ne işiniz var?"</p>

  <p>"Eski bir dostu ziyaret edeceğiz," dedi, Eragon, sesine ağır bir aksan katarak. "Kaybolmasın diye ben de yanında geldim, anlarsınız ya. Eskisi gibi genç değil artık... gençken çok fazla güneşte kalmış. Beyni sulanmış." Brom keyifle başını sallıyordu.</p>

  <p>"Tamam. Devam edin," dedi nöbetçi, elini sallayıp mızrağını indirerek. "Başını derde sokmamasına dikkat et."</p>

  <p>"Oh, merak etmeyin, sokmaz," diye söz verdi, Eragon. Cadoc'u sürdü ve Teirm'e girdiler. Atların nalları kaldırım taşlarında şakırdıyordu.</p>

  <p>Nöbetçilerden uzaklaştıkları zaman Brom, "Beyni sulanmış, ha?"</p>

  <p>"Eğlencenin tadını bir tek senin çıkarmana izin veremezdim," diye takıldı, Eragon.</p>

  <p>Brom homurdanıp bakışlarını uzaklara çevirdi. Evler kasvetli ve tatsız bir şeylerin habercisi gibiydi. Küçük, derin pencereler gün ışığının evlere az girmesine neden oluyordu. Evlerin girintili yerlerinde dar kapılar vardı. Çatıları –metal korkuluklar hariç– düzdü ve hepsi arduvaz padavralarla kaplıydı. Eragon, Teirm'in dış duvarına yakın evlerin tek katlı olduğuna dikkat etti, ama içeri girdikçe evler gitgide yükseliyordu. Kaleye yakın olanlar en yüksek olanlardı, ama kaleye kıyasla onlar da önemsiz görünüyorlardı.</p>

  <p>"Burası savaşa hazır görünüyor," dedi, Eragon.</p>

  <p>Brom başıyla onayladı. "Teirm'in tarihinde korsan, Urgal ve başka düşmanların saldırıları vardır. Uzun zamandır ticaretin merkezidir. Zenginliğin böyle bol olduğu bir yerde her zaman çatışma olur. Burdaki insanlar istila edilmekten korunmak için olağanüstü önlemler almak zorundadır. Galbatorix'in şehri savunmaları için asker vermiş olması da çok işlerine yarıyor."</p>

  <p>"Neden bazı evler ötekilerden yüksek."</p>

  <p>"Kaleye bak," dedi, Brom işaret ederek. "Teirm'i hiç engelsiz görebiliyor. Dış duvarda gedik açılırsa okçular bütün çatılara yerleştirilebilirler. Öndeki, dış duvarın yanındaki evler daha alçaktır, bu yüzden gerideki adamlar kendi arkadaşlarını vurma korkusu olmadan ateş edebilirler. Ayrıca eğer düşman o evleri ele geçirse ve kendi okçularını yerleştirse bile onları vurmak çok kolay olur."</p>

  <p>"Hiç böyle planlanmış bir şehir görmemiştim," dedi, Eragon hayretle.</p>

  <p>"Evet, ama bu plan ancak Teirm bir korsan saldırısıyla yakılıp nerdeyse yerle bir olduktan sonra yapıldı." Yola devam ederlerken insanlar onlara bakıyordu, ama aşırı bir ilgi yoktu.</p>

  <p>Daret'le karşılaştırınca burada kol an açık karşılandık sayılır. Belki Teirm Urgalların dikkatinden kaçmıştır, diye düşündü, Eragon. Belinde kılıcı olan iriyarı bir adam yanlarından geçince fikri değişti. Zor zamanlara ait bunun gibi başka açık olmayan işaretler de vardı: çocuklar sokaklarda oynarnıyordu, insanların yüzlerinde sert ifadeler vardı ve pek çok ev boştu,taşla kaplı bahçelerini yabani otlar bürümüştü. "Sıkıntı yaşamış gibiler," dedi, Eragon.</p>

  <p>"Durum her yerdekiyle aynı," dedi, Brom keyifsiz bir şekilde. "Jeod'u bulmalıyız." Atlarını bir tavernaya doğru sürüp dışarıdaki direklere bağladılar. "Yeşil Kestane... harika," diye mırıldandı Brom, binaya girerken tepelerindeki yıpranmış tabelaya bakarak.</p>

  <p>Kir pas içindeki salon pek güven verici değildi. Şöminede ateş yanıyordu, ama kimse odun atma zahmetine girmiyordu. Köşelerde oturan tek tük insanlar somurtkan suratlarla içkilerini içiyordu. İki parmağı eksik olan bir adam uzak köşeye oturmuş geri kalan parmaklarına bakıyordu. Barmenin dudaklarında alaycı bir gülümseme, elinde kırık olmasına rağmen durmadan cilaladığı bir bardak vardı.</p>

  <p>Brom bara yaslanıp sordu. "Jeod adında birini nerde bulabileceğimizi biliyor musunuz?" Eragon yanında durmuş, belindeki yayın ucuyla oynuyordu. Yayı sırtında asılıydı, ama o anda elinde olmasını diliyordu.</p>

  <p>Barmen aşırı derecede yüksek sesle, "Neden böyle bir şeyi bileyim ki? Bu Tanrı'nın cezası yerde uyuz hödüklerin kaydını tuttuğumu mu sanıyorsun?" Bütün gözler üzerlerine dönerken Eragon yüzünü buruşturdu.</p>

  <p>Brom sakince konuşmaya devam etti. "Bunlar hatırlamanızı sağlar mı?" Bara biraz para koydu.</p>

  <p>Adamın gözleri parladı ve elindeki bardağı bıraktı. "Olabilir," diye cevap verdi sesini alçaltarak. "Ama hafızamın çok fazla zorlanması gerekiyor." Brom'un yüzü ekşidi, ama bara biraz daha para bıraktı. Barmen kararsızca yanağını emdi. "Pekâlâ," dedi sonunda paralara uzanarak.</p>

  <p>Ama o paralara dokunamadan iki parmağı olmayan adam bulunduğu köşeden seslendi. "Gareth, ne halt ettiğini sanıyorsun sen? Sokaktaki herkes ona Jeod'un nerde yaşadığını söyleyebilir. Paralarını neden alıyorsun?"</p>

  <p>Brom paraları cüzdanına geri koydu. Gareth masadaki adama ölümcül bir bakış fırlattı, sonra onlara sırtını dönüp bardağı yeniden eline aldı. Brom, yabancının yanına gidip, "Teşekkürler. Adım Neal. Bu da Evan," dedi.</p>

  <p>Adam bardağını onlara doğru kaldırdı. "Ben Martin ve Gareth'le de tanıştınız zaten." Sesi derinleşip soğuklaştı. Boş sandalyeleri işaret etti. "Hadi, oturun. Benim için bir sakıncası yok." Eragon bir sandalye alıp sırtı duvara, yüzü kapıya dönük olacak şekilde yerleştirdi. Martin tek kaşını kaldırdı, ama bir yorumda bulunmadı.</p>

  <p>"Paramı kurtardınız," dedi, Brom.</p>

  <p>"Benim için bir zevkti. Ama Gareth'i suçlayamam, son zamanlarda işler hiç iyi değil." Çenesini kaşıdı.</p>

  <p>"Jeod şehrin batı kıyısında yaşıyor, şifalı ot satan Angela'nın hemen yanında. Onunla bir işiniz mi var?"</p>

  <p>"Sayılır," dedi, Brom.</p>

  <p>"Ama bir şey satın almak istemeyecektir; birkaç gün önce bir gemi daha kaybetti."</p>

  <p>Brom bu haberi ilgiyle dinledi. "Ne oldu? Urgallar değil, değil mi?"</p>

  <p>"Hayır," dedi, Martin. "Onlar bölgeyi terk ettiler. Nerdeyse bir yıldır kimse görmüyor onları. Güneye ve doğuya gittiler galiba. Ama sorun onlar değil. Görüyorsunuz ya, bizim işimizin büyük bir bölümü deniz ticaretiyle ilgili, eminim bunu biliyorsunuzdur. Şey... " İçkisinden bir yudum almak için durdu. "Birkaç ay önce, birisi gemilerimize saldırmaya başladı. Bu sıradan korsan işi değildi, çünkü yalnızca belirli tüccarların mallarını taşıyan gemilere saldırılıyordu. Jeod da onlardan biri. Durum o kadar kötüleşti ki, hiçbir kaptan o tüccarların mallarını kabul etmemeye başladı, bu da burdaki hayatı çok zorlaştırdı. Çünkü bazıları imparatorluktaki en büyük nakliyecilik işini yürütüyor. Malları karayoluyla göndermek zorunda kaldılar. Maliyet çok arttı ve karavanları da her zaman gideceği yere ulaşamıyor."</p>

  <p>"Bundan kimin sorumlu olduğu konusunda bir fikriniz var mı? Tanıklar olmalı," dedi, Brom.</p>

  <p>Martin başını iki yana salladı. "Saldırılardan kurtulan kimse olmadı. Gemiler gidiyor, sonra ortadan kayboluyor; onları bir daha gören olmuyor." Onlara doğru eğilip sır verir gibi, "Denizciler bunun sihir olduğunu söylüyorlar." Başını öne arkaya sallayıp göz kırptı, sonra arkasına yaslandı.</p>

  <p>Sözleri Brom'un canını sıkmıştı. "Sen ne düşünüyorsun?"</p>

  <p>Martin kayıtsızca omuz silkti. "Bilmiyorum. Kaçırılan o gemilerde birinde olma talihsizliğine uğramadıkça da öğreneceğimi sanmıyorum"</p>

  <p>"Denizci misiniz?" diye sordu, Eragon.</p>

  <p>"Hayır," dedi, Martin bir homurtu çıkararak. "Denizci gibi mi görünüyorum. Kaptanlar beni gemilerini korsanlara karşı korumam için tutuyorlar. Ve o hırsız serseriler de son zamanlarda fazla aktif değiller. Yine de iyi bir iş bu."</p>

  <p>"Ama tehlikeli de," dedi, Brom. Martin tekrar omuz silkip birasının son yudumunu aldı. Brom ve Eragon oradan ayrılarak şehrin daha güze! bir kesimi olan batı yakasına doğru ilerlediler. Evler temiz, süslü ve büyüktü. Sokaklardaki insanlar pahalı giysiler giyiyor, otoriter bir havayla yürüyorlardı. Eragon göze çarptığını ve oraya ait olmadığını hissetti.</p>
</body>
</html>
