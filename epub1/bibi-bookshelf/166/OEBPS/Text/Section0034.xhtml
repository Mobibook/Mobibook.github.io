<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Kaledeki Hırsızlar</h1>

  <p>Eragon öğlen uykusundan uyandığında altın gibi parlayan güneş batmak üzereydi. Kırmızı ve turuncu ışık huzmeleri odaya dolup yatağın üstüne düşüyordu. Sırtım hoş bir şekilde ısıtıyor, yataktan çıkmak istemiyordu. Tekrar uyudu, ama gün ışığı üzerinden uzaklaşınca bedeni söğüdü. Güneş ufkun altına inerek denizi ve gökyüzünü rengârenk boyadı. Neredeyse zaman gelmişti!</p>

  <p>Okluğunu ve yayını sırtına taktı, ama Zar'roc'u odasında bıraktı; kılıç yalnızca kendisini yavaşlatırdı, ayrıca onu kullanmaya korkuyordu. Birisini etkisiz hale getirmesi gerekirse sihir ya da ok kullanabilirdi. Yeleğini gömleğinin üstüne geçirip sıkıca bağladı.</p>

  <p>Işık solana dek odasında gergin bir şekilde bekledi. Sonra koridora çıkıp okluğunu rahatça sırtına yerleştirmek için omzunu oynattı. Kılıcı ve diğer malzemesiyle birlikte Brom, ona katıldı.</p>

  <p>Siyah yelek ve dar pantolon giymiş olan Jeod onları dışarıda bekliyordu. Belinden zarif bir kılıç ve deri bir kese sarkıyordu. Brom kılıca bakıp, "O şey gerçek dövüş için çok ince. Ya birisi daha geniş bir kılıçla ya da hançerle peşine düşerse ne yaparsın?"</p>

  <p>"Gerçekçi ol," dedi, Jeod. "Muhafızların hiçbirinde hançer yok. Üstelik bu şey bütün geniş kılıçlardan daha hızlıdır."</p>

  <p>Brom omuz silkti. "Uçacak olan senin kafan."</p>

  <p>Nöbetçilerden ve askerlerden uzak durarak cadde boyunca rahat bir tavırla yürüdüler. Eragon gergindi ve kalbi çarpıyordu. Angela'nın dükkânının önünden geçerlerken çatıdaki bir hareket dikkatini çekti, ama kimseyi görmedi. Avuç içi titredi. Çatıya tekrar baktı, ama hâlâ boştu.</p>

  <p>Brom onları Teirm'in dış duvarı boyunca yürüttü. Kaleye varana kadar gökyüzü iyice karardı. Kalenin kapalı duvarları Eragon'un titremesine neden oldu. Orada mahkûm olmak hiç hoşuna gitmezdi. Jeod sessizce öne geçip rahat görünmeye çalışarak kapılara doğru yürüdü. Kapıyı çalıp bekledi.</p>

  <p>Kapının üstündeki küçük ızgara sürülerek açıldı ve asık suratlı bir muhafız dışarı baktı. "Evet?" diye homurdandı kısaca. Eragon, adamın nefesindeki konyak kokusunu alabiliyordu.</p>

  <p>"İçeri girmemiz gerekiyor," dedi, Jeod.</p>

  <p>Muhafız, ona daha yakından baktı. "Neden?"</p>

  <p>"Bu çocuk ofisimde çok değerli bir şey unuttu. Hemen almamız gerekiyor." Eragon utanç içinde başını önüne eğmişti.</p>

  <p>Muhafız kaşlarını çattı, şişesine geri dönmek için sabırsızlandığı belli oluyordu. "Ah, her neyse," dedi kolunu sallayarak. "Yalnız benim yerime iyice bir dövün onu."</p>

  <p>"Bunu yapacağım," dedi, Jeod. Muhafız kapının içindeki küçük kapının kilidini açtı. Kaleye girdiler, Brom muhafıza birkaç tane madeni para verdi.</p>

  <p>"Teşekkürler," diye mırıldandı adam, yalpalayarak uzaklaşırken. O gider gitmez Eragon yayını çıkararak gerdi. Jeod, onları hızla kalenin ana bölümüne doğru götürdü. Hedeflerine doğru hızla giderlerken devriye gezen askerlerin sesini duymak için kulak kabartmışlardı. Kayıt odasına geldiklerinde Brom kapıyı denedi. Kilitliydi. Elini kapıya koyup Eragon'un anlamadığı bir sözcük mırıldandı. Kapı belli belirsiz bir tıkırtıyla açıldı. Brom duvardan bir meşale aldı, hızla içeri dalıp kapıyı arkalarından kapattılar.</p>

  <p>Oda parşömen tomarlarının sıralandığı tahta raflarla doluydu. Uzak duvarda demir parmaklıklı bir pencere vardı. Jeod rafların arasından geçip gözleriyle kâğıtları aradı. Odanın arka tarafında durdu. "Bu tarafa," dedi. "Bunlar son beş yılın nakliye kayıtları. Köşedeki balmumu mühürden tarihi anlayabilirsiniz."</p>

  <p>"Peki şimdi ne yapacağız?" diye sordu. Eragon yakalanmadan buraya kadar gelmiş olmalarına seviniyordu.</p>

  <p>"Yukardan başlayarak aşağıya kadar in," dedi, Jeod. "Bazı kâğıtlar yalnızca vergilerle ilgili. Onlara boş verebilirsin. Seithr yağından söz eden bir şey ara." Kesesinden uzun bir parşömen çıkarıp yere serdi, yanına bir şişe mürekkep ve tüy kalem koydu. Böylece bulduklarımızın izini sürebiliriz," diye açıkladı.</p>

  <p>Brom rafın tepesinden bir kucak dolusu parşömen indirip yere koydu. Oturup ilk parşömeni açtı. Eragon, ona katılıp kapıyı görebilecek şekilde oturdu. Sıkıcı iş onun için özellikle zordu, çünkü parşömenlerin üzerindeki sıkışık yazılar Brom'un kendisine öğrettiğinden farklıydı.</p>

  <p>Yalnızca kuzeye giden gemileri arayarak pek çok parşömeni safdışı bıraktılar. Buna rağmen yukarıdan aşağıya doğru çok ağır ilerliyorlar, buldukları Seithr yağı nakliyesini kaydediyorlardı.</p>

  <p>Ara sıra dışarıdan geçen nöbetçinin ayak sesleri dışında odanın içerisi sessizdi. Birden Eragon'un tüyleri diken diken oldu. Okumaya devam etmeye çalıştı, ama huzursuzluk hissi devam etti. Sinirlenerek başını kaldırdı ve bir sürprizle irkildi... pencere pervazına küçük bir oğlan çocuğu çömelmişti. Gözleri çekikti ve dağınık siyah saçlarına çoban püskülü dalı takılmıştı.</p>

  <p>Yardıma ihtiyacın var mı, diye sordu, Eragon'un kafasının içindeki bir ses. Gözleri şokla irileşti. Ses Solembum'unkine benziyordu.</p>

  <p>Sen misin, diye sordu inanamayarak.</p>

  <p>Başka biri gibi mi görünüyorum?</p>

  <p>Eragon yutkunup dikkatini işine verdi. Gözlerim beni aldatmıyorsa öylesin.</p>

  <p>Çocuk hafifçe gülümseyerek sivri dişlerini gösterdi. Nasıl göründüğüm kim olduğumu değiştirmez. Bana boş yere kedi adam dendiğini düşünmedin, değil mi?</p>

  <p>Burada ne yapıyorsun, diye sordu, Eragon.</p>

  <p>Kedi başını yana eğip soruyu cevaplamaya değip değmeyeceğini düşündü. Bu senin burada ne yaptığına bağlı. Eğer o parşömenleri eğlence olsun diye okuyorsanız ziyaretime gerek yokmuş diyeceğim. Ama eğer yaptığınız şey kanundışıysa ve yakalanmak istemiyorsanız buraya seni uyarmak için gelmiş olabilirim. Rüşvet verdiğiniz nöbetçi yerini alan nöbetçiye sizin burada olduğunuzu söyledi ve imparatorun ikinci subayı sizi aramak için asker gönderdi.</p>

  <p>Bana söylediğin için teşekkürler, dedi, Eragon.</p>

  <p>Sana bir şey söyledim, değil mi? Sanırım söyledim. Ve kullanmanı tavsiye ederim.</p>

  <p>Çocuk ayağa kalkıp inatçı saçlarını geriye attı. Eragon hızla sordu, ağaç ve mezarlık derken ne demek istedin?</p>

  <p>Tam olarak söylediğim şeyi.</p>

  <p>Eragon daha fazla şey sormaya çalıştı, ama kedi pencerenin içinden geçip kayboldu. Hemen öğrendiklerini bildirdi. "Askerier bizi arıyor."</p>

  <p>"Nerden biliyorsun?" diye sordu, Brom.</p>

  <p>"Nöbetçiyi dinledim. Yerini alan nöbetçi bizi aramaları için asker gönderdi. Burdan çıkmalıyız. Büyük olasılıkla şimdiye kadar Jeod'un ofisinin boş olduğunu görmüşlerdir."</p>

  <p>"Emin misin?" diye sordu, Jeod.</p>

  <p>"Evet!" dedi, Eragon sabırsızlıkla. "Yoldalar."</p>

  <p>Brom raftan bir parşömen tomarı daha aldı. "Olsun. Bu işi şimdi bitirmeliyiz!" Bir dakika boyunca deli gibi çalıştılar, mümkün olduğunca fazla sayıda kayıt okudular. Son tomarı bitirince Brom parşömeni rafa attı, Jeod kendi kâğıt, mürekkep ve kalemini deri kesesine soktu. Eragon meşaleyi kaptı.</p>

  <p>Odadan hızla çıkıp kapıyı kapattılar, ama tam o sırada koridorun aşağı kısmından gelen askerlerin ayak seslerini duydular. Gitmek üzere döndüler, ama Brom öfkeyle tısladı. "Kahretsin! Kilitli değil." Elini kapıya koydu. Üç asker görüş açılarına girerken kapı kilitlendi.</p>

  <p>"Hey! Uzaklaşın o kapıdan!" diye bağırdı askerlerden biri. Brom yüzünde şaşırmış bir ifadeyle geri çekildi. Üç adam onlara doğru geldi.</p>

  <p>Uzun boylu olanı, "Neden kayıt odasına girmeye çalışıyorsunuz?" diye sordu. Eragon okunu daha sıkı tutup kaçmaya hazırlandı.</p>

  <p>"Korkarım yolumuzu kaybettik." Jeod'un sesindeki endişe çok açıktı. Bir ter damlası boynuna süzüldü.</p>

  <p>Asker şüpheyle onları süzdü. "İçeriyi kontrol edin," dedi adamlarından birine.</p>

  <p>Asker kapıya doğru ilerlerken Eragon nefesini tuttu. Asker kapıyı açmaya çalıştı, sonra yumruğunu indirdi. "Kilitli, efendim."</p>

  <p>Adam çenesini kaşıdı. "Tamam o halde. Neyin peşindesiniz bilmiyorum, ama kapı kilitli olduğuna göre gidebilirsin. Hadi gelin." Askerler etrafını sarıp onları kaleye geri götürdü.</p>

  <p>Buna inanamıyorum, diye düşündü, Eragon. Kaçmamıza yardım ediyorlar.</p>

  <p>Ana kapıda asker eliyle gösterdi. "Şimdi surdan geçin ve hiçbir şey denemeye kalkmayın. Sizi seyrediyor olacağız. Geri gelmeniz gerekiyorsa sabahı bekleyin."</p>

  <p>"Elbette," diye söz verdi, Jeod.</p>

  <p>Aceleyle uzaklaşırlarken Eragon askerlerin delici bakışlarını sırtlarında hissediyordu. Kapı arkalarından kapandığı an yüzlerinde zafer dolu bir gülümseme belirdi ve havaya zıpladı. Brom, ona uyaran bir bakış fırlatıp kükredi. "Eve kadar normal bir şekilde yürü. Orda kutlama yapabilirsin."</p>

  <p>Azarlanan Eragon ağır başlı bir görünüme büründü, ama içi hâlâ enerjiyle doluydu. Eve dönüp çalışma odasına girdikleri an, "Başardık!" diye bağırdı, Eragon heyecanla.</p>

  <p>"Evet, ama şimdi bunun çektiğimiz sıkıntıya değip değmeyeceğini görmeliyiz," dedi, Brom. Jeod raftan bir Alagaesia haritası alıp kasaya açtı.</p>

  <p>Haritanın sol tarafındaki okyanus bilinmeyen batıya doğru gidiyordu. Spine sahil boyunca uzanıyordu. Hadarac Çölü haritanın ortasını dolduruyordu... doğu kıyısı boştu. O boşlukta bir yerde Varden gizliydi. Güneyde, Süvariler'in çöküşünden sonra imparatorluktan ayrılan Surda vardı. Eragon, Surda'nın gizlice Varden'ı desteklediğini duymuştu.</p>

  <p>Surda'nın doğu sınırının yakınında Beor Dağları uzanıyordu. Eragon onların adını pek çok hikâyede duymuştu... Spine'ın on katı yüksekliğinde olduğu söyleniyordu, ama bunun abartılı olduğu düşünülüyordu. Beor pağları'nın doğu kısmı boştu.</p>

  <p>Surda Sahili'nin açıklarında beş ada bulunuyordu: Nifa, Parlim, Uden, Il ium ve Beirland. Nıfa'da kaya çıkıntısından başka bir şey yoktu, ama en büyüğü olan Beirland'da küçük bir kasaba vardı. Daha yukarıda Teirm yakınlarında Sharktooth denen girintili çıkıntılı bir ada vardı. En kuzeyde büyük ve yumrulu bir ele benzer, bir ada daha vardı. Eragon, onun adını daha bakmadan biliyordu: Vroengard, Süvariler'in atalarının memleketi, bir zamanlar görkemli bir yerken şimdi yağmalanmış, yabancı canavarların uğrak yeri olan boş bir kabuktu sadece. Vroengard'ın ortasında terk edilmiş Doru Areaba şehri vardı.</p>

  <p>Carvahall, Palancar Vadisi'nin zirvesinde küçük bir nokta şeklindeydi. Onunla aynı seviyede, ama ovanın karşısında Du Weldenvarden ormanı uzanıyordu. Beor Dağları gibi onun da doğu yakası haritada yoktu. Du Weldenvarden'ın batı kanadının bir kısmında yerleşim birimleri vardı, ama merkezi esrarengiz ve keşfedilmemişti. Orman Spine'dan daha yabaniydi; derinliklerine gitme cesaretini gösterenler ya delilerek geri dönmüş ya da hiç dönememişlerdi.</p>

  <p>Eragon imparatorluğun ortasında Urû'baen'i görünce ürperdi. Kral Galbatorix yanında siyah ejderhası Shruikan'la ülkeyi oradan yönetiyordu. Eragon parmağını Urû'baen'e koydu. "Ra'zac'ın gizlenme yeri kesinlikle hurdadır."</p>

  <p>"Tek gizlenme yerlerinin orası olmaması için dua et," dedi, Brom ifadesiz bir sesle. "Yoksa yanlarına asla yaklaşamazsın." Buruşuk elleriyle hışırdayan haritayı düzeltti.</p>

  <p>Jeod çantasından parşömeni çıkardı. "Kayıtlarda gördüğüm kadarıyla son beş yıldır imparatorluktaki bütün büyük şehirlere Seithr yağı nakliyesi yapılmış. Anladığım kadarıyla hepsi varlıklı kuyumcular tarafından sipariş edilmiş. Elimizde daha fazla bilgi olmadan bu listeyi nasıl daraltacağımızı bilmiyorum."</p>

  <p>Brom elini haritada gezdirdi. "Sanırım bazı şehirleri safdışı bırakabiliriz. Ra'zac kral nereye isterse gitmek zorunda ve kral onları yeterince meşgul ediyordur. Eğer herhangi bir zamanda bir yere gitmeleri bekleniyorsa kalmaları için en mantıklı yer ülkenin her yerine rahatça ulaşabilecekleri bir kavşak noktası olmalıdır." Artık heyecanla odanın içinde turluyordu. "Bu kavşak noktası Ra'zac'ın göze batmayacağı kadar büyük bir yer olmalı. Olağandışı isteklerin –örneğin atları için gerekli yemlerin– fark edilmemesi için yeterince ticareti olan bir yer olmalı."</p>

  <p>"Bu mantıklı," dedi, Jeod başıyla onaylayarak. "Bu şartlar altında kuzeydeki şehirlerin çoğuna boş verebiliriz. En büyükleri Teirm, Gil'ead ve Ceunon. Teirm'de olmadıklarını biliyorum ve yağın kuzeye, Narda'ya kadar çıktığını da sanmıyorum, orası çok küçük. Ceunon çok sakin... geriye yalnızca Gil'ead kalıyor."</p>

  <p>"Ra'zac hâlâ orda olabilir," dedi, Brom. "Bu tam bir ironi olurdu."</p>

  <p>"Gerçekten," dedi, Jeod yumuşak bir şekilde. "Eh," dedi, Jeod. "Bir de Urû'baen var, ama orası pek mümkün görünmüyor. Galbatorix'in sarayında birisi Seithr yağı yüzünden ölürse bir kontun ya da lordun imparatorun büyük miktarlarda yağ aldığını anlaması çok kolay olur. Ama yine de geriye bir sürü şehir kalıyor, istediğimiz onlardan herhangi biri olabilir."</p>

  <p>"Evet," dedi, Eragon. "Ama yağ hepsine gönderilmemiş. Kayıtlarda Kuasta, Dras Leona, Aroughs ve Belatona var. Kuasta, Ra'zac'ın işine yaramaz; sahilde ve etrafı dağlarla çevrili. Arough Ceunon gibi ıssız, ama ticaret merkezi. Bu durumda geriye Belatona ve Dras-Leona kalıyor ki, ikisi birbirine oldukça yakın. Bence ikisi içinde Dras-Leona olması daha mümkün. Daha büyük ve yeri de daha iyi."</p>

  <p>"Ve Teirm'inkiler dâhil imparatorluğun nerdeyse bütün malları ordan geçiyor," dedi, Jeod. "Ra'zac'ın saklanması için iyi bir yer olabilir."</p>

  <p>"Peki... Dras-Leona," dedi, Brom oturup piposunu yakarken. "Kayıtlar ne gösteriyor?" Jeod parşömene baktı. "İşte burda. Yılın başında üç parti Seithr yağı Dras-Leona'ya gönderilmiş. Her parti birbirinden iki hafta arayla gönderilmiş ve kayıtlar hepsinin aynı tüccar tarafından nakledildiğini gösteriyor. Aynı şey geçen yıl ve ondan bir önceki yıl da olmuş. Hiçbir kuyumcunun, hatta bir araya gelen bir grup kuyumcunun bile o kadar yağ alacak parası olduğunu sanmıyorum."</p>

  <p>"Ya Gil'ead?" diye sordu, Brom, tek kaşını kaldırarak.</p>

  <p>"İmparatorluğun geri kalanına aynı şekilde ulaşamıyor. Ve... " parşömene parmağıyla vurdu. "Geçen yıllarda yalnızca iki kez yağ almışlar." Bir an düşündü. "Üstelik galiba bir şeyi unutuyoruz... Helgrind."</p>

  <p>Brom başıyla onayladı. "Ah, evet, Karanlık Kapılar. Yıllardır aklıma gelmemişti. Haklısın, bu Dras-Leona'yı Ra'zac için mükemmel bir yer haline getirir. O halde kararımızı verdik sanırım; gideceğimiz yer orası."</p>

  <p>Eragon birden doğruldu. Duygusal açıdan o kadar yorulmuştu ki Helgrind'in ne olduğunu bile soracak durumda değildi. Ava devam ederken mutlu olacağımı sanıyordum. Ama onun yerine kocaman bir boşluk açıldı önümde. Dras-Leona! O kadar uzakta ki...</p>

  <p>Jeod haritayı yavaşça katlarken parşömen hışırdadı. Haritayı Brom'a uzattı. "Korkarım buna ihtiyacın alacak. Brom başıyla onaylayarak haritayı aldı. Jeod, onun omzunu tuttu. "Bensiz gitmen doğru değil. Yüreğim seninle gitmemi söylüyor, ama aklım bana yaşımı ve sorumluluklarımı hatırlatıyor."</p>

  <p>"Biliyorum," dedi, Brom. "Ama Teirm'de bir hayatın var. Standartları yeni neslin üstlenmesinin zamanı geldi. Sen üzerine düşeni yaptın; mutlu ol."</p>

  <p>"Ya sen?" diye sordu, Jeod. "Senin yolunun sonu hiç gelmeyecek mi?"</p>

  <p>Brom'un dudaklarından kocaman bir kahkaha patladı. "Yaklaştığını görüyorum, ama pek yakında değil." Piposunu söndürdü ve yorgunluktan bitkin bir şekilde odalarına çekildiler. Eragon uyumadan önce Saphira'yla bağlantı kurup geceki maceralarını anlattı.</p>

  <p>Brom şaşkınlıkla ona baktı. "Şimdi bu soru nerden çıktı?"</p>
</body>
</html>
