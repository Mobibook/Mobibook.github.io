<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Kumdan Çıkan Su</h1>

  <p>O akşamı geçirmek için durduklarında Eragon kendini daha iyi hissetmiyordu ve öfkesi daha da şiddetlenmişti. Günün büyük bölümünü av köpekli askerlere yakalanmamak için dolambaçlı yollara saparak geçirmişlerdi. Snowfire'dan inip Saphira'ya sordu. Elf nasıl?Daha öncekinden kötü olduğunu sanmıyorum. Birkaç kez hafifçe kıpırdandı, ama hepsi bu kadar. Saphira, Eragon'un Elfi eyerden indirmesine yardım etmek için çömeldi. Bir an için kızın yumuşak bedeni Eragon'un-kine yapışınca onu hemen yere indirdi.</p>

  <p>Murtagh'la birlikte ufak çaplı bir yemek hazırladılar. Uyku ihtiyacıyla savaşmaları çok zordu. Yemek yedikleri zaman Murtagh, "Bu hızla devam edemeyiz; askerlerle arayı açamıyoruz. Bir iki gün daha böyle gidersek bizi yakalarlar," dedi.</p>

  <p>"Başka ne yapabiliriz ki?" diye bağırdı, Eragon. "Eğer yalnız ikimiz olsaydık ve Tornac'ı geride bırakmaya razı olsaydın Saphira bizi uçurabilirdi.Ama Elf de var. Bu mümkün değil."</p>

  <p>Murtagh, ona dikkatle baktı. "Kendi yoluna gitmek istersen seni durduramam. Saphira ve senin benim yüzümden geride kalıp yakalanma riskine girmenizi istemem."</p>

  <p>"Bana hakaret etme," diye mırıldandı, Eragon. "Özgür olmamın tek nedeni sensin. Seni imparatora terk edecek değilim. Bu çok kötü bir tefekkür olur."</p>

  <p>Murtagh başını önüne eğdi. "Sözlerin beni yüreklendirdi." Durakladı. "Ama sorunumuzu çözmüyor."</p>

  <p>"Ne çözebilir?" diye sordu, Eragon. Elfi işaret etti. "Keşke Elflerin nerde olduğunu söyleyebilse bize; belki onlara sığınabiliriz."</p>

  <p>"Kendilerini nasıl koruduklarını düşünürsek yerlerini bize söyleyeceğini sanmıyorum. Söylese bile diğerleri bizi istemeyebilir. Hem neden bizi korumak istesinler ki? Bağlantı kurdukları son Süvari Galbatorix ve Tövbekârlardı. Bunun onlarda hoş hatıralar bıraktığını sanmıyorum. Hele ben, senin gibi şüpheli bir Süvari olma onuruna bile sahip değilim. Hayır, beni hiç istemezler."</p>

  <p>Bizi kabul edeceklerdir, dedi, Saphira güvenle, kanatlarını daha rahat bir pozisyona getirerek.</p>

  <p>Eragon omuz silkti. "Bizi korusalar bile onları bulamayız ve bilinci yerine gelene dek Elfe bunu sormak imkânsız. Kaçmamız gerek, ama hangi yöne... kuzeye mi, güneye mi, doğuya mı, yoksa batıya mı?"</p>

  <p>Murtagh parmaklarını birleştirip başparmaklarını şakaklarına bastırdı. "Yapabileceğimiz tek şey imparatorluktan ayrılmak. İmparatorluğun içindeki birkaç güvenli yer burdan çok uzakta. Yakalanmadan ya da takip edilmeden oraya varamayız... Kuzeyde Du Weldenvarden Ormanı hariç hiçbir şey yok bizim için... orada saklanabiliriz, ama geri dönüp Gil'ead'ı geçme fikrinden hoşlanmıyorum. Batıda yalnızca imparator ve deniz var. Güneyde ise seni Varden'e yönlendirebilecek birini bulabileceğin Surda. Doğuya gitmeye gelince..." Omuz silkti. "Doğuda her ne varsa onunla aramızda Hadarac Çölü bulunuyor. Varden çölün karşısında bir yerlerde, ama elimizde yer ismi olmadan onları bulmamız yıllar sürebilir."</p>

  <p>Ama güvende oluruz, dedi, Saphira. Herhangi bir Urgalla karşdaşmadığımız takdirde.</p>

  <p>Eragon kaşlarını çattı. Baş ağrısı sıcak zonklamalarla düşüncelerini bastırıyordu. "Surda'ya gitmek çok tehlikeli. Köylerden ve kentlerden uzak durarak imparatorluğun büyük bölümünü geçmek zorunda kalırız-Surda'yla aramızda oraya fark edilmeden varamayacağımız kadar çok insan var."</p>

  <p>Murtagh tek kaşını kaldırdı. "Yani çölü geçmek istiyorsun?"</p>

  <p>"Başka seçenek görmüyorum. Üstelik, bu şekilde Ra'zac buraya varmadan imparatorluktan ayrılabiliriz. Onların uçan atlarıyla Gil'ead'a birkaç gün içinde varırlar, bu yüzden fazla vaktimiz yok."</p>

  <p>"Onlardan önce çöle varsak bile bizi yine de yakalayabilirler. Onlarla aramızı açmak çok zor olacak," dedi, Murtagh.</p>

  <p>Eragon, Saphira'nın sert pullarını okşadı. "İzlerimizi takip ettiklerini varsayarsak bu doğru. Ama bizi yakalamak için askerleri geride bırakmak zorunda kalacaklar, ki bu da bizim lehimize bir durum. Eğer iş savaşa gelirse bence üçümüz onları yenebiliriz... Brom ve benim gibi pusuya düşürülmezsek tabi."</p>

  <p>"Hadarac Çölü'nün karşısına güvenle geçersek nereye gideceğiz?" diye sordu, Murtagh ciddiyetle. "O topraklar imparatorluğun çok dışında. Olsa olsa birkaç şehir vardır orda. Sonra da yine çöl. Orası hakkında ne biliyorsun?"</p>

  <p>"Yalnızca sıcak, kuru ve kumla dolu olduğunu," diye itiraf etti, Eragon.</p>

  <p>"Bu durumu özetliyor," diye cevap verdi, Murtagh. "Zehirli bitkiler, yılanlarla, akreplerle dolu ve bir de yakıcı güneş var. Yiyecek bulmamız olanaksız. Gil'ead'a giderken yoldaki büyük ovayı gördün mü?"</p>

  <p>Bu gerçek bir soru değildi, ama Eragon yine de cevap verdi. "Evet, bir kez."</p>

  <p>"O zaman muazzam büyüklüğünü biliyorsun. İmparatorluğun merkezini dolduruyor orası. Şimdi onun iki ya da üç katı büyüklükte bir yer hayal et, Hadarac Çölü'nün genişliğini anlarsın. Geçmeyi planladığın yer orası."</p>

  <p>Eragon dev bir arazi parçası hayal etmeye çalıştı, ama söz konusu mesafeyi kestiremiyordu. Eyerden Alagaesia haritasını çıkardı. Yere açtığı parşömen küf kokuyordu. Ovayı inceleyip başını hayretle iki yana sairdi. "İmparatorluğun çölde son bulmasına şaşmamak gerek. Öteki taraftaki her şey Galbatorix'in kontrol edemeyeceği kadar uzakta."</p>

  <p>Murtagh elini parşömenin sağ tarafında gezdirdi. "Bu haritada boş görünen çölün ötesindeki arazi Süvariler hayattayken tek bir yönetim altındaydı. Kral komutası altında yeni Süvariler yetiştirirse bu onun impa. ratorluğunu emsalsiz bir büyüklüğe ulaştırmasını sağlar. Hadarac Çölü o kadar büyük ve o kadar fazla tehlike içeriyor ki zarar görmeden geçme şansımız çok zayıf. Umutsuz bir yol orası."</p>

  <p>"Biz de umutsuzuz," dedi, Eragon kararlı bir şekilde. Haritayı dikkatle inceledi. "Çölün ortasından geçersek bu bir aydan uzun sürer, hatta belki iki. Ama eğer doğuya, Beor Dağları'na doğru kıvrılırsak çok daha hızlı geçeriz. Sonra ya Beor Dağlan'nı takip edip daha doğudaki yabanıl alana gireriz ya da batıya, Surda'ya doğru gideriz. Eğer bu harita doğruysa burası ve Beor arasındaki mesafe kabaca Gil'ead'a giderken geçtiğimiz yola eşit."</p>

  <p>"Ama oraya varmak bizim nerdeyse bir ayımızı almıştı!"</p>

  <p>Eragon sabırsızlıkla başını iki yana salladı. "Gil'ead yolculuğumuz yaralarım yüzünden yavaştı. Eğer kendimizi zorlarsak Beor Dağları'na ulaşmak çok daha kısa sürer."</p>

  <p>"Yeter. Ne demek istediğin anlaşıldı," dedi, Murtagh. "Ama ben kabul etmeden önce bir şeyi çözmemiz gerekiyor. Fark ettiğin gibi Gil'ead'dayken atlar ve bizim için erzak aldım. Ama yeterli suyu nerden bulacağız? Hadarac Çölü'nde yaşayan göçebe kabileler kimse sularını çalmasın diye kuyularını ve vahalarını saklarlar. Ve bir gün için gerekenden fazla su taşımak pratik değil. Saphira'nın ne kadar su içtiğini bir düşün! Sâphira ve atlar bizim bir haftada tükettiğimizden daha fazla su içiyorlar. İstediğimiz zaman yağmur yağdıramazsan senin istediğin yönde nasıl gidebileceğimizi bilmiyorum."</p>

  <p>Eragon topukları üstünde geriye doğru sallandı. Yağmur yağdırmak gücünün çok ötesindeydi. En güçlü Süvari'nin bile bunu yapabileceğini sanmıyordu. O kadar havayı oynatmak bir dağı kaldırmaya çalışmak gibiydi. Bütün gücünü tüketmeyecek bir çözüm bulması gerekiyordu. Acaba kumu suya dönüştürmek mümkün mü? Bu sorunumuzu gözer, ama ancak çok fazla enerji gerektirmezse.</p>

  <p>"Bir fikrim var," dedi. "Bir deneme yapayım, sonra sana bir cevap verebilirim." Eragon peşinde Saphira'yla kampın dışına çıktı.</p>

  <p>Ne deneyeceksin, diye sordu, Saphira.</p>

  <p>"Bilmiyorum," diye mırıldandı. Saphira, bizim için yeterince su taşıyabilir misin?</p>

  <p>Saphira devasa başını iki yana salladı. Hayır, o kadar ağırlıkla uçmak biryana kaldıramam bile.</p>

  <p>Çok kötü. Çömelip eline üzerinde bir ağız dolusu su alacak boşluk olan bir taş aldı. Boşluğa biraz toprak koyup dikkatle inceledi. Şimdi işin zor kısmı gelmişti. Bir şekilde toprağı suya dönüştürmeliydi. Ama hangi sözcükleri kullanacaktı? Bir süre düşündükten sonra işe yarayacağını umduğu iki sözcük seçti. Zihnindeki tanıdık engeli aşarken içini buz gibi bir his kapladı. "Deloi moi!" Birdenbire toprak bütün gücünü şaşılacak bir hızla emmeye başladı. Aklına Brom'un bazı işlerin bütün gücünü tüketip hayatını alacağına dair uyarısını hatırladı. Göğsünde bir panik hissi belirdi.</p>

  <p>Sihri bırakmaya çalıştı, ama yapamıyordu. Ya sihir tamamlanacaktı ya da ölecekti. Yapabileceği tek şey hareketsiz bekleyip her an daha da halsiz düşmekti.</p>

  <p>Tam artık orada çömelmiş durumda öylece öleceğine inanmaya başladığı sırada toprak titreşti ve bir yüksük dolusu suya dönüştü. Rahatlayan Eragon sık nefes alarak arkasına yaslandı. Kalbi acıyla çarpıyor, açlığı iç organlarını yiyordu.</p>

  <p>Ne oldu, diye sordu, Saphira.</p>

  <p>Eragon başını iki yana salladı. Vücudundaki rezervlerin çekilmesi karşısında hâlâ şoktaydı. Daha büyük bir şey denemediğine memnun oldu. Bu... bu işe yaramayacak, dedi. İçecek enerjim bile kalmadı.</p>

  <p>Daha dikkatli olmalıydın, diye onu azarladı, Saphira. Antik sözcükler yeni şekillerde birleştirildiğinde sihir beklenmedik sonuçlar verebilir.</p>

  <p>Eragon öfkeyle baktı ona. Bunu biliyorum, ama fikrimi denemenin tek yolu buydu. Çöle gidene kadar bekleyemezdim herhalde! Kendi kendine Saphira'nın yalnızca yardım etmeye çalıştığını hatırlattı. Kendini öldürme-den Brom'un mezarını nasıl elmasa dönüştürdün? Kum taşı bir kenara bir parça toprağı bile halledemedim ben.</p>

  <p>Nasıl yaptığımı bilmiyorum, dedi, Saphira sakin bir sesle. Öylece oldu Tekrar yapabilir misin? Ama bu kez su yapacaksın.</p>

  <p>Eragon, dedi Saphira doğruca onun gözlerine bakarak. Yeteneklerim üzerinde bir örümceğinkinden daha fazla kontrol sahibi değilim. Bu tür şeyler ben istesem de istemesem de oluyor. Brom sana ejderhalar etraftayken garip şeylerin olduğunu söylemişti. Gerçeği söylüyordu. O daha fazla açıkla-ma yapmadı, benim de bir açıklamam yok. Bazen yalnızca hissederek, neredeyse hiç düşünmeden değişiklikler yapabiliyorum. Diğer zamanlarda ise –şu anda olduğu gibi– Snowfire kadar güçsüzüm.</p>

  <p>Sen hiçbir zaman güçsüz değilsin, dedi, Eragon yumuşak bir sesle, elini boynuna koyarak. Uzun bir süre için ikisi de sessiz kaldılar. Eragon yaptığı mezarı ve Brom'un içinde yattığını düşündü. Kum taşının yaşlı adamın yüzüne düşüşünü zihninde hâlâ görebiliyordu. "En azından ona iyi bir cenaze töreni yaptık," diye fısıldadı.</p>

  <p>Parmağıyla toprakta tembel tembel halkalar, kabarık çizgiler çizmeye başladı. Çizgilerden ikisi minyatür bir vadi oluşturdu, bunun üzerine etrafına bir dağ çizdi. Tırnağıyla dağın aşağısına bir nehir çizdi, çok sığ göründüğü için biraz derinleştirdi. Birkaç ayrıntı daha ekledikten sonra kendisini Palancar Vadisi'nin kopyasına bakarken buldu. İçindeki memleket hasreti iyice büyüdü ve elini şöyle bir savurarak vadiyi sildi.</p>

  <p>Bu konuda konuşmak istemiyorum, diye mırıldandı öfkeyle, Saphira'nın sorularını engelleyerek. Kollarını göğsünde kavuşturup yere baktı. Gözleri neredeyse iradesi dışında toprağı oyduğu yere gitti. Şaşırarak doğruldu. Yer kuru olmasına rağmen yaptığı çizgiler nemlenmişti. Meraklanarak biraz daha toprak eşeledi ve yüzeyin altında birkaç santimlik nemli bir katman buldu. "Şuna bak!" dedi heyecanla.</p>

  <p>Saphira, onun keşfine doğru eğildi. Bunun bize nasıl bir yardımı olacak? Çöldeki su o kadar derinlerdedir ki haftalarca kazmamız gerekir.</p>

  <p>Evet, dedi, Eragon neşeyle. Ama orada olduğu sürece çıkarabilirim. Seyret! Deliği derinleştirip sihir yaptı. Toprağı suya dönüştürmek yerine yalnızca zaten toprakta olan suyu çağırdı. Su belli belirsiz bir sızıntının ardından hızla deliğe hücum etmeye başladı. Eragon gülümseyerek suyu yudurnladı. Su serin ve temiz, içimi mükemmeldi. Gördün mü? İstediğimiz kadar su bulabiliriz.</p>

  <p>Saphira küçük birikintiyi kokladı. Burada, evet. Ama ya çölde? Çağırmana yetecek kadar su olmayabilir. İşe yarayacaktır, diye onu temin etti, Eragon. Bütün yaptığım suyu taşımak kolay bir iş bu. Yavaş yaptığım sürece gücüm yeter. Suyu elli adım aşağıdan getirmem gerekse bile sorun olmaz. Özellikle sen bana yardım edersen.</p>

  <p>Saphira şüpheyle ona baktı. Emin misin? Cevabını dikkatli düşün, çünkü yanılıyorsun bu hayatlarımıza mal olacaktır.</p>

  <p>Eragon tereddüt etti, sonra kararlı bir şekilde. Eminim, dedi.</p>

  <p>O zaman gidip Murtagh'a söyle. Siz uyurken ben nöbet tutacağım.</p>

  <p>Ama sen de bizim gibi bütün gece uyanık kaldın, diye itiraz etti. Eragon. Dinlenmelisin.</p>

  <p>Ben iyiyim... senin sandığından daha güçlüyüm, dedi yumuşak bir sesle. Dikkatli gözlerle kuzeye, takipçilerinin olduğu yöne doğru bakarak yere kıvrıldı. Eragon, ona sarıldı, Saphira titreyerek derinden mırladı. Hadi git.</p>

  <p>Eragon biraz oyalandı, sonra istemeden Murtagh'ın yanına döndü. "Eee? Çöl bize açık mı?"</p>

  <p>"Açık," dedi, Eragon. Battaniyesini açıp öğrendiklerini anlattı. Sözlerini bitirince Elfe döndü.</p>

  <p>Uykuya dalmadan önce gördüğü son şey onun yüzüydü.</p>
</body>
</html>
