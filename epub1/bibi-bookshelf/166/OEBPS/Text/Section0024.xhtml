<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Yazuac'ta Olanlar</h1>

  <p>Fırtına sırasında su torbalarını kısmen doldurabilmiş olsalar da o sabah son sularını içtiler. "Umarım doğru yöne doğru gidiyoruzdur," dedi Eragon, boş su torbasını ezerek. "Çünkü bugün Yazuac'a ulaşamazsak başımız dertte demektir."</p>

  <p>Brom endişeli değildi. "Buraya daha önce geldim. Yazuac gün batmadan görünecek."</p>

  <p>Eragon şüpheyle güldü. "Belki sen benim görmediğim bir şey görüyorsundur. Etraftaki her şey fersahlar boyunca aynı görünürken nasıl emin olabiliyorsun?"</p>

  <p>"Çünkü ben yolumu toprağın değil yıldızların ve güneşin yardımıyla buluyorum. Onlar bizi yanlış yönlendirmezler. Gel! Gidelim. Ortada bir şey yokken üzüntü yaratmak aptallıktır. Yazuac şu tarafta."</p>

  <p>Brom'un sözleri doğru çıktı. Köyü önce Saphira gördü, ama diğerlerinin onu ufuktaki bir karaltı olarak görmesi için daha vakit vardı. Yazuac hâlâ çok uzaktaydı; yalnızca ovanın düzlüğü yüzünden görülebiliyordu. Yaklaşırlarken köyün iki yakasında kıvrılan bir çizgi bir belirip bir kayboluyordu.</p>

  <p>"Ninor Nehri," dedi, Brom işaret ederek.</p>

  <p>Eragon, Cadoc'u durdurdu. "Saphira biraz daha bizimle kalırsa görülecek. Biz Yazuac'a girerken o saklansın mı?"</p>

  <p>Brom çenesini kaşıyıp köye baktı. "Nehirdeki şu kıvrımı görüyor musun? Orda beklesin. Yazuac'tan yeterince uzak, bu yüzden onu kimse görmez ama bizden çok geri kalmayacağı kadar da yakın. Biz köye gidip alacağımızı alır, sonra onunla burda buluşuruz."</p>

  <p>Bu hoşuma gitmedi, dedi Saphira, Eragon planı açıklayınca. Bir suçlu gibi saklanmak sinir bozucu.</p>

  <p>Görülürsek ne olur biliyorsun. Saphira homurdanmakla birlikte boyun eğerek havalandı.</p>

  <p>Kısa bir süre sonra tadını çıkaracakları yiyecek ve içecekleri düşünerek adımlarını hızlandırdılar. Küçük evlere yaklaşırlarken bir düzine bacadan duman çıktığını gördüler, ama sokaklar bomboştu. Köyü anormal bir sessizlik kaplamıştı. Aralarında herhangi bir konuşma olmadan ilk evin önünde durdular.</p>

  <p>Eragon birden, "Havlayan hiç köpek yok," dedi.</p>

  <p>"Yok."</p>

  <p>"Ama bu hiçbir şey ifade etmez."</p>

  <p>"...Etmez."</p>

  <p>Eragon durakladı. "Birisi şimdiye kadar bizi görmüş olmalıydı."</p>

  <p>"Evet."</p>

  <p>"O zaman neden kimse dışarı çıkmadı?"</p>

  <p>Brom gözlerini kısarak güneşe baktı. "Korkuyor olabilirler."</p>

  <p>"Olabilir," dedi, Eragon. Bir an sessiz kaldı. "Ya bu bir tuzaksa? Ra'zac bizi bekliyor olabilir."</p>

  <p>"Su ve erzaka ihtiyacımız var."</p>

  <p>"İşte Ninor."</p>

  <p>"Yine de erzaka ihtiyacımız var."</p>

  <p>"Doğru." Eragon etrafına bakındı. "Peki içeri giriyor muyuz?"</p>

  <p>Brom dizginlere hafifçe vurdu. "Evet, ama aptal gibi değil. Burası Yazuac'ın ana girişi. Eğer bir tuzak varsa burda olacaktır. Kimse bizim farklı yönden gelmemizi beklemez."</p>

  <p>Arkadan mı dolaşacağız o zaman?" diye sordu, Eragon. Brom başıyla onaylayıp kılıcını çıkardı, eyere koydu. Eragon yayını gerip bir ok taktı.</p>

  <p>Sessizce kasabanın etrafından dolaşıp dikkatle girdiler. Onlar yaklaşırken kaçan bir tilki hariç sokaklar boştu. Evler karanlıktı ve parçalan mış camlarıyla kötü bir şey olacakmış ifadesiyle doluydu. Kapıların en kırılıp menteşelerine asılı kalmıştı. Atlar endişeyle gözlerini yuvalarla döndürüyordu. Eragon'un avucu karıncalandı, ama kaşıma isteğine direndi. Kasabanın merkezine doğru giderlerken okuna sıkıca sarıldı, yüzü sapsarıydı. "Aman Tanrım," diye fısıldadı.</p>

  <p>Karşılarında, yüzleri buruşuk kaskatı cesetlerden oluşan bir yığın yükseliyordu. Giysileri kanla sırılsıklamdı, karmakarışık olmuş toprak kan lekeleriyle doluydu. Doğranmış erkekler korumaya çalıştıkları kadınların üstünde yatıyorlardı, anneler çocuklarına sıkıca sarılmış ve birbirini korumaya çalışan sevgililer ölümün soğuk kucağında buluşmuştu. Hepsi, ne kara oklar saplanmıştı. Ne küçüklere, ne de yaşlılara acımışlardı. Daha kötüsü de yığının tepesindeki bebeğin beyaz bedeninden yükselen dikeni mızraktı.</p>

  <p>Gözyaşları Eragon'un bakışlarını bulanıklaştırdı, başka yöne doğru bakmaya çalıştı, ama ölü yüzler dikkatini çekiyordu. Açık gözlere bakıp hayatın onları nasıl bu kadar kolayca bıraktığını merak etti. Sonuma böyle olacaksa yaşamanın ne anlamı var? İçini büyük bir umutsuzluk dalgası kapladı.</p>

  <p>Bir karga gökyüzünden inip kara bir gölge gibi mızrağa tünedi. Başını yana eğip açgözlü bir şekilde bebeğin yüzünü inceledi. "Oh, hayır, bunu yapmayacaksın," diye dişlerini gösterdi, Eragon, yayını gerip bir ok fırlatırken. Karga tüyleri savrularak sırtüstü düştü, ok göğsünde yükseliyordu. Eragon yaya bir ok daha taktı, ama midesi bulandı ve Cadoc'un yanından eğilip yere kusmaya başladı.</p>

  <p>Brom sırtını sıvazladı. Eragon'un işi bitince Brom yumuşak bir şekilde, "Beni Yazuac'ın dışında beklemek ister misin?" diye sordu.</p>

  <p>"Hayır... kalacağım," dedi, Eragon ve titreyerek ağzını sildi. Karşısındaki korkunç manzaraya bakmamaya çalıştı. "Bunu kim yapmış ola-" Sözlerini tamamlayamadı.</p>

  <p>Brom kaşlarını çattı. "Başkalarının acı çektiğini görmekten zevk alan birileri. Pek çok yüzleri vardır, bir sürü kılığa girerler, ama onların tek bir adı vardır: kötülük. Bunu anlamanın bir yolu yok. Bütün yapabileceğimiz kurbanlara şefkat gösterip hürmet etmek."</p>

  <p>Snowfire'dan inip etrafta dolaştı, karışmış toprağı dikkatle inceledi. Razac burdan geçmiş," dedi yavaşça. "Ama bu onların değil, Urgalın işi; mızraklar onların yapımı. Bir grup Urgal buraya gelmiş, sayıları yüz kadar olabilir. Bu çok garip; onların böyle toplandığı yalnızca birkaç örnek biliyorum." Diz çöküp bir ayak izini dikkatle inceledi. Küfrederek Snowfire'a koştu, üstüne atladı.</p>

  <p>"Yürü!" diye tısladı, Snowfire'ı ileri sürerek. "Burda hâlâ Urgallar var Eragon topuklarını Cadoc'un karnına bastırdı. At ileri atılıp Snowfire'ın peşinden koştu. Evleri hızla geçtiler. Neredeyse Yazuac'ın kıyısına varmışken Eragon'un avucu tekrar karıncalandı. Sağ tarafında bir hareket gördü, derken dev bir yumruk onu eyerinden aşağı savurdu. Tekrar Cadoc'un üstüne atladı, ama bir duvara çarptı. İçgüdüsel olarak yayını hâlâ sıkıca tutuyordu. Sersemlemiş bir şekilde sendeleyerek ayağa kalktı, böğrünü tutuyordu.</p>

  <p>Yüzünde hain bir gülümsemeyle bir Urgal üstüne geldi. Canavar uzun boylu, iri cüsseli ve bir kapıdan daha genişti. Gri derisi ve domuzlarınkine benzer sarı gözleri vardı. Kollarındaki ve çok küçük bir zırhla kaplı göğsündeki kaslar dışarı fırlamıştı. Şakaklarından yükselen bir çift koç boynuzunun üstüne demir bir başlık konmuştu; koluna yuvarlak bir kalkan bağlanmıştı. Güçlü elinde kısa, kötü görünümlü bir kılıç vardı.</p>

  <p>Eragon arkasındaki Brom'un Snowfire'ın dizginlerini çekerek geri döndüğünü gördü, ama elinde balta olan ikinci Urgalla karşılaşınca o da durdu. "Koş, seni aptal!" diye bağırdı Brom, Eragon'a. Bu arada kılıcını düşmanına doğru sallıyordu. Eragon'un önündeki Urgal kükreyerek kılıcı şiddetle savurdu. Eragon korkuyla geri çekilirken kılıç ıslık çalarak yanağının dibinden geçti. Dönerek Yazuac'ın merkezine doğru koştu, kalbi deli gibi çarpıyordu.</p>

  <p>Urgal çizmeleri gümleyerek onu takip ediyordu. Eragon umutsuzca Saphira'yı yardıma çağırdı, sonra daha hızlı koşmak için kendini zorladı. Eragon'un çabalarına rağmen Urgallaradaki mesafeyi kapadı; iri dişleri eşsiz bir böğürtüyle aralandı. Urgal neredeyse üstüne çıkarken Eragon mayını gerdi, durarak arkasına döndü, nişan alıp oku fırlattı. Urgal kolunu kaldırıp titrek oku kalkanıyla yakaladı. Canavar, tekrar ok atamadan önce Eragon'la çarpıştı, birbirlerine dolanarak karmaşık bir yumak haline yere düştüler.</p>

  <p>Eragon hemen ayağa kalkarak Brom'a koştu. O da Snowfire'ın üstünde düşmanıyla yumruklaşıyordu. Urgalların gerisi nerede, diye merak etti Eragon çılgın gibi. Yazuac'ta bir tek bu ikisi mi var? Güçlü bir şakırtı, oldu, Snowfire kişneyerek şaha kalktı. Brom eyerinde ikibüklüm olmuş kolundan kan akıyordu. Yanındaki Urgal zaferle uludu ve ölüm vurusu için baltasını kaldırdı.</p>

  <p>Urgalın üstüne doğru atılan Eragon'dan sağır edici bir çığlık koptu Urgal şaşkınlık içinde durdu, küçümseyerek Eragon'a bakıp baltasını savurdu. Eragon iki el e indirilen darbenin altında yere çömelip Urgalın böğrünü tırnaklayıp kanlı izler bıraktı. Urgalın yüzü öfkeyle çarpıldı. Baltasını tekrar savurdu, ama Eragon yana kayıp bir ara sokakta yalpalayarak koşmaya başladı.</p>

  <p>Eragon bütün dikkatini Urgalı Brom'dan uzaklaştırmaya vermişti. İki evin arasındaki dar geçite girince buranın çıkmaz sokak olduğunu görüp kayarak durdu. Geri dönmeye çalıştı, ama Urgallar girişi tıkamıştı bile. Gıcırtılı sesleriyle küfrederek yaklaştılar. Eragon iki yana bakıp kaçacak bir yer aradı, ama yoktu.</p>

  <p>Urgallara bakarken zihninde bazı hayaller belirdi: bir mızrağın etrafına yığılan ölü köylüler ve hiç büyümeyecek olan bir bebek. Kaderlerini düşünürken vücudunun her yerinden hücum eden ateşli bir gücün içinde toplandığını hissetti. Bu adalet arzusundan daha öte bir şeydi. Bütün varlığı ölüm gerçeğine karşı isyan ediyordu. Patlamaya hazır olana dek gücü büyüdü, büyüdü.</p>

  <p>Doğrularak dimdik oldu, bütün korkusu gitmişti. Yayını doğrulttu Urgallar gülerek kalkanlarını kaldırdılar. Eragon yüzlerce kez yaptığı gibi okun üstünden baktı ve okun tepesiyle hedefi aynı hizaya getirdi. İçinde ki enerji dayanılmaz bir seviyede yanıyordu. Enerjiyi salması gerekiyordu, yoksa kendisini tüketecekti. Birden dudaklarından kendiliğinden söz dökülüverdi. "Brisingr!"</p>

  <p>Ok havada ıslık çalarak ilerledi, mavi bir ışıkla parlıyordu. Öndeki Urgalın alnına çarptı ve hava bir patlama sesiyle çınladı. Mavi şok dalgası canavarın başından fırlayıp öteki Urgalı da anında öldürdü, bir tepki verme firsatı bulamadan Eragon'a ulaştı, ama herhangi bir zarar vermeden içinden geçip evlerin arasında dağıldı.</p>

  <p>Eragon nefes nefese buz gibi avucuna baktı. Gedwey Ignasia bembeyaz olmuş bir metal gibi parlıyordu, ama daha Eragon bakarken solup normale döndü. Yumruğunu sıktı, sonra bir yorgunluk dalgası her yerini kapladı. Kendini biraz garip ve güçsüz hissediyordu, sanki günlerdir birsey yememişti. Dizleri büküldü ve duvarın dibine çöktü.</p>

  <p>Vahşi havanın dinmesi yavaş oluyordu, ama gün ilerledikçe başka bir yere göç etti. Gökyüzü bir kez daha ortaya çıktı ve batan güneş göz alıcı bir şekilde parlamaya başladı. Işık huzmeleri bulutları çarpıcı renklere boyarken her şey keskin bir zıtlık kazandı: bir taraf parlak, öteki tarafısimsiyahtı. Çimen sapları mermer sütunlar kadar güçlü görünüyordu. Sıradan şeyler çok güzel görünmeye başlamıştı; Eragon kendini bir tablonun içinde oturuyormuş gibi hissediyordu.</p>

  <p>Dinçleşen toprak taptaze kokuyor, zihinlerini berraklaştırarak ruh hallerini canlandırıyordu. Saphira gerindi, boynunu uzatarak mutlu bir şekilde kükredi. Atlar ondan uzağa kaçıştılar, ama Eragon ve Brom, onun coşkusuna güldü.</p>

  <p>Güneş iyice kaybolmadan geceyi geçirmek için durdular. Dövüşemeyecek kadar yorgun oldukları için doğruca uykuya daldılar.</p>

  <p>Eragon kendinde birazcık güç bulunca ölü yaratıkların yanından geçip ara sokaktan çıktı. Çok fazla gitmesine gerek kalmadan Cadoc yanına geldi. "Güzel, yaralanmamışsın," diye mırıldandı, Eragon. Ellerinin deli gibi titrediğini ve beden hareketlerinin kesik kesik olduğunu fark etti. Gördüğü her şey bir başkasına oluyormuş gibi etkilenmediğini hissediyordu.</p>

  <p>Snowfire'ı buldu. Burun delikleri kabarmış, kulakları başına doğru yatmıştı ve bir evin köşesinde hızla koşmaya hazır bir şekilde hoplayıp zıplıyordu. Brom hâlâ eyerinin üstünde hareketsiz bir şekilde ikibüklüm yatıyordu. Eragon zihniyle uzanıp atı yatıştırdı. Snowfire sakinleşince Eragon, Brom'un yanına gitti.</p>

  <p>Yaşlı adamın sağ kolunda uzun, kanlı bir kesik vardı. Yara çok fazla kanamıştı, ama yara ne derin, ne de genişti. Yine de Brom'un çok fazla kan kaybetmeden yarasının sarılması gerektiğini biliyordu Eragon. Snowfire'ı biraz okşadıktan sonra Brom'u eyerden kaydırdı. Ağırlık onun için çok fazla olduğundan adamı yere düşürdü. Kendi güçsüzlüğü karşısında şaşkına döndü.</p>

  <p>Başının içini bir öfke çığlığı doldurdu. Saphira gökyüzünden dalışa geçip telaşla önlerine indi, kanatlarını tam olarak kapamadı. Gözleri yanarak öfkeyle tısladı. Kuyruğu havayı dövüyordu. Başının üstünde saklayınca Eragon yüzünü buruşturdu. Yaralandın mı, diye sordu Saphira, sesi öfkeyle kaynıyordu.</p>

  <p>"Hayır," diye onu temin etti Eragon, Brom'ı sırtına alırken.</p>
</body>
</html>
