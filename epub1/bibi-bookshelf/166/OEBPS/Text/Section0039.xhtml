<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Yağın İzi</h1>

  <p>Ne düşünüyordum, acaba, diye merak etti. Eragon sabah. Başı zonkluyordu, dili şişmiş ve keçeleşmiş gibiydi. Yerin altından geçen farenin sesi yüzünü buruşturmasına neden oldu.</p>

  <p>Kendini nasıl hissediyorsun, diye halinden memnun bir şekilde sordu, Saphira. Eragon, ona aldırmadı.</p>

  <p>Bir dakika sonra Brom söylenerek yataktan indi. Kafasını lavabodaki suya soktu, sonra da dışarı çıktı.</p>

  <p>Eragon peşine düştü. "Nereye gidiyorsun?"</p>

  <p>"İyileşmeye."</p>

  <p>"Ben de geliyorum." Eragon barda Brom'un iyileşme yönteminin bol miktarda sıcak çay ve buzlu su ile hepsinin üstüne konyak içmek olduğunu gördü. Odaya geri döndüklerinde Eragon kendini biraz daha iyi hissediyordu.</p>

  <p>Brom kılıcını beline takıp kaftanındaki kırışıklıkları düzeltti. "Yapmamız gereken ilk şey gizli sorular sormak. Seithr yağının Dras-Leona'da nereye teslim edildiğini ve ordan nereye götürüldüğünü öğrenmek istiyorum. Nakliyesiyle çoğunlukla askerler veya işçiler uğraşıyordu. O insanları bulup bir tanesini konuşturmalıyız."</p>

  <p>Altın Küre'den ayrılıp Seithr yağının teslim edilmiş olabileceği depoları aramaya başladılar. Dras-Leona'nın merkezine yakınlaştıkta sokaklara cilalı granit saraya doğru meyillenmeye başladı. Saray katedral hariç her binaya tepeden bakmak için yükseğe inşa edilmişti.</p>

  <p>Sarayın avlusu sedefli mozaikle kaplıydı ve duvarların bir kısmı altın kakmaydı. Nişlerinde siyah heykeller bulunuyor, soğuk ellerindeki tütsü çubuklarından duman yükseliyordu. Dört metre arayla dizilmiş askerler geçenleri dikkatle inceliyordu.</p>

  <p>"Burda kim yaşıyor?" diye sordu, Eragon huşu içinde.</p>

  <p>"Marcus Tâbor, şehrin yöneticisi. Yalnızca krala ve kendi vicdanına cevap verir, ki o da son zamanlarda fazla aktif değil," dedi, Brom. Sarayın etrafında dolaşıp kapıları oymalı, süslü evlere baktılar.</p>

  <p>Öğlene kadar işe yarar bir şey öğrenemediler, bu yüzden öğle yemeği için mola verdiler. "Bu şehir ikimizin birlikte araştıramayacağı kadar büyük," dedi, Brom. "Sen kendi başına ara. Akşam Altın Küre'de buluşalım." Kalın kaşlarının altından Eragon'a dik dik baktı. "Aptalca bir şey yapmayacağına inanıyorum."</p>

  <p>"Yapmayacağım," diye söz verdi, Eragon. Brom, ona biraz para verdi, sonra farklı yönlere dağıldılar. Eragon günün geri kalanında olabildiğince şirin görünmeye çalışarak dükkân sahipleriyle, işçilerle konuştu. Soruları onu şehrin bir ucundan diğerine gönderiyor, sonra geriye getiriyordu. Kimse yağ hakkında bir şey bilmiyor gibiydi. Nereye giderse gitsen katedral ona bakıyordu. Uzun kulelerinden kaçmak imkânsızdı.</p>

  <p>Sonunda Seithr yağının nakledilmesine yardımcı olan ve hangi depoya götürüldüğünü hatırlayan bir adam buldu. Eragon heyecanla binaya bakmaya gitti, sonra Altın Küre'ye geri döndü. Brom bir saat kadar sonra gelip yorgunlukla çöktü. "Bir şey buldun mu?" diye sordu, Eragon.</p>

  <p>Brom beyaz saçlarını geriye itti. "Bugün bir sürü ilginç şey duydum, ki bunların arasında Galbatorix'in bu hafta Dras-Leona'yı ziyaret edeceği de bulunuyor."</p>

  <p>"Ne?" dedi, Eragon şaşkınlıkla.</p>

  <p>Brom duvara yaslandı, alnındaki çizgiler derinleşmişti. "Tabor gücünü fazla özgürce kullanmaya başlamış, bu yüzden Galbatorix gelip ona bir ders vermeye karar vermiş. Kral on yılı aşkın süredir ilk kez Urû'baen'den ayrılıyor."</p>

  <p>"Sence bizden haberi var mı?" diye sordu, Eragon.</p>

  <p>"Elbette bizden haberi var. Ama yerimizi bildiğini sanmıyorum. Eğer bilseydi şimdiden Ra'zac'ın eline geçmiş olurduk. Ama bu demek oluyor ki Ra'zac konusunda ne yapacaksak Galbatorix gelmeden yapmalıyız. Onun yirmi fersah civarında bile olmamalıyız. Bizim lehimize olan tek şey Ra'zac'ın kesinlikle burda olup kralın ziyaretine hazırlanıyor olması."</p>

  <p>"Ra'zac'ı bulmak istiyorum," dedi, Eragon, yumruğunu sıkarak. "Ama bu kralla savaşmak anlamına gelecekse istemem. Beni parçalara ayırır."</p>

  <p>Bu sözler Brom'u eğlendiriyor gibiydi. "Çok güzel tedbir. Ve haklısın; Galbatorbix'e karşı hiç şansın yok. Şimdi bugün neler öğrendiğini söyle bana. Belki benim duyduklarımı doğrulayabilir."</p>

  <p>Eragon omuz silkti. "Çoğu zırvaydı, ama yağın nereye götürüldüğünü bilen bir adamla konuştum. Eski bir depoymuş. Onun dışında işe yarar bir şey bulamadım."</p>

  <p>"Benim günüm seninkinden biraz daha verimli geçti. Aynı şeyi ben de duydum, bu yüzden depoya gidip işçilerle konuştum. Seithr sandıklarının depodan saraya götürüldüğünü öğrenmek için fazla ısrar etmem gerekmedi."</p>

  <p>"Sonra da buraya geldin," diye sözünü onun yerine tamamladı, Eragon.</p>

  <p>"Hayır! Sözümü kesme. Sonra saraya gidip trubadur olarak hizmetkârlar bölümüne davet ettirdim kendimi. Birkaç saat etrafta dolaştım, hizmetçileri ve diğerlerini şarkı ve şiirlerimle eğlendirdim ve bu süre boyunca soru sordum." Brom piposunu tütünle doldurdu. "Uşakların öğrendikleri şeyler çok ilginç. Kontlardan birinin üç karısı olduğunu ve hepsinin sarayın aynı kanadında yaşadığını biliyor muydun?" Başını iki yana sallayıp piposunu yaktı. "Büyüleyici bazı ilginç haberlerin yanı sıra kazayla yağın saraydan nereye götürüldüğünü de öğrendim."</p>

  <p>"Ve?..." diye sordu, Eragon sabırsızlıkla.</p>

  <p>Brom piposundan bir duman çekip halka yaptı. "Şehrin dışına elbette. Her dolunayda iki köle bir aylık erzakla Helgrind'in dibine gönderiliyormuş. Seithr yağı Dras-Leona'ya geldiğinde erzaklarla birlikte onu da gönderiyorlarmış. Oraya giden köleleri bir daha gören yokmuş. Bir keresinde birisi köleleri takip etmiş ve o da ortadan kaybolmuş."</p>

  <p>"Süvariler'in köle ticaretini kaldırdığını sanıyordum," dedi, Eragon. "Ne yazık ki kralın hükümdarlığında tekrar başladı."</p>

  <p>"Demek Ra'zac Helgrind'de," dedi, Eragon kayalık dağı düşünerek. "Orda ya da yakınlarında."</p>

  <p>"Eğer Helgrind'delerse ya dibindedirler –ve kalın taş kapıyla korunuyorlardır– ya da uçan atlarının veya Saphira'nın onlara ulaşabileceği en yukardadırlar. İster aşağıda olsunlar, ister yukarda sığınakları kuşkusuz gizli olacaktır." Bir an düşündü. "Eğer Saphira ve ben Helgrind'in etrafında uçarsak Ra'zac bizi kesin görür, bütün Dras-Leona'dan söz etmiyorum bile."</p>

  <p>"Bu büyük bir sorun," diye kabul etti, Brom.</p>

  <p>Eragon kaşlarını çattı. "Ya iki kölenin yerini alırsak? Dolunay çok uzak değil. Ra'zac'a yaklaşmamız için mükemmel bir fırsat olur bu."</p>

  <p>Brom düşünceli bir şekilde sakalını sıvazladı. "En iyi ifadeyle riskli bir iş. Eğer köleler uzaktan vuruluyorlarsa başımız dertte demektir. Göremediğimiz Ra'zac'a zarar veremeyiz."</p>

  <p>"Kölelerin öldürülüp öldürülmediklerini kesin olarak bilmiyoruz," dedi, Eragon. "Öldürüldüklerinden eminim," dedi, Brom ciddi bir yüzle. Sonra gözleri parladı ve bir duman halkası daha çıkardı. "Yine de ilginç bir fikir. Eğer Saphira yakınlarda gizlenirken yapılırsa ve..." Sesi kesildi. "İşe yarayabilir, ama acele etmeliyiz. Kral geliyorsa fazla vaktimiz yok demektir."</p>

  <p>"Helgrind'e gidip etrafa bakmalı mıyız? Araziyi gün ışığında görmek iyi olur, böylece gece bir tuzağa düşmeyiz," dedi, Eragon.</p>

  <p>Brom asasına dokundu. "Bunu daha sonra yapabiliriz. Yarın saraya tekrar gideceğim ve kölelerin yerini nasıl alacağımızı öğreneceğim. Ama şüphe uyandırmamak için dikkatli olmalıyım –Ra'zac'ı bilen casuslar ve saray mensupları beni kolayca ortaya çıkarabilir."</p>

  <p>"Buna inanamıyorum; sonunda onlan bulduk," dedi, Eragon sessizce, Ölen dayısının ve yanan çiftliğin görüntüleri aklına geldi. Çenesi kasıldı.</p>

  <p>"En zor kısmı şimdi başladı, ama evet, iyi iş çıkardık," dedi, Brom. "Eğer şans bize gülerse yakında intikamını alırsın ve Varden tehlikeli bir düşmandan kurtulmuş olur. Sonra ne olacağı sana bağlı."</p>

  <p>Eragon zihnini açıp Saphira'ya neşeyle, "Ra'zac'ın yatağını bulduk!" dedi.</p>

  <p>Neredeymiş? Eragon hemen öğrendiklerini anlattı. Helgrind, diye düşündü Saphira. Onlara uygun bir yer.</p>

  <p>Eragon da aynı fikirdeydi. Burada işimiz bitince belki Carvahall'i ziyaret edebiliriz.</p>

  <p>İstediğin ne, diye sordu, Saphira birden huysuz bur ifadeyle. Önceki hayatına geri dönmek mi? Bunun olmayacağını biliyorsun, bu yüzden bu konuda sızlanmayı bırak artık! Zaman gelecek kendini neye adayacağına karar vermek zorunda kalacaksın. Hayatının geri kalanını saklanarak mı geçireceksin yoksa Varden'e yardım mı edeceksin? Elindeki tek seçenek bu, Galbatorixin güçlerine katılman dışında tabi, ki bunu asla ve asla kabul etmem.</p>

  <p>Eğer bir seçim yapmam gerekiyorsa kaderimi Varden'la birleştiririm, bunu sen de çok iyi biliyorsun.</p>

  <p>Evet, ama bazen bunu söylerken kendini duymalısın. Sözlerini düşünmesi için Saphira onu yalnız bıraktı.</p>
</body>
</html>
