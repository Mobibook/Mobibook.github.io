<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Ajihad</h1>

  <p>Eragon duvarlarda sedir ağacından yapılma kitap raflarının sıralandığı iki katlı zarif bir çalışma odasına girdi. Demir merdivenler kıvrılarak iki sandalye ve bir okuma masasının bulunduğu küçük balkona çıkıyordu. Odanın her yerinde kitap okunabilmesi için duvarlarda ve tavanda beyaz fenerler asılıydı. Taş zeminde karmaşık desenli oval bir halı vardı. Odanın uzak köşesinde bir adam ceviz masanın arkasında ayakta duruyordu.</p>

  <p>Cildi yağlı abanoz rengiydi. Başının tepesi tıraş edilmişti, ama ince bir sakalı ve bıyığı vardı. Yüzünü güçlü hatlar gölgeliyor, kaşlarının altında ciddi, zeki gözler etrafı tarıyordu. Mor gömleğin üzerine geçirilmiş altın işlemeli kırmızı yeleğin vurguladığı omuzları geniş ve güçlüydü. Kendini büyük bir kibirle taşıyor, etrafına dikkatli, hükmedici bir hava yayıyordu.</p>

  <p>Konuşurken güçlü sesi kendine olan güvenini yansıtıyordu. "Tronjheim'e hoş geldiniz Eragon ve Saphira. Ben Ajihad. Lütfen oturun."</p>

  <p>Eragon, Murtagh'ın yanına koltuğa otururken Saphira korumacı şekilde arkalarına yerleşti. Ajihad elini kaldırıp parmaklarını şaklattı. Merdivenlerin arkasından bir adam çıktı. Yanındaki kel adamın benzeriydi bu adam. Eragon ikisine şaşkınlıkla bakarken Murtagh gerildi. "Şaşkınlığınızı anlıyorum; onlar ikizler," dedi, Ajihad hafifçe gülümseyerek. "Size isimlerini söylerdim, ama yok."</p>

  <p>Saphira tatsız bir şekilde tısladı. Ajihad bir an için ona baktı, sonra masanın arkasındaki yüksek arkalıklı sandalyeye oturdu. İkizler merdivenlerin altına çekilip kayıtsız bir şekilde yan yana durdular. Ajihad parlaklarını birbirine bastırıp Eragon ve Murtagh'a baktı. Sarsılmayan hakışıyla uzun süre inceledi ikisini de.</p>

  <p>Eragon huzursuzlanarak kıpırdandı. Birkaç dakikanın ardından Ajihad ellerini indirip ikizleri çağırdı. Bir tanesi hızla yanına koştu. Ajihad kulağına bir şey fısıldadı. Kel adamın rengi soldu ve başını çılgın gibi iki yana salladı. Ajihad kaşlarını çatıp bir şey doğrulanmış gibi başını öne arkaya salladı.</p>

  <p>Sonra Murtagh'a baktı. "İncelenmeyi reddederek beni zor bir duruma düşürdün. Farthen Dûr'a girmene izin verildi, çünkü ikizler seni kontrol edebileceklerine dair güvence verdiler. Ayrıca Eragon ve Arya'ya yardımcı oldun. Belki zihninde gizlemek istediğin bir şeyler vardır. Bunu anlıyorum, ama bu durum böyle devam ettiği süre, sana güvenemeyiz."</p>

  <p>"Durum böyle olmasa da bana güvenmezsiniz," diye Murtagh meydan okudu.</p>

  <p>Murtagh konuşurken Ajihad'ın yüzü karardı, gözleri tehlikeli bir şekilde parladı. "Son kez duyduğumdan bu yana yirmi üç yıl geçmiş olsa da... bu sesi tanıyorum." Göğsü şiddetle yükselip alçalırken kötü bir şey olacakmış gibi ayağa kalktı. İkizler telaşlandılar ve kafa kafaya verip fısıldaşmaya başladılar. "Bu ses o zamanlar başka bir adamdan çıkmıştı, insandan çok canavar olan bir adam. Ayağa kalk."</p>

  <p>Murtagh dikkatle itaat etti, gözleri ikizler ve Ajihad arasında deli gibi gidip geliyordu. "Gömleğini çıkar," diye emretti, Ajihad. Murtagh omuz silkerek gömleğini çıkardı. "Şimdi sırtını dön." Murtagh dönerken ışık sırtındaki yarayı aydınlattı.</p>

  <p>"Murtagh," dedi Ajihad nefesini bırakarak. Orik'ten bir şaşkınlık homurtusu koptu. Ajihad birden ikizlere dönüp kükredi. "Bundan haberiniz var mıydı?"</p>

  <p>İkizler başlarını önlerine eğdiler. "Adını Eragon'un zihninde gördük, ama bu çocuğun Morzan gibi güçlü birinin oğlu olduğundan şüphelenmedik. Hiç aklımıza.."</p>

  <p>"Ve bunu bana söylemediniz!" dedi, Ajihad. Elini kaldırıp açıklama larını engelledi. "Bunu daha sonra konuşuruz." Tekrar Murtagh'a döndü "Önce bu karışıklığı çözmem gerekiyor. Hâlâ zihninin incelenmesini red dediyor musun?"</p>

  <p>"Evet," dedi Murtagh sert bir şekilde, gömleğini üstüne geçirerek "Kimseyi zihnime sokmam."</p>

  <p>Ajihad masasına doğru eğildi. "O zaman bazı nahoş sonuçlar olacak İkizler senin bir tehdit olmadığını doğrulamadığı sürece, Eragon'a yaptığın yardımlara rağmen ve belki de bu yardımlar yüzünden sana güvenenleyiz. Güvenin kazanılmadıkça burdaki insan ve Cüceler seni paramparça eder. Seni sürekli olarak hapiste tutmak zorunda kalırım... bizim olduğu kadar senin de korunman için. Bundan kolayca kurtulmanın bir yolu varken kendini böyle bir duruma sokma."</p>

  <p>Murtagh inatçı bir şekilde başını iki yana salladı. "Hayır... size itaat etsem bile yine de bir cüzamlı ve yabancı gibi davranılır bana. Benim bütün istediğim burdan gitmek. Eğer gitmeme izin verirseniz yerinizi imparatora asla söylemem."</p>

  <p>"Yakalanır ve Galbatorix'in karşısına çıkarılırsan ne olacak?" diye sordu, Ajihad. "Ne kadar güçlü olursan ol, aklındaki her sırrı çeker alır. Ona direnebilsen bile gelecekte ona katılmayacağını nerden bilebiliriz? Bu riske giremem."</p>

  <p>"Beni sonsuza dek hapse mi atacaksınız?" diye sordu, Murtagh doğrularak.</p>

  <p>"Hayır," dedi, Ajihad. "Yalnızca sen incelenmene izin verene kadar. Eğer güvenilir olduğun anlaşılırsa sen gitmeden önce ikizler Farthen Dûr'un yeriyle ilgili bütün bilgiyi zihninden silecekler. Birisinin bu hatıralarla Galbatorix'in eline düşmesi riskine giremeyiz. Hangisi olacak Murtagh? Çabuk karar ver, yoksa senin yerine bir karar verilecek."</p>

  <p>Teslim ol, diye yalvardı, Eragon, Murtagh'ın güvenliği için endişelenerek. Savaşmaya değmez.</p>

  <p>Sonunda Murtagh konuştu, sözleri yavaş ve açıktı. "Zihnim benden çalınmayan tek sığınağım. İnsanlar daha önce onu ihlal etmeye çalıştı, ama ben şiddetle savunmayı öğrendim, çünkü yalnızca en derin düşüncelerimle güvendeyim. Benden veremeyeceğim tek şeyi istiyorsunuz, özellikle de şu ikisine." İkizleri işaret ediyordu. "Bana istediğinizi yapın, ama şunu unutmayın: ben kendimi onların incelemesine açmadan önce ölüm beni alacaktır."</p>

  <p>Ajihad'ın gözlerinde hayranlık parıltısı belirdi. "Seçimin beni şaşırtmadı, ama başka türlü olmasını dilerdim... Nöbetçiler!" Sedirağacı kapılar açılarak savaşçılar ellerinde silahlarıyla içeri girdiler. Ajihad, Murtagh'ı işaret edip emretti. "Onu penceresiz bir odaya koyup kapıyı kilitleyin. Girişe altı adam koyup ben onu görmeye gelene kadar kimsenin içeri girmesine izin vermeyin. Siz de onunla konuşmayın."</p>

  <p>Savaşçılar ona şüpheyle bakarak Murtagh'ın etrafını sardı. Çalışma odasından çıkarlarken Eragon, Murtagh'ın dikkatini çekti ve dudaklarını, "Üzgünüm," dercesine oynattı. Murtagh omuz silkip kararlı bir şekilde ileriye baktı. Adamlarla koridora çıktı. Ayak sesleri az sonra kesildi.</p>

  <p>Ajihad birdenbire, "Eragon ve Saphira dışında herkesin bu odadan çıkmasını istiyorum," dedi. "Hemen!"</p>

  <p>İkizler başlarını öne eğerek dışarı çıktılar, ama Orik, "Efendim, kral Murtagh'ı bilmek isteyecektir. Ve bir de hâlâ benim itaatsizliğim konusu var..." dedi.</p>

  <p>Ajihad kaşlarını çattı, sonra elini havada salladı. "Hrothgar'a ben kendim söylerim. Senin yaptıklarına gelince... ben seni çağırana dek dışarda bekle. Ve ikizlerin kaçmasına izin verme. Onlarla da işim bitmedi."</p>

  <p>"Tamam," dedi Orik, başını eğerek. Kapı arkasından tok bir sesle kapandı.</p>

  <p>Uzun bir sessizlikten sonra Ajihad yorgun bir şekilde içini çekti. Elini yüzünde dolaştırıp tavana baktı. Eragon sabırsızlıkla konuşmasını bekliyordu. Ajihad bir şey söylemeyince dayanamadı. "Arya iyi mi?"</p>

  <p>Ajihad, ona bakıp üzgün bir şekilde, "Hayır... ama şifacılar bana iyileşeceğini söylediler. Bütün gece onunla çalışmışlar. Zehrin vücudu üzerindeki etkisi çok büyük olmuş. Sen olmasaydın yaşamazdı. Bu yüzden Varden sana müteşekkirdir."</p>

  <p>Eragon'un omuzlan rahatlayarak gevşedi. İlk kez Gil'ead'dan beri yaptıkları yolculuklarının bu çabaya değdiğini düşündü. "Peki şimdi ne olacak?" diye sordu.</p>

  <p>"Saphira'yı nasıl bulduğunu ve o zamandan beri olanları bana anlatmalısın," dedi Ajihad, parmaklarıyla bir kule yaparak. "Bir kısmını Brom'un bize gönderdiği mesajdan, diğerlerini de ikizlerden biliyoruz. Ama senden dinlemek istiyorum, özellikle de Brom'un ölümüyle ilgili ayrıntıları."</p>

  <p>Eragon deneyimlerini bir yabancıyla paylaşma konusunda isteksizdi, ama Ajihad sabırlıydı. Devam et, dedi, Saphira şefkatle. Eragon yerinde kıpırdandı, sonra hikâyesine başladı. Başta biraz zordu, ama ilerledikçe kolaylaşmaya başladı. Saphira ara sıra yaptığı yorumlarla her şeyi açıkça hatırlamasına yardımcı oldu. Ajihad bütün bu süre boyunca onu dikkatle dinledi.</p>

  <p>Eragon zaman zaman duraklayarak saatlerce konuştu. Ajihad'a Angela'nın baktığı falı atlayarak Teirm'i ve Brom'la birlikte Ra'zac'ı nasıl bulduklarını anlattı. Arya'yı gördüğü rüyalarını bile anlattı. Söz Gil'ead'a geldiğinde ve Shade'den söz ettiğinde Ajihad'ın yüzü sertleşti, sonra ifadesi okunmayan gözlerle arkasına yaslandı.</p>

  <p>Hikâyesi bitince Eragon susarak bütün olanları düşündü. Ajihad ayağa kalktı, ellerini arkasında kavuşturarak dalgın dalgın raflardan birini incelemeye başladı. Bir süre sonra tekrar masaya döndü.</p>

  <p>"Brom'un ölümü korkunç bir kayıp. O benim yakın bir dostum ve Varden'in güçlü bir yandaşıydı. Cesareti ve zekâsıyla bizi pek çok kez mahvolmaktan kurtardı. Şu anda, öldükten sonra bile bize başarımız sağlayacak bir şeyi kazandırdı... seni."</p>

  <p>"Ama benim ne başarmamı bekliyorsunuz?"</p>

  <p>"Her şeyi anlatacağım," dedi, Ajihad. "Ama önce ilgilenmemiz gereken daha acil konular var. Urgalların imparatorla işbirliği yaptığı haberi son derece ciddi. Eğer Galbatorix bizi yok etmek için bir Urgal ordusu topluyorsa, çoğumuz burda Farthen Dûr'da korunsak da Varden hayatta kalmak için çok zorlanacaktır. Bir Süvari'nin, Galbatorix kadar kötü bile olsa, canavarlarla bir anlaşma yapması delirdiğinin kanıtıdır. Onların dönek sadakatleri için karşılık olarak ne teklif ettiğini düşünmek ürpermeme neden oluyor. Ve bir de Shade var. Onu tarif edebilir misin?"</p>

  <p>Eragon başıyla onayladı. "Uzun boylu, zayıf ve çok solgundu, kestane rengi gözleri ve kırmızı saçları vardı. Simsiyah giyinmişti."</p>

  <p>"Ya kılıcı... onu görebildin mi?" diye sordu, Ajihad dikkatle. "Bıçağında uzun bir çizik var mıydı?"</p>

  <p>"Evet," dedi, Eragon şaşırarak. "Nerden bildiniz?"</p>

  <p>"Çünkü kalbini çıkarmaya çalışırken ben yaptım onu," dedi, Ajihad vahşi bir gülümsemeyle. "Adı Durza'dır... bu ülkeye gelmiş en kötü ve kurnaz düşmanlardan biridir. Galbatorix'in en sadık uşağıdır ve bizim için tehlikeli bir düşmandır. Onu öldürdüğünü söyledin. Bunu nasıl yaptın?"</p>

  <p>Eragon canlı bir şekilde hatırlıyordu. "Murtagh, onu iki kez vurdu. Birinci ok omzuna girdi, ikincisi gözlerinin arasına."</p>

  <p>"Ben de bundan korkuyordum," dedi Ajihad kaşlarını çatarak. "Onu öldürmediniz. Shade'ler yalnızca kalpleri parçalanarak ölürler. Diğer türlü bir yaralanma yalnızca ortadan kaybolarak ruh şeklinde başka bir yerde yeniden ortaya çıkmalarına neden olur. Nahoş bir durum, ama Durza hayatta kalacak ve her zamankinden daha tehlikeli olarak geri dönecek."</p>

  <p>Üzerlerine fırtına öncesini andıran mutsuz bir sessizlik çöktü. Sonra Ajihad, "Sen bir gizemsin Eragon, kimsenin nasıl çözeceğini bilmediği bir açmaz. Herkes Varden'in –ya da Urgalların veya hatta Galbatorix'in bile –ne istediğini biliyor– ama kimse senin ne istediğini bilmiyor. Ve bu da seni tehlikeli yapıyor, özellikle Galbatorix için. Senden korkuyor, çünkü ne yapacağını bilmiyor."</p>

  <p>"Varden benden korkuyor mu?" diye sordu, Eragon sessizce.</p>

  <p>"Hayır," dedi, Ajihad dikkatle. "Biz umutluyuz. Ama eğer bu umut boşa çıkarsa, evet, korkacağız." Eragon önüne baktı. "Durumunun olağanüstü doğasını anlamalısın. Bazı grupların çıkarlarına hizmet etmek istemelisin diğerlerininkine değil. Ama Farthen Dûr'a katıldığın an, nüfuzları ve güçleri seni çekiştirmeye başlayacaktır."</p>

  <p>"Sizinki dâhil mi?" diye sordu, Eragon.</p>

  <p>Ajihad güldü, ama gözleri sertti. "Benimki dâhil. Bilmen gereken bazı şeyler var: birincisi Saphira'nın yumurtasının nasıl Spine'a gittiği. Brom, sana Saphira'nın yumurtasının buraya getirilmesinden sonra neler olduğunu hiç anlattı mı?"</p>

  <p>"Hayır," dedi, Eragon, Saphira'ya bakarak. Saphira gözlerini kırpıp dilini ona doğru uzatıp çekti. Ajihad bir an parmaklarıyla masada tempo tuttuktan sonra söze başladı.</p>

  <p>"Brom yumurtayı Varden'e ilk getirdiğinde herkes yumurtanın kaderiyle çok ilgilendi. Biz ejderhaların soyunun tükendiğine inanıyorduk. Cüceler yalnızca gelecekteki Süvari'nin bir müttefik olmasını sağlamayla ilgileniyordu –ama bazıları yeni bir Süvari'ye tamamen karşıydı– Elflerin ve Varden'in ise bu konudaki kişisel riski daha büyüktü. Nedeni yeterince basitti: tarih boyunca bütün Süvariler ya Elf ya da insan olmuştu, ama büyük çoğunluğu Elfti. Hiç Cüce Süvari olmamıştı.</p>

  <p>"Galbatorix'in ihanetleri yüzünden Elfler, içindeki ejderha, benzer dengesizlikleri olan bir insana hizmet eder korkusuyla yumurtayla Varden'den birinin ilgilenmesini istemiyorlardı. Zor bir durumdu, çünkü iki taraf da Süvari'nin kendisinden olmasını istiyordu. Cüceler her fırsatta bizimle ve Elflerle tartışarak sorunu daha da kızıştırıyorlardı. Gerilim arttı ve aradan çok uzun zaman geçmeden daha sonra pişman olunacak tehditler savrulmaya başlandı. O zaman Brom iki tarafı da koruyacak bir uzlaşma önerdi.</p>

  <p>"Yumurtanın her yıl Varden ve Elfler arasında taşınmasını teklif etti. İki yerde de çocuklar yumurtanın önünde boy gösterecek ve yumurtanın taşıyıcıları ejderhanın yumurtasından çıkmasını bekleyeceklerdi. Çıkmazsa yumurtayı diğer gruba vereceklerdi. Ama eğer ejderha yumurtadan çıkarsa yeni Süvari'nin eğitimi hemen başlayacaktı. İlk yıllarda burada Brom tarafından eğitilecekti. Sonra Süvari Elflere götürülecek, eğitimi orada tamamlanacaktı.</p>

  <p>"Elfler bu planı gönülsüzce kabul ettiler... Brom ejderha yumurtadan çıkmadan önce ölürse, yeni Süvari'yi müdahale edilmeden kendilerinin eğitmesi şartını öne sürdüler. Anlaşma onların lehineydi – iki taraf da ejderhanın bir Elfi seçme olasılığının düşük olduğunu biliyordu– ama bu şart eşitliği sağlıyordu."</p>

  <p>Ajihad gözlerinde ciddi bir ifadeyle durakladı. Elmacık kemiklerinin altındaki gölgeler iyice çıkık görünmelerine neden oluyordu. "Bu yeni Süvari'nin iki ırkı birbirine yaklaştıracağı umuluyordu, ama ejderha yumurtadan çıkmadı. Konuyu unuttuk gitti ve yumurtayı hareketsizliği konusunda sızlandığımız zamanlar dışında nadiren düşündük.</p>

  <p>"Sonra geçen yıl çok kötü bir kayıp yaşadık. Arya ve yumurta Tronjheim'den Elf şehri Osilon'a dönerken ortadan kayboldu. Kaybolduklarını ilk Elfler anladı. Arya'nın atını, öldürülmüş muhafızları ve bir grup Urgalı Du Weldenwarden'da buldular. Ama ne Arya, ne de yumurta oradaydı. Haber bana ulaştığında Urgalların ikisini de ele geçirdiğini ve kısa süre sonra Farthen Dûr'un ve Elflerin kraliçesi Islanzadi'nin yaşadığı başkentleri Ellesmera'nın yerini öğreneceklerinden korktum. Ama şimdi Urgalların imparatorluk için çalıştıklarını öğreniyorum, ki bu çok daha kötü.</p>

  <p>"Arya uyanana kadar saldırı sırasında ne olduğunu tam olarak öğrenemeyeceğiz, ama senin anlattıklarından birkaç şey çıkardım." Dirseklerini masaya dayarken Ajihad'ın yeleği hışırdadı. "Saldırı çok hızlı ve kararlı olmalı, yoksa Arya kaçardı. Saklanacağı bir yer olmayınca yapabileceği tek şeyi yapmış ve yumurtayı sihirle başka bir yere göndermiş olmalı.</p>

  <p>"O sihir yapabiliyor mu?" diye sordu, Eragon. Arya gücünü bastır mak için kendisine uyuşturucu verildiğini söylemişti. Onun kendisine daha fazla antik sözcük öğretip öğretmeyeceğini merak etti.</p>

  <p>"Yumurtayı korumak için seçilmesinin nedenlerinden biri buydu Neyse, Arya yumurtayı bize gönderemedi –çünkü çok uzaktaydı– ve Elflerin krallığı da sihirli yollarla sınırlarından bir şey girmesini engelleyen gizli kalkanlarla kuşatılmıştı. Brom'u düşünmüş ve umutsuzluk içinde yumurtayı Carvahall yakınlarına göndermiş olmalı. Hazırlanacak zamanı olmadığı için yeri tam olarak tutturamamış olmasına şaşırmadım. İkizler bunun çok kesin olmayan bir sanat olduğunu söylediler."</p>

  <p>"Arya neden Varden yerine Palancar Vadisi'ne daha yakındı?" diye sordu, Eragon. "Elfler nerde yaşıyor? Bu... Ellesmera nerde?"</p>

  <p>Bu soruları düşünürken Ajihad'ın keskin bakışları Eragon'un gözlerine delercesine baktı. "Sana bunu kolayca söyleyemem, çünkü Elfler bu bilgiyi çok sıkı tutuyorlar. Ama yine de bunu sen de öğrenmelisin ve ben bunu sana söylememi bir güven gösterisi olarak kabul etmeni istiyorum. Şehirleri kuzeyde, uçsuz bucaksız Du Weldenwarden Ormanımın en derinlerinde. Süvariler'in zamanından beri ne insan, ne de bir Cüce onların ağaçlık mekânlarına girecek kadar Elf-dostu olamadı. Ben bile Ellesmera'yı nasıl bulacağımı bilmiyorum. Osilon'a gelince... Arya'nın ortadan kaybolduğu yere bakarak Du Weldenwarden'ın batı kıyısında, Carvahall tarafında bir yerde olduğunu düşünüyorum. Kafanda bir sürü soru olabilir, ama dayan ve ben sözlerimi bitirene dek bekle."</p>

  <p>Düşüncelerini toplayıp hızla devam etti. "Arya ortadan kaybolunca Elfler Varden'den desteklerini çektiler. Özellikle Kraliçe Islanzadi deliye döndü ve bizimle daha fazla bağlantı kurmayı reddetti. Sonuç olarak, ben Brom'un mesajını almış olsam da Elfler senden ve Saphira'dan hâlâ habersizler... Onların askerlerime verdiği destek olmaksızın son aylarda imparatorla çatışmalarımızda başarısız olduk.</p>

  <p>"Arya'nın dönüşü ve senin gelişinle kraliçenin düşmanlığının azalacağını umuyorum. Senin Arya'yı kurtarmış olduğun gerçeğinin onunla olan davamıza yardımı büyük olacaktır. Ama eğitimin Varden ve Elflerin sorun olacak. Belli ki Brom'un seni eğitecek zamanı olmuş, ama ne kadar başarılı olduğunu öğrenmemiz gerek. Bu nedenle yeteneklerinin sınırlarını görmek için sınanacaksın. Ayrıca Elfler onlarla olan eğitimini tamamlamanı bekleyecekler, ama ben bunun için zaman olduğunu sanıyorum."</p>

  <p>"Neden?" diye sordu, Eragon.</p>

  <p>"Birkaç nedenden dolayı. Ama en önemlisi Urgallar hakkında getirdiğin haberler," dedi Ajihad, bakışları Saphira'ya kayarak. "Görüyorsun ya Eragon, Varden'in durumu son derece nazik. Bir taraftan yandaşlarımız olarak kalmalarını istiyorsak Elflerin isteklerine uymalıyız. Öte yandan Tronjheim'de yaşamaya devam etmek için Cüceleri kızdırmamamız gerekiyor."</p>

  <p>"Cüceler, Varden'in bir parçası değil mi?" diye sordu, Eragon.</p>

  <p>Ajihad tereddüt etti. "Bir bakıma evet. Burda yaşamamıza izin veriyorlar ve imparatorla olan mücadelemize yardım ediyorlar, ama yalnızca kendi krallarına karşı sadıklar. Hrothgar'ın bana verdiği dışında onlar üzerinde bir gücüm yok ve o bile sık sık Cüce klanlarla zorluk yaşıyor. On Üçüncü klan Hrothgar'a bağlı, ama her klan şefinin muazzam bir gücü var; eskisi ölünce yeni Cüce Kralı seçiyorlar. Hrothgar bizim davamıza karşı anlayışlı, ama şeflerin çoğu değil. Hrothgar onları gereksiz yere kızdırmaya cesaret edemez, yoksa halkının desteğini kaybeder, bu yüzden bizim lehimize davranışları ciddi biçimde kısıtlanıyor."</p>

  <p>"Bu klan şefleri," dedi, Eragon. "Onlar da bana karşılar mı?"</p>

  <p>"Korkarım daha fazla karşılar," dedi, Ajihad yorgun bir şekilde. "Cüceler ve ejderhalar arasında uzun zamandır süregelen bir düşmanlık var –Elfler gelip barış yapmadan önce ejderhalar Cücelerin sürülerini yiyor, altınlarını çalıyordu– ve Cüceler geçmişteki yanlışları çok zor unuturlar. Gerçekten de Süvariler'i hiçbir zaman tamamen kabullenmediler ya da Krallıklarını denetlemelerine izin vermediler. Galbatorix'in iktidara yükselmesi yalnızca Süvariler ve ejderhalarla bir daha uğraşmamanın daha iyi olduğu konusundaki inançlarını güçlendirdi." Sözleri Saphira'ya yönelikti.</p>

  <p>Eragon yavaşça, "Neden Galbatorix, Farthen Dûr ya da Ellesmera'nın nerde olduğunu bilmiyor? Süvariler tarafından eğitildiği zaman buraları öğrenmiştir," dedi.</p>

  <p>"Buralardan haberi var, evet, ama yerlerinden haberi yok. Farthen Dûr'un bu dağlarda olduğunu bilmek bir şey, onu bulmak bambaşka bir şey. Galbatorix ejderhası öldürülmeden önce ne buraya, ne de Elflerin krallıklarına götürülmedi. Sonra da Süvariler, ona güvenmedi elbet. Asilik döneminde birkaç Süvari'den buraların yerini zorla öğrenmeye çalıştı, ama ona söylemektense ölmeyi tercih ettiler. Cücelere gelince, hiçbirini canlı yakalamayı başaramadı, ama bu yalnızca an meselesi."</p>

  <p>"Peki neden bir orduyla birlikte Ellesmera'yı bulana dek Du Weldenwarden'ı taramıyor?" diye sordu, Eragon.</p>

  <p>"Çünkü Elflerin ona karşı koyacak güçleri hâlâ var," dedi, Ajihad. "Onları nkine karşı gücünü sınamaya cesaret edemiyor, en azından şimdilik. Ama lanetli büyücülüğü her yıl güçleniyor. Yanında bir Süvari daha olsa onu durdurmak imkânsız olur. İki yumurtasmdaki ejderhaları çıkarmak için uğraşıp duruyor, ama şimdiye dek başarısız oldu."</p>

  <p>Eragon şaşırmıştı. "Gücü nasıl artabilir? Vücudunun gücü yeteneklerini sınırlar... sonsuza kadar birikemez."</p>

  <p>"Bunu bilemiyoruz," dedi Ajihad, geniş omuzlarını silkerek. "Elfler de bilmiyor. Yalnızca bir gün büyülerinden biriyle yok olacağını umuyoruz." Yeleğinin içine uzanıp yıpranmış bir parşömen çıkardı. "Bunun ne olduğunu biliyor musun?" diye sordu masaya bırakarak.</p>

  <p>Eragon öne doğru eğilip kâğıdı inceledi. Yabancı bir dilde, siyah mürekkeple yazılmış bir yazıydı bu. Yazının büyük bölümleri kan damlalarıyla silinmişti. Parşömenin bir kenarı yanmıştı. "Hayır, bilmiyorum.'</p>

  <p>"Geçen gece yok ettiğimiz Urgal liderinden aldık. On iki adamımıza mal oldu... sizin güvenle kaçabilmeniz için kendilerini feda ettiler. Bu yazı kralın icadı, uşaklarıyla iletişim kurmak için kullanıyor. Biraz zamanımı aldı, ama anlamını çıkarabildim, en azından okunaklı olan yerlerin. Şöyle diyor:</p>

  <blockquote style="margin: 20px 0 20px 40px; border: none; padding: 0px;">
    <p>...Ithrö Zhâda'daki muhafız bu kâğıdı taşıyanı ve yardımcılarını içeri alsın. Kendi türlerinden diğerleriyle kalacaklar ve... ama ancak diğer iki grup savaştan kaçarsa. Emir Tarok, Gashz, Durza, Yüce Ushnark tarafından verilecek.</p>
  </blockquote>

  <p>"Ushnark Galbatorix. Urgal dilinde 'baba' anlamına geliyor, onu mutlu eden bir özenti bu."</p>

  <blockquote style="margin: 20px 0 20px 40px; border: none; padding: 0px;">
    <p>Uygun olan şeyi bulun ve... uşaklar ve... ayrı tutulacak. Hiçbir silah dağıtılmayacak ta ki... yürüyüş için.</p>
  </blockquote>

  <p>"Burdan sonra başka bir şey okunmuyor, sadece belli belirsiz birkaç sözcük," dedi, Ajihad. "Ithrö Zhâda mı? Hiç duymadım."</p>

  <p>"Ben de," dedi, Ajihad. "Bu yüzden Galbatorix'in kendi amaçları yüzünden var olan bir yere yeni bir isim verdiğinden şüpheleniyorum. Bunu çözdükten sonra yüzlerce Urgalın Beor Dağları'nda ne aradığını kendi kendime sordum. Parşömende 'kendi türlerinden diğerleriyle' diyor, bu yüzden varacakları yerde daha fazla Urgal olduğunu tahmin ediyorum. Kralın bu kadar büyük bir güç toplaması için tek bir neden var... bizi yok etmek için insan ve canavarlardan oluşan alışılmışın dışında bir ordu oluşturmak.</p>

  <p>"Şimdilik beklemek ve izlemekten başka yapacak bir şey yok. Daha fazla bilgi olmadan bu Ithrö Zhâda'yı bulamayız. Yine de Farthen Dûr henüz bulunmadı, bu yüzden umut var. Burayı gören Urgallar dün gece öldürüldü."</p>

  <p>"Geldiğimizi nerden bildiniz?" diye sordu, Eragon. "İkizlerden biri bizi bekliyordu ve Kull için pusu kurulmuştu." Saphira'nın konuşmalarını dikkatle dinlediğinin farkındaydı. Düşüncelerini şimdilik kendine saklı yorsa da daha sonra söyleyeceği şeyler olduğundan emindi.</p>

  <p>"Geçtiğiniz vadinin girişinde –Beartooth Nehri'nin iki yakasında nöbetçilerimiz var. Bize bir uyarı güvercini gönderdiler," diye açıkladı, Ajihad.</p>

  <p>Eragon, onun Saphira'nın yemeye çalıştığı güvercin olup olmadığını merak etti.</p>

  <p>"Yumurta ve Arya ortadan kaybolduğunda bunu Brom'a bildirdiniz mi? Varden'den bir haber almadığını söyledi."</p>

  <p>"Onu uyarmaya çalıştık," dedi, Ajihad. "Ama galiba imparator tarafından adamlarımızın yolu kesildi ve öldürüldüler. Ra'zac başka neden Carvahall'e gitsin ki? Sonra da Brom seninle yolculuğa başladı ve ona haber ulaştırmak imkânsız oldu. Teirm'den bir haberciyle bana mesaj gönderince rahatladım. Jeod'a gitmesi beni şaşırtmadı; onlar eski dosttular. Ve Jeod rahatça haberci gönderebilirdi, çünkü Surda yoluyla bize gizlice malzeme gönderiyor.</p>

  <p>"Bütün bunlar ciddi sorular uyandırdı. İmparator Arya'ya ve daha sonra da Carvahall'e giden habercilerimize nerde pusu kuracağını nasıl bildi? Galbatorix hangi tüccarların Varden'e yardım ettiğini nasıl öğrendi? Siz ordan ayrıldığınızdan beri Jeod'un işleri neredeyse tamamen battı, bizi destekleyen diğer tüccarlarınki de öyle. Ne zaman bir gemileri yola çıksa ortadan kayboluyor. Cüceler bize ihtiyacımız olan her şeyi sağlayamıyor, bu yüzden Varden umutsuzca malzeme ihtiyacı içinde. Korkarım insanların zihinlerini incelemek için gösterdiğimiz bütün çabalara rağmen aramızda hain ya da hainler var."</p>

  <p>Eragon öğrendikleri karşısında derin düşüncelere daldı. Ajihad sessizlikten rahatsız olmadı, sakin bir şekilde onun konuşmasını bekledi. Saphira'nın yumurtasını bulduğu andan beri ilk kez etrafında olanları anladığını hissediyordu. En sonunda Saphira'nın nerden geldiğini ve geleceğinde neler olabileceğini öğrenmişti. "Benden ne istiyorsunuz?" diye sordu.</p>

  <p>"Ne demek istiyorsun?"</p>

  <p>"Yani, Tronjheim'de benden ne bekleniyor? Sizin ve Elflerin benim cin planlarınız var, ama ya ben bu planlan beğenmezsem?" Sesinde sert bir tonlama belirdi. "Gerektiğinde savaşırım, fırsat olduğunda eğlenirim, yas varsa üzülürüm ve zamanı gelince ölürüm... ama kimsenin beni işteşim dışında kullanmasına izin vermem." Sözlerinin anlaşılması için bekledi. "Eski Süvariler kendi zamanlarında liderlerinin üstünde olan adalet hâkimleriydiler. Ben böyle bir pozisyon talep etmiyorum... insanlar bütün hayatları boyunca özgür olmuşken bundan sonra böyle bir denetimi kabul edeceklerini sanmıyorum, özellikle de benim gibi genç birinin denetimini. Ama gücüm var ve uygun gördüğüm şekilde kullanacağım. Bilmek istediğim sizin beni nasıl kullanmayı planladığınız. Sonra bunu kabul edip etmeyeceğime karar vereceğim."</p>

  <p>Ajihad, ona alaycı bir şekilde baktı. "Başka biri olsaydın ya da başka bir liderin karşısında olsaydın bu küstah konuşma için öldürülürdün. Sırf sen istiyorsun diye planlarımı sana açıklayacağımı nerden çıkardın?" Eragon kızardı, ama bakışlarını indirmedi. "Ama yine de haklısın. Pozisyonun sana böyle şeyler söyleme ayrıcalığı veriyor. Konumunun neden olduğu politikalardan kaçamazsın... öyle ya da böyle bir şekilde etkileneceksin. Herhangi bir grubun ya da amacın maşası olmanı senin kadar ben de istemem. Özgürlüğünü korumalısın, çünkü gerçek gücün orda: bütün lider ve krallardan bağımsız olarak seçim yapma yeteneğini oluşturuyor bu güç. Benim senin üzerindeki yetkim sınırlı olacak, ama ben bunun daha iyi olacağına inanıyorum. Zor olan iktidardakilerin seni planlarına dâhil etmelerini sağlamakta yatıyor. Ayrıca, bütün itirazlarına rağmen, burdaki insanların senden bazı beklentileri var. Sana ne kadar önemsiz olursa olsun sorunlarını anlatıp çözmeni isteyecekler." Ajihad öne doğru eğildi, sesi son derece ciddiydi. "Birisinin geleceğinin senin ellerinde olduğu durumlar olacak... tek bir sözle onları mutluluğa ya da perişanlığa gönderebilirsin. Genç kadınlar kiminle evlenmeleri gerektiği konusunda senin fikrini isteyecekler –çoğu seninle evlenmeye çalışacak– ve yaşlı adamlar hangi çocuklarının miras alması gerektiğini sana soracak. Onlara karşı nazik ve bilge olmalısın. çünkü sana güvenecekler. Saygısız ya da düşüncesizce konuşma, çünkü sözlerin amacının çok ötesinde anlam taşıyacak."</p>

  <p>Ajihad gözleri yarı kapalı arkasına yaslandı. "Liderliğin yükü sorumluluğun altındaki insanların refahıdır. Ben Varden'in başına seçildiğim günden beri bunun için uğraşıyorum ve sen de aynı şeyi yapmalısın. Dikkatli ol. Emrim altında adaletsizliğe izin vermem. Gençliğin ve deneyimsizliğin konusunda endişelenme; bunlar çabuk geçecektir."</p>

  <p>Eragon insanların kendisinden tavsiye istemesi konusunda rahatsızdı. "Ama hâlâ burda ne yapacağımı söylemediniz bana."</p>

  <p>"Şimdilik, hiçbir şey. Sekiz günde yüz otuz fersahlık yol teptin, gurur duyulacak bir başarı bu. Eminim dinlenmeyi istiyorsundur. Toparlandığında silahlar ve sihir konusundaki yeteneklerini sınayacağız. Ondan sonra... şey, seçeneklerini açıklarım, sen de yolunu seçersin."</p>

  <p>"Ya Murtagh ne olacak?" diye sordu, Eragon.</p>

  <p>Ajihad'ın yüzü karardı. Masasının altına eğilip Zar'roc'u çıkardı. Kılıcın cilalı kını ışıkta parlıyordu. Ajihad elini üstünde gezdirdi, kenarındaki sembolün üstünde biraz oyalandı. "İkizlerin zihnini incelemesine izin verene kadar burda kalacak."</p>

  <p>"Onu hapse atamazsınız," diye itiraz etti, Eragon, "Hiçbir suç işlemedi!"</p>

  <p>"Bize karşı dönmeyeceğini anlamadan ona özgürlüğünü veremeyiz. Masum olsa da olmasa da bizim için potansiyel olarak babası kadar tehlikeli," dedi üzüntülü bir ifadeyle.</p>

  <p>Eragon, Ajihad'ın aksine ikna edilemeyeceğini ve endişesinin haklı olduğunu anlamıştı. "Sesini nasıl tanıdınız?"</p>

  <p>"Babasıyla bir kez karşılaşmıştım," dedi kısaca. Zar'roc'un kabzasına dokundu. "Keşke Brom bana Morzan'ın kılıcını aldığını söyleseydi. Farthen Dûr'da onu taşımanı tavsiye etmem. Çoğu kişi Morzan dönemini nefretle hatırlıyor, özellikle de Cüceler."</p>

  <p>"Bunu unutmayacağım," diye söz verdi, Eragon.</p>

  <p>Ajihad, Zar'roc'u ona verdi. "Şimdi aklıma geldi, Brom haberciye inanmamız için yüzüğünü de göndermişti. Tronjheim'e döndüğünde ona vermek için saklıyordum. Artık o öldüğüne göre sanırım yüzük sana ait. Herhalde senin sahip olmanı isterdi." Çekmecesini açıp yüzüğü çıkardı.</p>

  <p>Eragon yüzüğü büyük bir saygıyla kabul etti. Yüzüğün üstündeki sembol Arya'nın omzundaki dövmeyle aynıydı. Yüzüğü işaret parmağına taktı. Işığı nasıl yansıttığına hayranlıkla baktı. "Ben... ben onur duydum."</p>

  <p>Ajihad ciddi bir biçimde başını salladı, sonra sandalyesini geriye itip ayağa kalktı. Saphira'ya dönüp güçlü bir sesle onunla konuştu. "Seni unuttuğumu sanma, yüce ejderha. Bunları Eragon'un olduğu kadar senin iyiliğin için de anlattım. Hatta bunları senin bilmen daha önemli, çünkü bu tehlikeli zamanlarda onu koruma görevi sana düşüyor. Gücünü küçümseme ve onun yanında tereddüt etme, çünkü sen olmadan başarısız olacağı kesin."</p>

  <p>Saphira gözleri aynı hizaya gelene dek başını eğdi ve bir çizgi halindeki gözbebekleriyle ona baktı. Birbirlerini sessizce incelediler, ikisi de gözlerini kırpmıyordu. İlk kıpırdayan Ajihad oldu. Bakışlarını indirip yumuşak bir şekilde, "Seninle tanışmak gerçekten büyük bir ayrıcalık," dedi.</p>

  <p>O iyi biri, dedi, Saphira saygıyla. Başını Eragon'a doğru çevirdi. Ona Tronjheim'den ve kendisinden çok etkilendiğimi söyle. İmparator ondan korkmakta haklı. Ama şunu da söyle, eğer seni öldürmeye karar verirse Tronjheim'i yerle bir eder, onu da dişlerimle parçalarım.</p>

  <p>Eragon sesindeki düşmanlığa şaşırarak tereddüt etti, ama mesaj iletti. Ajihad ciddiyetle baktı ona. "Bu kadar soylu birinden daha azını beklemezdim, ama ikizleri geçebileceğini sanmıyorum."</p>

  <p>Saphira alaycı bir şekilde homurdandı. Peh!</p>

  <p>Ne demek istediğini anlayan Eragon, "Göründüklerinden daha güçlü olmalılar," dedi. "Bir ejderhanın gazabıyla karşılaşsalar eminim çok korkarlardı. İkisi beni yenebilir, ama Saphira'yı asla. Bir Süvari'nin ejderhasının onun sihir gücünü normal bir büyücününkinden daha fazla güçlendirebileceğini biliyorsunuzdur. Bu yüzden Brom her zaman benden daha zayıftı. Bence Süvariler'in yokluğunda ikizler güçlerini biraz abartmışlar."</p>

  <p>Ajihad sıkıntılı görünüyordu. "Brom bizim en iyi büyücülerimizden biri olarak kabul edilirdi. Yalnızca Elfler onu geçebilirdi. Eğer söylediklerin doğruysa pek çok önemli konuyu yeniden düşünmemiz gerekecek." Saphira'ya doğru başını eğdi. "Bu durumda ikinizden birine zarar vermek gerekmediği için memnunum." Saphira karşılık olarak başını indirdi.</p>

  <p>Ajihad görkemli bir şekilde doğrulup, "Orik!" diye seslendi. Cüce aceleyle odaya girip masanın önünde durdu, kollarını göğsünde kavuşturdu. Ajihad, ona sinirlenerek baktı. "Başıma çok büyük dertler açtın, Orik. Bütün sabah ikizlerden birinin senin itaatsizliğin konusundaki şikâyetlerini dinlemek zorunda kaldım. Sen ceza alana kadar bu işin peşini bırakmayacaklar. Ne yazık ki haklılar. Bu boş verilemeyecek kadar önemli bir konu. Hesap vermen gerekiyor."</p>

  <p>Orik'in gözleri Eragon'a doğru kaydı, ama yüzünden herhangi bir şey okunmuyordu. Boğuk bir sesle hızla konuştu. "Kull nerdeyse Köstha-merna'nın etrafındaydı. Ejderhaya, Eragon'a ve Murtagh'a ok atıyorlardı, ama ikizler onları durdurmak için bir şey yapmıyorlardı. Eragon'un suyun karşı tarafından açılış cümlesini söylediğini duyduğumuz halde kapıyı açmıyorlardı. Eragon sudan çıkmayınca da bir şey yapmadılar. Belki hata yaptım, ama bir Süvari'nin ölmesine göz yumamazdım."</p>

  <p>"Sudan tek başıma çıkacak gücüm yoktu," dedi, Eragon. "Beni yukan çekmeseydi boğulurdum." Ajihad önce ona baktı, sonra Orik'e ciddi bir şekilde sordu. "Ya sonra. Neden onlara karşı çıktın?"</p>

  <p>Orik asi bir şekilde çenesini kaldırdı. "Murtagh'ın zihnine zorla girmeye çalışmaları doğru değildi. Ama kim olduğunu bilseydim onları durdurmazdım."</p>

  <p>"Hayır, sen doğru olanı yaptın, ama yapmasaydın durum daha basit olurdu. Kim olurlarsa olsunlar insanların zihnine zorla girmek bizim işimiz değil." Ajihad sakalını sıvazladı. "Davranışın saygıya değer, ama komutanının emrine karşı geldin. Bunun cezası her zaman ölümdür." Orik'in sırtı gerildi.</p>

  <p>"Bunun için onu öldüremezsiniz. O yalnızca bana yardım ediyordu," diye bağırdı, Eragon.</p>

  <p>"Sen müdahale edecek konumda değilsin," dedi, Ajihad sertçe. "Orik bir kanunu çiğnedi ve sonuçlarına katlanmak zorunda." Eragon tekrar itiraz etmeye kalktı, ama Ajihad elini kaldırarak onu durdurdu. "Ama haklısın. Şartlar yüzünden suç hafifliyor. Orik, şu andan itibaren aktif hizmetten alındın ve benim komutam altında herhangi bir askeri harekâta katılman yasaklandı. Anladın mı?"</p>

  <p>Orik'in yüzü karardı, ama sonra yalnızca şaşkın bir ifade belirdi yüzünde. Sertçe başını salladı. "Evet."</p>

  <p>"Normal görevlerin olmadığına göre, sen burda kaldıkları sürece Eragon ve Saphira'ya rehberlik edeceksin. Sunabileceğimiz her türlü konforu ve yardımı almalarını sağlayacaksın. Saphira, Isidar Mithrim'in üstünde kalacak. Eragon istediği her yerde kalabilir. Yolculuğun yorgunluğunu atınca onu eğitim sahalarına götür. Onu bekliyor olacaklar," dedi Ajihad, gözlerinde muzip bir parıltı yanıp sönerken.</p>

  <p>Orik başını eğdi. "Anlaşıldı."</p>

  <p>"Çok güzel, hepiniz gidebilirsiniz. Çıkarken ikizleri içeri gönder."</p>

  <p>Eragon selam verip çıkmak üzereyken, "Arya'yı nerde bulabilirim? Onu görmek isterim," dedi. "Kimse onu göremez. O sana gelene dek beklemek zorundasın." Ajihad masasına bakarak artık gitmeleri gerektiğini açıkça gösterdi.</p>
</body>
</html>
