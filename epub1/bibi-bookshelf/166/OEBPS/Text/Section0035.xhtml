<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Pahalıya Patlayan Bir Hata</h1>

  <p>"Teirm'de birisinin onlardan söz ettiğini duydum. Gerçek değiller, öyle değil mi?" diye sordu bilmiyormuş gibi yaparak.</p>

  <p>"Son derece gerçekler. Süvariler'in görkemli günlerinde ejderhalar kadar ünlüydüler. Krallar ve Elfler onları arkadaş olarak yanlarında tutuyorlardı, ama kediler istediklerini yapmakta özgürdüler. Haklarında çok az şey bilinir. Korkarım son zamanlarda sayıları çok azaldı."</p>

  <p>"Sihir yapabilirler mi?" diye sordu, Eragon.</p>

  <p>"Kimse emin değil, ama bazı olağandışı şeyler yapabiliyorlardı. Her zaman neler olup bittiğini biliyorlar ve bir şekilde kendilerini işin içine dâhil ediyorlardı." Brom soğuk rüzgârdan korunmak için kukuletasını kafasına geçirdi.</p>

  <p>"Helgrind nedir?" diye sordu, Eragon biraz düşündükten sonra.</p>

  <p>"Dras-Leona'ya gittiğimizde görürsün."</p>

  <p>Teirm görüş alanından çıktıktan sonra Eragon zihniyle uzanıp Saphira'yı çağırdı. Zihinsel çığlığmın gücü o kadar büyüktü ki, Cadoc sinirli bir şekilde kulaklarını oynattı.</p>

  <p>Saphira cevap verip bütün gücüyle onlara doğru hızlandı. Eragon ve Brom karanlık bir gölgenin bulutların arasından çıkışını izleyip Saphira'nın kanatları açılırken çıkan tok kükremeyi duydular. İnce zarların ardında güneş parlıyor, kanatlarının şeffaflığını ve koyu renk damarların siluetini gösteriyordu. Büyük bir hava akımıyla yere indi.</p>

  <p>Eragon, Cadoc'un dizginlerini Brom'a fırlattı. "Öğle yemeğinde sana katılırım."</p>

  <p>Brom başıyla onayladı, ama dalgın görünüyordu. "İyi eğlen," dedi, sonra Saphira'ya bakıp, "Seni yeniden görmek çok güzel," dedi.</p>

  <p>Seni de öyle.</p>

  <p>Eragon, Saphira'nın omuzlarına atladı ve yükselirken sıkıca tutundu. Saphira kuyruğunu savurup havayı yararak ilerledi. Sıkı tutun, diye uyardı Eragon'u. Boru sesini andıran bir kükremeyle havada bir daire çizdi. Yalnızca bacaklarıyla tutunup kollarını havaya kaldıran Eragon heyecanla haykırdı.</p>

  <p>Sen bu hareketi yaparken eyere bağlanmadan da durabileceğimi bilmiyordum, dedi deli gibi gülerek.</p>

  <p>Ben de öyle, diye itiraf etti Saphira, garip bir şekilde gülerek. Eragon ona sıkıca sarıldı, gökyüzünün hâkimi gibi düz bir şekilde uçmaya başladılar.</p>

  <p>Öğlene kadar bacakları Saphira'nın çıplak sırtına binmekten dolayı sızlamaya başlamış, elleri ve yüzü soğuk havadan dolayı hissizleşmişti. Saphira'nın pul arı her zaman sıcaktı, ama Eragon'un üşümesine engel olamıyordu. Öğle yemeği için yere indiklerinde ellerini giysilerine gömüp oturacak güneşli, sıcak bir yer buldular. Brom'la yemek yerken Eragon Saphira'ya, Cadoc'a binmemin bir sakıncası var mı senin için, diye sordu. Brom'u geçmişi konusunda sorgulamaya karar vermişti.</p>

  <p>Hayır, ama sonra söylediklerini bana anlatacaksın. Eragon, Saphira'nın planlarını bilmesine şaşırmamıştı. Aralarındaki zihinsel bağlantı sayesinde, ondan bir şey gizlemek neredeyse imkânsızdı. Yemeklerini bitirdiklerinde Saphira uzaklaşırken Eragon, Brom'a katıldı. Bir süre sonra Eragon, Cadoc'u yavaşlatıp, "Seninle konuşmam lazım. Teirm'e ilk geldiğimizde bunu yapmak istedim, ama şimdiye kadar beklemeye karar verdim," dedi.</p>

  <p>"Neyle ilgili?"</p>

  <p>Eragon durakladı. "Anlamadığım bir sürü şey var. Örneğin, 'arkadaşların' kim ve neden Carvahall'de saklanıyordun? Sana hayatım pahasına güvendim –bu yüzden hâlâ seninle yolculuk yapıyorum– ama senin kim olduğun ve ne yaptığın konusunda daha fazla şey bilmem gerekiyor. Gil'ead'dan ne çaldın ve beni götürdüğün tuatha du orothrim nedir? Sanırım bunca olandan sonra bir açıklamaya ihtiyacım var."</p>

  <p>"Bizi gizlice dinledin."</p>

  <p>"Yalnızca bir kez," dedi, Eragon.</p>

  <p>"Görüyorum ki henüz terbiyeli davranmayı öğrenmemişsin," dedi, Brom keyifsiz bir şekilde sakalını sıvazlayarak. "Bunun seni ilgilendirdiğini düşünmeni sağlayan şey ne?"</p>

  <p>"Aslında hiçbir şey," dedi, Eragon omuz silkerek. "Yalnızca Saphira'nın yumurtasını bulduğumda senin Carvahal'de gizlenmen ve ejderhalar hakkında bu kadar çok şey bilmen garip bir tesadüf. Düşündükçe daha az mümkün görünüyor bu. Fazla umursamadığım başka ipuçları da vardı, ama şimdi geçmişe baktıkça daha açık hale geliyorlar. En başında Ra'zac'ı nerden biliyordun ve sen yaklaştığında neden kaçtılar? Ve elimde olmadan Saphira'nın yumurtasının ortaya çıkışıyla bir ilgin olup olmadığını merak ediyorum. Bize söylemediğin bir sürü şey var. Saphira ve ben tehlikeli olacak bir şeye boş veremeyiz."</p>

  <p>Snowfire'ı durdururken Brom'un alnında karanlık çizgiler oluşmuştu. "Beklemeyecek misin?"</p>

  <p>Eragon inatla başını iki yana salladı. Brom içini çekti. "Bu kadar şüpheci olmasaydın bu durum hiç sorun olmazdı, ama aksi olsaydı zaman harcadığıma değmezdin sanırım." Eragon bunun bir iltifat olup olmadığından emin değildi. Brom piposunu yakıp yavaşça dumanını üfledi. "Sana söyleyeceğim, ama şunu bil ki, her şeyi anlatamam." Eragon itiraz etmeye kalktı, ama Brom sözünü kesti. "Bilgi saklamak istediğimden değil, benim olmayan sırları açıklayamayacağım için. Bu hikâyeyle iç içe geçmiş bir sürü hikâye var. Gerisini öğrenmek için başkalarıyla konuşman gerek."</p>

  <p>"Tamam. Sen mümkün olanı anlat," dedi, Eragon.</p>

  <p>"Emin misin?" diye sordu, Brom. "Bazı şeyleri saklamamın bir nedeni var. Seni paramparça edebilecek güçlere karşı korumak için bazı şeyleri gizledim senden. Bu bilgiyi ve amaçlarını bildikten sonra sessizce yaşama şansın kalmayacak. Taraf seçmek ve bir yerde durmak zorundasın. Bilmeyi gerçekten istiyor musun?"</p>

  <p>"Hayatımı cehalet içinde geçiremern," dedi, Eragon sessizce.</p>

  <p>"Değerli bir amaç... Çok güzel: Alagaesia'da Varden ve imparatorla sürüp giden bir kavga var. Ama çatışmaları tesadüfi silahlı çarpışmaların çok ötesine geçiyor. Dev bir güç mücadelesi içine girdiler... ve bu mücadele senin etrafında toplanıyor."</p>

  <p>"Benim mi?" dedi, Eragon inanamayarak. "Bu olanaksız. İkisiyle de hiçbir ilgim yok."</p>

  <p>"Henüz yok," dedi, Brom. "Ama varlığın savaşlarının odak noktası. Varden ve imparator bu toprakları ya da halkını kontrol etmek için savaşmıyor. Amaçları gelecek Süvari neslinin kontrolünü kazanmak. Bu Süvarileri her kim kontrol ederse Alagaesia'nın tartışmasız hâkimi olacak."</p>

  <p>Eragon, Brom'un anlattıklarını anlamaya çalıştı. Bu kadar insanın kendisiyle ve Saphira'yla ilgilenmesini anlayamıyordu. Brom'un dışında hiç kimse önemli olduğunu düşünmemişti. İmparator ve Varden'in kendisi için kavga etmesi hiçbir zaman anlayamayacağı soyut bir şeydi. Zihninde hemen itirazlar yükseldi. "Ama Galbatorix'e katılan Tövbekârlar hariç bütün Süvariler öldürüldü. Bildiğim kadarıyla onlar bile öldü artık. Ve sen Carvahall'de kimsenin Alagaesia'da ejderhaların hâlâ var olduğunu bilmediğini söylemiştin."</p>

  <p>"Ejderhalar konusunda yalan söyledim," dedi, Brom ifadesiz bir şekilde. "Süvariler ölmüş bile olsa üç ejderha yumurtası kalmıştı geriye... hepsi de Galbatorix'in elindeydi. Aslında artık yalnızca iki tane kaldı, çünkü Saphira yumurtadan çıktı. Kral, Süvarilerle giriştiği son çarpışmada kurtardı bu üç yumurtayı."</p>

  <p>"Yani yakında krala sadık olan iki Süvari daha çıkabilir," dedi Eragon durumu yeni anlayarak.</p>

  <p>"Kesinlikle," dedi, Brom. "Bu süreçte ölümcül bir yarış var. Galbatorix umutsuzca yumurtaların kimlerin eline geçtiğini bulmaya çalışırken, Varden da onun adaylarım öldürüp yumurtalarını çalmak için elinden gelen her şeyi yapıyor."</p>

  <p>"Peki ama Saphira'nın yumurtası nerden geldi? Kraldan kim çalabildi onu? Ve sen bütün bunları nerden biliyorsun?" diye sordu, Eragon şaşkınlık içinde.</p>

  <p>"Çok fazla soru soruyorsun," diye buruk bir şekilde güldü, Brom. "Bütün bunların eskilere dayanan bir yönü daha var. Sen doğmadan çok önce başladı her şey. Biraz daha genç olduğum, ama o kadar akıllı olmadığım dönemlerde. İmparatorluktan nefret ediyordum –nedenlerini kendime saklayacağım– ve elimden gelen her şekilde ona zarar vermeye çalışıyordum. Şevkim beni bir araştırmacı olan Jeod'a götürdü. Galbatorix'in kalesine giden gizli bir geçiti gösteren bir kitap bulduğunu iddia ediyordu. Hevesle Jeod'u Varden'e –arkadaşlarıma– götürdüm ve yumurtaların çalınması için plan yaptılar."</p>

  <p>Varden!</p>

  <p>"Ama bir şey ters gitti ve hırsızımız yalnızca bir yumurta çalabildi. Nedense yumurtayla birlikte kaçtı ve Varden'e geri dönmedi. Adam bulunmayınca Jeod ve ben onu, yumurtayı geri getirmek için gönderildik." Brom'un gözleri uzaklara daldı, ilginç bir ses tonuyla konuşmaya başladı. "Tarihteki en büyük araştırmalar o zaman başladı. Ra'zac ve Tövbekârların sonuncusu aynı zamanda kralın en iyi uşağı olan Morzan'a karşı büyük bir yarışa girdik."</p>

  <p>"Morzan!" diye sözünü kesti, Eragon. "Ama Süvariler'e ihanet edip yerlerini Galbatorix'e bildiren o değil miydi?" Ve bu çok uzun zaman önce olmuştu! Morzan antika olmalı. Süvariler'in çok uzun yaşadığını düşünmek onu rahatsız etmişti.</p>

  <p>"Yani?" dedi, Brom tek kaşını kaldırarak. "Evet, yaşlıydı, ama güçlü ve acımasızdı da. Kralın en iyi takipçilerinden biriydi ve en sadıklarındandı. Daha önce de aramızda kan davası olduğu için yumurta avı kişisel bir çatışmaya dönüştü. Gil'ead'da olduğu anlaşılınca oraya koşup Morzan'la yumurta için çatıştım. Korkunç bir mücadeleydi ama sonunda onu öldürdüm. Çarpışma sırasında Jeod'dan ayrılmıştım. Onu arayacak zamanım yoktu, bu yüzden yumurtayı alıp Varden'e götürdüm, o da benden yeni Süvari her kim olacaksa onu eğitmemi istedi. Kabul edip Varden beni çağırana kadar Carvahall'de gizlenmeyi kabul ettim... daha önce birkaç kez gitmiştim oraya. Ama hiç çağrılmadım."</p>

  <p>"O zaman Saphira'nın yumurtası nasıl olup da Spine'da ortaya çıktı? Kraldan çalınan başka bir yumurta mıydı o?"</p>

  <p>Brom homurdandı. "Bu çok düşük bir olasılık. Kalan iki yumurtayı o kadar iyi koruyordu ki onları çalmaya kalkışmak intihar olurdu. Hayır, Saphira, Varden'den alındı ve sanırım ben nasıl olduğunu biliyorum. Koruyucusu yumurtayı korumak için sihirle bana göndermeye çalışmış olmalı.</p>

  <p>"Varden yumurtayı nasıl kaybettiklerini bildirmek için benimle bağlantı kurmadı, bu yüzden habercilerinin kral tarafından durdurulduğunu ve onların yerine Ra'zac'ın gönderildiğini tahmin ediyorum. Bir sürü Planlarını mahvettiğim için eminim beni bulmaya can atıyorlardır."</p>

  <p>"Yani Ra'zac Carvahal'e geldiğinde beni bilmiyordu," dedi, Eragon hayretle.</p>

  <p>"Doğru," dedi, Brom. "Eğer o sersem Sloan ağzını sıkı tutsaydı seni öğrenmeyebilirlerdi. İşler çok daha farklı olabilirdi. Aslında bir bakıma hayatım için sana teşekkür etmeliyim. Eğer Ra'zac seni bulmaya çalışmasaydı, beni hazırlıksız yakalayabilirlerdi ve bu da Masalcı Brom'un sonu olabilirdi.</p>

  <p>Kaçmalarının tek nedeni ikisinden de daha güçlü olmamdı, özel ikle de gündüz. Gece beni uyuşturup yumurta konusunda sorgulamayı planlamış olmalılar."</p>

  <p>"Varden'e mesaj gönderip beni anlattın mı?"</p>

  <p>"Evet. Eminim seni mümkün olduğunca çabuk onlara götürmemi istiyorlardır."</p>

  <p>"Ama götürmeyeceksin, değil mi?"</p>

  <p>Brom başını iki yana salladı. "Hayır, götürmeyeceğim."</p>

  <p>"Neden? Varden'la birlikte olmak Ra'zac'ı kovalamaktan daha güvenli olmalı, özellikle de yeni bir Süvari için."</p>

  <p>Brom gülüp sevecen bir şekilde Eragon'a baktı. "Varden tehlikeli insanlardır. Eğer onlara gidersek ayağın politikalarına ve entrikalarına dolaşır. Liderleri yeterince güçlü olmasan bile sırf ne demek istediğini göstermek için seni bir göreve gönderebilir. Varden'e yaklaşmadan önce iyi hazırlanmanı istiyorum. En azından biz Ra'zac'ı takip ederken birisinin senin suyuna zehir koyduğundan şüphelenmek zorunda değilim. Bu kötünün iyisi. Ve..." dedi gülümseyerek. "Ben seni eğitirken mutlu oluyorsun... Tuatha du orothrim ise eğitimindeki bir aşama. Ra'zac'ı bulmana –ve hatta belki de öldürmene– yardım edeceğim, çünkü onlar senin olduğu kadar benim de düşmanım. Sonra bir seçim yapman gerekecek."</p>

  <p>"Ne seçimi?..." diye sordu, Eragon dikkatle.</p>

  <p>"Varden'e katılıp katılmama konusunda," dedi Brom. "Ra'zac'ı öldürürsen Galbatorbt'in gazabından kurtulmanın tek yolu Surda'ya kaçıp Varden'in himayesine sığınmak ya da kralın merhametini isteyip onun güçlerine katılmak. Ra'zac'ı öldürmesen bile sonunda bu seçimle karş karşıya kalacaksın."</p>

  <p>Eragon bir sığınak bulmanın en iyi yolunun Varden'e katılmak olduğunu biliyordu, ama bütün hayatını onların yaptığı gibi imparatorla savaşarak geçirmek istemiyordu. Brom'un yorumlarını her açıdan düşünmeye çalıştı; "Ejderhalar hakkında bu kadar çok şeyi nerden bildiğini hâlâ anlatmadın."</p>

  <p>"Anlatmadım, değil mi?" dedi, Brom çarpık bir gülümsemeyle. "Bu başka zamana kadar beklemeli."</p>

  <p>Neden ben, diye sordu Eragon kendi kendine. Onu Süvari olmasını sağlayacak kadar özel kılan şey neydi? "Annemle tanıştın mı hiç?" diye soruverdi.</p>

  <p>Brom'un yüzü ciddileşti. "Evet, tanıştım."</p>

  <p>"Nasıl biriydi?"</p>

  <p>Yaşlı adam içini çekti. "Çok gururlu ve onurluydu, Garrow gibi. Sonunda bu onun çöküşüne neden oldu, ama yine de en önemli özel iklerindendi... Kendi durumu ne olursa olsun her zaman yoksula ve bahtsızlara yardım ederdi."</p>

  <p>"Onu iyi tanıyormuşsun," dedi, Eragon şaşırarak.</p>

  <p>"Gittiği zaman özleyecek kadar iyi tanıyordum."</p>

  <p>Cadoc yola devam ederken Eragon, Brom'un yalnızca hikâyeler anlatan pasaklı yaşlı bir adam olduğunu düşündüğü günleri hatırladı. Ne kadar cahil olduğunu ilk kez fark ediyordu.</p>

  <p>Saphira'ya öğrendiklerini anlattı. Brom'un açıklamaları onu da şaşırtmıştı, ama Galbatorbt'in mallarından biri olma düşüncesi onu çok korkutmuştu. En sonunda Saphira, Carvahall'de kalmadığına memnun değil misin? Kaçıracağın bütün bu ilginç deneyimleri düşün, dedi. Eragon sahte bir sıkıntı ifadesiyle inledi.</p>

  <p><br /></p>

  <p>Gün sonunda mola verdiklerinde Brom yemeği hazırlarken Eragon su aradı. Geniş bir daire çizip dere veya pınar sesi duymaya çalışırken ısınmak için ellerini birbirine sürtüyordu. Ağaçların arası kasvetli ve nemliydi.</p>

  <p>Kamptan uzakta bir akarsu buldu, kıyıya çömelip suyun kayaların üstünden akıp avucuna doluşunu seyretti. Buzlu dağ suyu derisinin üstünü kaplayıp hissizleştirdi. Bize ya da herhangi birine ne olduğu umurunda değil, diye düşündü. Ürpererek ayağa kalktı.</p>

  <p>Akarsuyun karşı kıyısındaki bir iz dikkatini çekti. Garip bir şekli vardı ve çok büyüktü. Merakla akarsuyun karşısına geçip bir kayanın üstüne atladı. Kayanın üstüne inerken ayağı nemli bir yosun parçasına takılıp kaydı. Destek almak için bir dal parçasına tutunurken dal kırıldı ve düşüşünü engellemek için elini uzattı. Yere çarparken sağ bileğinin çatırdadığını hissetti. Acı koluna doğru yükseldi.</p>

  <p>Haykırmamak için kendini zor tutarken sıkılı dişlerinin arasından bir dizi küfür sıralandı. Acıyla yarı kör olmuş bir biçimde ikibüklüm olup koluna sarıldı. Eragon! Saphira'nın telaşlı çığlığıydı bu. Ne oldu?</p>

  <p>Bileğimi kırdım... aptalca bir şey yaptım... düştüm.</p>

  <p>Geliyorum, dedi Saphira.</p>

  <p>Hayır... ben geri gelebilirim. Sen... gelme. Ağaçlar birbirine çok yakın...kanatların açılmaz.</p>

  <p>Saphira, Eragon'a ona bulmak için ormanı talan ettiğini gösteren bir görüntü gönderdi, sonra, acele et, dedi.</p>

  <p>Eragon inleyerek ayağa kalktı. Gördüğü iz birkaç adım ötesinde yere gömülüydü. Ağır, çivili çizmelerin iziydi bunlar. Aklına hemen Yazuac'taki cesetlerin etrafını saran izler geldi. "Urgal," dedi Zar'roc'unun yanında olmasını dileyerek; tek eliyle ok atamazdı. Başını kaldırıp zihninden bağırdı. Saphira! Urgallar! Brom'un güvende olmasını sağla.</p>

  <p>Akarsuyun üstünden tekrar atlayıp bıçağını çıkararak kampa koştu. Her ağacın ve çalının arkasında potansiyel düşmanlar görüyordu. Umarım yalnızca bir Urgal vardır. Kampa girip Saphira'nın savrulan kuyruğundan korunmak için eğildi. "Dur. Benim!" diye bağırdı.</p>

  <p>Tüh, dedi Saphira. Kolları bir duvar gibi göğsünde kavuşmuştu.</p>

  <p>"Tüh mü?" diye söylendi Eragon, ona doğru koşarken. "Beni öldürebilirdin. Brom nerde?"</p>

  <p>"Burdayım," dedi, Brom'un sesi Saphira'nın kanatlarının arkasından. "Delirmiş ejderhana beni bırakmasını söyle. Beni dinlemiyor."</p>

  <p>"Bırak onu!" dedi, Eragon öfkeyle. "Ona söylemedin mi?" Hayır, dedi, Saphira mahcup bir şekilde.</p>

  <p>Sen yalnızca onun güvende olmasını sağlamamı söyledin. Kanatlarını kaldırdı, Brom öfkeyle dışarı çıktı.</p>

  <p>"Bir Urgal izi buldum. Hem de çok taze."</p>

  <p>Brom hemen ciddileşti. "Atları eyerle. Gidiyoruz." Ateşi söndürdü, ama Eragon kıpırdamıyordu.</p>

  <p>Koluna ne oldu?"</p>

  <p>"Bileğim kırıldı," dedi Eragon yalpalayarak.</p>

  <p>Brom küfredip Cadoc'u kendisi eyerledi. Eragon'un ata binmesine yardım etti. "En kısa zamanda kolunu askıya almalıyız. O zamana kadar bileğini oynatmamaya çalış." Eragon sol eliyle dizginleri sıkıca tuttu. Brom, Saphira'ya, "Hava nerdeyse karardı; hemen üstümüzde uçabilirsin. Urgallar gelirse yakında sen varken bize saldırmadan önce iki kez düşünmeleri gerek," dedi.</p>

  <p>Düşünseler iyi olur, yoksa bir daha düşünemezler, dedi, Saphira havalanırken.</p>

  <p>Işık hızla azalıyordu, atlar yorgundu, ama mola vermeden yola devam ettiler. Eragon'un şişmiş ve kızarmış bileği zonklamaya devam ediyordu. Kamptan bir mil uzakta Brom durdu. "Dinle," dedi.</p>

  <p>Eragon arkalarında bir av borusunun öttüğünü duydu. Etraf sessizleşirken içini bir panik hissi kapladı. "Nerde olduğumuzu öğrenmiş olmalılar," dedi, Brom. "Ve büyük olasılıkla Saphira'nın izini de görmüşlerdir. Bizi takip edecekler. Avlarının kaçmasına izin vermek onların doğasında yoktur." Sonra iki boru sesi duyuldu. Yaklaşıyorlardı. Eragon'un içi ürperdi. "Tek şansımız kaçmak," dedi, Brom. Başını gökyüzüne kaldırıp bembeyaz yüzle Saphira'yı çağırdı.</p>

  <p>Saphira hemen yere indi. "Cadoc'u bırak. Saphira'yla git. Onunla daha güvende olursun," diye emretti, Brom.</p>

  <p>"Ya sen?" diye itiraz etti, Eragon.</p>

  <p>"Ben iyiyim. Git artık!" Eragon tartışacak gücü kendinde bulamayınca Saphira'ya bindi. Brom, Snowfire ve Cadoc'la uzaklaştı. Saphira, onun üstünde uçuyor, dörtnala giden atların üstünde kanat çırpıyordu.</p>

  <p>Eragon, Saphira'ya elinden geldiğince sıkı tutundu; Saphira'nın hareketleri ne zaman bileğini oynatsa acı içinde yüzünü buruşturuyordu.</p>

  <p>Brom çalıların arasından hızla geçiyor, atları son sınırlarına kadar zorluyordu. Borular arkasında öttü, sonra sessizlik oldu.</p>

  <p>Dakikalar geçti. Urgallar nerde, diye düşündü, Eragon. Bu kez uzak larda bir boru sesi duyuldu. Rahatlayarak iç çekip başını Saphira'nın boynuna yasladı. Brom da aşağıda atları biraz yavaşlattı.</p>

  <p>Çok yakındı, dedi.</p>

  <p>Evet, ama şimdi durma... tam altlarından bir boru sesi gelince Saphira'nın sözü kesildi. Eragon şaşkınlıkla irkildi ve Brom delice kaçışına devam etti. Boru çalan Urgallar boğuk sesleriyle bağrışıyor, atlarının üstünde hızla ilerliyorlardı. Brom görüş açılarına girmek üzereydi; yaşlı adam onlardan hızlı gidemezdi. Bir şey yapmalıyız, dedi, Eragon heyecanla. Ama ne?</p>

  <p>Urgalların önüne in! Delirdin mi sen, diye sordu Saphira.</p>

  <p>İn! Ben ne yaptığımı biliyorum, dedi Eragon. Başka bir şey için zaman yok. Brom'u yakalayacaklar!</p>

  <p>Pekâlâ. Saphira Urgalların önüne geçip inmek üzere döndü. Eragon gücüne uzandı ve zihninde kendisini sihirden ayıran o tanıdık dirençle karşılaştı. Engeli aşmaya çalışmadı. Boynunda bir kas seğiriyordu.</p>

  <p>Urgallar yolda hızla ilerlerken bağırdı. "Şimdi!" Saphira kanatlarını birden katlayıp ağaçların üzerinden aşağıya inerek etrafa toz ve taş saçtı. Urgallar telaşla haykırıp atlarının dizginlerine asıldılar. Hayvanların bacakları kaskatı kesildi, birbirlerine çarptılar, ama Urgallar kendilerini hemen toparlayıp silahlarıyla Saphira'yla yüzleştiler. Ona öfkeyle bakarken yüzleri nefret doluydu. On iki kişiydiler, hepsi çirkin, alaycı yaratıklardı. Eragon neden kaçmadıklarını merak etti. Saphira'nın onları korkutup kaçıracağını sanmıştı. Ne bekliyorlardı? Bize saldıracaklar mı?</p>

  <p>En iri Urgal ileri çıkıp tükürünce şok oldu. "Efendimiz seninle konuşmak istiyor, insan!" Canavar derin, genizden gelen bir hırıltıyla konuşmuştu.</p>

  <p>Eragon bir cevap veremeden, bu bir tuzak, diye onu uyardı, Saphira. Eragon, en azından ne söyleyeceğini öğreniriz, diye mantık yürütti meraklanarak, ama son derece endişeliydi. "Efendiniz kim?" diye sordu.</p>

  <p>Urgal alaycı bir şekilde sırıttı. "Adı senin gibi düşük seviyeli birine söylenmeyi hak etmiyor. O gökyüzünü yönetiyor ve dünyanın hâkimi. Sen onun için sürüden ayrılmış bir karıncasın o kadar. Ama onun karşısına canlı olarak çıkarılmanı emretti. Böyle bir uyarıya değer hale geldiğin için cesaret bulmalısın!"</p>

  <p>"Ne sizle, ne de başka düşmanlarımla bir yere gitmem!" dedi, Eragon, Yazuac'ı düşünerek. "İster Shade'e, ister Urgala, isterseniz adını bile duymadığım çarpık bir iblise hizmet edin onunla barış görüşmesi yapmaya niyetim yok."</p>

  <p>"Bu büyük bir hata," diye kükredi, Urgal, dişlerini göstererek. "Ondan kaçmanın yolu yoktur. Eninde sonunda efendimizin karşısına çıkacaksın. Eğer direnirsen günlerini acıyla doldurur."</p>

  <p>Eragon, Urgalları tek bir bayrak altında toplamaya kimin gücünün yettiğini merak etti. Ülkede başıboş gezen üçüncü bir güç daha mı vardı... imparator ve Varden'in dışında? "Teklifinizi kendinize saklayın ve efendinize söyleyin iç organlarını kargalar yesin!"</p>

  <p>Urgallar büyük bir öfkeye kapıldılar; liderleri kükreyip dişlerini gıcırdattı. "Seni sürükleyerek götüreceğiz o halde!" Elini sallayınca Urgallar Saphira'ya hücum etti. Eragon elini kaldırıp bağırdı. "Jierda!"</p>

  <p>Hayır, diye bağırdı Saphira, ama çok geçti.</p>

  <p>Eragon'un avucu parlarken yaratıklar bocaladılar. Eragon'un elinden çıkan ışık huzmesi her birinin karnına çarptı. Urgallar havaya fırlayıp ağaçlara çarptılar, bilinçsizce yere düştüler.</p>

  <p>Yorgunluk Eragon'un bütün gücünü tüketmişti. Saphira'nın üstünden yere düştü. Zihni bulanık ve donuktu. Saphira, ona doğru eğilirken çok ileri gitmiş olabileceğini düşündü. On iki Urgalı kaldırıp fırlatmak için gerekli enerji muazzamdı. Uyanık kalmaya çalışırken büyük bir korku her yanını kaplamıştı.</p>

  <p>Gözünün ucuyla Urgalların ellerinde kılıçlarıyla sendeleyerek ayağa kalktıklarını gördü. Eragon, Saphira'yı uyarmaya çalıştı, ama çok zayıftı. Hayır... diye düşündü zayıf bir şekilde. Bir Urgal sürünerek Saphira'ya doğru yaklaştı, kuyruğunun yanından geçti, sonra ona vurmak için kılıcını kaldırdı. Hayır!... Saphira çılgınca kükreyerek canavara döndü. Pençeleri kör edici bir hızla savruldu.</p>

  <p>Urgal ikiye ayrılırken her yere kan fışırdı.</p>

  <p>Saphira kararlı bir tavırla çenelerim birbirine kenetleyip Eragon a döndü. Kanlı pençelerim onun göğsüne sarıp kükreyerek gökyüzüne yükseldi. Saphira'nın kanatlarının uyuşturucu sesi onu transa geçirmişti: yukan, aşağı; yukarı, aşağı; yukarı, aşağı...</p>

  <p>Saphira sonunda yere indiğinde Eragon, Bromun Saphira ile konuştuğunu belli belirsiz duydu. Ne dediğini anlayamadı, ama bir karar verilmiş olmalıydı, çünkü Saphira tekrar havalanmıştı.</p>

  <p>Uyuşukluğu uykuya yenik düştü ve onu yumuşak bir battaniye gibi saran örtüye teslim oldu.</p>
</body>
</html>
