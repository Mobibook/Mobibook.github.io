<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Ölüm Nöbeti</h1>

  <p>Eragon'un zihninden kendi kanunlarına göre üreyip yaşayan rüyalar geçiyordu. Gururlu atlar üzerindeki bir grup insanın nehre yaklaşmalanru seyrediyordu. Çoğunun saçları gümüşiydi ve uzun mızraklar taşıyorlardı Parlak ayın altında ışıldayan garip güzel bir gemi onlan bekliyordu. İnsanlar yavaşça gemiye binmeye başladılar; diğerlerinden daha uzun olan iki kişi kol kola girmişlerdi. Başlarındaki kukuleta yüzlerini gizliyordu, ama bir tanesinin kadın olduğunu anlayabiliyordu. Geminin güvertesinde durup yüzlerim kıyıya döndüler. Bir adam tek başına çakıl taşı kaplı sahilde duruyordu, gemiye binmeyen tek kişi oydu. Başını geriye atıp uzun, acı dolu bir çığlık attı. Çığlığı dinerken gemi rüzgâr ya da küreklerin yardımı olmaksızın nehirde, boş ve düz arazinin içine doğru ilerlemeye başladı. Görüntü bulanıklaştı, yok olmadan hemen önce Eragon gökyüzünde iki ejderha gördü.</p>

  <p><br /></p>

  <p>Eragon önce gıcırtıyı duydu: ileri geri, ileri geri. Israrlı ses gözlerini açıp saz kaplı tavana bakmasına neden oldu. Üzerine örtülmüş kaba battaniye çıplaklığını gizliyordu. Birisi bacaklarını bandajlamıştı ve ellerini temiz bir bezle sarmıştı.</p>

  <p>Tek odalı bir kulübedeydi. Masadaki çeşitli bitki ve kâselerin yafll da bir havan ve havan kolu duruyordu. Duvarlarda kurumuş ot dizileri asılıydı ve havayı güçlü aromayla dolduruyorlardı. Şöminede alevler oynaşıyor, önündeki sallanan sandalyede tombul bir kadın oturuyordu... kasabanın şifacısı Gertrude'du bu. Başı öne düşmüştü, gözleri kapalıydı. Kucağında bir çift örgü şişi ve bir yün yumağı vardı.</p>

  <p>Eragon bütün iradesinin tükendiğini hissetse de yattığı yerden doğrulmaya çabaladı. Bu zihninin berraklaşmasına yardımcı oldu. Son iki güne ait anıları zihninde taradı. İlk düşüncesi Garrow, ikincisiyse Saphira idi. Umarım güvenli bir yerdedir. Onunla bağlantı kurmaya çalıştı, ama bunu yapamıyordu. Her neredeyse Carvahall'den çok uzak olmalıydı. En azından Brom beni Carvahall'e getirdi. Acaba ona ne oldu? O kadar çok kan vardı ki!</p>

  <p>Gertrude kıpırdanıp parlak gözlerini açtı. "Oh," dedi. "Uyanmışsın. Güzel!" Sesi canlı ve sıcaktı. "Kendini nasıl hissediyorsun?"</p>

  <p>"Yeterince iyi. Garrow nerde?"</p>

  <p>Gertrude sandalyesini yatağa yaklaştırdı. "Horst'un evinde. İkinizi de burda tutacak yerim yoktu. Ve inan bana, ikinizin de iyi olup olmadığını görmek için bir oraya bir buraya koşmaktan canım çıktı."</p>

  <p>Eragon bütün endişelerini yutup sordu. "Durumu nasıl?"</p>

  <p>Gertrude ellerini incelerken uzun bir duraklama oldu. "Pek iyi değil. Düşmeyen bir ateşi var ve yaraları iyileşmiyor."</p>

  <p>"Onu görmeliyim." Yatağından kalkmaya çalıştı.</p>

  <p>"Bir şeyler yiyene kadar olmaz," dedi Gertrude, onu kararlı bir şekilde yatağa bastırarak. "Onca emeği sen kalkıp kendini yeniden yaralayasın diye harcamadım. Bacaklarındaki derinin yarısı soyulmuş ve senin ateşin de ancak dün gece düştü. Garrow için endişelenme. İyileşecektir. O güçlü bir adam." Gertrude çaydanlığı ateşin üstüne koydu, sonra çorba için yaban havucu doğramaya başladı.</p>

  <p>"Ne kadar zamandır hurdayım?"</p>

  <p>"İki gündür."</p>

  <p>İki gün! Bu demekti ki, en son dört sabah önce bir şeyler yemişti. Bunu düşünmek bile Eragon'un kendini zayıf hissetmesine neden oldu. Sap hira bunca zamandır tek başına; umarım iyidir.</p>

  <p>"Bütün kasaba neler olduğunu bilmek istiyor. Çiftliğine adam gönderdiler ve tahrip olduğunu gördüler." Eragon başıyla onayladı; bunu bekliyordu. "Ahır yanmış... Garrow bu yüzden mi yaralandı?"</p>

  <p>"Ben.. ben bilmiyorum," dedi Eragon. "Olay olduğu zaman orda değildim."</p>

  <p>"Neyse, önemli değil. Eminim her şey çözülecektir." Çorba pişert Gertrude örgü örmeye devam etti. "Avucunda ciddi bir yara var."</p>

  <p>Eragon içgüdüsel olarak yumruğunu sıktı. "Evet."</p>

  <p>"Nasıl oldu?"</p>

  <p>Aklına birkaç olası cevap geldi. En basit olanı seçti. "Kendimi bildin, bileli var. Garrow'a nasıl olduğunu sormadım hiç."</p>

  <p>"Hımm." Çorba kaynayana kadar sessizlik bozulmadı. Gertrude çorbayı bir kâseye koyup kaşıkla birlikte Eragon'a uzattı. Eragon minnetle çorbayı kucaklayıp dikkatle bir yudum aldı. Çok lezzetliydi.</p>

  <p>Çorbasını bitirince, "Artık Garrow'u görebilir miyim?" diye sordu.</p>

  <p>Gertrude içini çekti. "Çok inatçısın, değil mi? Eh, gerçekten görmek istiyorsan seni durdurmayacağım. Elbiselerini giy, gidelim."</p>

  <p>Arkasını dönerek giyinmesini bekledi. Eragon pantolonunu bandajların üstünden geçirirken yüzünü acıyla buruşturdu, sonra gömleğini giydi. Gertrude ayakta durmasına yardım etti. Bacakları çok zayıftı, ama daha önce olduğu gibi acı vermiyordu.</p>

  <p>"Birkaç adım at," diye talimat verdi Gertrude, sonra onu gözledi. Ta azından oraya kadar emeklemek zorunda değilsin."</p>

  <p>Dışarıda rüzgâr komşu binaların dumanını yüzlerine üflüyordu. Fırtına bulutları Spine'ı saklıyor, vadinin üstünü örtüyordu. Köye yaklaşan kar perdesi dağ eteği tepelerinin görünmesini engelliyordu. Carvahal'e doğru yürürlerken Eragon Gertrude'a iyice yaslanmıştı.</p>

  <p>Horst dağ manzarasının tadını çıkarabilmek için tepeye iki katlı bir ev yapmıştı. Bütün becerilerini cömertçe sergilemişti evinde. Kil i yapıt taştan yapılma çatı ikinci kattaki uzun pencerenin önünde uzanan korlt luklu balkonu gölgeliyordu. Tüm su oluklarının ağzı, dişlerini gösten bir hayvan şeklinde, her pencere ve kapı çerçevesi yılan, geyik, kuzgun ve sarmaşık biçiminde oyulmuştu.</p>

  <p>Kapı Horst'un karısı Elain tarafından açıldı. Ufak tefek, zarif yüz hatlı, narin kadının ipeksi sarı saçları bir topuzla tutturulmuştu. Elbisesi mütevazı ve güzeldi, hareketleri çok zarifti. "Lütfen, içeri gelin," dedi. Yumuşak bir sesle. Eşiği geçip aydınlık, geniş odaya girdiler. Merdivenlerin cilalı tırabzanları kıvrılarak yere kadar iniyordu. Duvarlar bal rengiydi.</p>

  <p>Elain Eragon'a üzgün bir şekilde gülümsedi, ama Gertrude'a hitaben konuştu.</p>

  <p>“Ben de size haber göndermek üzereydim. Durumu pek iyi değil. Onu hemen görmelisiniz.”</p>

  <p>"Elain, Eragon'un merdivenleri çıkmasına yardım etmelisin," dedi Gertrude, sonra onların önüne geçerek merdivenleri ikişer ikişer çıktı.</p>

  <p>"Tamam, ben hal edebilirim," dedi, Eragon.</p>

  <p>"Emin misin?" diye sordu, Elaine. Eragon başını evet anlamına salladı ama şüpheliydi. "Eh... işin biter bitmez mutfağa yanıma gel. Yeni pişmiş turta hoşuna gidebilir." O gider gitmez Eragon duvara yaslanarak bu desteğin tadını çıkardı. Sonra acı dolu adımlarla merdivenleri birer birer çıkmaya başladı. En üste vardığında kapıların sıralandığı uzun koridora baktı. Son kapı hafifçe aralıktı. Derin bir nefes alıp o kapıya doğru sendeledi.</p>

  <p>Katrina şöminenin yanında durmuş bez kaynatıyordu. Başını kaldınp teselli sözcükleri mırıldandı, sonra yaptığı işe geri döndü. Gertrude yanında durmuş ağrı lapası yapmak için ot kaynatıyordu. Ayağının dibindeki kovada erimekte olan kar vardı.</p>

  <p>Garrow battaniyelerle yükseltilmiş bir yatakta yatıyordu. Alnı ter içindeydi ve gözbebekleri kapaklarının altında titreşip duruyordu. Yüzündeki deri bir kadavranınki gibi büzülmüştü. Sığ nefesinin neden olduğu belli belirsiz titremeler dışında hareketsizdi. Eragon bir gerçekdışılık hissiyle dayısının alnına dokundu. Yanıyordu. Endişeyle battaniyeleri kaldırıp bakınca Garrow'un yaralarının çoğunun bezlerle sarılmış olduğunu gördü. Bandajların değiştirildiği yerlerde yaraların üstü açıktı. Herhangi bir iyileşme belirtisi görünmüyordu. Eragon umutsuz gözlerle Gertrude'a baktı. "Bunlar için bir şey yapamaz mısınız?"</p>

  <p>Gertrude elindeki bezi buzlu su kovasına soktu, soğuk bezi Garrow'un alnına koydu. "Her şeyi denedim: merhem, lapa, tentür, ama hiçbir işe yaramadı. Yaralar kapansa şansı daha yüksek olurdu. Yine de işler iyiye gidebilir. O güçlü ve dayanıklı bir adam.</p>

  <p>Eragon köşeye gidip yere çöktü. Böyle olmamalıydı. Sessizce düşüncelerii yuttu. Boş bakışlarla yatağa baktı. Bir süre sonra yanına çömelen</p>

  <p>Katrina'yı fark etti. Kız kolunu onun omzuna attı. Eragon bir tepki vermeyince çekingen bir şekilde yanından ayrıldı.</p>

  <p>Bir süre sonra kapı açıldı ve Horst içeri girdi. Alçak sesle Gertrude'la konuştuktan sonra Eragon'a yaklaştı. "Gel. Burdan çıkmalısın” Eragon itiraz edemeden Horst, onu ayağa kaldırıp kapıya yöneltti.</p>

  <p>"Kalmak istiyorum," diye sızlandı, Eragon.</p>

  <p>"Molaya ve temiz havaya ihtiyacın var. Merak etme, az sonra tekrar içeri girebilirsin," diye, onu rahatlattı Horst.</p>

  <p>Eragon dişlerini sıkarak demircinin kendisini mutfağa indirmesine izin verdi. Baharat ve otlarla dolu bir düzine tabaktan çarpıcı kokular yükseliyordu. Albreich ve Baldor ekmek yoğuran anneleriyle konuşuyorlardı. Eragon'u görünce sustular, ama Garrow'un durumu hakkında ko– nuştuklarını anlayacak kadar şey duymuştu.</p>

  <p>"Şuraya otur," dedi, Horst bir sandalye vererek.</p>

  <p>Eragon minnetle oturdu. "Teşekkürler." Elleri hafifçe titrediği için kucağına koydu. Yiyecekle dolu bir tabak önüne konmuştu.</p>

  <p>"Yemek zorunda değilsin," dedi, Elain. "Ama istersen yiyebilirsin." Eragon çatalını alırken o işine geri döndü. Eragon zorlukla birkaç lokma yutabildi.</p>

  <p>"Kendini nasıl hissediyorsun?" diye sordu, Horst.</p>

  <p>"Korkunç."</p>

  <p>Demirci bir an bekledi. "Bunun çok iyi bir zaman olmadığını biliyorum, ama bilmemiz gerekiyor... neler oldu?"</p>

  <p>"Çok iyi hatırlamıyorum."</p>

  <p>"Eragon," dedi Horst öne doğru eğilerek. "Çiftliğine giden insanlardan biri de benim. Evin durup dururken paramparça olmamış; birisi onu parçalamış. Evin etrafında daha önce hiç görmediğim ya da duymadığın dev bir yaratığın izleri vardı. İzleri başkaları da gördü. Şimdi, eğer Shade ya da bir yaratık ortalarda dolaşıyorsa bunu bilmemiz gerekiyor. Bunu bize bir tek sen söyleyebilirsin."</p>

  <p>Eragon yalan söylemesi gerektiğini biliyordu. "Carvahall'den ayrıldığım zaman..." Günleri saymaya başladı. "Dört gün önce, kasabada... benim bulduğuma benzer taş hakkında sorular soran yabancılar vardı." Horst'u işaret etti. “Sen bu konuda benimle konuşmuştun. O yüzden aceleyle eve gittim Bütün gözler üzerindeydi. Dudaklarını yaladı. "O gece hiçbir şey... hiçbir şey olmadı. Ertesi sabah işlerimi bitirdim ve ormanda yürüyüşe çıktım. Az sonra bir patlama duydum ve ağaçların üstünden duman yükseldiği gördüm. Mümkün olduğunca hızla eve geri döndüm, ama bunu yapan her kimse çoktan gitmişti. Enkazı kazdım ve... Garrow'u buldum."</p>

  <p>"Sonra onu kalasın üstüne koyup buraya sürükledin, öyle mi?" diye sordu Albreich.</p>

  <p>"Evet," dedi, Eragon. "Ama önce yola giden patikaya baktım. Üzerinde iki çift iz vardı, ikisi de erkeğe aitti." Elini cebine sokup kumaş parçasını çıkardı. "Bu Garrow'un elindeydi. O yabancıların giydiklerine uyuyor galiba." Kumaşı masaya koydu.</p>

  <p>"Evet," dedi, Horst. Hem düşünceli, hem de öfkeli görünüyordu. "Peki ya senin bacakların? Nasıl yaralandın?"</p>

  <p>"Emin değilim," dedi, Eragon başını iki yana sallayarak. "Galiba Garrow'u dışarı çıkarmaya çalışırken oldu, ama emin değilim. Bacaklarımdan kan akmaya başlayana kadar farkına varmadım."</p>

  <p>"Bu korkunç!" dedi, Elain.</p>

  <p>"O adamları takip etmeliyiz," dedi, Albreich hararetli bir şekilde. "Bu yaptıkları yanlarına kalamaz! Bir çift atla onları yarın yakalayıp buraya geri getiririz."</p>

  <p>"Bu aptalca düşünceyi aklından çıkar," dedi, Horst. "Seni bir bebek gibi kaldırıp ağaca fırlatırlar.</p>

  <p>Eve olanları hatırlıyor musun? Bu insanların yoluna çıkmak istemeyiz. Üstelik artık istediklerini aldılar." Eragon'a taktı. "Taşı aldılar, değil mi?"</p>

  <p>"Evde değildi."</p>

  <p>"O halde geri gelmeleri için bir neden yok." Delici bakışlarla bakıyordu Eragon'a. "O garip izler konusunda bir şey söylemedin. Nerden geldiklerini biliyor musun?"</p>

  <p>Eragon başını iki yana salladı. "Ben görmedim."</p>

  <p>Baldor birden söze karıştı. "Ben sevmedim bu işi. Çok fazla sihir kokuyor. Kim bu adamlar? Shade'ler mi? Taşı neden istiyorlar ve karanlık güçleri olmadan bir evi nasıl böyle tahrip edebildiler? Haklı olabilir baba, bütün istedikleri taş olabilir, ama bence onları bir daha göreceğiz.</p>

  <p>Bu sözleri sessizlik takip etti.</p>

  <p>Bir şeyi atlıyorlardı, ama Eragon ne olduğundan emin değildi. Sonra birden aklına geldi. Yüreği burkularak şüphesini dile getirdi. "Roran bilmiyor, değil mi?" Onu nasıl unutabildim?</p>

  <p>Horst başını iki yana salladı. "O ve Dempton senden biraz sonra ayrıldılar. Yolda bir zorlukla karşılaşmadılarsa birkaç gün önce Therinsford'a varmış olmalılar. Ona mesaj gönderecektik, ama dün ve evvelki gün hava çok soğuktu."</p>

  <p>"Sen uyandığında Baldor ve ben yola çıkmak üzereydik," dedi, Albreich.</p>

  <p>Horst sakalını sıvazladı. "Siz ikiniz gidin. Atları eyerlemenize yardım edeyim."</p>

  <p>Baldor, Eragon'a döndü. "Ona yumuşak bir şekilde vereceğim haberi," diye söz verdi, sonra Horst ve Albreich'in peşinden mutfaktan çıktı.</p>

  <p>Eragon masada kaldı, bakışları masanın budağına takılmıştı. Müthiş olan her ayrıntı çok açıktı onun için: çarpık damar, asimetrik çıkıntı, küçük bir renk lekesinin olduğu üç küçük kabartı. Damar sayısız ayrıntıyla doluydu; daha yakından baktıkça daha fazla şey görüyordu. Yanıtları anyordu, ama herhangi bir yanıt varsa bile kendisinden kaçıyordu.</p>

  <p>Kafasının içinde zonklayan düşünceleri belli belirsiz bir çağrı böldü. Sanki birisi dışarıdan sesleniyordu. Önce aldırmadı. Bırak başkası ilgilensin. Birkaç dakika sonra sesi yeniden duydu, bu kez daha yüksekti. Öfkeyle sesi duymamaya çalıştı. Neden sessiz olamıyorlar ki? Garrow dinleniyor. Elain'e baktı, ama o rahatsız olmuşa benzemiyordu.</p>

  <p>ERAGON! Bu kez kükreme o kadar güçlüydü ki, Eragon neredeyse sandalyesinden düşüyordu. Telaşla etrafına bakındı, ama herhangi bir değişiklik yoktu. Birden seslerin kafasının içinden geldiğini fark etti.</p>

  <p>Saphira, diye sordu endişeyle.</p>

  <p>Bir duraklama oldu. Evet, taş kulaklı.</p>

  <p>Saphira, ona küçük bir ağaç grubunun hayalini gönderdi. Seninle pek çok defa bağlantı kurmaya çalıştım, ama sana ulaşamadım.</p>

  <p>Hastaydım... artık daha iyiyim. Neden daha önce hissedemedim seni? İki gece bekledikten sonra açlık hâkim geldi. Avlanmak zorunda kaldım.</p>

  <p>Bir şey yakalayabildin mi?</p>

  <p>Genç bir geyik. Karadaki avcılara karşı dikkatli olacak kadar akıllıydı, ama havadan gelenleri düşünmedi. Onu çenelerime ilk aldığımda deli gibi cırpm'P kaçmaya çalıştı. Garrow da kaçınılmazla mücadele ediyor mu?</p>

  <p>Bilmiyorum. Ona ayrıntıları anlatıp şunları söyledi: Eve dönmemiz, tabi eğer dönebilirsek, çok uzun zaman alacak. Seni en azından birkaç gün daha göremeyeceğim. Rahatına bakabilirsin.</p>

  <p>Saphira mutsuz bir şekilde, söylediklerini yapacağım, ama çok gecikme, dedi.</p>

  <p>Gönülsüzce bağlantıyı kestiler. Eragon pencereden dışarı bakınca güneşin battığını görüp şaşırdı. Kendini çok yorgun hissettiği için topallayarak etli börekleri yağlı beze saran Elain'in yanına gitti. "Uyumak için Gertrude'un evine dönüyorum."</p>

  <p>Elain işini bitirip, "Neden bizimle kalmıyorsun?" diye sordu. "Hem dayına yakın olursun, hem de Gertrude yatağını geri almış olur."</p>

  <p>"Yeterli yeriniz var mı?" diye sordu titreyerek.</p>

  <p>"Elbette." Ellerini sildi. "Benimle gel; her şeyi hazırlayayım." Onu üst kattaki boş odaya çıkardı. Eragon yatağın kenarına oturdu. "Başka bir şeye ihtiyacın var mı?" diye sordu. Eragon başını iki yana salladı. "Ben aşağıda olacağım. Yardıma ihtiyacın olursa beni çağır." Eragon, onun aşağıya inişini dinledi. Sonra kapıyı açıp koridoru geçti, Garrow'un odasına süzüldü. Gertrude örgü şişlerinin üstünden ona gülümsedi.</p>

  <p>"Nasıl?" diye fısıldadı, Eragon.</p>

  <p>Gertrude'un sesi yorgunluktan boğuk çıkıyordu. "Zayıf, ama ateşi biraz düştü ve bazı yaraları daha iyi görünüyor."</p>

  <p>Bu haber Eragon'u biraz keyiflendirdi, odasına geri döndü. Örtülerin altına girerken karanlık düşmanca görünüyordu. Sonunda uykuya dalarak ruhunun ve bedeninin katlanmak zorunda kaldığı acıları hafifletti.</p>
</body>
</html>
