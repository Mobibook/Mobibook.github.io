<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Sihir En Basit Şeydir</h1>

  <p>"Sence o Urgallar neden hâlâ Yazuac'taydı?" diye sordu, Eragon, yola çıktıktan bir süre sonra.</p>

  <p>"Geride kalmaları için bir neden yok gibiydi."</p>

  <p>"Bence kasabayı yağmalamak için ana gruptan ayrıldılar. Bana garip gelen şey, bildiğim kadarıyla</p>

  <p>Urgalların tarihte yalnızca iki ya da üç kez güçlerini birleştirmiş olmaları. Bunu şimdi yapmaları beni rahatsız ediyor."</p>

  <p>"Sence saldırıya Ra'zac mı neden olmuştur?"</p>

  <p>"Bilmiyorum. Yapabileceğimiz en iyi şey mümkün olan en yüksek hızla Yazuac'tan uzaklaşmaktır. Üstelik Ra'zac bu yöne, yani güneye gitmiş."</p>

  <p>Eragon doğruladı. "Ama hâlâ erzaka ihtiyacımız var. Yakında başka kasaba var mı?"</p>

  <p>Brom başını iki yana salladı. "Hayır, ama yalnızca et yemek zorunda kalırsak Saphira bizim için avlanır. Bu ağaç grubu sana küçük görünebilir, ama içinde yaşayan bir sürü hayvan var. Miller boyunca nehir tek su kaynağımız, bu yüzden ovadaki hayvanların çoğu su içmek için buraya gelir. Aç kalmayız."</p>

  <p>Eragon, Brom'un cevabıyla tatmin olarak sessiz kaldı. Atlarla yola devam ederlerken gürültülü kuşlar etraflarında uçuşuyor, nehir sakin bir şekilde yanlarından akıyordu. Hayat ve enerjiyle dolu gürültülü bir yerdi burası. "O Urgal seni nasıl yaraladı?" diye sordu, Eragon. "Her şey o kadar hızlı oluyordu ki bir şey göremedim."</p>

  <p>"Aslında kötü şanstı," diye homurdandı, Brom. "Ondan daha üstün durumda olduğum için Snowfire'ı tekmeledi. Aptal at şaha kalktı ve dengemi kaybetmeme neden oldu. Bu Urgalın beni yaralamasına yetti." Çenesini kaşıdı. "Hâlâ şu sihir işini merak ediyorsundur herhalde. Var olduğunu keşfetmiş olman zorlu bir sorun ortaya koyuyor. Bunu çok az kişi bilir, ama farklı güçlerde olsa da bütün Süvariler sihri kullanabilirdi. Güçlerinin doruk noktasında bile bu yeteneklerini gizli tuttular, çünkü bu onlara düşmanları karşısında bir avantaj sağladı. Eğer herkes bilseydi sıradan insanlarla baş etmek zor olurdu. Çoğu insan kralın sihir güçlerinin onun bir büyücü ya da sihirbaz olmasının sonucu olduğunu düşünür. Oysa bu doğru değil; bunun nedeni onun bir Süvari olması."</p>

  <p>"Aradaki fark ne? Büyüyü kullanmış olmam beni büyücü yapmıyor mu?"</p>

  <p>"Kesinlikle hayır! Shade gibi bir büyücü isteğini gerçekleştirmek için ruhları kullanır. Bu senin gücünden tamamen farklı bir şey. Ama bu seni, güçleri ruhların veya bir ejderhanın yardımı olmaksızın var olan bir büyücü de yapmaz. Güçlerini çeşitli iksir ve büyülerden alan bir cadı ya da sihirbaz da değilsin.</p>

  <p>"Bu da beni başlangıç noktama geri götürüyor: yani ortaya koyduğun soruna. Senin gibi genç Süvariler bedenlerini güçlendirmek ve zihinsel kontrollerini artırmak için tasarlanmış sıkı bir rejime tabi tutuluyorlardı. Bu rejim aylarca, bazen yıllarca sürüyordu, ta ki Süvariler sihir yapmaya yetecek kadar sorumlu bulunana kadar. O zamana dek tek bir öğrenciye bile potansiyel güçlerinden söz edilmezdi. İçlerinden biri büyü yapabildiğini kazayla fark ederse hemen özel eğitime alınıyordu. Ama birisinin bunu kendi kendine keşfetmesi çok nadir görülüyordu." Başını Eragon'a doğru eğdi. "Ama onlar hiçbir zaman senin maruz kaldığın baskıyla karşılaşmıyordu."</p>

  <p>"Peki en sonunda sihri kullanmak için nasıl eğitiliyorlardı?" diye sordu, Eragon. "Bunun birisine nasıl öğretilebileceğini anlayamıyorum. Bana iki gün önce anlatmaya kalksan bir şey ifade etmezdi."</p>

  <p>Öğrencilere onları düş kırıklığına uğratmak için bir dizi anlamsız alıştırma veriliyordu. Örneğin, bir taş yığınını yalnızca ayaklarını kullana rak taşımaları, akan küvetlerini suyla doldurmaları ve buna benzer ola naksız işler veriliyordu. Bir süre sonra sihir kullanmaya yetecek kadar sinirleniyorlardı. Bu durum çoğu zaman işe yarıyordu.</p>

  <p>"Bunun anlamı şu ki, bu eğitimi almış bir düşmanla karşılaşırsan dezavantajlı duruma düşersin. O kadar yaşlı olan birileri var hâlâ: birincisi kral tabi Elflerden söz etmiyorum bile. Onlardan biri seni paramparça edebilir."</p>

  <p>"O halde ne yapabilirim?"</p>

  <p>"Resmi eğitim için zaman yok, ama yolculuk sırasında bir sürü şey yapabiliriz," dedi, Brom. "Sana güç ve kontrol hissi kazandıracak pek çok teknik biliyorum, ama bir gecede Süvariler'in disiplinini kazanamazsın." Eragon'a keyifle baktı. "Sen bunları yolda giderken biriktirmek zorunda kalacaksın. Başta zor gelecek, ama ödülün büyük olacak. Senin yaşında hiçbir Süvari'nin senin dün o iki Urgala karşı yaptığın gibi sihir yapamadığını bilmek seni memnun edecektir."</p>

  <p>Eragon bu övgü karşısında gülümsedi. "Teşekkür ederim. Bu dilin bir adı var mı?"</p>

  <p>Brom kahkahayla güldü. "Evet, ama kimse bilmiyor. İnanılmaz güce ait bir sözcük olmalı, senin bütün dili ve onu kullananları kontrol edebileceğin bir şey. İnsanlar bunu uzun süredir arıyorlar, ama kimse bulamadı."</p>

  <p>"Bu sihrin nasıl işe yaradığını hâlâ anlamıyorum," dedi, Eragon. "Tam olarak nasıl kullanacağım?"</p>

  <p>Brom şaşkındı. "Bunu yeterince açıklamadım mı?"</p>

  <p>"Hayır."</p>

  <p>Brom derin bir nefes alıp, "Sihirle uğraşmak için kesin bir içsel gücün olmalı, ki bugünlerde bulunması çok zor bir şey bu. Ayrıca bu gücü istediğin zaman çağırabilmelisin. Bir kez çağırdıktan sonra da ya kullanmalı ya da yok olup gitmesine izin vermelisin. Anladın mı? Şimdi, gücünü kullanmak istiyorsan, antik dilde senin niyetini tarif eden sözcüğü veya ifadeyi söylemelisin. Örneğin, dün brisingr demeseydin hiçbir şey olmazdı."</p>

  <p>"Yani yeteneklerim bildiğim dille sınırlı."</p>

  <p>"Kesinlikle," diye bir sevinç çığlığı attı, Brom. "Ayrıca, o dili konuşurken aldatmaca yapman mümkün değil."</p>

  <p>Eragon başını iki yana salladı. "Olamaz, insanlar her zaman yalan söyler. Antik dilin söylenişi bunu yapmalarını engelleyemez."</p>

  <p>Brom tek kaşını kaldırıp, "Fethrblaka, eka weohnata neiat haina ono. Blaka eom iet lam," dedi. Birdenbire bir kuş ağaçtan havalanıp eline kondu. Neşeyle cıvıldayıp boncuk gibi gözlerle onlara baktı. Bir süre sonra Brom, "Eitha," dedi ve kuş uçup gitti.</p>

  <p>"Bunu nasıl yaptın?" diye sordu, Eragon.</p>

  <p>"Ona zarar vermeyeceğime söz verdim. Ne demek istediğimi tam olarak anlamamış olabilir, ama güç dilinde sözlerimin anlamı çok açıktı. Kuş bana güvendi, çünkü bütün hayvanların ne yaptığını, bu dili konuşanların sözleriyle bağlandığını biliyor."</p>

  <p>"Peki Elfler de bu dili mi konuşuyor?"</p>

  <p>"Evet."</p>

  <p>"Yani hiç yalan söylemiyorlar, öyle mi?"</p>

  <p>"Pek sayılmaz," diye itiraf etti, Brom. "Söylemediklerini iddia ediyorlar ve bir bakıma doğru bu, ama bir şey söylerken başka bir şey kastetme sanatında ustalaştılar. Niyetlerinin tam olarak ne olduğunu veya onları doğru olarak anlayıp anlamadığını asla bilemezsin. Çoğu kez gerçeği yalnızca kısmen açıklayıp gerisini saklarlar. Onların kültürleriyle baş etmek için ince ve kurnaz bir akıl gerekir."</p>

  <p>Eragon bunu düşündü. "Özel isimler bu dilde ne anlama gelir? İnsanlara güç verir mi bu isimler?"</p>

  <p>Brom'un gözleri onaylar gibi parladı. "Evet, verirler. Dili konuşanların iki adı vardır. Birincisi gündelik kullanım içindir ve çok az otoritesi vardır. Ama ikincisi gerçek isimleridir ve yalnızca güvenilir birkaç kişiyle Paylaşılır. Bir zamanlar kimse gerçek adını gizlemezdi, ama bu çağ o kadar nazik değil. Gerçek adını bilen herkes senin üzerinde muazzam bir güç kazanır. Hayatını bir başkasının ellerine bırakmak gibi bir şeydir bu. herkesin gizli bir adı vardır, ama çok az kişi ne olduğunu bilir."</p>

  <p>"Gerçek adını nasıl bulursun?" diye sordu, Eragon.</p>

  <p>"Elfler kendilerininkini içgüdüsel olarak bilirler. Başka kimse bu yeteneğe sahip değildir. İnsan Süvariler genellikle isimlerini bulmak için arayışa girerler... ya da isimlerini söyleyecek bir Elf bulurlar, ama bu çok nadir olur, çünkü Elfler bu bilgiyi bedavaya dağıtmazlar."</p>

  <p>"Ben kendi adımı bilmek isterdim," dedi, Eragon.</p>

  <p>Brom'un alnı kırıştı. "Dikkatli ol. Bu korkunç bir bilgi olabilir. Her. hangi bir aldanma veya sempati olmadan kim olduğunu gerçekten bilmek, kimsenin kazasız belasız atlatamadığı bir deneyim anıdır. Bazıları çarpıcı gerçek yüzünden delirirler. Bazıları unutmaya çalışır. Ama isim başkalarına güç verirken sen de kendin üzerinde güç kazanabilirsin, tabi gerçek seni mahvetmezse."</p>

  <p>Eminim etmeyecektir, diye yorumda bulundu, Saphira.</p>

  <p>"Yine de bilmek isterdim," dedi, Eragon kararlı bir şekilde.</p>

  <p>"Kolay vazgeçmiyorsun. Bu iyi bir şey, çünkü yalnızca kararlı olanlar kimliklerini bulurlar, ama bu konuda ben sana yardım edemem. Bu senin kendi başına yapman gereken bir araştırma." Brom yaralı kolunu kaldırıp rahatsız bir şekilde yüzünü buruşturdu.</p>

  <p>"Neden kolunu sihirle iyileştiremiyorsun ya da iyileştirmiyorsun?" diye sordu, Eragon.</p>

  <p>Brom gözlerini kırpıştırdı. "Buna gerek yok, ama gücümün dışında olduğu için hiç düşünmedim zaten. Sen doğru bir sözcükle bunu yapabilirsin, ama gücünü tüketmeni istemiyorum."</p>

  <p>"Seni bir sürü ağrı acıdan kurtarabilirdim," diye itiraz etti, Eragon. 1 "Bununla yaşayabilirim," dedi Brom, kesin bir ifadeyle. "Bir yarayı sihirle iyileştirmek kendi başına iyileşirken gerektiği kadar enerji ister. Önümüzdeki birkaç gün yorulmanı istemiyorum. Henüz böyle zor bir işe girişmemelisin."</p>

  <p>"Peki, eğer kolunu iyileştirmek mümkünse, ölmüş birisini geri getirebilir miyim?"</p>

  <p>Bu soru Brom'u şaşırttı, ama hemen cevap verdi. "Seni öldürecek projeler hakkında söylediklerimi hatırlıyor musun? Bu onlardan bir tanesi. Süvariler'in kendi güvenlikleri için ölüleri yeniden canlandırmaya çalışmaları yasaklanmıştır. Hayatın ötesinde sihrin bir işe yaramadığı bir boşluk var. Eğer ona uzanırsan gücün yok olur ve ruhun karanlığa gömülür</p>

  <p>Büyücüler, sihirbazlar ve Süvariler... bu eşikte hepsi başarısız olup öldü. Mümkün olanın yanında kal –kesikler, sıyrıklar, belki kırık kemikler ama ölülerden kesinlikle uzak dur."</p>

  <p>Eragon kaşlarını çattı. "Bu benim sandığımdan çok daha karmaşık."</p>

  <p>"Kesinlikle!" dedi, Brom. "Ve eğer ne yaptığını anlamazsan çok büyük bir şey yapıp ölürsün." Eyerinde dönüp aşağıya eğildi, yerden bir avuç çakıl taşı aldı. Büyük bir çabayla kendini düzeltti, sonra biri hariç bütün taşları attı. "Bu çakıl taşını görüyor musun?"</p>

  <p>"Evet."</p>

  <p>"Bunu al." Eragon alıp dikkati çekecek bir özelliği olmayan taşa baktı. Siyah, düz ve başparmağı kadar büyüktü. Yolda onun gibi sayısız taş vardı. "Bu senin eğitimin."</p>

  <p>Eragon şaşkın bir şekilde ona baktı. "Anlamadım."</p>

  <p>"Elbette anlamıyorsun," dedi, Brom sabırsızlıkla. "Bu yüzden ben seni eğitiyorum, sen beni değil. Şimdi konuşmayı kes yoksa hiçbir yere varamayacağız. Yapmanı istediğim şey taşı avucundan havaya kaldırıp mümkün olduğunca havada asılı tutman. Kullanacağın sözcükler stenr reisa. Söyle bakayım."</p>

  <p>"Stenr reisa."</p>

  <p>"Güzel. Hadi şimdi dene."</p>

  <p>Eragon bütün dikkatini çakıl taşına verdi, zihninde bir gün önce kendisini yakan enerjiden bir iz aradı. O ter içinde taşa bakıp düş kırıklığına uğrarken taş öylece hareketsiz duruyordu. Bunu nasıl yapacağım? Sonunda kollarını göğsünde kavuşturup söylendi. "Bu imkânsız."</p>

  <p>"Hayır," dedi, Brom huysuz bir sesle. "Ne zaman imkânsız olup olmadığım ben söyleyeceğim. Mücadele et! Bu kadar kolay teslim olma. Bir daha dene."</p>

  <p>Eragon kaşlarını çatarak gözlerini kapadı, bütün dikkat çelici düşünceleri bir kenara bıraktı. Derin bir soluk alıp bilincinin en uzak köşeleri uzandı, gücünün bulunduğu yerleri bulmaya çalıştı. Araştırırken yalnızca düşünceler ve anılar buldu, derken farklı bir şeyle karşılaştı... kendisinin bir parçası olan ve olmayan bir yumru. Heyecanlanarak içine girmeye, ne gizlediğini bulmaya çalıştı. Dirençle, zihnindeki bir engel e karşılaştı, ama gücün öteki tarafta olduğunu biliyordu. Engeli yıkmaya çalış ti, ama çabalarının karşısında sapasağlam duruyordu. Öfkelenerek enge le hücum etti, ince bir cam tabakası gibi parçalanıp zihnini bir ışık seliyle kaplayana dek bütün gücüyle vurdu.</p>

  <p>"Stenr reisa," dedi yutkunarak. Çakıl taşı belli belirsiz parlayan avucunun üstünde yükseldi. Havada asılı tutmaya çalıştı, ama gücü kaçarak tekrar engelin arkasına girdi. Taş avucuna düştü, avucu normale döndü.</p>

  <p>Kendini biraz yorgun hissediyordu, ama başarısı karşısında mutlulukla sırıttı.</p>

  <p>"İlk deneme için fena değil," dedi, Brom.</p>

  <p>"Neden elim böyle oluyor? Küçük bir fener gibi."</p>

  <p>"Kimse bilmiyor," diye itiraf etti, Brom. "Süvariler güçlerini gedwey ignasia'yı taşıyan elleriyle aktarmayı tercih ediyorlardı. Öteki elini de kullanabilirsin, ama o kadar kolay olmaz." Bir an için Eragon'a baktı. "Eğer yakılıp yıkılmamışsa bir sonraki kasabada sana bir eldiven alacağım. İzi kendin de çok güzel gizliyorsun, ama kimsenin kazayla görmesini istemeyiz. Üstelik avucunun parlayarak düşmanı uyarmasını istemeyeceğin zamanlar olabilir."</p>

  <p>"Senin elinde de iz var mı?"</p>

  <p>"Hayır. Yalnızca Süvariler'in vardır," dedi, Brom. "Bilmen gereken bir şey daha var: sihir mesafeden etkilenir, ok veya mızrak gibi. Bir mil uzaktaki bir şeyi kaldırmaya çalışırsan daha fazla enerji harcaman gerekir. Bu yüzden eğer düşmanların bir fersah uzaktan seni kovalıyorlarsa sihir yapmak için yaklaşmalarını bekle. Şimdi işe koyul bakalım! Taşı tekrar kaldırmaya çalış."</p>

  <p>"Tekrar mı?" diye sordu, Eragon zayıf bir sesle, bir kez bile yapma nın gerektirdiği çabayı düşünerek.</p>

  <p>"Evet! Ve bu kez biraz daha çabuk yap."</p>

  <p>Günün büyük çoğunluğunda alıştırmalara devam ettiler. Eragon sonunda çalışmayı bıraktığında yorgun ve hırçındı. Çalıştığı saatler içinde iyi taşından ve onunla ilgili her şeyden nefret etmeye başlamıştı. Taşı fırlataya kalktı, ama Brom, "Atma. Sakla," dedi. Eragon, ona öfkeli bir bakış fırlattıktan sonra taşı isteksizce cebine soktu.</p>

  <p>"İşimiz henüz bitmedi," diye onu uyardı, Brom. "Bu yüzden rahatlama." Küçük bir bitkiyi işaret etti. "Buna delois denir." O andan itibaren Eragon'a antik dilde ders vermeye, ince, düz çubuk anlamına gelen vöndr'den, sabah yıldızı anlamına gelen Aiedail'e kadar ezberleyeceği sözcükleri öğretti.</p>

  <p>O akşam ateşin etrafında dövüştüler. Brom sol eliyle dövüşmesine rağmen yeteneklerinde bir azalma olmamıştı.</p>

  <p>Sonraki günler de aynı şekilde geçti. Önce Eragon antik dili öğrenmeye ve çakıl taşını oynatmaya çalışıyordu. Akşam olunca da sahte kılıçlarla Brom'dan dövüş eğitimi alıyordu. Eragon sürekli bir rahatsızlık içinde yaşıyordu, ama neredeyse hiç fark etmeden yavaş yavaş değişmeye başlamıştı. Kısa süre içinde çakıl taşını kaldırırken taş artık sarsılmamaya başlamıştı. Brom'un ona verdiği ilk alıştırmalarda ustalaşıp daha zorlarına geçti ve antik dil konusundaki bilgisi da artmaya başladı.</p>

  <p>Dövüşlerinde de Eragon kendine güven ve hız kazanıp bir yılan gibi sokmaya başladı. Darbeleri daha ağırdı ve saldırıları geçiştirirken kolu artık titremiyordu. Brom'a karşı kendini savunmayı öğrendikçe çarpışmaları daha uzun sürmeye başlamıştı. Artık yatarlarken vücudunda morluklar olan tek kişi Eragon değildi.</p>

  <p>Saphira da büyümeye devam ediyordu, ama gelişimi öncekinden dana yavaştı. Periyodik avları sırasında uçuş süresini artırıyor, sağlıklı ve zinde kalıyordu. Artık atlardan daha uzun boyluydu ve vücudu da daha uzundu. Büyüklüğü ve pullarının parlaklığı yüzünden artık iyice göze batıyordu. Brom ve Eragon bu konuda endişeleniyordu, ama parlak pullarını gizlemek için üstünü toprakla kaplamaya onu ikna edemiyorlardı.</p>

  <p>Ra'zac'ın peşinden güneye doğru ilerlemeye devam ediyorlardı. Ne kadar hızlı giderlerse gitsinler Ra'zac'ın onlardan birkaç gün ileride olması Eragon'u düş kırıklığına uğratıyordu. Zaman zaman vazgeçmeye hazır uyordu, ama sonra buldukları bir iz umutlarını tazeliyordu.</p>

  <p>Ninor boyunca ya da ovalarda herhangi bir yerleşim yeri yoktu, bu da üç arkadaşın günler hızla geçerken rahatsız edilmeden ilerlemesini sağlıyordu. Sonunda Yazuac'tan beri ilk köy olan Daret'e yaklaştılar.</p>

  <p><br /></p>

  <p>Köye ulaşmalarından bir gece önce Eragon'un gördüğü rüya oldukça canlıydı.</p>

  <p>Garrow ve Roran evde, yıkılmış mutfakta oturuyorlardı. Çiftliği yeniden inşa etmek için onun yardımını istiyorlardı, ama o yüreğinde büyük bir özlemle yalnızca başını iki yana salladı. "Senin katillerini izliyorum, " diye fısıl. dadı dayısına.</p>

  <p>Garrow şüpheyle ona bakarak, "Sence ölüye benziyor muyum?" diye sordu.</p>

  <p>Eragon gözleri yaşararak, usulca, "Size yardım edemem," dedi.</p>

  <p>Derken aniden bir kükreme duyuldu ve Garrow bir Ra'zac'a dönüştü. "O halde geber," diye tıslayarak Eragon'un üstüne atladı.</p>

  <p>Eragon ter içinde uyanıp gökyüzünde yavaşça dönen yıldızlara baktı.</p>

  <p>Her şey iyi olacak, küçüğüm, dedi Saphira yumuşak bir sesle.</p>
</body>
</html>
