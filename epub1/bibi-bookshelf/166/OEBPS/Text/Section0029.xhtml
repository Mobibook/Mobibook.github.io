<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Yol için Bir Şarkı</h1>

  <p>Ertesi gün atla giderlerken Eragon, Brom'a sordu. "Deniz nasıl bir şey?</p>

  <p>"Daha önce tarif edildiğini duymuşsundur."</p>

  <p>"Evet, ama gerçekte neye benziyor?"</p>

  <p>Brom'un gözleri sanki gizli bir manzaraya bakıyormuş gibi bulanıklaştı. "Deniz duyguların somut halidir. Sever, nefret eder ve ağlar. Sözcüklerle yakalanma girişimlerine karşı çıkar, bütün kelepçelere direnir. Hakkında ne söylersen söyle her zaman söyleyemediğin bir şeyler kalır. Elflerin denizden geldiklerini anlattığımı hatırlıyor musun?"</p>

  <p>"Evet."</p>

  <p>"Sahilden çok uzakta yaşamalarına rağmen okyanusla büyülenirler ve ona büyük bir tutkuyla bağlıdırlar. Çarpan dalgaların sesi, tuzlu havanın kokusu onları derinden etkiler ve en güzel şarkılarının çoğuna ilham vermiştir. Eğer dinlemek istersen bu sevgiyi anlatan bir şarkı var."</p>

  <p>"İsterim," dedi, Eragon ilgiyle.</p>

  <p>Brom boğazını temizledi. "Antik dilden elimden geldiğince tercüme edeceğim. Mükemmel olmayacaktır, ama orijinalinin nasıl olduğu konusunda sana bir fikir verebilir." Snowfire'ı durdurup gözlerini kapadı. Bir süre sessiz kaldı, sonra yumuşak bir sesle şarkı söylemeye başladı:</p>

  <blockquote style="margin: 20px 0 20px 40px; border: none; padding: 0px;">
    <p>Mavi gökyüzünün altında berrak, fettan bir kadın<br />
    Yaldızlı genişliğin beni çağırıyor, çağırıyor.<br />
    Her zaman üstünde yelken açardım<br />
    Beni çağıran, çağıran Elf kızı olmasa<br />
    Beni çağırıyor, çağırıyor.<br />
    Yüreğimi zambak beyazı bir iple bağlıyor,<br />
    Hiç kopmayan, denizin koruduğu,<br />
    Ağaçların ve dalgaların arasında hiç yırtılmayan.</p>
  </blockquote>

  <p>Unutulmaz melodinin nağmeleri Eragon'un zihninde yankılanmaya devam etti.</p>

  <p>"Bu şarkının adı Du 'Silbena Datia'. Çok uzundur. Ben birkaç dizesini mırıldandım. Deniz özlemiyle yanıp tutuşan Acallamh ve Nuada adındaki iki sevgilinin acıklı ayrılık hikâyesini anlatır. Elfler için bu şarkı büyük anlam taşır."</p>

  <p>Eragon, "Çok güzel bir şarkı," dedi.</p>

  <p>O gece mola verdiklerinde Spine ufukta belirmişti.Spine'ın eteklerine vardıklarında dönüp dağları güneye doğru takip ettiler. Eragon yeniden dağlara yakın olduğu için memnundu; dağlar dünyaya rahatlatıcı sınırlar koyuyorlardı. Üç gün sonra at arabalarının tekerlek izlerinin bulunduğu geniş bir yola geldiler. "Burası başkent Urû'bean ile Teirm arasındaki anayol," dedi, Brom. "Tacirlerin sık kullandığı ve sevdiği bir yol. Burda daha dikkatli olmalıyız. Yılın en işlek zamanında değiliz, ama yolu kullanan birkaç kişi olacaktır."</p>

  <p><br /></p>

  <p>Spine boyunca ilerlemeye devam edip dağ geçitini ararlarken günler hızla geçti. Eragon can sıkıntısından şikâyet edemezdi. Elf dilini öğrenmediği zamanlarda ya Saphira'yla nasıl ilgileneceğini ya da sihir alıştırması yapmayı öğreniyordu. Ayrıca sihirle nasıl avlanacağını da öğrenmişti, bu da av için harcayacakları zamanın kendilerine kalmasını sağlıyordu. Eline küçük bir taş alıp avına fırlatıyordu. Iskalaması imkânsızdı. Çabalarının ürünü her gece ateşte kızardıktan sonra midelerine iniyordu. Yemekten sonra Brom ve Eragon kılıçlarıyla ve zaman zaman da yumruklarıyla dövüşüyordu.</p>

  <p>Uzun günler ve zorlu çalışma Eragon'un vücudundaki aşırı yağın erimesini sağladı. Kolları kaslandı, yağsız kasları bronz teninde dalgalanmaya başladı. Tüm vücudum sertleşiyor, diye düşündü gösterişsiz bir şekilde.</p>

  <p>Sonunda geçite vardıklarında Eragon geçitten çıkan bir nehrin yolu kestiğini gördü. "Burası Toark," diye açıkladı, Brom. "Denize kadar onu takip edeceğiz."</p>

  <p>"Spine'dan bu yönde akarken bu nasıl olur?" diye güldü, Eragon. "Kendi üstünde ikiye katlanmıyorsa okyanusta sona ermez."</p>

  <p>Brom parmağındaki yüzüğü döndürdü. "Çünkü dağların ortasında Woadark Gölü var. Nehir onun iki ucundan akıyor ve ikisine de Toark deniyor. Biz şu anda doğuya gideni görüyoruz. Güneye inip çalıların etrafından dolaşarak Leona Gölü'yle birleşiyor. Diğeriyse denize gidiyor."</p>

  <p>Spine'da iki gün geçirdikten sonra dağların dışını kolayca görebildikleri kayalık bir çıkıntı buldular. Eragon uzaktaki arazinin nasıl dümdüz uzandığını görüp daha geçmeleri gereken fersahlarca yol karşısında inledi. Brom işaret etti. "Surda, kuzeyde Teirm bulunuyor. Eski bir şehirdir. Bazıları Elflerin Alagaesia'da karaya çıktıkları ilk yerin orası olduğunu söyler. Kalesi hiç düşmemiş, savaşçıları hiç yenilmemiştir." Snowfire'ı döndürüp kayalık çıkıntıdan ayrıldı.</p>

  <p><br /></p>

  <p>Dağın eteklerine inmeleri ve ormanlık arazinin hızla düzleştiği Spine'ın öteki tarafına ulaşmaları ertesi gün öğlene kadar sürdü. Arkasına gizleneceği dağlar olmayınca Saphira yere yakın uçmaya başlayarak saklanmak için arazideki her deliği, kovuğu kullanmaya başladı.</p>

  <p>Ormanın ötesinde bir değişiklik fark ettiler. Kırsal alan yumuşak çimen ve çalılarla kaplı olduğu için ayakları yere gömülüyordu. Her taş yosun tutmuştu. Yolda çamur birikintileri vardı. Az sonra Brom ve Eragon siyah kir tabakasıyla kaplanmıştı.</p>

  <p>"Neden her yer yeşil?" diye sordu, Eragon. "Burda kış yok mu?"</p>

  <p>"Var, ama mevsim yumuşak geçiyor. Sis ve pus denizden gelip her şeyi canlı tutuyor. Bazıları bundan hoşlanıyor, ama bana göre kasvetli ve depresif."</p>

  <p>Akşam olurken bulabildikleri en kuru noktada kamp kurdular. Yemek yerlerken Brom yorumda bulundu. "Teirm'e ulaşana dek Cadoc'a Dinmelisin. Spine'dan çıktığımıza göre başka yolcularla da karşılaşabiliriz ve yanımda olman daha iyi olur. Yalnız başına yolculuk yapan bir adam şüphe uyandırır. Yanımda sen olunca kimse soru sormaz. Üstelik beni yolda gören biri şehre varınca senin nasıl birdenbire oraya geldiğini merak edebilir."</p>

  <p>"Kendi isimlerimizi mi kullanacağız?" diye sordu, Eragon.</p>

  <p>Brom bunu bir süre düşündü. "Jeod'u kandıramayız. Adımı zaten biliyor ve sanırım senin adını vermek konusunda da ona güvenebilin. Ama başkaları söz konusu olduğunda ben Neal'ım, sen de yeğenim Evan Dilimiz sürçer de kendimizi ele verirsek fark etmez, ama isimlerimizin kimsenin aklında kalmasını istemiyorum. İnsanların hatırlamamaları gereken şeyleri hatırlamak gibi sinir bozucu bir alışkanlığı vardır."</p>
</body>
</html>
