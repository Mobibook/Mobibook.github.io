<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>İki Kişilik Çay</h1>

  <p>Roran ve Eragon, Carvahall'in eteklerinde ayrıldılar. Eragon düşüncelerine gömülmüş bir şekilde yavaşça Brom'un evine doğru yürüdü. Evin önüne gelince kapıya vurmak için elini kaldırdı.</p>

  <p>"Ne istiyorsun evlat?" diye sordu boğuk bir ses.</p>

  <p>Eragon dönüp baktı. Brom arkasında garip oymalarla süslü çarpık bir bastona dayanmış duruyordu. Keşişler gibi kahverengi kukuletalı bir pelerin giymişti. Beline sarılmış aşınmış deri kemerinden bir kese sarkıyordu. Beyaz sakalının üstünde kartal gagasını andıran burnu ağzına doğru sarkıyor, bütün yüzüne hâkim oluyordu. Buruşuk alnının gölgelediği derine kaçmış gözleriyle Eragon'a bakıp bir cevap beldiyordu.</p>

  <p>"Bilgi almak," dedi, Eragon. "Roran tamir edilen bir keskiyi almaya geldi, benim de boş zamanım vardı, bu yüzden birkaç soru sormak için sana geldim."</p>

  <p>Yaşlı adam homurdanarak kapıyı açtı. Eragon, onun sağ elindeki altın yüzüğü fark etti. Safirden yansıyan ışık üstüne oyulmuş garip sembol vurguluyordu. "İçeri gelebilirsin; konuşmamız biraz uzun sürecek. Senin soruların hiç bitmez." İçerisi bir kömürden daha karaydı ve havada eka bir tat vardı. "Şimdi bir ışık bulalım." Eragon, yaşlı adamın dolaştığını duydu, derken bir şey yere düştü ve adam alçak sesle küfretti. "Ah, işte.” Beyaz bir kıvılcım çaktı; alev titreşerek canlandı.</p>

  <p>Brom elinde mumla taş şöminenin önünde duruyordu. Şömineye bakan yüksek arkalıklı, derin oymalarla süslenmiş tahta koltuğu kitap yığınları çevreliyordu; koltuğun dört bacağı kartal pençesi gibi oyulmuştu.</p>

  <p>Oturma yeri ve sırtı karışık gül desenlerinin işlendiği deri minderle desteklenmişti. Daha değersiz görünen öteki koltukların üstünde kâğıt yığını duruyordu. Yazı masasının üstünde mürekkep hokkaları ve kalemler dağılmış durumdaydı. Kendine yer aç, ama kayıp krallar adına dikkatli ol. Bu şeyler çok değerli."</p>

  <p>Eragon gizemli harflerle yazılı parşömenlerin üstünden atladı. Bir koltuğun üstündeki çatırdayan kâğıtları dikkatle kaldırıp yere bıraktı. Otururken havaya bir toz bulutu kalktı. Hapşırığını bastırdı.</p>

  <p>Brom eğilip mumuyla ateşi yaktı. "Güzel! Sohbet için bir şöminenin başına geçmekten daha hoş bir şey yoktur. Şapkasını geriye atınca beyaz değil, gümüş rengi saçları ortaya çıktı. Sonra ateşin üstüne bir çaydanlık asıp koltuğunun yüksek arkalığına yaslandı.</p>

  <p>"Şimdi, ne istiyorsun bakalım?" diye sert ama kaba olmayan bir şekilde, Eragon'a sordu.</p>

  <p>"Şey," dedi, Eragon konuya en iyi nasıl yaklaşabileceğini düşündü. "Ejderha Süvariler'i ve sözde başarıları hakkında durmadan bir şeyler duyuyorum. Herkes onların geri dönmesini istiyor gibi, ama her şeyin nasıl başladığını, ejderhaların nerden geldiğini veya Süvariler'i neyin bu kadar özel kıldığını –ejderhaların dışında– hiç duymadım."</p>

  <p>"Bu çok derin bir konu," diye kükredi, Brom. Telaşlı bir şekilde Eragon'a baktı. "Sana bütün hikâyeyi anlatırsam kış tekrar geldiğinde bile burda oturuyor olursun. Biraz kısaltılması gerekiyor. Ama söze gerektiği gibi başlamadan önce pipoma tütün doldurayım."</p>

  <p>Eragon, Brom'un piposuna tütün doldurmasını sabırla bekledi. Brom'u severdi. Yaşlı adam bazen çok hırçın olurdu, ama Eragon'a zaman ayırmak onu rahatsız etmezdi. Eragon bir keresinde ona nereli olduğunu sormuş, Brom da gülerek, "Carvahal gibi bir köyden, ama orası bu kadar ilginç değildi," demişti. Meraklanan Eragon, dayısına sormuştu. Ama dayısı yalnızca Brom'un on altı yıl önce Carvahal'den bir ev aldığını Ve o zamandan beri sessizce orada yaşadığını söyleyebilmişti.</p>

  <p>Brom kibritle piposunu yaktı. Birkaç kez üfledikten sonra, "İşte... artık çay zamanı hariç durmamız gerekmiyor," dedi. "Şimdi, Süvariler'e ya da Elflerin diliyle Shur'tugal'a bir bakalım. Söze nerden başlamalı? Yüz yıllarca yaşadılar ve güçlerinin doruğunda imparatorun elindeki toprakların iki katını yönettiler. Onlar hakkında çoğu saçma olan çok sayıda hikâye anlatılır. Dedikleri her şeye inanırsan önemsiz bir Tanrı'nın gücüne sahip olduklarını sanırsın. Araştırmacılar yıllarını hayal ile gerçek olanı birbirinden ayırmaya adadı, ama herhangi birinin başarılı olması kuşkulu görünüyor. Eğer senin sınırladığın üç alanın içinde kalırsak bu görevi hakkıyla yerine getiremeyiz: Süvariler nasıl var oldu, neden çok saygı gördüler ve ejderhalar nerden geldi? Son konuyla başlayacağım." Eragon arkasına yaslanıp adamın büyüleyici sesini dinledi.</p>

  <p>"Ejderhaların bir başlangıcı yoktu. Alagaesia'nın yaratılışıyla birlikte doğmuş olabilirler. Ve eğer bir sonları varsa bu ülke yok olduğunda onlar da yok olacaklardır, çünkü bu ülke acı çektiğinde onlar da acı çekiyorlar. Onlar, Cüceler ve başka birkaç tür bu ülkenin gerçek halkı. Onlar herkesten önce yaşıyorlardı burda ve denetlenemez şöhretleriyle güçlü ve gururluydular. İlk Elfler gümüşten gemileriyle denizden gelene kadar dünyaları değişmiyordu."</p>

  <p>"Elfler nerden geldiler?" diye araya girdi, Eragon. "Ve neden güzeli halk olarak adlandırılıyorlardı? Gerçekten var mıydılar?"</p>

  <p>Brom kaşlarını çattı. "İlk sorularının cevaplanmasını istiyor musury istemiyor musun? Çünkü belirsiz her noktayı açmaya çalışırsan cevaplanmayacaklar."</p>

  <p>"Üzgünüm," dedi, Eragon. Başını eğip pişman görünmeye çalıştı.</p>

  <p>"Hayır, değilsin," dedi, Brom eğlenerek. Bakışlarını ateşe çevirip çaydanlığın altını yalayışına baktı.</p>

  <p>"Bilmen gerekiyorsa söyleyeyim, Elfler efsane değildir ve diğer bütün ırklardan daha zarif oldukları için güzel halk olarak adlandırılırlar. Alagaesia denen yerden geldiler, ama onlar hariç hiç kimse bunun ne olduğunu ya da nerde olduğunu bilmiyor."</p>

  <p>"Şimdi," dedi ve sözü kesilmemesi için kalın kaşlarının altından öl keyle baktı. "Elfler o zamanlar gururlu bir ırktılar ve büyücülükte çol güçlüydüler. Başlangıçta ejderhaları yalnızca hayvan olarak görüyorlardı Ama bu inançtan ölümcül bir hata doğacaktı. Kendini beğenmiş genç bir Elf geyik gibi avlamak için bir ejderhanın peşine düşerek onu öldürdü. Deliye dönen ejderhalar bu Elfi tuzağa düşürüp öldürdüler. Ne yazık ki dökülen kan bununla da kalmadı. Ejderhalar bir araya gelip bütün Elf ulusuna saldırdılar. Korkunç yanlış anlamayla üzülen Elfler bu düşmanlığa son vermeye çalıştılar, ama ejderhalarla iletişim kurmanın bir yolunu bulamadılar.</p>

  <p>"Çok karmaşık olaylar serisini kısaca özetleyecek olursak, daha sonra iki tarafın da pişman olduğu çok uzun ve kanlı bir savaş meydana geldi. Başta, Elfler yalnızca kendilerini savunmak için savaştılar, çünkü kavganın şiddetini yükseltmek istemiyorlardı, ama ejderhaların gaddarlığı sonunda onları da hayatta kalmak için saldırmak zorunda bıraktı. Bu durum beş yıl sürdü ve Eragon adlı bir Elf ejderha yumurtası bulmasa daha da uzun sürecekti." Eragon şaşkınlıkla gözlerini kırpıştırdı. "Ah, seni adının kimden geldiğini bilmiyorsun," dedi, Brom.</p>

  <p>"Hayır." Çaydanlık tiz bir şekilde ötmeye başladı. Neden bir Elfin adı verildi bana?</p>

  <p>"O zaman bu hikâyeyi çok daha ilginç bulacaksın," dedi, Brom. Çaydanlığı ateşten alarak kaynar suyu iki fincana doldurdu, birini Eragon'a uzattı. "Bu yaprakların uzun süre demlenmeleri gerekmiyor, o yüzden çok acı olmadan iç." Eragon bir yudum almaya çalıştı, ama dili haşlandı. Brom kendi fincanını bir kenara koyup piposunu içmeye devam etti.</p>

  <p>"O yumurtanın neden terk edildiğini kimse bilmiyordu. Kimileri anne babasının bir Elf saldırısı sırasında öldüğünü söylüyor. Kimileri ejderhaların bilerek orda bıraktığını söylüyor. İki şekilde de Eragon bir ejderhayı dostça büyütmenin değerini anlamıştı. Ejderhayı gizlice büyüttü ve antık dilin alışkanlığıyla ona Bid'Daum adını verdi. Bid'Daum çok büyüdüğünde birlikte öteki ejderhaların ülkesine yolculuk yaptılar ve Elflerle barış içinde yaşamaya onları ikna ettiler. İki ırk arasında anlaşmalar yapıldı. Savaşın yeniden çıkmaması için Süvariler'i kurmanın gerekli olduğuna karar verdiler.</p>

  <p>Başta Süvariler'in yalnızca Elflerle ejderhalar arasında iletişimi sağması amaçlanıyordu. Ama zaman geçtikçe değerleri kabul edildi ve onlara daha fazla yetki verildi. Sonunda Vroengard'ı evleri olarak kabul edip orada bir şehir kurdular: Doru Areaba. Galbatorix onları devirmeden önce Süvariler Alagaesia'daki bütün krallardan daha fazla güce sahipti. Şimdi iki sorunu yanıtlamış oldum sanırım."</p>

  <p>"Evet," dedi, Eragon dalgın bir şekilde. Kendisine ilk Süvari'nin adının verilmesi inanılmaz bir tesadüftü. Nedense adı artık aynı gibi gelmiyordu ona. "Eragon'un anlamı ne?"</p>

  <p>"Bilmiyorum," dedi, Brom. "Çok eski bir isim. Elfler hariç kimsenin hatırladığını sanmıyorum ve onlardan birini görebilmen için önce şansın, sana gülmesi lazım. Ama güzel bir isim; isminle gurur duymalısın. Herkessin böyle onur verici bir adı olmaz."</p>

  <p>Eragon bu konuyu aklından çıkarıp Brom'dan öğrendiklerine odaklandı; atladığı bir şey vardı. "Anlamıyorum. Süvariler yaratıldığında bizi neredeydik?"</p>

  <p>"Biz mi?" diye sordu, Brom, tek kaşını kaldırarak.</p>

  <p>"Biliyorsun, hepimiz." Eragon eliyle havada bir daire çizdi. "Genel olarak bütün insanlar."</p>

  <p>Brom bir kahkaha attı. "Elfler buranın yerlisi. Atalarımızın buraya gelip Süvariler'e katılması üç yüzyıl sonra oldu."</p>

  <p>"Olamaz," diye itiraz etti, Eragon. "Biz her zaman Palancar Vadisi'nde yaşıyorduk."</p>

  <p>"Bu birkaç nesil için doğru olabilir, ama ondan öncesi için hayır. Senia için bile doğru değil, Eragon," dedi yumuşak bir şekilde. "Sen kendini Garrow ailesinin bir parçası olarak görsen de, ki bunda haklısın, baban burai değil. Etrafındakilere sorarsan o kadar uzun süredir buralı olmayan bir sürü insan bulursun. Bu vadi çok eski ve her zaman bize ait değildi."</p>

  <p>Eragon kaşlarını çatıp çayını yudumladı. Hâlâ boğazını yakacak kaj dar sıcaktı. Babası kim olursa olsun, burası onun eviydi! "Süvariler yol edildikten sonra Cücelere ne oldu?"</p>

  <p>"Kimse gerçekten bilmiyor. İlk birkaç çarpışmada Süvariler'le birlikte savaştılar, ama Galbatorix'in kazanacağı kesinleştikten sonra tünelleri nin bütün girişlerini kapattılar ve yeraltına girip ortadan kayboldular. Bildiğim kadarıyla o zamandan beri bir tanesi bile görünmedi."</p>

  <p>"Ya ejderhalar?" diye sordu. "Onlara ne oldu? Hepsi öldürülmemiştir elbet."</p>

  <p>Brom üzüntülü bir şekilde yanıtladı. "Bugünlerde Alagaesia'nın en büyük esrarı bu: Galbatorbc'in cinayetlerinden kaç tane ejderha kurtuldu? Kendisine hizmet etmeyi kabul edenlerin hayatta kalmasına izin verdi ama yalnızca Tövbekârların çarpık ejderhaları onun deliliğine hizmet ederdi. Shruikan dışında hayatta kalan başka bir ejderha hâlâ hayattaysa, imparator tarafından bulunmamak için gizlenmiştir."</p>

  <p>Peki benim ejderham nereden geldi? diye merak etti Eragon. "Elfler Alagaesia'ya geldiğinde Urgallar burda mıydı?" diye sordu.</p>

  <p>"Hayır, kan isteyen keneler gibi denizde Elfleri takip ettiler. Savaştaki ustalıkları ve barışı sağlama becerileri yüzünden Süvariler'e değer verilmesinin nedenlerinden biri onlardı... Tarihten çok şey öğrenilebilir. Kralın tarihi, böyle hassas bir konu yapması çok yazık," diye düşüncelerini belirtti, Brom.</p>

  <p>"Evet, kasabaya son gelişimde hikâyeni dinledim."</p>

  <p>"Hikâye mi!" diye kükredi, Brom. Gözlerinde şimşekler çakıyordu. "Eğer bunlar hikâyeyse, benim öldüğüm söylentileri de doğrudur ve bu durumda sen şu anda bir hayaletle konuşuyorsun demektir! Geçmişe biraz saygı göster; seni nasıl etkileyeceğini asla bilemezsin."</p>

  <p>Eragon soru sorma cesareti göstermek için Brom'un yüzünün biraz yumuşamasını bekledi.</p>

  <p>"Ejderhaların büyüklükleri ne kadardı?"</p>

  <p>Koyu renk bir duman bulutu Brom'un üstünde minyatür bir fırtına gibi dönüyordu. "Bir evden daha büyük. Küçüklerin kanat genişliği bile otuz metrenin üzerindeydi; büyümeleri hiç durmuyordu. İmparator onları öldürmeden önce antik ejderhalar tepeler kadar büyüklerdi."</p>

  <p>Eragon'un içini bir keder dalgası kapladı. Gelecek yıllarda ejderhamı nasıl saklayacağım? Sessizce öfkelendi, ama sesinin sakin çıkması için çaba harcadı. "Ne zaman olgunlaşıyorlardı?"</p>

  <p>Şey," dedi, Brom çenesini kaşıyarak. "Beş altı aylık olana kadar ağızlarından ateş çıkaramıyorlardı ve aşağı yukarı bu dönemde çiftleşiyorlardı. Ejderha ne kadar yaşlıysa o kadar uzağa ateş püskürtebiliyordu.</p>

  <p>Bazıları bunu birkaç dakika yapabiliyordu." Brom piposuyla bir duman halkası yapıp tavana doğru yükselişini izledi.</p>

  <p>"Pullarının mücevher gibi parladığını duydum."</p>

  <p>Brom öne doğru eğilip kükredi. "Doğru duymuşsun. Her renkte olabiliyorlardı. Bazılarının canlı gökkuşağına benzediği, sürekli renk değiştirip parladıkları söyleniyordu. Kim söyledi bakalım bunu sana?"</p>

  <p>Eragon bir saniye donup kaldıktan sonra yalan söyledi. "Bir tacir.”</p>

  <p>"Adı neydi?" Karışık kaşları kalın beyaz bir çizgi halinde birleşmişti; alnındaki kırışıklar derinleşti. Piposunun dumanı tüterek söndü.</p>

  <p>Eragon düşünüyormuş gibi yaptı. "Bilmiyorum. Morn'un Tavernası'nda konuşuyordu, ama kim olduğunu öğrenemedim."</p>

  <p>"Keşke öğrenseydin," diye mırıldandı, Brom.</p>

  <p>"Ayrıca bir Süvari'nin ejderhasının düşüncelerini okuyabildiğini de söyledi," dedi Eragon hızla, bu hayali tacirin kendisini şüphelerden koruyacağını umuyordu.</p>

  <p>Brom'un gözleri kısıldı. Bir kibrit alıp yaktı. Duman yükselirken piposundan uzun bir nefes çekti. Düz bir sesle, "Yanılıyor. Böyle bir şey hiçbir hikâyede geçmiyor ve ben hepsini biliyorum. Başka bir şey söyledi mi?"</p>

  <p>Eragon omuz silkti. "Hayır." Brom, tacirle çok ilgilendiği için yalana devam edemezdi. Doğal bir tavırla sordu. "Ejderhalar çok uzun yaşar mıydı?"</p>

  <p>Brom hemen cevap vermedi. Çenesini göğsüne yaslamış derin düşüncelere dalmış gibi parmaklarıyla piposunda tempo tutarken yüzüğünden ışık yansıyordu. "Özür dilerim, aklım başka yerdeydi. Evet, bir ejderha oldukça uzun yaşardı, hatta öldürülmediği takdirde sonsuza kadar yaşardı ve Süvari'si de ölmezdi."</p>

  <p>"Bunu kim nerden bilebilir ki?" diye itiraz etti, Eragon. "Eğer ejderhalar Süvariler'i öldüğünde ölüyorlarsa o zaman ancak altmış ya da yetmiş yaşına kadar yaşayabiliyorlar demektir. Sen... öykün sırasında Süvariler'in yüzyıllarca yaşadığını söylemiştin, ama bu olanaksız." Ailesinden ve arkadaşlarından daha uzun yaşayacağını düşünmek onu rahatsız ediyordu. Brom'un dudaklarına sessiz bir gülümseme yerleşirken alaycı bir şekilde, "Neyin olanaklı olduğu görecelidir. Kimileri senin Spine'da dolaşıp hayatta kalamayacağını söyleyebilir, ama sen bunu yapabiliyorsun. Bu bir bakış açısı meselesi. Genç yaşta bu kadar çok şey bildiğine göre çok akıllı olmalısın." Eragon kızarınca yaşlı adam güldü. "Sinirlenme; bu tür şeyleri bilmen beklenemez. Ejderhaların sihirli olduklarını unutuyorsun... etraflarındaki her şeyi garip bir şekilde etkilerler. Onlara en yakın olanlar Süvariler olduklarına göre, fazla yaşamaları doğaldır. Üzerlerindeki en yaygın yan etki uzamış ömürleriydi. Kralımız bunu aşikâr hale getirecek kadar uzun yaşadı, ama çoğu insan bunu onun sihirli yeteneklerine bağlıyor. Ayrıca daha başka, fark edilemeyen değişiklikler de vardı. Bütün Süvariler'in vücudu çok güçlüydü, zekâları çok keskindi ve görüşleri normal insanlardan daha doğruydu. Bütün bunların yanı sıra bir insan Süvari'nin kulakları yavaş yavaş sivrileşirdi, ama hiçbir zaman Elflerinki kadar belirgin olmazdı."</p>

  <p>Eragon kulaklarına doğru giden elini durdurmak zorunda kaldı. Bu ejderha hayatımı başka nasıl değiştirecek? Yalnızca zihnime girmekle kalmadı, bedenimi de değiştiriyor! "Ejderhalar çok mu akıllıydı?"</p>

  <p>"Sana daha önce anlattıklarımı dinlemedin mi!" diye kükredi, Brom. "Elfler aptal hayvanlarla nasıl anlaşma yapıp barış imzalayabilirlerdi? Ejderhalar senin ya da benim kadar akıllıydı."</p>

  <p>"Ama hayvandılar," diye ısrar etti, Eragon.</p>

  <p>Brom genzinden güldü. "Bizden daha fazla hayvan değildiler. Nedense insanlar Süvariler'in yaptıkları her şeye hayranlık gösteriyor, ama bir şehirden ötekine gitmek için kullanılan egzotik araçlardan başka bir şey değillermiş gibi ejderhaları umursamıyorlardı. Ama ejderhalar yalnızca birer araç değildi. Süvariler'in yaptığı büyük işler yalnızca ejderhalar sayesinde mümkün olabildi. Ateş soluyan dev bir kertenkelenin –hem de kralın isteyebileceğinden bile daha fazla doğal kurnazlık ve bilgeliğe sahip bir kertenkelenin– şiddeti durdurmak için kısa süre sonra oraya gereğini bilen kaç adam kılıcını çekebilir? Hımm?" Bir başka duman halkası çıkarıp uzaklaşmasını seyretti.</p>

  <p>"Sen hiç gördün mü?"</p>

  <p>"Yok," dedi, Brom. "Benim zamanımdan çok önceydi bütün bunlar."</p>

  <p>Şimdi sıra isimdeydi. "Bir ejderhanın adını hatırlamaya çalışıyorum, ama bir türlü aklıma gelmiyor. Carvahall'deki tacirlerden duydum galiba, ama emin değilim. Sen bana yardım edebilir misin?"</p>

  <p>Brom omuz silkip hızla birkaç isim saydı. "Jura, Hirador ve Fundor; dev deniz yılanıyla savaşmışlardı. Galzra, Briam, Güçlü Ohen, Gretiem, Beroan, Roslarb.." En sonunda Eragon'un neredeyse duymadığı kadar yumuşak bir şekilde ekledi. "...ve Saphira." Brom sessizce piposunu boşalttı. "Bunlardan biri miydi?"</p>

  <p>"Korkarım hayır," dedi, Eragon. Brom, ona üzerlerinde düşünmesi gereken bir sürü bilgi vermişti ve geç oluyordu. "Şey, Roran, Horst'la işini bitirmiştir herhalde. İstemesem de geri dönmeliyim."</p>

  <p>Brom kaşlarını kaldırdı. "Ne yani, hepsi bu kadar mı? Roran gelip seni arayana kadar sorularına cevap vereceğimi sanıyordum. Ejderha savaş taktikleri ya da soluk kesici hava dövüşleri konusunda sorun yok mu?</p>

  <p>İşimiz bitti mi?"</p>

  <p>"Şimdilik," diye güldü, Eragon. "İstediklerimi ve daha fazlasını öğrendim." Ayağa kalktı, Brom da peşinden geldi.</p>

  <p>"Pekâlâ." Eragon'u kapıya kadar geçirdi. "Hoşça kal. Kendine iyi bak. Ve unutma, o tacirin adını hatırlarsan bana söyle."</p>

  <p>"Söylerim, teşekkür ederim." Eragon kaşlarını çatarak parlak kış güneşine çıktı. Duyduklarını düşünerek ağır ağır yürümeye başladı.</p>
</body>
</html>
