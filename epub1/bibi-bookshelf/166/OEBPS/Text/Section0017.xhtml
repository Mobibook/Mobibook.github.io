<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Masumiyetin Sonu</h1>

  <p>Sabah Eragon gözlerini açtığında gökyüzünün düştüğünü hissetti. Başının üstünde mavi bir tabaka uzanıyor ve yere doğru yatıyordu. Yan uykulu bir şekilde dikkatle uzanıp parmaklarının altındaki ince deriyi hissetti. Neye baktığını anlaması bir dakikasını aldı. Boynunu hafifçe yana eğip başını dayadığı pullu kalçaya baktı. Bacaklarını yavaşça cenin pozisyonundan çıkarırken yaraları çatırdadı. Acısı düne göre biraz azalmıştı, ama yürüme fikri içinin kalkmasına neden oluyordu.Yakıcı açlığı kaçırdığı yemekleri hatırlattı. Kıpırdayacak enerjiyi toplayıp zayıf bir şekilde Saphira'nın böğrüne dokundu. "Hey! Uyan!" diye bağırdı.</p>

  <p>Saphira kıpırdandı ve gün ışığı hücumunu kabul etmek için kanadını kaldırdı. Kar bir an için kendisini kör edince Eragon gözlerini kıstı. Saphira bir kedi gibi gerinip beyaz dişlerini göstererek esnedi. Etraflarındaki heybetli ve yabancı dağlar bulundukları açıklığa derin gölgeler bırakıyordu. Eragon bir kenarda karın içinden geçip ormana giren bir iz gördü, oil manda çağlayan derenin homurtusunu duydu.</p>

  <p>İnleyerek ayağa kalkarken yalpaladı, sonra sendeleyerek bir ağacı doğru gitti. Dallardan birine tutunarak ağırlığını ona verdi. Dal önce dal yandı, ama sonra büyük bir çatırtıyla kırıldı. Eragon küçük dallan koparıp dalın bir ucunu koltukaltına, diğerini yere koydu. Uyduruk koltul değneğinin yardımıyla buzla kaplı dereye doğru topalladı. Sert tabakan kırıp avucunu berrak, acı suyla doldurdu. Susuzluğunu giderdikten sona açıklığa geri döndü. Ağaçların arasından çıkarken sonunda dağları araziyi tanıdı.</p>

  <p>Kulakları sağır edici gürültünün ortasındaki bu yer, Saphira'nın yumurtasının ortaya çıktığı yerdi. Hata yapıyor olamazdı, çünkü patlama sırasında kabukları soyulan ağaçları görebiliyordu. Saphira buranın nerede olduğunu nasıl bildi? O zaman yumurtanın içindeydi. Zihnim ona bulabileceği kadar bilgi vermiş olmalı. Kafasını sessiz bir şaşkınlıkla iki yana salladı.</p>

  <p>Saphira sabırla onu bekliyordu. Beni eve götürecek misin, diye sordu ona. Saphira başını yana eğdi. İstemediğini biliyorum, ama götürmelisin. İkimizin de Garrow'a karşı bir sorumluluğu var. O bana ve benim aracılığımla da sana baktı. Ona olan borcuna boş verebilir misin? Eğer geri dönmezsek –dayım tehlikedeyken korkaklar gibi saklanırsak– gelecekte bizim hakkımızda neler söylenir? Şu anda neler söylendiğini duyabiliyorum, Süvari ve korkak ejderhasının hikâyesi! Eğer bir savaş olacaksa kaçmadan şimdi yapalım. Sen bir ejderhasın! Shade bile kaçar senden! Ama sen korkak bir tavşan gibi dağlarda saklanıyorsun!</p>

  <p>Eragon, onu sinirlendirmeyi amaçlamış ve bunu başarmıştı. Eragon'un yüzünden birkaç santim ötedeki kafasını hızla dürterken boğazından bir homurtu yükseldi. Dişlerini gösterip öfkeyle Eragon'a baktı, burun deliklerinden duman çıkıyordu. Eragon çok ileri gitmemiş olmayı diledi. Kan kanla buluşacak. Savaşacağım. Kaderlerimiz bizi birbirimize bağlıyor, ama beni zorlama. Seni borcum yüzünden götüreceğim, ama bu uçuş aptallık olacak.</p>

  <p>Eragon havaya, "Aptallık ya da değil," dedi. "Başka seçeneğimiz yok... gitmeliyiz." Gömleğini ikiye kesip paçalarının içine koydu. Yavaşça Saphira'nın sırtına binip boynuna sıkıca tutundu. Bu kez daha alçaktan ve daha hızlı uç, dedi. Zaman çok önemli.</p>

  <p>Sıkı tutun, diye onu uyarıp havalandı, Saphira. Ormanın üstüne çıkıp akıt kaybetmeden düz konuma geçtiler. Ağaçların hemen üstünden Çarlarken Eragon bulanan midesi boş olduğu için memnundu.</p>

  <p>Daha hızlı, daha hızlı, dedi ısrarla. Saphira hiçbir şey söylemedi, ama kanat çırpışı hızlandı. Eragon gözlerini sıkıca kapatıp omuzlarını kambur yaptı. Gömleğiyle yaptığı ilave desteklerin kendisini koruyacağını umu yordu, ama her hareketi bacaklarına şiddetli sancılar gönderiyordu. Kısa süre sonra bacaklarından sıcak kan damlaları süzülmeye başladı. Saphira endişelenmeye başlamıştı. Artık daha hızlı uçuyor, kanatlarını zorluyor, du. Arazi sanki altlarından çekiliyormuş gibi hızla uzaklaşıyordu. Eragon yerdeki birisinin onları yalnızca bir leke şeklinde belli belirsiz görebildiğini tahmin ediyordu.</p>

  <p>Öğleden sonranın ilk saatlerinde Palancar Vadisi önlerinde uzanıyordu. Bulutlar güneye doğru görüşünü engelliyordu; Carvahall kuzeydeydi. Saphira aşağıya doğru süzülürken Eragon çiftliği arıyordu. Birden çiftliği görünce içini büyük bir korku kapladı. Çiftlikten arasında turuncu alevlerin dans ettiği siyah bir duman yükseliyordu.</p>

  <p>Saphira, diye işaret etti. Beni şuraya indir. Hemen!</p>

  <p>Saphira kanatlarını kilitleyip derin bir dalışa geçti, ürkütücü bir hızla yere doğru ilerlemeye başladı. Dalışını hafifçe değiştirince ormana doğnı hızlandılar. Eragon çığlıklar atan havanın sesini bastırmak için, "Tarlalara in!" diye bağırdı. Baş aşağı inerlerken Eragon daha sıkı tutundu. Saphira yerden otuz metre yüksekliğe inene kadar bekledi, sonra kanatlarını birkaç güçlü çırpışla aşağıya doğru indirdi. Sert bir şekilde yere inerken Eragon'un elleri ondan ayrıldı, yere yuvarlandı. Sendeleyerek doğrulurken nefes almaya çalışıyordu.</p>

  <p>Alevler içindeki ev paramparça olmuştu. Duvarları ve çatıyı oluşturan kereste ve kalaslar geniş bir alana savrulmuştu. Tahtalar sanki dev bir çekiç tarafından dövülmüş gibi ezilerek toz haline gelmişti. İsli padav™ lar her yere yayılmıştı. Birkaç çarpık metal parçası sobadan geriye kalan tek şeydi. Kırılmış beyaz çanak çömlek ve bacadan fırlayan tuğlalar kan delik deşik etmişti. Feci şekilde yanan ahırdan kalın, yağlı bir duman yükseliyordu. Çiftlik hayvanları yoktu ya ölmüşler ya da korkarak kaçmışlardı.</p>

  <p>"Dayı!" Eragon enkaza koştu, tahrip olmuş odalarda Garrow'u aramaya başladı. Ondan bir iz yoktu. "Dayı!" diye bağırdı tekrar.</p>

  <p>Saphira evin etrafında dolaşıp yanına geldi. Burada keder var, dedi.</p>

  <p>"Eğer beni alıp kaçmasaydın bu olmazdı!"</p>

  <p>Kalsaydık şimdi hayatta olmazdın.</p>

  <p>"Şuraya bak!" diye bağırdı, Eragon. "Garrow'u uyarabilirdik! Kaçaması senin hatan!" Yumruğunu bir direğe indirerek derisinin soyulmana neden oldu. Evin dışına doğru yürürken parmaklarından kan akıyordu. Yola giden patikaya çıkıp karı incelemek için çömeldi. Önünde birkaç iz vardı, ama görüşü bulanıktı ve pek iyi göremiyordu. Kör mü oluyorum, diye merak etti. Titreyen eliyle yanaklarına dokununca ıslak olduklarını gördü.</p>

  <p>Eragon'un üzerine bir gölge düştü. Saphira yanına gelip kanatlarıyla ona sığınak yapmıştı. Rahatla; her şey kaybedilmemiş olabilir. Eragon başını kaldırıp umut arayışıyla ona baktı. İzleri incele; gözlerim yalnızca iki grup iz görüyor. Garrow buradan götürülmüş olamaz.</p>

  <p>Eragon karışmış kara odaklandı. Belli belirsiz iki çift deri çizme izi eve doğru gidiyordu. Üzerlerinde geri dönen aynı çiftin izleri vardı. Ayrılan izleri her kim çıkardıysa ağırlıkları gelirken olduğundan farklı değildi. Haklısın, Garrow burada olmalı, Eragon ayağa fırlayıp eve koştu.</p>

  <p>Binaların etrafını ve ormanı araştıracağım, dedi Saphira'ya.</p>

  <p>Mutfağın kalıntılarına girip deli gibi moloz yığınını kaldırmaya başladı. Normalde kaldıramayacağı moloz parçaları şu anda kendi kendilerine yer değiştiriyor gibiydiler. Büyük oranda sağlam olan mutfak dolabı Eragon'u biraz engelledi, ama hemen sonra dolabı kaldırıp fırlattı. Bir kalası kaldırırken arkasında bir şey tıngırdadı. Saldırmaya hazır bir şekilde döndü.</p>

  <p>Çöken çatı parçasının arasından bir el çıkmıştı. Zayıf bir şekilde kıpırdıyordu. Eragon bir çığlık atarak eli yakaladı. "Dayı, beni duyuyor musun?" Cevap yoktu. Eragon tahtaları parçalarcasına kaldırıp atıyor, ellerini yırtan kıymıklara aldırmıyordu. Kısa süre içinde dayısının omzunu ve kolunu ortaya çıkardı, ama ağır bir kiriş dayısına ulaşmasına engel oluyordu. Kirişe omzunu dayayıp varlığının tüm gücüyle itti, ama çabaları sonuçsuz kaldı. "Saphira! Sana ihtiyacım var!"</p>

  <p>Saphira hemen geldi. Yıkılan duvarların arasında sürünürken altındaki tahtalar çatırdıyordu. Tek kelime bile etmeden yanından geçip böğ rünü kirişe dayadı. Pençelerini döşemeden geri kalanlara batırdı, kaslan gerildi. Kiriş gıcırtıyla kalktı, Eragon hemen altına girdi. Garrow yüzükoyun yatıyordu, giysileri paramparça olmuştu. Eragon, onu çekerek molozların arasından çıkardı. Onlar çıkar çıkmaz Saphira kirişi gürültüyle yere bıraktı.</p>

  <p>Eragon, Garrow'u tahrip olan evden çıkararak yavaşça yere yatırdı. Kederli bir şekilde yavaşça dokundu dayısına. Derisi, ateş bütün terini almış gibi kuru, cansız ve griydi. Dudakları yarılmıştı ve yanağında uzun bir kesik vardı, ama en kötüsü bu değildi. Bedeninin büyük bölümünü derin yanıklar kaplıyordu. Tebeşir beyazı yanıklardan berrak bir sıvı sızıyordu. Üzerinde iç bayıltıcı, mide bulandırıcı bir koku vardı, çürümüş meyve kokusu. Solukları kısa kısaydı ve her biri ölüm hışırtısı gibiydi.</p>

  <p>Katiller, diye tısladı Saphira.</p>

  <p>Böyle söyleme. Hâlâ kurtartlabilir! Onu Gertrude'a götürmeliyiz. Ama ben Carvahall'e kadar taşıyamam onu.</p>

  <p>Saphira zihninde, uçarken Garrow'u altında taşıdığı hayalini canlandırdı.</p>

  <p>İkimizi taşıyabilir misin?</p>

  <p>Yapmak zorundayım.</p>

  <p>Eragon düz bir tahta ve deri kayışlar bulana kadar molozları karıştırdı. Saphira'dan tahtanın köşelerine pençesiyle birer delik açmasını istedi. Her bir delikten birer kayış parçası geçirip Saphira'nın ön bacaklarına bağladı. Düğümlerin sağlam olup olmadığını kontrol ettikten sonra Garrow'u tahtanın üstüne yatırıp bağladı. Bu sırada dayısının elinden siyah bir kumaş parçası düştü. Yabancıların giysilerine uyuyordu bu kumaş. Eragon kumaşı öfkeyle cebine sokup Saphira'ya bindi, bütün vücudu acıyla zonklarken gözlerini kapadı. Şimdi!</p>

  <p>Saphira havaya sıçradı, ama arka ayakları yere gömüldü. Yavaşça tırmanırken kanatları havaya pençeler atıyor gibiydi. Yerçekimiyle safl sırken kasları iyice gerildi. Uzun, acı veren bir saniye boyunca hiçbir şey olmadı, ama sonra güçlü bir şekilde ileri atıldı ve yükselmeye başladı. Ormanın üzerine çıktıklarında Eragon, yolu takip et. Böylece inmek zorunda kalırsan yeterli yerin olur, dedi.</p>

  <p>Beni görebilirler.</p>

  <p>Artık fark etmez! Saphira yola doğru dönüp Carvahall'e yönelirken daha fazla tartışmadı. Garrow altlarında çılgınca sallanırken düşmesine yalnızca deri kayışlar engel oluyordu.</p>

  <p>Ekstra ağırlık Saphira'yı yavaşlatıyordu. Kısa süre sonra başı yana sarktı ve ağzından köpükler çıkmaya başladı. Devam etmek için çabalıyordu, ama kanatlarını kilitleyip yola doğru inişe geçtiğinde Carvahall'e daha neredeyse bir fersah vardı.</p>

  <p>Arka ayakları yere dokunurken bir kar duşuna neden oldu. Eragon üstünden yuvarlandı, bacaklarının acımasına engel olmak için yanlamasına düştü. Zorlukla ayağa kalkarak Saphira'nın bacağına bağlı kayışları çözdü. Saphira'nın derin solukları havayı dolduruyordu. Dinlenecek güvenli bir yer bul, dedi, Eragon. Ne zaman geri döneceğimi bilmiyorum, bu yüzden bir süre kendi kendine bakmak zorundasın.</p>

  <p>Beklerim, dedi, Saphira.</p>

  <p>Eragon dişlerini gıcırdatıp Garrow'u yolda sürüklemeye başladı. İlk birkaç adım vücudunda büyük bir acı patlamasına neden oldu. "Yapamayacağım!" diye bağırdı havaya doğru, sonra birkaç adım daha attı. Ağzı acıyla gerilirken dengesini korumak için yere, ayaklarının arasına bakıyordu. Kural tanımaz vücuduna karşı giriştiği bir savaştı bu... kaybetmeyi reddettiği bir savaş. Dakikalar acı veren bir hızda geçiyordu. Aştığı her metre bundan katbekat fazla görünüyordu. Umutsuzluk içinde</p>

  <p>Carvahall'in hâlâ var olup olmadığını merak etti, yoksa adamlar onu da yerle bir mi etmişlerdi? Bir süre sonra acı perdesi ardında bir çığlık duyup babını kaldırdı.</p>

  <p>Brom ona doğru koşuyordu... gözleri irileşmiş, saçları karışmıştı ve saçının bir kenarı kurumuş kanla kaplıydı. Ellerini deli gibi havada şallaktan sonra asasını bırakıp Eragon'un omuzlarını yakaladı, yüksek sesle bir şeyler söyledi. Eragon ne dediğini anlamayarak gözlerini kırpıştırdı. Yer hiç uyarmadan onunla buluşmak için ona doğru yükseldi. Eragon kanın tadını hissedip kendinden geçti.</p>
</body>
</html>
