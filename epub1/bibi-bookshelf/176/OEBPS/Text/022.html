<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>On Beşinci Rapor</title>
</head>

<body>
  <h1 class="h11"><a id="a40"></a>On Beşinci Rapor</h1>

  <p class="p9">Eleman ben, ajan 67 numaranın on beşinci beyanı burada başlıyor. Cedar ailesinin, televizyon aygıtını seyretmek için tasarlanmış yeraltı bölmesinde oturuluyor. Büyük <img alt="img2.png" height="12" src="../Images/img2.png" width="35" /> metropolitan sınır bölgesinin semt konutları. Tarih <img alt="img2.png" height="12" src="../Images/img2.png" width="35" />. Birçok yastıkla doldurulmuş, kumaş kaplı geniş sıralarda arkaya yaslanılmış, ev sahibi domuz erkek kardeşle Model Birleşmiş Milletler'de çekilen belgesel video görüntüleri analiz ediliyor. Amerikan televizyonu şebekesinin <img alt="img2.png" height="12" src="../Images/img2.png" width="35" /> programından gelen sayısız telefona cevap verilmiyor.</p>

  <p class="p9">Resmi kayıtlara geçsin: Amerikan haber medyasının ağzı salyalı çakalları bu konutun dışında her tarafı sarmış. Kapının dışına doluşmuş birçok gazeteci sırtlan, kameralarını sırtlamış acımasız uydu iletişim sistemleriyle bekleşiyor. Asalak akbabalar uçuşuyor. Durmaksızın çalan zile tahammül ediliyor.</p>

  <p class="p9">Domuz köpek erkek kardeş şu an yayımlanmakta olan çeşitli haber görüntülerini gözden geçiriyor. Farklı kötülük yuvası şebekeler arasında kayıyor. Hepsi. Model Birleşmiş Milletlerde olanları takiben göz suyu döken yurttaşları gösteriyor. Brezilya delegesinin ölü bedeni görünüyor. Üzerine beyaz kumaş örtülmüş ve örtü kırmızıya boyanmış. Beyaz kefenin bir kenarından, Brezilya'nın kafa giysisi, gökkuşağı renklerinde papağan tüy kanatları, dağınık bir halde kendini gösteriyor.</p>

  <p class="p9">Eleman benin kafasının içinde, aydınlanmış peygamber şanlı şehit Richard Nixon'dan bir alıntı dolanıyor: &ldquo;Haber söz konusu olduğunda, basında kimse dost değildir; herkes düşmandır.&rdquo;</p>

  <p class="p9">Resmi kayıtlara geçsin: Oturma yerinin güvertesinde yastıklara yaslanmış bir başkası, geniş soluyan inek, ev sahibi baba oturuyor. Ve gıdaklayan tavuk, ev sahibi anne. Ev sahibi anne-baba ikilisi şuursuz bir halde sere serpe yayılmış: Boyun kasları başı dik tutamıyor, baş omza yaslanıyor; dudaklar sarkık ve ağzın kenarından salyalar akıyor ince bir şerit halinde. Şuursuzca, içeriye sürekli sıvı girerken, dışarıya sesli tükürük çıkıyor.</p>

  <p class="p9">Ev sahibi erkek kardeş dirseğiyle, uyuyan babayı dürtüyor, erkek kardeş ve bu ajana yer açmak için yastıkları kurtarıyor. Domuz köpek erkek kardeş, gümüş renkli küçük kutunun yüzeyini kaplayan düğmelerin üzerinde parmaklarını gezdiriyor. Kutunun küçük ucunu televizyon aygıtına doğrultup düğmelere basmayı sürdürüyor. Hiçbir şey olmuyor. Televizyon seyretme aygıtının cam yüzeyi simsiyah, hiç resim yok. Karanlık sürüyor.</p>

  <p class="p9">Ev sahibi erkek kardeş kutuyu ters çeviriyor ve parmakları ince kapakçığı açarak altın renkli silindirleri ortaya çıkarıyor. Silindirleri yerinden oynatıp serbest bırakıyor ve &ldquo;Teşekkürler, anne...&rdquo; diyor. Küçük silindirleri işaretparmağıyla başparmağı arasında tutuyor ve gözleri kapalı ev sahibi annenin burnunun dibinde sallıyor. Tavuk annenin uyuklayan kapalı gözleri önünde pilleri sallayan ev sahibi erkek kardeş. &ldquo;Bize böyle bitik piller bıraktığın için, teşekkür ederiz&rdquo; diyor.</p>

  <p class="p9">Şimdi ertesi, normal bugünde, ev sahibi babanın anne üzerinde uyuduğu uyuma bölmesine gitmek üzere kısa bir yürüyüş yapıyor. Domuz köpek erkek kardeş dizlerini kırıyor ve ev sahibi anne babanın yatağının altına uzatıyor elini. Diz çökmüş halde, iki eli de yatağın altında, derinlere uzanıyor ve geniş, düzgün köşeli bir kutu çıkarıyor. Canlı mavi renkli plastik kutunun üzerine canlı kırmızı, canlı sarı ve portakalrengi desenler basılmış. Yuvarlak şekilli cehennemin içinden uçarak geçen, benekli kaplan hayvanı resmi. Öteki resim, yoz Batılı resmi kıyafetleri; kuyruklu ceket ve uzun şapka giyiyor, kırbacıyla havayı dövüyor. Öteki resim, yüzü beyaza boyalı, kırmızı koca burunlu, komik bol kıyafetler giymiş, klasik bir çizgi karakteri. Komik karakterler havaya halkalar atıyor ve bunlar bir süre havada asılı kalıyor.</p>

  <p class="p9">Ev sahibi erkek kardeşin yüzünde yarım gülümseme beliriyor. İşaretparmağıyla kutunun üzerine pıt pıt vuruyor ve &ldquo;Güya bu benim <span class="t15">oyuncak kutum&rdquo;</span> diyor.</p>

  <p class="p9">Erkek kardeşin elleri kapak mandalını kurcalıyor, menteşeli üst kapağı açıyor ve içinden sürüyle küçük füze, ufak tefek bir sürü bomba çıkıyor. Pürüzsüz yüzeyleri, pembe, sarı, beyaz renkleriyle plastik ve belki de kauçuk füzeler. Bazı füzelerin yüzeyinde yivler, pürüzler göze çarpıyor. Bazı füzelere birçok kayış sağlanmış. Bazı bombalar kısa havan mermisi gibi abartılı çapıyla diğerlerinden ayrılıyor. Bazı bombalar uzun, incecik, filinta gibi. Ev sahibi erkek kardeşin elleri uzun füzeyi, topçu mermisini seçiyor, iki ucundan, burun ve kuyruğundan kavrıyor, ters yönlerde çeviriyor. Domuz köpek, füzenin orta yerindeki gizli eklenti yeri görünene kadar çeviriyor, çeviriyor ve füzenin iki yarı eşi birbirinden ayrılıyor. Erkek kardeş bir parçayı sallıyor ve füzenin içinden silindir piller çıkıyor.</p>

  <p class="p9">Resmi kayıtlara geçsin: Eleman benin eli bir füze seçiyor, pembe plastikten, tutunca kayıyor. Parmak uçlarına, tarih içinde biraz kurumuş yapışkan bir sıvı bulaşıyor. Füzeyi kurcalarken, bu ajan tabanında bir düğmeye dokunuyor. O aynı şimdi, füze canlanıyor. Sonsuz küçük titreşimlerle füze öyle bir canlanıyor ki eleman benin eli bırakıyor ve füzeyi diğer silahların, cephane koleksiyonunun içine düşürüyor. Bu ajanın ayakları, füzelerin tamamı patlamadan önce hızla geriye kaçıyor.</p>

  <p class="p9">&ldquo;İyi iş Pigme&rdquo; diyor ev sahibi erkek kardeş, &ldquo;dolu bir pil buldun.&rdquo; Erkek kardeş titreyen füzeyi kaldırıyor, ikiye ayrılana kadar çeviriyor ve pili dışarı çıkarıyor. Titreme duruyor. Artakalan füzeyi elinde tutan erkek kardeş. &ldquo;Bu, anneme geçen Noel aldığım hediye&rdquo; diyor. Füzeyle birlikte, kutudaki diğer anti-tank savaş başlığını da göstererek. &ldquo;Kız kardeşim de şunu almıştı&rdquo; diyor. Öteki füzeyi, koca füzeyi, Çek malı 99 Antos hafif havan mermisiyle aynı boyuttaki füzeyi göstererek, &ldquo;Bunu daha önce. Anneler Günü'nde ikimiz vermiştik&rdquo; diyor.</p>

  <p class="p9">Bütün o havan mermileri ve kartuşlar ağır bir dişi cinsel organı kokusu yayıyor.</p>

  <p class="p9">Erkek kardeş kırık füzeyi topluyor, silindir pili pantolon cebine indiriyor. Parlak mavi kutuyu kapatıyor ve &ldquo;Babam içinse, bir yıllık. Neredeyse Ergen Latin Peri Kızları Web Sitesi özel üyeliği aldık&rdquo; diyor. Kutuyu yatağın altına, eski yerine sürüyor ve &ldquo;En azından böylece evde olduklarını biliyoruz... orada burada başlarını belaya sokmalarınsa...&rdquo; diyor.</p>

  <p class="p9">Ev sahibi anne ve babanın şuursuz bir vaziyette yattığı, televizyon aygıtının bulunduğu yeraltı bölmesine kısa bir yürüyüş yapılıyor ve orada ev sahibi erkek kardeş, yüzeyi düğmeli küçük gümüş kutunun içine giriyor, silindiri sokuyor, kapağı yerine yerleştiriyor. Domuz köpek erkek kardeş, kutu klavyesi üzerinde parmaklarını gezdiriyor. Televizyon seyretme aygıtı parlıyor, aygıtın yüzünde dişi gencin, Güyan delegesinin resmi beliriyor; delege, elleriyle kendi daşiki etek ucunu kaldırıyor. O kadar kaldırıyor ki bir çift leziz tombul meme görünüyor. Delege, gövdesini bir o yana kıvırıyor bir bu yana ve tekrar o yana, bu yana kıvırdıkça, yeni kabaran bluz tavşanları hipnotize edici bir şekilde sallanıyor.</p>

  <p class="p9">Şimdi ertesi, televizyon, oelege Trevor Stonefieid'ı burkasım çıkarırken gösteriyor. Şimdi ertesi, Ruanda delegesinin kafası haşhaşlı kek tüketiyor. Sayısız insan dişi bezeli bir gerdanlık takmış yanaklarına, bütün yüzüne kırmızı, sarı ve mavi renk savaş boyası sürmüş. Sonra, delegenin başı patlıyor. Delegenin rüyaları, korkuları, önyargıları, hayranlıkları; hepsi beyaz tenli kafatasında açılan delikten etrafa saçılırken görüntü donuyor. Düşünme makinesinin tamamı dışarı firar ederken delegenin ağzı haşhaşlı keki ıslatıp yumuşatır pozisyonda kalakalıyor.</p>

  <p class="p9">Gümüş kutuyu televizyon aygıtına doğru tutan domuz köpek erkek kardeş. &ldquo;Küçük Pigme, bu bant benim için servet kapısının anahtarı&rdquo; diyor. &ldquo;Kennedy&rsquo;nin beyninin dağıldığı o Zapruder filminden daha büyük bir altın madenine bakıyorsun şu anda.&rdquo;</p>

  <p class="p9">Aynı anda şimdi, bir ses, bir dişi sesi yükseliyor karanlık kapı aralığından ve &ldquo;Araya çocuk pornosu koymuşsunuz, ne kadar kötüsünüz...&rdquo; diyor. Sesin arkasından kedi kız kardeşin yüzü çıkıyor, siyaha boyanmış. Üstüne de siyah tunik ve pantolon geçirmiş. &ldquo;Hiçbir haber başlığı yeniyetme ayvalarının önüne geçemiyor&rdquo; diyor ev sahibi kız kardeş. &ldquo;Gelecek yılı bir pedofille aynı hücrede geçirmezseniz şanslısınız derim.&rdquo;</p>

  <p class="p9">Domuz köpek, düğmelerle oynuyor; Ruanda delegesinin kafatası bir uçtan öbürüne delinirken büyük pembe parça, kulak kanalından fışkırıyor. Düğmelerle oynuyor ve delegenin parçaları toplanıyor, birleşiyor, kafatasına geri dönüyor, delege yeniden gülüyor, kek yiyor, dişten gerdanlığını sallıyor ve gerdanlık, aşırı gelişmiş çıplak göğüs kasları üzerinde dans ediyor. Yeniden düğmelerle oynanıyor ve yeniden delegenin kafatası patlıyor. Toplanıyor, patlıyor. Toplanıyor, patlıyor. İleri, geri. İleri, geri.</p>

  <p class="p9">&ldquo;Kes şunu&rdquo; diyor, kedi kız kardeş. Ev sahibi kız kardeş şuursuzca yatan ev sahibi annenin yüzünü incelemek için eğiliyor. Kız kardeş, &ldquo;Onları uyuttun mu?&rdquo; diyor.</p>

  <p class="p9">Düğmelerle oynayarak kafatasını patlatan, bluz tavşanlarını hoplatan ev sahibi erkek kardeş, &ldquo;Tek yapmam gereken bu memeleri kesmek&rdquo; diyor. Bir yandan küçük gümüş kutu üzerindeki düğmelere basarken, &ldquo;Toplamda, bana on altı uyku hapı borçlusun&rdquo; diyor.</p>

  <p class="p9">Şimdi ertesi, kedi kız kardeş kendi pantolon cebinden küçük bir silindir çıkarıyor ve bir ucu parlak bir ışık saçana kadar silindiri parmaklıyor. Gözkapağı derisini açık tutarak, ev sahibi kız kardeş parlak ışığı ev sahibi annenin ortaya çıkan gözbebeğine yöneltiyor. Orada, ev sahibi annenin iris tabakası ne genişliyor ne daralıyor. Kedi kız kardeş her iki parmağını birden annenin boynunun yanma bastırıyor ve &ldquo;Nabzı zayıf ve düzensiz, yarak kafalı&rdquo; diyor. Parlak ışık solmaya başlıyor, daha da soluyor ve kararıyor. Ev sahibi kız kardeş silindiri iki tarafa hızla sallıyor. Parmak, düğmeyle oynuyor ama ışık oluşturamıyor. &ldquo;Teşekkürler. anne, el lambamın pillerini de arakladığın için&rdquo; diyor.</p>

  <p class="p9">Aynı anda mevcut şimdi, ev sahibi babanın pantolonunun apış arasında, genişleyen koyu bir sıvı izi beliriyor. Ev sahibi kız kardeş kendi yüzünü ekşitiyor, burnunu sıkıyor kendi eliyle, oflayıp puflayarak küçük bir soluk alıyor ve &ldquo;Babamız altına yaptı…&rdquo; diyor. &ldquo;Altını değiştirmeyi düşünüyor musun?</p>

  <p class="p9">&ldquo;Geçen sefer&rdquo; diyor, ev sahibi erkek kardeş, &ldquo;her tarafına pudra serp diye bağırdın.&rdquo;</p>

  <p class="p9">Televizyon aygıtı, Trevor Stonefieid'ı, Colt'un tetiğini işletirken ve cephane harcarken gösteriyor. Colt DA, kısa namlulu, 38'lik, iki inç kabzalı ağzından ateş saçıyor. Duman üflüyor. Fesli delege dağılıyor. Konik amele şapkası, atomlarına ayrılıyor.</p>

  <p class="p9">&ldquo;Geçen sefer&rdquo; diyor, kedi kız kardeş, &ldquo;işiyen annemdi ve ben değiştirmek zorunda kalmıştım.&rdquo;</p>

  <p class="p9">Televizyonun yüzünde beyaz tenli, iri memeli Etyopya delegesi beliriyor ve delege iki elini kaldırıp afro tarzı saçlarına sokuşturduğu kemikleri düzeltirken neşeyle zıplıyor.</p>

  <p class="p9">Düğmeli kutu üzerinde parmaklarını gezdiren ev sahibi erkek kardeş. &ldquo;Daha şimdiden, gelecek hip-hop videolarında benim çektiğim görüntüyü kullanmak isteyen altı plak şirketi ağzımı arıyor&rdquo; diyor. &ldquo;Bunu, koduğumun hiçbir haber kanalına koklatmam.&rdquo;</p>

  <p class="p9">Televizyon aygıtının üzerinde Trevor Stonefield görünüyor, yüzü iki yandan, açık sarı saçlarıyla perdelenmiş. Gözler elektrik mavisi.</p>

  <p class="p9">Kedi kız kardeş, &ldquo;O pislik beni ananasımdan vurdu&rdquo; diyor.</p>

  <p class="p9">Aygıtta görünüyor: Özel Yapım Colt'tan çıkan mermiler ev sahi kız kardeşin başındaki turbanın üzerinde duran birçok sahte ananası parçalayana kadar yolunda ilerliyor. Ananas, sonsuz sayıda sarı küçük plastik parçasına ayrılıyor. Ev sahibi kız kardeşin televizyon görüntüsü şuursuz bir yığın gibi çöküyor olduğu yere.</p>

  <p class="p9">Ev sahibi erkek kardeş, televizyon izleme aygıtının içindeki simlere bakarken, &ldquo;Zavallı Trevor, alemin en büyük bastırılmış homosuydu&rdquo; diyor.</p>

  <p class="p9">Müteakip şimdi, şimdi ertesi, şimdi ertesi, eleman benin gözleri, ev sahibi erkek kardeş ve ev sahibi kız kardeşin gözleri sadece aygıtı gözlemliyor. Hızlı bir bindirmeyle sallanma ve sonra yere düşen ölü beden. Önce bıngırdayan, sonra kana bulanan taze ayvalar. Alnına kurşun yiyen, Cayman Adaları delegesi beyefendi. Kirpi oklarından örülmüş zırhından mıhlanan, Bermuda delegesi beyefendi.</p>

  <p class="p9">Ev sahibi baba pantolonuna işemeye devam ediyor. Ev sahibi annenin ağzının kenarından gümüşrengi, yapışkan ince bir salya şeridi firar ediyor.</p>

  <p class="p9">Elini kendi siyah pantolonuna sokan kedi kız kardeş ufacık bir ayna çıkarıyor. Kız kardeş tekrar eğiliyor ve babanın burun deliklerini görecek şekilde tutuyor aynayı. Ev sahibi annenin burun deliklerine yöneltiyor sonra aynayı ve kız kardeş, &ldquo;Sınırdalar ama yaşayacaklar&rdquo; diyor.</p>

  <p class="p9">Gözbebekleri, izleme aygıtından hiç ayrılmayan ev sahibi erkek kardeş, &ldquo;Şans dışarıdaki gazetecileri yalayıp geçti&rdquo; diyor.</p>

  <p class="p9">Kedi kız kardeş bu ajanın konuşlandığı yastıklı oturağa kadar kısa bir yürüyüş yapıyor. Kız kardeş kendi pantolonundan küçük bir kavanoz çıkarıyor, kapağını çevirip kaldırıyor ve her iki parmağını da içine daldırıp çıkarıyor. Parmakları siyah boya alıyor ve eleman benin yüzünün yakınında havada duruyor. Kedi kız kardeş, &ldquo;Demek öyle. Pigme, iyi bir ajan olmak için ne gerekiyorsa sende var diye düşünüyorsun, öyle mi?&rdquo; diyor.</p>

  <p class="p9">Kedi kız kardeş siyah boyayı yüzüne bir tabaka olarak yayıyor ve bu ajanın yüz derisi kayboluyor. Kedi parmaklar eleman benin gözlerinin çevresine dokunuyor, bu ajanın dudaklarının çevresinde dolanıyor. Kedi kız kardeş. &ldquo;Bir casus sinsi olmalı&rdquo; diyor &ldquo;Sen sır tutabilir misin?&rdquo;</p>

  <p class="p9">Kız kardeş, bu ajanın yanaklarının derisini okşuyor.</p>

  <p class="p9">Televizyon aygıtı, Yeni Zelanda delegesinin dans eden şeytani ikiz toplarını gösteriyor.</p>

  <p class="p9">Eleman benin silahı pantolonunun içindeki sınırlı yere sığmıyor, büyüyor.</p>

  <p class="p9">Kedi kız kardeş, &ldquo;Pigme, iyi bir casus gibi, aklından geçenleri gizleyebilir mi?&rdquo; diyor.</p>

  <p class="p9">İzleme aygıtı. Trevor Stonefieid&rsquo;ı silahına yeni, dolu bir şarjör takarken gösteriyor.</p>

  <p class="p9">Kedi kız kardeş siyah boyayı eleman benin burnunun altına sürerken, &ldquo;Pigme bu noktada acımasız olabilir mi. kalpsizce ilerleyebilir mi?&rdquo; diyor.</p>

  <p class="p9">Televizyon, bu ajanın küçük görüntüsünü kürsünün gerisinde çömelip büzülürken gösteriyor. Eleman Magda'nın küçük görüntüsünün üzerinden atlarken. Sonra ertesi, bu ajanın görüntüsü kendini ileriye doğru fırlatıyor, havada dönüyor, tam bir takla atıp yere konuyor, iki elini birden platformun kenarına bastırarak sıçrıyor, hızla ileri uçuyor, tam <span class="t15">swish-zonk,</span> Atlayan Vaşak hamlesi yapıyor. Vaşak, kurşun yağmurundan kurtulmak için salvolara başvuruyor. Tam hedefte Trevor Stonefield duruyor ve vaşağın her iki ayağı birden açık sarı kafaya bindiriyor. Dizleri gevşetip hızla Trevor'ın kafatasından çekince boyun kemiği, omuriliğe bağlantı yerinden ayrılıyor. Tok bir ses, ani çabuk ölüm. Kafa kopmuş. Atlayan Vaşak düşen bedenini yere konduruyor. Trevor'ın gövdesi seğiriyor, gözyuvarları şaşkınlıktan kocaman açılmış. Alışveriş merkezindeki erkekler spa'sında taciz edilen aynı açık sarı beden. Kafa boyundan ayrılmış, ölü. Çevrede üzerinden kırmızı kan damlayan balon bombaları. Ölü delegelerin savrulmuş kadavraları. Trevor Stonefield durduruldu. Bütün endişe, bütün coşku ve özlem, bütün sevgi ve düşmanlık... silinip gitti.</p>

  <p class="p9">Eleman benin yüz derisi, siyaha boyanmış, iptal. Bu ajan, &ldquo;Lütfen, bu Trevor'ı o denli kötü bir birey yapmaz&rdquo; diyor.</p>

  <p class="p9">Medya daha şimdiden Trevor Stonefieid'ı yazılı tarihin en şeytani kötü insanı olarak damgaladı.</p>

  <p class="p9">Alıntı: &ldquo;Haber söz konusu olduğunda, basında kimse dost değildir; herkes düşmandır.&rdquo;</p>

  <p class="p9">Şimdi ertesi sırasında, domuz köpek erkek kardeş kutuyla oynuyor. Trevor'ın boynu dönüp kırılmıyor. Bütün delegelerin kafataslarından dışarıya uğrayan gri et parçaları yerine geri dönüyor. Herkes neşeli yüzüne kavuşuyor. Bu ajan, sığır çobanlarını akla getiren mahmuzlu çizmeleriyle kürsüyü dövüyor. Salonda Magda'nın sesi yankılanıyor: &ldquo;Karnım büyüdü çocukla...&rdquo; Kahkaha patlıyor. Sonra, erkek kardeş düğmelerle oynuyor: Herkes ölü. Herkes canlı. Herkes ölü. Bütün kanlar toplanıyor. Bütün kanlar akıyor. İleri, geri. İleri, geri. Kedi kız kardeş talk pudrası kutusunu almak için çıkarken erkek kardeş düğmelerle görüntüleri ileri geri oynatıyor.</p>

  <p class="p9"><a id="a41"></a>&nbsp;</p>
</body>
</html>
