<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Yirmi Altıncı Rapor</title>
</head>

<body>
  <h1 class="h11">Yirmi Altıncı Rapor</h1>

  <p class="p9">Eleman ben, ajan 67 numaranın yirmi altıncı beyanı burada başlıyor. Bu ajan canlı, Gençlik Korosu ve Dans Topluluğu işkencesine katılıyor. Kitle kıyım silahı <img alt="img2.png" height="12" src="../Images/img2.png" width="35" /> kurulmasına başlanıyor. Kazanılan başarı ölümcül nörotoksin <img alt="img2.png" height="12" src="../Images/img2.png" width="35" /> yağması için fırsat sağlıyor. <img alt="img2.png" height="12" src="../Images/img2.png" width="35" /> yöntemiyle etkin dağıtım yapılıyor. Resmi kayıtlara geçsin: Şimdiki şimdi, yüksek sesle propaganda dizelerini böğürürken bu ajan sınıf arkadaşlarının neşeli yüz ifadelerini taklit ediyor maymun gibi. Bütün dizeler tarım ülkesi Birleşik Devletler'in, bol miktarda kenar süsüyle çirkinleştirilmiş tekerlekli taşıtları çekmek için at gücü kullanan ilkel çevre Oklahoma'yı yönetmesine övgüler düzüyor.</p>

  <p class="p9">Bu ajan, ses tonuna göre sıralanmış öğrenci gruplarının arasında bir yerde duruyor. Sırası belirlenirken bu ajan, dayanıklılığı ölçülmek üzere cırlak ağızlı dişi öğrencilerin yanına yollanıyor. Eleman benin sesi, verilen emre göre, yalnızca her dizenin en tiz, en cırlak yerinde bağıracak. Kenar süsleriyle kirletilmiş, parlayan bir taşıt betimleniyor. Bal kuzular, Suaygınnın gözbebekleri kadar hızlı büyüyen yüksek buğday başakları. Çılgın saçma sapan dizeler. Böylesi delice sözleri böğürürken kaş çatmamak emrediliyor.</p>

  <p class="p9">Resmi kayıtlara geçsin: Bugünkü Amerikan haber neşriyatları en büyük harfli mürekkep baskılı sözcüklerle Trevor Stonefield'ın erkek ebeveyninin devlet tarafından, kendi oğluna fiili livatada bulunmak suçlamasıyla, tutuklandığını duyuruyor. Kaba baskılı neşriyatın verdiği resimlerde, Glen Stonefield, yasa memurları tarafından bağ içine alınırken gözlerinden bol miktarda su döküyor. Dişi Stonefield da yine göz suyu döküyor, ayaları açık dişi ellerini erkeğin iki yanağına bastırıyor, dişi ikiz baldır kasları parmakları üzerinde yükselirken dengeyi sağlamak için kasılıyor, yumruk gibi sıkılmış dudakları aynı anda erkek ebeveynin dudaklarıyla temasa geçiyor. Erkek Stonefield bağları yüzünden gergin. Dişi eller son ana kadar erkek yüzü güvenceye alıyor.</p>

  <p class="p9">Oklahoma eyaletinin niteliklerini bağırıp dururken, eleman ben bu fotoğrafın olduğu gazeteyi katlayıp pantolonuna saklıyor. Bu ajanın parmakları dokunarak okuyor; dişi ve erkek ebeveynin kederli mürekkep yüzlerini hissediyor. Eleman benin dudakları, kafasının içinde gizlice, acımasız lider, zalim tiran Adolf Hitler'den bir alıntı yapıyor: &ldquo;Önemli olan hakikat değil, zaferdir.&rdquo;</p>

  <p class="p9">Savrulan mısırlara, duruşları heykelleri andıran sığırlara yakılan övgü dolu ağıtlardan boğulurken, fısıltı halinde bir ses, &ldquo;Pigme?&rdquo; diyor.</p>

  <p class="p9">Dişi sesi, ev sahibi kız kardeş, sinsi kedinin sesi, &ldquo;Öteki gece?&rdquo; diyor, &ldquo;Şükran Günü gecesi...&rdquo; Kız kardeş bu ajanın hemen arkasında, cırlak tiz sesli dişi sesler grubunun ortasında dikiliyor. Kız kardeşin tatlı soluğu bu ajanın kulağını okşuyor.</p>

  <p class="p9">Kız kardeşin sesi. Kansas şehrinin harikalarıyla, ne kadar modern olduğuyla övünen bir sürü kuru gürültünün arasında kaynıyor. Herkes hep bir ağızdan çığlık çığlığa söylüyor. Amerikan küstahlığı. Yedi kattan ibaret binaya gökdelen diyerek bu kadar çalım satıp gururlanmak. Tuvaletler nasıl konutların içine alınmış da bokları toplamak için evin dışına çukur kazılmıyormuş da filan... Neşeli Amerikan gençliği, yakın tarihli böbürlenmeleri bangır bangır bağırarak anlatıyor.</p>

  <p class="p9">Böylesi zorunlu kutlamaların propaganda sağanağı altında sıkıntıdan patlarken, kedi kız kardeş. &ldquo;Yani, istediğim yazıcı kartuşunu aşırdın mı?&rdquo; diye soruyor.</p>

  <p class="p9">Kafasını döndürüp kedi kız kardeşle göz teması sağlamadan ajan kellesini önce öne düşürüyor, sonra geriye atıyor ve bunları tekrarlayarak kafa dilinde &ldquo;evet&rdquo; diyor. Parmak, pantolon içinde gizli; Stonefield ebeveyninin ıslak yüzlerinin fotoğrafını kusuyor. Ayrıca, bu ajanın kabarıp kalkmış silahını da.</p>

  <p class="p9">Kız kardeşin tatlı soluğu, &ldquo;Sanırım, bütün o uyuşturucularla ağabeyimin beynine zarar verdin...&rdquo; diyor. &ldquo;Ancak ağabeyim söz konusu olunca, bunu söylemek de kolay değil ya!..&rdquo;</p>

  <p class="p9">Bu ajanın çevresine çok sayıda böğüren kelle, canlı üretken dişi kellesi diziliyor. Norveç eski delegesi, Palau eski delegesi hanımefendi. Zambia delegesi. Zencisi. Mongolu. Beyaz tenlisi. Madam Parti Yastıkları. Madam Tombul Memeler. Pek değerli dişi yumurtaları hazinesi istiflemiş her vajina, erkek tohumları için can atıyor. Pesten tize geçerek. Kansas şehrinin kültürel gelişimini anlatan şarkılar çığıran bu sıra sıra dişilerde geleceğin asker, doktor, politik eleman, mühendis orduları baskılanmış, duruyor. Giysi namına bir şey olmaksızın yapılan o yoz burlesque dansına övgüler düzen dişilerde. Kamu telefonuna övgüler düzen.</p>

  <p class="p9">Amerikan liberal kültürü işte bu kadar kötü, bu kadar şeytani. Amerika Birleşik Devletleri bu kadar boşa böbürleniyor.</p>

  <p class="p9">Sonra ertesi, öteki dişi ses fısıltıyla, &ldquo;Dikkat et, yoldaş!&rdquo; diyor.</p>

  <p class="p9">Bu ajanın hemen arkasında dikilen eleman Magda&rsquo;nın sesi bu. Kedi kız kardeşin kullandığı kulağın karşıtına eğilen Magda, &ldquo;Kargaşa Operasyonu öncesinde, mutlaka ölümcül nörotoksin kullanma testi yapılmalı...&rdquo; diyor.</p>

  <p class="p9">Aynı şimdi, kedi kız kardeş. &ldquo;Beni öptün mü sen?&rdquo; diyor. &ldquo;Yani ben uyurken...&rdquo;</p>

  <p class="p9">Magda'nın sesi, nefes nefese, &ldquo;öldürücü zehrin etkisini ölçme konulu testin sonucu açıklanmalı&rdquo; diyor.</p>

  <p class="p9">Bir yandan kedi kız kardeşin soluğunun plastik çikletli tatlı kokusu geliyor, öte yandan yoldaşın çürük dişinin kokusunu taşıyan Magda'nın soluğu.</p>

  <p class="p9">Aynı anda şimdi, kedi kız kardeş. &ldquo;Yani, uyandığımda dudaklarım siyahtı da...&rdquo; diyor.</p>

  <p class="p9">Propaganda şarkısını mırıldanan gençlerin arasında sayısız erkeğin kolu kırılmış, bir uzvu askıya alınmış; hepsi ağır cam elyafı katmanlarına sarılı. Erkek öğrencilerin hepsi bu ajana, cam elyafından yeni uzuvlarının üzerine. &ldquo;En iyi dostuma...&rdquo; ya da &ldquo;Benim tayfanın bir numaralı üyesine&rdquo; gibi mesajlar yazmayı teklif ediyor. Sıvışan sakat gençler böylelikle bu ajanın bilim fuarı projesi için elementler tedarik edebilecek. Sakat gençlik bomba sevk araçları, patlayıcı malzemeler, yakıcı yanıcı maddeler sağlayacak. Her biri farklı bir element, zaman ölçüm aracı ya da kahverengi paketleme kaynağı bulup buluşturuyor. Hiçbir öğrenci, metal kutu, saatli radyo, potasyum nitrat, yapışkan bant gibi, her biri son derece masum bu parçaların oluşturacağı bütüncül amacı tahmin edemez.</p>

  <p class="p9">&ldquo;Bir başka konu da şu...&rdquo; diyor kedi kız kardeş, &ldquo;annem vajinasında siyah parmak izleri bulmuş ve beni suçluyor.&rdquo;</p>

  <p class="p9">Gizlice, bu ajan kafasının içinden, saymayı sürdürüyor sessizce: <span class="t15">Kalay... titanyum... tungsten...</span></p>

  <p class="p9">Ev sahibi kız kardeş. &ldquo;Eğer annemin pillerini aşırdıysan, temizlemen gerekirdi orayı...&rdquo; diyor.</p>

  <p class="p9">Magda'nın soluğu, &ldquo;Dikkat et, yoldaş!&rdquo; diyor. &ldquo;Görev emri, nörotoksin test etme amacıyla hedef belirlemek gerektiğini söylüyor...&rdquo;</p>

  <p class="p9">Bütün öğrenciler hep bir ağızdan, sesleri titreyerek Oklahoma eyaletinin ne kadar yüce olduğunu bildiriyor gururla. Bu pesten tize geçişli, şan şeref şarkısı boyunca, öğrenciler küçük küçük mesajlar iletiyor klavyeleriyle. Farklı öğrenciler renkli ışıklı küçük kutularda ürettikleri elektrik enerjisini özel pisalarda rekabete sokuyor. Küçük ekranlarda gösterilen anlatılar iletiliyor. Birçok profesyonel aktörün üreme edimleriyle iştigal ettiği çok çeşitli eşleşmelerin, cinsel birleşme pozisyonlarının yakalanan görüntüleri eşliğinde üreme eğitimi alınıyor. Ne var ki. Hatalı olarak, eğitmenler her zaman tohumlarını dişi partnerin süt bezleri ya yanakları ya da anüsü üzerine boşaltıyor. Aptal Amerikan erkekleri hiçbir zaman çocuk yapma işinde başarıl<a id="a68"></a>ı olamıyor<span class="t18">.</span></p>

  <p class="p9">Her zaman döllenme çabasına gireceksin ama hiçbir zaman başaramayacaksın! Ne kadar zavallı rol modeli bunlar!</p>

  <p class="p9">Silahını her zaman yanlış zamanda boşaltacaksın...</p>

  <p class="p9">Gençlik Korosu ve Dans Topluluğu'na katılan yoldaş elemanların, Tibor. Mang, Chernok, Tanek, Otto ve Vaky, hepsinin gözbebekleri bu ajanın üzerinde. Bu bugün, neredeyse tüm erkek öğrencilerin toplam nüfusunun tamamı, üzerinde İngilizce &ldquo;İsa'ya Ait&rdquo; sözcüklerinin yazılı olduğu siyah tunik giymiş. Ne zaman eleman benin gözleriyle bir öğrenci kontak kursa hemen yüzünün yarısını daraltıp gözünü yumuyor. Propaganda şiirlerini okumayı da sürdürüyorlar aynı zamanda.</p>

  <p class="p9">Kedi kız kardeşin soluğu, tatlı soluğu, eleman benin omzu üzerine konuyor ve kulağının içinde, &ldquo;Seninle bir anlaşma yapalım, Pigme&rdquo; diye dalgalanıyor sesi. &ldquo;Pençelerini annemin vajinasından çek, ben de sana bilim fuarı için düşündüğüm projemi göstereyim...&rdquo;</p>

  <p class="p9">Eleman Magda nefesini üflüyor yeniden ve fısıltıyla, en önemli temel bilim fuarı projesini hayata geçirmeye yetecek kadar yoldaş eleman olmadığını söylüyor. Bu yaratıcı parlak projeye ek olarak, rakip öğrencilerin ürettiği yeni sabotaj projeleri gerekiyor. Projenin zaferini garanti altına almak için yerel projeler, bölgesel hazırlık projeleri gerektiğini hatırlatıyor Magda, ölümcül projelerin şeytan ulusun başkentinde, Washington D.C.'de sahneye konacak büyük finalinin başarısı şansa bırakılmamalı. Kargaşa Operasyonu en büyük en feci etkiyi, <span class="t15">zing-pow- wham,</span> sonsuz tahribat ölüm etkisini garanti ediyor.</p>

  <p class="p9">Amerikan engereğinden intikam almayı.</p>

  <p class="p9">Bu ajanın düşünme makinesinin içinde, eleman ben, anne babanın resmini canlandırıyor, nihai zihinsel anlatı, sayıyor: <span class="t15">Ksenon... iterbiyum... itriyum...</span></p>

  <p class="p9">Eleman benin pantolonunun içinde, Stonefield ailesinin katlanmış yüzleri, kanayan sular... Üzgün aile hapse atılabilir yalnızlığa mahkûm edilebilir, cemaatin ibadet mabedinden dışlanabilir. Şeytan Tony. Bu ajanın parmakları, bu kadar uzun süre temas kurulan mürekkep yüzünden siyaha boyanıyor. Lekeleniyor. Artık o haberin mürekkep izi silinmeyecek.</p>

  <p class="p9">Alıntı: &ldquo;Önemli olan hakikat değil, zaferdir.&rdquo;</p>

  <p class="p9">Sonra ertesi, eleman Magda'nın dudakları bu ajanın işitsel kanalında adeta asılı kalıyor. Fısıltıyla, nörotoksin testi için hedef diyor. İsmi bildiriyor, teste tabi tutulacak kişi olarak tayin edilen insanın ismini.</p>

  <p class="p9">Yok edilecek beyaz kemirgeni.</p>

  <p class="p9">Bütün bu ayrıntılı şeyler olup biterken, eleman benin dudakları, eyaleti övücü sözcüklerin ağız hareketini yapıyor. Oklahoma marşının. Bu ajanın diş ve dil kasları dizeleri sesini çıkarmadan söylüyor. Şarkı sözlerini şekillendiriyor, sözsüz. Sadece mim sanatçısı katılımı gerçekleştiriliyor. Kedi kız kardeşin teklif ettiği, bilim projesini teftiş fırsatı kayda geçiriliyor. Magda'nın tespit ettiği, ölmesi gereken, teste tabi tutulacak kişinin ismi kabul ediliyor. Bununla birlikte bu ajanın yüzü sadece, mutlu katılımcı pozu veriyor.</p>

  <p class="p9"><a id="a69"></a>&nbsp;</p>
</body>
</html>
