<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Yirmi Yedinci Rapor</title>
</head>

<body>
  <h1 class="h11">Yirmi Yedinci Rapor</h1>

  <p class="p9">Eleman ben, ajan 67 numaranın yirmi yedinci beyanı burada başlıyor: Eğitim kurumunun karartılmış spor salonunda yapılan öğrenci eşleşme ritüeline katılıyor yeniden. Bugünün gecesi, tarih <img alt="img2.png" height="12" src="../Images/img2.png" width="35" />. Şekeri yüksek şiirsel şarkı, müzikal mısır şerbeti, tekrarlanan duygusal durumlar, kalkmış penis tohumlarını kusmadan önce hızlandırılmış çiftleşme hareketlerinin taklidini yapan ritmik tempolar zulmüne maruz kalıyor bu ajan. Bu yüksek tempo sona erince, daha yavaş müzik uzun uzun ön sevişmelere izin veriyor, bu bölümde ergen erkekler kalkmış organlarını kullanarak dişileri aşındırıyor.</p>

  <p class="p9">Resmi kayıtlara geçsin: Katılımcılar arasında Madam Tombul Memeler, yanında da Sayın Parti Yastıkları hanımefendi bulunuyor. Basketbol tahtalarının karşı köşesinde, göğüslerle pantolon kemeri arasındaki bölgeyi açıkta bırakmak suretiyle göbek çukurlarını övünerek sergileyen bütün diğer kızlar toplanmış. Her karanlık göbek deliği çukuru dekoratif mücevherle süslenmiş. Değerli metalden minik halkayla o deliğe gizlenmiş mücevher. Nepal delegesi hanımefendi, Burundi delegesi hanımefendi utanmazca, sıkı kaslarla bilenerek inceltilmiş belini dalgalandırıyor, iskelet kasları üzerinde deriden başka bir şey olmayan düz karnını sergileyerek gösteriş yapıyor.</p>

  <p class="p9">Bütün dişi öğrencilerin bu ajana verdiği üretken faaliyet önceliği bu ajan tarafından kullanılmıyor. Bir önceki öğrenci ritüelinde, hepsi eleman benin canlı döl yerleştirme teklifini reddetmişti. Reddettiler ama öte yandan, büyük klitoris servetini ve kokulu meme uçlarını neredeyse hiç gizlemediler.</p>

  <p class="p9">Bu bangır bangır ritüel müzik yaygarası ortasında, basketbol sahasının az ışıklı loş bir köşesinden eleman Sheena, ajan 7, yaklaşıyor şimdi ve buyuruyor: &ldquo;Yoldaş&rdquo; diyor, &ldquo;Kargaşa Operasyonu'nun yüksek çıkarları gereği. Amerikan cinsel dans ritüelini yapmayı teklif ediyorum.&rdquo; Sheena kendi elini uzatıyor, eleman benin bileği etrafındaki soğuk demiri kavrayıp tutuyor. Sheena bu ajanı peşinden sürükleyip dönme ritüeli yapanların arasına sokarken, &ldquo;Tipik bir Amerikan dişi teknesine nasıl biniyorsan öyle bin&rdquo; diyor.</p>

  <p class="p9">Çiftler halinde eşleşmiş öğrenciler arasında yerini alan eleman benin ayağı müziğin temposunu bulmak için deneme kabilinden adımlar atıyor. Eleman benin kasıkları Amerikan erkek öğrencilerin yaptığı gibi, Sheena'nın kasıklarına dayanıp sürtünürken, bu ajanın elleri rasgele, şişkin çevre bölgeleri keşfe çıkıyor.</p>

  <p class="p9">Yaptığı işe kendini tamamen kaptırmış bu ajan, diğer elemanlar, Mang, Tanek, Bokara tarafından etrafının sarılmış olduğunu fark etmiyor. Yakantop savaşından sonra bu ajana diş bileyen elemanlar tarafından. Hepsi bu ajanı saat ölçüsüne göre çevreliyor: Saat 1 yönündeki eleman Tibor Pataklayan Babun manevrası yapmaya hazırlanıyor. Saat 7 konumundaki Mang Denizayısı Katil Pençesi&rsquo;ne girişmek üzere hazır bekliyor. Chernok saat 11 yönünde yerini almış. Tanek acımasız Maymun Ezmesi hamlesini başlatmak için pozisyon alıyor ve Otto'nun dirseği son derece ölümcül Yumruklayan Panda vuruşu için hazır bekliyor.</p>

  <p class="p9">Saat 8, saat 2, saat 10 yönünden; tam anlamıyla tüm yönlerden kuşatılmış eleman ben.</p>

  <p class="p9">Her bir eleman yoldaş bu ajana karşı sakatlayıcı sert hamle-yapmak üzere hazır bekliyor. Hepsi eleman benin hayatını hemen temize havale etmek için korkunç dirsek patlaması vuruşu için çabalıyor.</p>

  <p class="p9">Bütün bu görüntü bu ajanı dolduruyor ve elleri vuruş vaziyeti alıyor. Öldürücü tekme savurma hamlesine hazırlık yapıyor, Sonsuz, ölümcül saldırı hamlesi geçiyor yarı bulanık zihninden. Sokan parmak. Vuran kafa. Bu ajanın bütün fiziksel uzuvları harekete geçiyor, hızlı ve çabuk, yumruk savuruyor, tekme atıyor, elektrik yıldırımı hızında her yöne dönüyor, eğitim geçmişinde gördüğü bütün hareketleri yansıtan eleman ben saat 1 yönünden gelen bir hamleyi savuşturuyor, saat 8'in darbesini kesiyor, yana çekilip Kamçılayan Aslan'dan kurtuluyor.</p>

  <p class="p9">Çalkantılı karanlıkta, birçok tehlikeli suikast girişimiyle yaratılmış şiddetli esintinin, ter fırtınasının, sert vuruşların patlayan soluklarının ortasında, eleman Sheena, &ldquo;Yoldaş&rdquo; diyor. &ldquo;Kargaşa Operasyonu gizli görevimize ihanet edemezsin.&rdquo;</p>

  <p class="p9">Kendi sıkılı yumruğunu arkadan bir top gibi sallayan eleman Oleg, &ldquo;Benliğini ölüme hazırla, yoldaş&rdquo; diyor.</p>

  <p class="p9">Aynı şimdi sırasında. Amerikan öğrenciler ritüel sahasını teslim ediyor. Yeniyetme öğrenci topluluğu geri çekilmiş, sadece havada uçuşan bu kol bacak yakın dövüşünü izliyor. Eleman beni neredeyse öldürecek birçok an gelip geçiyor gözlerinin önünden.</p>

  <p class="p9">Şimdi ertesi, dişi bir ses, &ldquo;Ne garip <span class="t15">dans</span> bu...&rdquo; diyor. Madam Taze Ayvalar, &ldquo;O yaptıkları garip dans bir tür yerli, yağmur dansı&rdquo; diyor.</p>

  <p class="p9">Madam Yağ Torbaları, &ldquo;Havalı!&rdquo; diyor. Havada boşluğu döven yumruklar atmaya, boşluğa tekme savurmaya başlıyor. Bütün dişiler ani bir telaşla yaptıklarını taklit etmeye başlıyor. Bütün o acımasız savaş teknikleri taklit ediliyor salonda. Sonra ertesi, bu kızlar ince bedenlerini ölümcül elemanların arasına sokuyor. Zalim elemanlar yerini çekici dişi öğrencilerin sınır ihlaline, dişi dirseklerinin itip kakıştırmasına bırakıyor. Bu hareketleri yapan doğurgan ergen dişiler eleman benin üzerine doğru ilerliyor ve etten hoş, yumuşak bir duvar, bütün saldırganlardan ayıran bir set oluşturacak şekilde bu ajanın çevresini sarıyor çepeçevre.</p>

  <p class="p9">Yaslanıp sıkıştıran süt bezlerinin körpe ve sulu engeli eleman benin kalkanı oluyor; kıvıran dişi kıçları yeni saldırıları engelliyor. Yalıtılan bu ajan, yoldaş elemanların etki alanı dışına çıkıyor. Dişi hanımefendiler kendi uzun kafa saçlarıyla, sağlıklı saçlarıyla, gür saçlarıyla kırbaçlıyor, haince vuruyorlar. Dolu salgı bezlerinin dayağını yiyen ölümcül ajanlar geri çekiliyor.</p>

  <p class="p9">Yumuşak, dişi etleri, parlayan dudaklar ve yalayan dillerin sıcak barınağının derinliklerinde en iyi seçme gürbüz genetik malzemeyle sarmalanmış bu ajan güvende olduğundan emin, topaç gibi dönmeyi sürdürüyor.</p>

  <p class="p9"><a id="a70"></a>&nbsp;</p>
</body>
</html>
