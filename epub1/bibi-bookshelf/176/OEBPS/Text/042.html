<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Otuz Beşinci Rapor</title>
</head>

<body>
  <h1 class="h11">Otuz Beşinci Rapor</h1>

  <p class="p9">Burada başlıyor, bu ajanın ebediyete asil intikalinin bugünü. Resmi kayıtlara geçsin; Final şafağının müsrif ev sahibi, lüks <img alt="img2.png" height="12" src="../Images/img2.png" width="35" /> hotel. Televizyon seyretme aygıtı, <img alt="img2.png" height="12" src="../Images/img2.png" width="35" /> programını gösteriyor. Amerikan başkanı <img alt="img2.png" height="12" src="../Images/img2.png" width="35" /> küçük bir duyuru yapıyor. Muhtemelen, bugünün akşamı başkan da ölmüş olacak. Milyonlar ölmüş olacak. Eleman benin dikkatli elleri son kontrolleri yapıyor, paketi hazırlıyor, çelik metal kutu yaklaşık olarak bir çöp tenekesi büyüklüğünde. Daha önce galvanize edilmiş teneke kutuda gerçekten de çöp var. Kutunun dışına yaldızlı pembe boyayla, düzgün bir şekilde. İngilizce olarak &ldquo;Barış Makinesi&rdquo; yazılmış. Kutunun üzerine rengârenk çiçeklerin, insanların içini titreten müzikal notalar döktüren kuşların resmi çizilmiş. Ayrıca gökkuşağı tayfıyla süslenmiş bütün bunlar. Daha küçük harflerle, altta, &ldquo;Daimi Küresel Barışa Giden Yol&rdquo; yazılı.</p>

  <p class="p9">İcat öyle ki insanoğlunun tek bir kuşağının bütün izlerini silecek. Güneşli mutlu dünya barışı sağlanacak. Hayırlı sevimli çiçek barış.</p>

  <p class="p9">Tuvalet odasının aynasında, bu ajan yüzüne parlak bir gülümseme ifadesi yapıştırıyor. Eleman benin dudakları, tekrar tekrar sahte küçük gülücük şeklini alarak pratik yapıyor.</p>

  <p class="p9">Sonra ertesi, bilim fuarı projesinin zamanlama aygıtını kuruyor. Etrafta en çok sayıda insanın bulunduğu, serginin en kalabalık zamanı olan gün ortasına ayarlıyor. Patlama mekanizmasının tetiğini etkinleştiriyor bu ajan. Diş fırçasını kullanarak dişlerini aşındırıyor. Eleman ben, tarağı kullanarak başındaki saçları düzenliyor. Ayaklarını deliklerinden sokarak giyiyor temiz iç çamaşırlarını bu ajan. İbadet mabedinde üzerinde olan beyaz bluzunu giyip, boynuna ipek bayrağı düğümlüyor eleman ben. Ölümcül makineyi yüklenerek kısa bir yürüyüş yapıyor, otel asansörüne yöneliyor. Eleman benin eklemleri taşıdığı kutuyu sarmalıyor ve bu ajan kulaklarını çelik metale dayayıp, içeride gizlenmiş zamanlama aygıtının sessiz tik-taklarını dinliyor.</p>

  <p class="p9">Annenin kalp kasının atışlarıyla ne kadarda uyumsuz.</p>

  <p class="p9">Resmi kayıtlara geçsin: Refakatçi Doris Lilly eşliğinde taksiyle gidilecek yer olan Smithsonian Enstitüsü binasına yolculuk yapılıyor. Devasa kubbeli salon, ebedi felakete yazgılı öğrenci akranlarla dolup taşıyor. Hepsi kucağında projesini taşıyor. Eleman benin bütün kasları. &ldquo;Barış Makinesi&rdquo;nin vakitsiz erken patlama ihtimaliyle gergin. Döl yatağı yakında gelecek ölüme her zaman hazır. Ölüm aletini, sergi alanının etrafı sayısız zehirli Amerikan engereğiyle çevrili merkezine yerleştirinceye kadar terden su İçinde kalıyor bu ajan.</p>

  <p class="p9">Gergin bir şekilde, gizliden gizliye bu ajan element isimlerini sayıyor fısıldayarak: &ldquo;Cıva, molipten, marijuana...&rdquo;</p>

  <p class="p9">Bütün elemanlar kuşağı hep birlikte burada, hazır Magda, Tibor ve Ling. Tanek, Chernok ve Sheena. Bokara, Oleg ve Otto, Vaky. Metro ve Mang. Hepsi soluğunu tutmuş, kaçınılmaz yok oluşu bekliyor. Yüzleri sahte bir gülümseme ifadesiyle parlıyor. Amerikan maymunlarıyla ilgileniyor ve onları &ldquo;Barış Makinesi&rdquo;ne daha yakından bakmaya davet ediyorlar.</p>

  <p class="p9">Böyle birçok kayıtsız Birleşik Devletler yurttaşı bu ajana yaklaşıyor ve gerçekten, okul kurtaran şöhretli Pigme olup olmadığını soruyor. Muhterem Pigme, delegeler katliamını önlediği için şöhretli Pigme. Böyle meraklı pek çok izleyici, bu ajanın kâğıt üzerine fotoğrafını işaretlemesi için sıraya giriyor. Yoğun bir öbek oluşturan kalabalığın tam ortasında, ölüm makinesi tik-tak işliyor.</p>

  <p class="p9">Refakatçi Doris Lilly'nin kırmızı balmumu dudakları parlıyor. Toplaşmış elemanların yüzü parlıyor.</p>

  <p class="p9">Bu bugün, bütün hayatın dönüm noktası. Devletin hizmetinde belirlenen en üstün görev yerine getiriliyor.</p>

  <p class="p9">Amerikan katillerinin inine, yuvasına, kovanına sızma ve kötülüğün başını ezme görevi.</p>

  <p class="p9">Bu elemanın anne ve babasını katleden acımasız teröristlerden intikam alma görevi.</p>

  <p class="p9">Kedi kız kardeşi aklından çıkarmak için eleman benin düşünme makinesi saymayı sürdürüyor: <span class="t15">Stronliyum, sülfür, spandeks...</span></p>

  <p class="p9">Sayıyor: <span class="t15">Lityum, libriyum. lateks...</span></p>

  <p class="p9">Sayıyor: <span class="t15">Radyum, radon. Rachael Stodard...</span></p>

  <p class="p9">Kâğıtlar üzerine, el işi <span class="t15">Pigme</span> sözcüğü çiziliyor. Amerikan yabancılarının uzanan elleri bu ajanın elini kışkırtıyor.</p>

  <p class="p9">Sonra ertesi, &ldquo;Hey&rdquo; diyor bir ses. Dişi sesi. Ev sahibi kız kardeşin yüzü beliriyor.</p>

  <p class="p9">Suikast için, Amerikan haşere kalabalığı arasına saklanmış... kedi kız kardeş. Bu şimdi... kız kardeş ortaya çıkıyor. Yüzünde yarım bir gülümseme, kötü kötü bakan ev sahibi kız kardeş, &ldquo;Benim bilim projemin içine ettin...&rdquo; diyor. &ldquo;Şimdi ben de karşılığını vermek için buradayım.&rdquo;</p>

  <p class="p9">Eleman benin sesi tizleşiyor ve çığlık çığlığa, en büyük önemdeki şeyin kedi kız kardeşin hemen bu alanı terk edip kaçması olduğunu anlatıyor ısrarla. Acele, hemen şimdi kaçıp gitmesi olduğunu. Sonra fısıltıyla, sesini kontrol ederek, patlamanın eli kulağında olduğunu söylüyor. &ldquo;Barış Makinesi&rdquo;nin buradaki insanların hepsine ölüm saçacağını.</p>

  <p class="p9">Kedi kız kardeş sadece, kafasını önce bir yana çeviriyor, sonra karşıt öte yana çeviriyor ve tekrar bu hareketi yaparak &ldquo;hayır&rdquo; diyor.</p>

  <p class="p9">Resmi kayıtlara geçsin. Bu ajan, muazzam bir kişisel krizin içine düşüyor. Rasgele sonsuz sayıda Amerikan domuzunu, açgözlü saldırgan Amerikan kemirgenini öldürmek çok büyük mutluluk verir. Eleman benin anne babasının intikamı alınır... Küresel köylüleri yozlaştıran hain Birleşik Devletler kültürünün etkileri silinir... Bütün dünya kaynaklarını çarçur eden açgözlü Amerikan yurttaşları iptal edilir...</p>

  <p class="p9">Ama şahane kedi kız kardeşi bunlara dahil etmek mümkün değil.</p>

  <p class="p9">Bütün eleman yoldaşların gözü bu tablo üzerine yoğunlaşıyor. Kuşkulu bir durum olduğu ortada.</p>

  <p class="p9">Sesini ayarlayarak eleman ben. &ldquo;Sevgili yoldaş&rdquo; diyor. &ldquo;Bu lanet şehri hemen terk etmen gerekiyor.&rdquo;</p>

  <p class="p9">Bu ajan, &ldquo;Barış Makinesi&rdquo; gövdesinin büyük bir Amerikan kâğıt para serveti barındırdığını anlatıyor. Birçok kilo ve pound tutan yasal Amerikan banknotu. Cemaatin ibadet mabedindeki tabaklardan aşırılmış nakit paralar. Muazzam bir nakit servet küçük bir patlayıcı içinde sıkıştırılmış halde duruyor. Hemen birazdan şimdi, neredeyse gelecek zaman içinde şimdi, aygıt patlayacak ve bütün buradakilerin, bu talihlilerin üzerine muazzam miktarda Birleşik Devletler kâğıt parası yağacak.</p>

  <p class="p9">Sinsi kız kardeş karşılık vermeden bakıyor, gözlerini bile kırpmadan, öylece bakıyor.</p>

  <p class="p9">Bu ajan açıklıyor, aygıtın tetik sistemi harekete geçince, açgözlü kapitalist yurttaşlar bu kirli paraları kapmak için birbirini yiyecek. Milyon yüz el, pis nakit paraları kapışacak.</p>

  <p class="p9">Sinsi kız kardeş sadece bakıyor, gözlerini hiç kırpmadan.</p>

  <p class="p9">Kargaşa Operasyonu'nun gereği olan işleme göre, bütün bu saçılan paralara nörotoksin sürülmüş olacak. On gün içinde, katalizör aktif hale gelecek ve bireyler ölümle tanışacak. Tedavisi yok bunun. Kaçışı da yok. Bulaşık paranın, dolaşıma sokularak sonsuz sayıda yeni kayıp da yaratması bekleniyor. Buradakilerin hepsi ölecek. Bu paraları alan herkes... ölecek. Zehirli Amerikan parasının bütün kapitalistleri öldürene kadar yayılacağı öngörüldü.</p>

  <p class="p9">Kedi kız kardeş kendini toparlıyor ve şaşkınlık ifadesi olarak alnında kırışıklıklar beliriyor. Gözbebeklerini yuvarlayarak, &ldquo;Yani sen şimdi bana bir <span class="t15">terörist</span> olduğunu mu söylüyorsun?&rdquo; diyor.</p>

  <p class="p9">Hayır, diye açıklıyor bu ajan ve kendisinin, şahane anavatanının özgürlüğünü artırma elemanı olduğunu anlatıyor.</p>

  <p class="p9">&ldquo;Her neyse!&rdquo; diyor, ev sahibi kız kardeş.</p>

  <p class="p9">&ldquo;Sana inanmıyor değilim&rdquo; diyor, ev sahibi kız kardeş. &ldquo;Ama yine de projenin içine edeceğim!&rdquo; Şimdi ertesi, kız kardeş saldırıya geçiyor. Elleriyle &ldquo;Barış Makinesi&rdquo; çöp kutusunu yakalıyor, bu ölüm makinesini, çalışmasına son vermek için devirmeye çalışıyor. Ölüm parasının havada uçuşmasını önlemeyi hedefliyor.</p>

  <p class="p9">Aynı anda şimdi, kadim iskelet Doris Lilly ortaya çıkıyor. Çarpılmış, kanı çekilmiş ceset parmakları kendi gri buklelerini kavrıyor, hızla çekip kafasından saçları sıyırıp atıyor. Dazlak kelle kalıyor geriye. Kadavra ağzı protez dişlerini tükürüp atıyor sergi salonunun zeminine çarpan dişler takırdıyor. Balmumu kırmızı dudaklar büzülüyor. Bütün kasları korkunç Ninja suikastçılarının; en üst düzey, savaş sanatları savaşçısının duruşunu alıyor. Bütün bedeni, Koca Leylek Ölüm Tekmesi atmak üzere hazır bekliyor. Saldın narası patlatıyor</p>

  <p class="p9">Aynı anda şimdi, kız kardeş tecavüz alarmını çalıştırıyor ve kulakları yırtan bir çığlık sesi ortalığı inletmeye başlıyor. Bütün mekân gözleri kör eden bir gürültüyle doluyor.</p>

  <p class="p9">Wal-Mart kölesi Doris Lilly'nin köstebek bir süper-eleman olduğu, Kargaşa Operasyonu'nun başarısını garantiye almak için gizlice çalıştığı ortaya çıkıyor. Kemikli iskelet güç topluyor, kedi kız kardeşe öldürücü darbeyi indirmek üzere duruşunu ayarlıyor.</p>

  <p class="p9">Eleman benin ayakları, bu ajanın uçan dirsekleri, sıçrayıp konuyor. <span class="t15">sock-block,</span> Süzülen Akbaba Çifte Darbesi hamlesi yaparak öldürücü darbeyi engelliyor. Bu ajan, süper-ajan, üstün yetenek Doris Lilly'i tepetaklak ediyor. Eleman benin beden kasları tamamen ihanet içinde. Bu ajanın kendi düşünme makinesine ihanet ediyor.</p>

  <p class="p9">Aynı çabuk sonra. Madam Kadavra zıplayıp dövüş duruşunu alıyor yeniden. Üstüne üstlük, bir yanında öldürücü yumruklarıyla eleman Tibor, arkasında ise ölümcül tekmeler atan eleman Mang hazır bekliyor. Chernok ve Sheena da. Bütün elemanlar, tek başına kalmış eleman ben karşısında süper-ajanın yanında yerini alıyor.</p>

  <p class="p9">Alarm çığlık çığlığa feryat ediyor.</p>

  <p class="p9">Sonra Uçan Ağaç Sincabı, <span class="t15">zoom-grab.</span> Uçan Sırtlan, <span class="t15">lash-pow,</span> Fil Hamlesi. <span class="t15">swish-bang,</span> Kırbaçlayan Vaşak, <span class="t15">slush-scratch,</span> hamleleri birbiri ardına geliyor. Havada sayısız yumruk, sonsuz tekme uçuyor, göz gözü görmüyor. Muazzam kubbeli toplantı salonu, burayı dolduran izleyici kalabalığının çığlıklarıyla inliyor. Büyük bir panik içinde, herkes bir yerlere kaçışmaya başlıyor ve parmaklar göz oyuyor, dişler ısırıyor.</p>

  <p class="p9">Şimdinin sonunda, bütün elemanlar bu ajanı yok etmek için toplaşıyor. İşte o şimdi, kedi kız kardeş elini kendi çanta kesesinin içine sokuyor ve o namlı katil, saldırgan fallusu çıkarıyor. Elemanların ölüm çemberi daralırken, ev sahibi kız kardeş, &ldquo;Umalım ki annem pillerini aşırmamış olsun&rdquo; diyor. Parmağıyla düğmesini çevirip dildoyu çalıştırırken. &ldquo;Ve gerçekten umalım ki bu lanet şeyi tamamen tamir etmemiş olayım&rdquo; diyor kız kardeş.</p>

  <p class="p9">Daha da yaklaşan katil suikastçılar duvarı, Kansız Tek Vuruşlu Kobra Hamlesi uygulamaya hazırlanıyor. Sıçrayan Kanguru Şamar Hamlesi indirmeye. Öldürücü Barakuda Göz Çıkarma Hamlesi yapmaya.</p>

  <p class="p9">Zıplayarak ayaklarıyla, <span class="t15">pow-pow.</span> Yırtan Kaplan hareketi çeken eleman Tibor keskin gözlemci, yetenekli yazar D. H. Lawrence'tan bir alıntı yapıyor ve &ldquo;Onlar, adına barış ve iyi niyet dedikleri, dışa dönük bir hiçlik sistemi isterler ve böylece kendi ruhlarında bağımsız küçük tanrılar olabilirler&rdquo; diyor.</p>

  <p class="p9">Bir karşı hamleyle eleman benin dirsekleri, <span class="t15">rip-scrape,</span> Pençeleyen Panter hareketi çekerken, parlak filozof, bilge profesör Fidel Castro'dan bir alıntı yapıyor ve &ldquo;İnsanlar kaderlerine hükmedemez. Kader her an insanı üretir&rdquo; diyor.</p>

  <p class="p9"><span class="t15">Sock-pow</span> savurup. Tokatlayan Panda hareketi yapan eleman Mang muhterem Fidel Castro'dan bir alıntı yapıyor ve &ldquo;Devrim, geçmiş ile gelecek arasındaki mücadeledir&rdquo; diyor.</p>

  <p class="p9">Çarpan Kobra Hızlı Ölüm. <span class="t15">blam-wham.</span> manevrasına girişen eleman Chernok saygın Friedrich Nietzsche&rsquo;den bir alıntı yapıyor ve &ldquo;Dans eden bir yıldız doğurabilmek için, insanın kendisi hâlâ kaos içinde olmalıdır&rdquo; diyor.</p>

  <p class="p9">Karşılık olarak, <span class="t15">sock-block.</span> Uçan Kartal hareketi yapan bu ajan meşhur Fidel Castro'dan bir alıntı yapıyor ve &ldquo;Beni suçla. Önemli değil. Tarih beni temize çıkaracaktır&rdquo; diyor.</p>

  <p class="p9">Aynı anda şimdi, ölümcül fallus titremeye başlıyor. Pembe fallus giderek daha koyu pembe oluyor. Kırmızıya dönüşüyor. Sarsılan fallus önce belli belirsiz hopluyor. Kedi kız kardeşin elinden kurtuluyor. Ardında siyah bir duman izi bırakarak zemin üzerinde zıplayarak savruluyor. Havayı kirleten katil fallus, düşman elemanların sardığı dört bir yana, erimiş kızgın plastik saçmaya başlıyor. Saldırı püskürtülüyor. Kızgın plastik parçaları eleman Tanek'in yüzüne sıçrıyor. Eleman Bokara'yı kör ediyor. Eleman Sheena'nın kafasındaki saçları dağlıyor. Ağzından alevler saçıyor, pis bir koku yayıyor fallus.</p>

  <p class="p9">Tecavüz alarmı dur durak bilmiyor. Devasa Smithsonian Enstitüsü binasının tamamında yankılanıyor ses.</p>

  <p class="p9">Eleman Magda tereddüt geçiriyor bir süre, bu tehlikeli ilişkiler dizisinden uzak duruyor.</p>

  <p class="p9">Ateş saçan fallusun cepheyi altüst etmesi üzerine. Madam Kadavra çılgınca bir Kırbaçlayan Aslan, <span class="t15">rip-roar,</span> hamlesi yaparak, bu ajanın kafasına bir darbe indirmeye çalışıyor. Bu fesatçının, eleman beni bir anda yok etmesi mümkün ve buna hazır. Kargaşa Operasyonu'nu başarıyla sonuçlandırmaya da.</p>

  <p class="p9">O an sonrası, bir ses. &ldquo;Pigme, adamım&rdquo; diyor. Bir erkek sesi. Yeniden dirilmiş domuz köpek erkek kardeşin sesi.</p>

  <p class="p9">Kavganın ortasına dalan ev sahibi erkek kardeş savunma duruşu alırken, &ldquo;Bana çok şey öğrettin, küçük adam&rdquo; diyor. &ldquo;O iplerden kolayca kurtuldum...&rdquo; Ölüm saçan kadavranın karşısına geçen domuz erkek kardeş, &ldquo;Ne yapmamı önerirsin?&rdquo; diyor. &ldquo;Tokatlayan Panda mı yoksa Kırbaçlayan Vaşak mı?&rdquo;</p>

  <p class="p9">Katil fallus havayı karartıyor, sıcak plastik bombaları sallıyor. Kapkara bulut tabakasının örtüsü altında bir kör dövüşü sürüyor. Kurum ve pis duman nefesleri kesiyor.</p>

  <p class="p9">Bu ajan kafasına aldığı Kırbaçlayan Aslan darbesiyle donup kalıyor.</p>

  <p class="p9">Kedi kız kardeş, yasal parayı patlatıp dağıtmaya hazır, paketlenmiş kutuyu etkisiz hale getirmeye çalışıyor.</p>

  <p class="p9">Amerikan insan sürüsü bu ajana yapılan saldırıya tanık olunca, savunma amacıyla isyan ediyor. Amerikan yurttaşlar kabarıyor, Tibor ve Chernok'un tepesine çöküyor ve onları etkisiz hale getiriyor. Mang. Ling ve Oleg kontrol altına alınıyor. Artık pasif olmayan kalabalık, eleman beni kurtarıyor. Bu ajanı kurtarmaya koşan sonsuz sayıda Amerikan yurttaşları sürüsü eleman Otto, Vaky ve Tanek'i itiyor, kakıyor, pataklıyor ve onların elini ayağını bağlıyor.</p>

  <p class="p9">Madam Doris Lilly kariyeri boyunca biriktirdiği eğitimin, hayat boyu süper köstebek ajan olmanın gerilimiyle patlıyor, elleri ve ayakları bütün çevresine karşı, <span class="t15">punch-crunch,</span> öldürücü Maymun Ezmesi hareketi yapıyor şimşek hızıyla.</p>

  <p class="p9">Aynı anda sonra, yavaş çekimde, eleman Magda domuz erkek kardeşi savunmak üzere ortaya atılıyor. Havaya sıçrayan Magda, erkek kardeşle birlikte aynı anda, Doris Lilly'nin kafasına darbeyi indiriyor. Zalim ajanın düşünme makinesi anında komaya giriyor. Bilincini yitiren süper-ajan yere yığılıp kalıyor ve kendi çıkarıp attığı protez dişlerinin yanına uzanıyor. Kafasından söküp attığı gri buklelerin hemen yakınına. Öfke, kontrol altına alınıyor.</p>

  <p class="p9">En büyük zaferin kazanıldığı o an, Magda ve domuz köpek ışıldıyor. Püskürten fallus, eleman ajanlara saldırılarını sürdürüyor. Amerikan güçleri kurtarma harekâtına girişiyor. Kedi kız kardeş yaralı eleman beni kaldırmak için yere çömeliyor.</p>

  <p class="p9">O aynı anda şimdi, korkunç &ldquo;Barış Makinesi&rdquo; patlıyor.</p>

  <p class="p9">Titreyerek, Amerikan kâğıt para zenginliği yağıyor havadan herkesin kafasının üzerine, lapa lapa kar yağar gibi.</p>

  <p class="p9"><a id="a78"></a>&nbsp;</p>
</body>
</html>
