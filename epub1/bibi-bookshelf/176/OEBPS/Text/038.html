<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Otuz Birinci Rapor</title>
</head>

<body>
  <h1 class="h11">Otuz Birinci Rapor</h1>

  <p class="p9">Eleman ben, ajan 67 numaranın otuz birinci beyanı burada başlıyor. Talim dönemini hatırlanıyor. Geçmişte, <img alt="img2.png" height="12" src="../Images/img2.png" width="35" /> şehrinin sağlık bakanlığına bağlı fiziksel eğitim merkezinde yürütülen, silkme, koparma, <img alt="img2.png" height="12" src="../Images/img2.png" width="35" />, doğrudan ağırlık kaldırma gibi direnç çalışmalarına katılıyor bu ajan. Gözetim altında yapılıyor çalışmalar ve raporlar doğrudan en yüksek makama, sağlık bakanı <img alt="img2.png" height="12" src="../Images/img2.png" width="35" /> veriliyor.</p>

  <p class="p9">Güç çalışması yapılan standart bir salon; dört bir yana dağılmış demir metal ağırlıkların takıldığı raf sistemlerinden oluşan bir salon burası. Sabit barların ağırlığı yirmi beş kilodan elli kiloya, hatta yüz kiloya kadar varıyor. Düzeylere göre askılı ağırlık kaldırma, askeri pres, düz kaldırma hareketleri için gerekli alet edevatlar var. Bütün duvarlar ve zemin beton kaplı. Demir ağırlıkların yere çarpmasıyla çıkan çınlama sesleri, ağırlık üzerine ağırlık takılmasıyla çıkan tınlama seslerine karışıyor.</p>

  <p class="p9">Eleman Bokara ağırlıkları kaldırırken ıhlıyor. Otto o kadar gayret gösteriyor ki ıhlamaya acıyla karışık böğürtü karışıyor. Eleman Metro'nun gayretine iniltili bir soluk eşlik ediyor.</p>

  <p class="p9">Sıranın üzerine sırtüstü uzanmış eleman benin kolları, bu ajanın dışa çeken kasları sayısız yüzlerce basınçla direnç çalışması yapıyor. Tekrar tekrar bele kadar kaldırılan metal parçalar muazzam bir çekim gücü oluşturuyor, paslı barın her iki ucuna takılmış demir diskler çınlarken. Ağırlık altında eziliyor bu ajan.</p>

  <p class="p9">Resmi kayıtlara geçsin; Direnç çalışması sırasında eleman benin ortağı, eleman Magda. Sıra üzerinde eleman ben ağırlık çalışırken, Magda ata biner gibi bacaklarını ayırarak bu ajanın üzerinde yerini alıyor, bu ajanın kollarının yetmediği yerde, sonsuz bir ağırlık yükleyen ezici barları tutmak için hazır bekliyor. Magda'nın gösterişli apış arası bu ajanın burnunun tepesinde tüm haşmetiyle kendini gösterirken, eleman ben kaldırıyor, indiriyor, yüklü metal barı kaldırıyor, indiriyor ve göğüs kaslarını bu şahane durumun soylu hizmetine sunuyor.</p>

  <p class="p9">Bu ajan göğüs kaslarını gerip gevşetirken Magda, cesaret aşılıyor ve &ldquo;Zincirlerini kır, yoldaş&rdquo; diyor. &ldquo;Aptal çakala katlanmak zorunda değilsin!&rdquo; diyor. &ldquo;Yurttaş kafasını ezen Batılı devletlerin baskısına izin verme!&rdquo;</p>

  <p class="p9">Eleman benin kemikleri, kasları gıcırdıyor, eklemleri takırdıyor. Tendonları acıdan titriyor. Bu ajanın kolları kalkarken titreşiyor, neredeyse güçten kesilecek gibi zangırdıyor. Ağırlık artır. Ağırlık indir. Nefes göğüs kafesinde sıkışıyor. Yüz derisi şiddetli kan hücumuyla kızarıyor.</p>

  <p class="p9">Magda, tıslayarak, &ldquo;Acı çek, köle sürtük&rdquo; diyor. &ldquo;Amerikan tahakkümünü postallarının tabanıyla iyice ez!&rdquo; Bağırıyor; &ldquo;Amerikan kontrolüne karşı diren, mücadele et, aciz kukla!&rdquo;</p>

  <p class="p9">Eleman Magda kendi ağırlığını demir plakalar geçirilmiş alıştırma barına yüklerken. &ldquo;Birleşik Devletler medyasının, yoz endüstrisinin ayakları altında ezilmenin acısını hisset!&rdquo; diye bağırıyor. O ajanın kasıkları bu ajanın burnunun üzerine yapışıyor ve Magda bu ajanın göğüs kafesini göçertmek için tüm gücüyle yüklenirken, &ldquo;Batılı sömürgen tiranlığın cıvatalarının sıkıştırmasını hisset, emperyalist değirmen taşının öğütmesini...&rdquo; diye bağırıyor. &ldquo;Yoldaş!&rdquo; diyor, &ldquo;Amerikan aç kurtları bütün küresel yurttaşları yumuşatmak istiyor!&rdquo;</p>

  <p class="p9">Canını dişine takmış, hayatta kalmaya çalışan bu ajan Magda&rsquo;nın kilitlenmiş kol kaslarına direniyor. Eleman benin kafası eleman Magda'nın ağır kokulu, yapılı, muhteşem bacaklarının arasına sıkışmış; burnu kalça kaslarına dayanıyor.</p>

  <p class="p9">Bu ajan nefes alamıyor.</p>

  <p class="p9">Eleman Magda'nın iri kol kaslarının ikisi birden, kalın demiri bastırıyor. Eleman benin göğüs kafesi çöktü çökecek.</p>

  <p class="p9">&ldquo;Hazır ol, yoldaş!&rdquo; diyor Magda. &ldquo;Acımasız Batı ideolojisinin dönen çarkları altında ezileceksin!&rdquo;</p>

  <p class="p9">Sonra ertesi, çalışma salonunun kapısı sallanarak, kapaklandığı duvardan kurtuluyor. En saygın büyük yönetici sağlık bakanı içeri giriyor ve postalları iki yana açık, yumrukları her iki kalça kemiği üzerinde sıkılı, dikiliyor. Gözleri bütün elemanların üzerinde dolaşıyor.</p>

  <p class="p9">Resmi kayıtlara geçsin: Kural gereği, içerideki herkes. Tibor, Magda, Vaky, hep bir ağızdan. &ldquo;Selam, en muhterem büyük müdür!&rdquo; diyor. Eleman Mang, Chernok, Tanek hep beraber tek bir ses olarak, &ldquo;Lütfen, bize verdiğin bilgelik için şükranlarımızı kabul et!&rdquo; diyor.</p>

  <p class="p9">Ağırlık takılı barın altında çakılıp kalmış, göğüs kafesi baskıdan göçtü göçecek bu ajanın sesi. &ldquo;Lütfen, bize...&rdquo; diye gaklıyor. Kalp kası büyük basınç altında tekliyor. Ciğerleri, üzerine binen yükün altında ezilmiş, &ldquo;...bize verdiğin...&rdquo; diyor fısıldayarak.</p>

  <p class="p9">Büyük yönetici bakan baş selamı veriyor.</p>

  <p class="p9">Bütün elemanlar baş selamı veriyor.</p>

  <p class="p9">Büyük yönetici bakan yetkin öğretmen, muhteşem tiran Adolf Hitler'den bir alıntı yapıyor: &ldquo;Nefret, hoşnutsuzluktan daha uzun ömürlüdür.&rdquo;</p>

  <p class="p9">Postallar kısa bir yürüyüş yapıyor; cilalı siyah yürüyüş odanın ortasında bitiyor. Bütün elemanlar görüş alanı içine giriyor. Göğsü, kazanılan zaferlerin emaresi olarak birçok kabarık, kalın madalyayla dolu. Büyük yönetici bakan omzu yıldızlar ve apoletlerle dolu, göğüs kısmında altın sarısı kordanlar yer alan bir üniforma giyiyor. Omuzlarda altın sarısı saçaklar sallanıyor. Müdürün eli üniformasının tuniği içine dalıyor ve bir tomar kâğıt çıkarıyor.</p>

  <p class="p9">Kâğıtlar parlak fotoğraflardan, sayısız benzer fotoğraftan oluşuyor.</p>

  <p class="p9">Aynı anda mevcut şimdi, eleman Magda'nın güçlü, şişkin kasları bu ajanı serbest bırakıyor. Üzerindeki ağırlık yapan barı kaldırıyor. Barı alıp güvenle askıdaki yerine koyuyor.</p>

  <p class="p9">Eleman benin gözlerinin önünde yıldızlar uçuşuyor. Çılgınca koşuşan galaksi yıldızları. Göğüs kasları, omuz kasları, sırt kasları; bu ajanın bütün kasları güçsüz bir lastik gibi. Eller ve ayaklar yorgunluktan gevşemiş.</p>

  <p class="p9">Büyük yönetici bakanın bir işaretiyle herkes toplanıyor. Bütün elemanlar yaklaşıyor.</p>

  <p class="p9">Şimdi ertesi, en büyük saygın yönetici bakan parlak fotoğrafları beton zemine yayıyor. Zemin bir sürü fotoğrafla döşeniyor. Yarattığı geniş mozaiği daha da genişletiyor; bu yüzden elemanların geriye çekilip yer açması gerekiyor. Daha fazla, hep daha fazla fotoğraf yayılıyor zemine.</p>

  <p class="p9">Resmi kayıtlara geçsin: Fotoğrafların hepsinde sadece üç şey gösteriliyor. Et. Kan. Kemik. Çiğnenmiş, yumuşatılmış, dilimlenmiş deriden yağ ve kas dokusu damlıyor. Burulmuş ölgün ipler. Kıvamlı ketçap gölü. Dövülmüş dokular. Havuz oluşturmuş kırmızı meyve suyu. Kırık, parçalanmış kemikler.</p>

  <p class="p9">Resimler bütün görüş alanını kaplayacak kadar genişliyor Kesip biçilmiş enkaz. Kan sızan süngersi et parçaları. Parlak, beyaz renkli kemikler. Tortop olmuş deriler. Parçalanmış deriler. Eski düşünme makinelerinin gri et yığınları. Patlamış, dağılmış, kırmızı yapışmış.</p>

  <p class="p9">Bu gibi fotoğrafların genişleyen halısı neredeyse bütün salonu kaplıyor. Fotoğraf denizinin gelgitli kıyıları genişledikçe genişliyor. Kırmızılar kabarıyor. Islak parıltılar artıyor. Kanlı fotoğraflar seli o kadar fazla alana ihtiyaç duyuyor ki bütün elemanlar geri çekiliyor ve topukları beton duvarlara dayanıyor. Tibor, Magda. Oleg; bütün elemanlar geniş, kanlı et deniziyle soğuk beton duvar arasında sıkışıp kalıyor.</p>

  <p class="p9">&ldquo;Dikkat edin, genç yoldaşlar!&rdquo; diyor, büyük yönetici bakan, &ldquo;Bu sergiye daha yakından bakın.&rdquo;</p>

  <p class="p9">Yayılmış, serilmiş herkesin önüne, karma bir kolaj halinde, geniş bir çayır gibi uzanan çeşit çeşit ölü. İnsan yüzlerini ayırt etmek imkânsız. Sadece hamur haline gelmiş etlerden geniş bir havuz.</p>

  <p class="p9">&ldquo;Burada şerefli...&rdquo; diyor, büyük yönetici bakan, &ldquo;talihsiz ebeveynlerinizin dünyevi nihai kaderine tanık oluyorsunuz.&rdquo;</p>

  <p class="p9">Bu ajanın şerefli ailesi, Amerikan terörist bombardımanı sonucu… İşte canavarca düzenlenen saldırının kanıtı.</p>

  <p class="p9">Yüz yok. Sağ kalan yok. Acı veren şiddetli patlamayla, bütün aileler siliniyor. Böylesine acımasızca iptal ediliyor.</p>

  <p class="p9">Eleman benin sevgili annesi ve babası, Amerikan önyargılarının kurbanı oluyor. Birleşik Devletler&rsquo;in sefil insanlarının emperyal arzularının.</p>

  <p class="p9">Amerika için o kadar alışıldık bir şey... kahvaltı gevreği satanların paketin içine ikramiye olarak tabanca yerleştirmesi. Şaşırmamalı: Kafeste keskin usturalarla ölümüne savaşan insanların olduğu ahlaksız bir ülke burası. Canavar kamyonların yarıştığı.</p>

  <p class="p9">Böylesi kıpkırmızı kanlı resimler hayal ediyor bütün elemanlar beton köşede.</p>

  <p class="p9">Alıntı: &ldquo;Nefret, hoşnutsuzluktan daha uzun ömürlüdür.&rdquo;</p>

  <p class="p9">Sonra ertesi, büyük yönetici bakan elini tuniğinin içine sokuyor ve parmakları kalın bir dosyayı çekip çıkarıyor. Dosyanın kenarında &ldquo;Kargaşa Operasyonu&rdquo; yazıyor.</p>

  <p class="p9"><a id="a74"></a>&nbsp;</p>
</body>
</html>
