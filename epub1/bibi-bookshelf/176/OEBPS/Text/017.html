<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Onuncu Rapor</title>
</head>

<body>
  <h1 class="h11"><a id="a26"></a>Onuncu Rapor</h1>

  <p class="p9">Eleman ben, ajan 67 numaranın onuncu beyanı burada başlıyor. Bu ajan eski <img alt="img2.png" height="12" src="../Images/img2.png" width="35" /> saldırı sporu idmanlarını hatırlıyor. <img alt="img2.png" height="12" src="../Images/img2.png" width="35" /> Savaş Galerisi. Dövüş provası, birçok yıl öncesine tarihleniyor. Resmi raporlara geçsin: Burada yine eleman benin oluşum tarihi anlatılıyor.</p>

  <p class="p9">Eleman benin eğitiminin ilk derslerinin uygulaması.</p>

  <p class="p9">Burada standart savaş galerisi düşünülecek: Bütün duvarlar ayna kaplı. Pencere yok. Beton zemin eskiden kalma kan lekeleriyle bezenmiş. Bütün elemanlar tek bir uçan tekme darbesinden ibaret Uçan Sırtlan, <span class="t15">lash-pow,</span> idmanı için hazır. Özellikle eleman Pavel, ajan 43. Savaş galerisinin geniş salonunda boğuşma boyunca çıkan sesler yankılanıyor. Rakibin kasları üzerinde durmaksızın çalışan kemiklerin boğuk sesi duyuluyor. Galeride, elemanların dökülen terlerinin pis kokusuna, kan lekelerinden geçilmeyen zeminin eskilere dayanan tarihine bulanmış dezenfektan klorin kokusu karışıyor.</p>

  <p class="p9">Eleman benin tekme atmaya hazır, kalkmış ayağı eleman Magda&rsquo;nın kafatasını dağıtmak üzere havada savruluyor. Magda saldırı hamlesini savuştururken, bu ajanın kulağını patlatmak üzere kendi Uçan Sırtlan hareketini yapıyor. Bu ajan çakılıp kalıyor: kulak ise zil sesinde.</p>

  <p class="p9">Florasan lambasının parlak ışığı ve cızırtısı, homurtusu altında, boğuk darbeler iniyor arka arkaya; eleman Tang eleman Chernok'a tekme savuruyor. Eleman Sheena eleman Ling'e tekme savuruyor. Eleman Pavel, eleman Boban'Ia, ajan 11'le boğuşuyor.</p>

  <p class="p9">Resmi raporlara geçsin: Birbirine rakip iki elemandan hiçbiri çan eğrisi görünüşü vermiyor. Eleman Pavel&rsquo;in havada uçan tekmeleri her keresinde kaim bir tahta parçasını kırabilir. İki elini de aynı maharetle kullanabilen Pavel sert beton tuğlayı tek bir <span class="t15">swing-hash.</span> Fil Vuruşu hareketiyle tuz buz edebilir. Eleman Pavel'in her uçan tekmesi Dönen Kurt hareketidir: Göz açıp kapayana kadar kafaya tosla, beli yokla, gözü dürt, havada takla atıp yerine dön. Hiçbir ajan yanına yaklaşamaz.</p>

  <p class="p9">Resmi kayıtlara geçsin: Eleman Boban&rsquo;ın tam tersi bir yeteneği var: sürekli tereddüt. Herhangi bir darbe alırsa, &ldquo;Özür dilerim&rdquo; der. Kasıklara bir tekme, &ldquo;özür dilerim&rdquo;. Soluk borusuna bir kesme, &ldquo;özür dilerim&rdquo;. Rakibin yüzüne Kırbaçlayan Vaşak, <span class="t15">slash-scratch,</span> darbesi, &ldquo;özür dilerim&rdquo;. Eğer bir darbe alıp sendelemişse, Boban, ajan 11, yüzünü buruşturur, iki elini göğüs kafesi üzerinde birleştirir, akmak üzere olan suyu tutmak için gözlerini kısar. Sıktığı dişlerinin arasından Boban. &ldquo;İyi darbe, yoldaş&rdquo; der. Kendi acısıyla boğuşurken, &ldquo;Tebrikler&rdquo; der. Tıpkı Dalmaçya köpekleri gibi, oturmuş kan izleriyle benek benektir derisi. Topal bacağıyla sekerek yürür. Yüzü dikiş izleriyle doludur boydan boya. Boban'ın ön dişleri hiçbir zaman tam olmamıştır.</p>

  <p class="p9">Pavel sınıfın en birincisidir. Boban ise en sonuncusu.</p>

  <p class="p9">Pavel parlak kurttur. Boban ağlak güvencin.</p>

  <p class="p9">Boban domuz yavrusu gibi viyikleyip dururken. Pavel yumruk jndiriyor, tekme sallıyor. Ajan 43 eziyor, ajan 11 yere yapışıyor. Sonra ertesi o kadar yapışıyor ki en yeni kan izlerini ekliyor zemine. Pavel, ayağının topuğunu kullanarak vuruyor. Kıvrık dizinin kemiklerine vererek bütün ağırlığını eziyor, eziyor. Ağzından kan sızan, başındaki açılmış yarasından kan akan eleman Boban. &ldquo;Özür dilerim... özür dilerim... özür dilerim...&rdquo; diyor. &ldquo;Çok iyi darbe. yoldaş&rdquo; diyor.</p>

  <p class="p9">Her darbesiyle yeni bir yara açılıp kan boşalıyor ama Pavel durmuyor, vuruyor, eziyor, çiğniyor.</p>

  <p class="p9">Eleman Magda eleman benin gözünü karartmak için bir dirsek darbesi vuruyor. Eleman Tibor eleman Tanek'in boynunu büküyor. Bütün elemanlar duvarları kaplayan aynalarda görünüyor. Hepsinin ayakları çıplak. Pantolon ve üstlükten ibaret siyah üniformaların kemerlerinde resmi tabancalarının kılıfı asılı. Yüzlerinde karanlık savaş ifadeleriyle bütün elemanlar havaya tekme atarken, ajan 11'in. Boban'ın kan dolan ağzından zemine daha fazla kan akıyor, dişler dökülüyor ve o. salya kan karışımı kusmuğun arasından, &ldquo;Olağanüstü bir hamle, eleman Pavel&rdquo; diyor.</p>

  <p class="p9">Eleman Magda, eleman benin genital organlarına kavalkemiğini geçirmek için kabarıyor; biliyor çok acı verecek, hatta mide muhtevası dışarıya çıkacak. Eleman benin üreme silahı acıyla yanarken, bu ajanın ağzı, &ldquo;İyi iş, yoldaş&rdquo; diyor. &ldquo;Yara, elemanın bütün gelecek neslini tehlikeye atıyor&rdquo; diyor.</p>

  <p class="p9">Şimdi ertesi, eleman Pavel Uçan Sırtlan hamlesini kesip Boban kıyımına son veriyor. Pavel yerdeki elemanın tepesine dikiliyor, derin bir nefes alarak kendi göğsünü balon gibi şişiriyor. Eleman Pavel horozlanıyor, &ldquo;Ha ha!&rdquo; diyor. Ölümcül elleri gözün göremeyeceği bir hızla havayı kesip doğruyor. Kendi yumruğunu kendisi havaya kaldırıyor. Kabaran horoz, &ldquo;Bana kıracak daha fazla kemik getirin!&rdquo; diyor.</p>

  <p class="p9">Yeni şimdi, kapı duvardan ayrılıyor. Savaş galerisinin kapısı en tanınmış saldırı eğitmenini ortaya çıkarmak için yana çekiliyor. Lazım geldiği üzere, tüm uçan tekmeler duruyor ve bütün elemanlar hep bir ağızdan. &ldquo;Selam, en saygın, hürmetli eğitmen&rdquo; diyor. Tek bir ses halinde. &ldquo;Lütfen, bize öğrettiğin bilgelik için şükranlarımızı kabul ediniz&rdquo; diyor.</p>

  <p class="p9">Resmi kayıtlara geçsin: Boban selamlama sesi çıkarmıyor.</p>

  <p class="p9">Pavel&rsquo;in ayağı eleman Boban'ın göğüs kafesini dürtüyor. Yine tekmeliyor. Boban'ın gözkapağı derisi pır pır açılıp kapanana, dudaklarından fısıltı halinde &ldquo;Selam, çok saygın...&rdquo; sözü dökülene kadar, tekrar tekrar tekmeliyor. Ses kesiliyor.</p>

  <p class="p9">Eğitmen baş selamı veriyor.</p>

  <p class="p9">Bütün elemanlar baş selamı veriyor.</p>

  <p class="p9">Pek saygın eğitmen galerinin içine doğru kısa bir yürüyüş yapıyor. Saygın eğitmen, gözleri her savaşçı elemanı tek tek görsün diye başını çeviriyor o taraftan bu tarafa. Savaş galerisinin iç kısımlarına doğru ilerliyor, elleri arkada birleşik, yüz kemikleri sert. Ayakkabısının zeminde çıkardığı sesten başka ses duyulmuyor. Bütün kalp atışları hep birlikte ayakkabı takırtılarıyla uyum içinde atana kadar yürüyor. Sonra ertesi, ayakkabı duruyor. Bütün kalpler duruyor.</p>

  <p class="p9">En saygın savaş eğitmeni, gözleri eleman Pavel'i yakalasın diye başını çeviriyor. Çenesini öne çıkarıyor eğitmen ve &ldquo;En yüksek statünün zevkine varmışsın, yoldaş&rdquo; diyor. &ldquo;Bütün bu elemanların sınıfındaki en üstün eleman olduğuna karar vermişsin&rdquo; diyor.</p>

  <p class="p9">Kanlı ellerini arkasında birleştirmiş olan eleman Pavel'in göğsü kabarıyor, kabarıyor ve başını azıcık öne eğip selam veriyor.</p>

  <p class="p9">Gözler kaymış, zeminde iki büklüm kıvrılmış kanlar içinde yatan ajan 11'in kıçı titriyor. Bilge eğitmen elini uzatıyor ve &ldquo;Silahını bana ver. yoldaş Pavel&rdquo; diyor.</p>

  <p class="p9">Bütün elemanlara, yarı otomatik, çift basmalı tetik, içten tepmeli yükleme, bel kılıflı, boş kovanları çoklu kullanıma uygun on beş mermi alan şarjörüyle dokuz milimetrelik Beretta tabanca dağıtılır. Namlu hızı saniyede 2130.3 feet'tir. Eleman Pavel kendi kılıfının emniyet mandalını çözüyor, tabancayı çıkarıyor ve eğitmene uzatıyor.</p>

  <p class="p9">Sakin, donuk siyah Beretta&rsquo;yı alan saygın baş eğitmen; iyicil yönetici, inatçı diktatör Augusto Pinochet'den alıntı yapıyor: &ldquo;Bazen demokrasi kanla yıkanmalıdır.&rdquo;</p>

  <p class="p9">Saygın eğitmen, silahı iki büklüm yerde yatan Boban'a çeviriyor; tetik tık ediyor boşluğu alınırken.</p>

  <p class="p9">Gözlerini kısan eleman Boban'ın bedeni kıvrılıyor, büzülüyor, Kendi kalp kasının etrafında dertop oluyor. Burun delikleri suyu tutmak için havayı çekiyor. Üniforma kan içinde.</p>

  <p class="p9">Eleman Pavel'in ağzında mutlu bir gülümseme beliriyor. Her bir parlayan dişini ortaya çıkarıyor. Ağzı kulaklara vardıran gülümseme gözlerini çizgiye çeviriyor.</p>

  <p class="p9">Gözleriyle tanıklık eden elemanların hiçbiri soluk almıyor, hepsi ciğerlerinde tutuyor havayı. Ter damlalarının biriktiği deriler su içinde kalıyor.</p>

  <p class="p9">Sonra ertesi, silah boşalıyor. Ses karşılık veriyor. Kokulu duman yükseliyor.</p>

  <p class="p9">Aynı anda şimdi. Pavel'in sırıtan kellesi patlıyor. Mermi kafatasını geçiyor, kafasının içindeki açık gri muhtevayı boşaltıyor, aynadan duvara çarpıp etrafa sıçratıyor. Sıçrıyor eleman Magda'ya, eleman Chernok'a. bu ajana. Sıcak damlalar halinde gri süngersiler, eleman Pavel'in eski düşünme makinesi.</p>

  <p class="p9">Pavel'in iskeleti yamuluyor, salya sümük ağlayan Boban'ın yanına külçe gibi yığılıyor.</p>

  <p class="p9">Silahtan fırlayıp bir yay çizdikten sonra düşen sarı mermi kovanı beton zemin üzerinde, çın çın, ses çıkardıktan sonra zıplayıp tekrar düşüyor, tekrar çınlıyor, çın çın.</p>

  <p class="p9">Pavel'in bütün o eğitimi, bütün bilgi ve deneyimi, her hatırası, zafer düşleri, pişmanlıkları, sevgisi ve nefreti, öğrendiği her şeyin tarihi, trigonometri denklemleri, kimliğiyle birlikte bütün kişiliği, hepsi patlayıp saçılıyor. Bütün o beceri ve yetenek. Geçmiş ve gelecek. Bütün ince planlar, talim ve terbiye. Tuzla buz oluyor, dağılıp gidiyor. Bütün eski neşe ve hüzün, yarılan kafatasından dışarı uğrayan gri et parçalarıyla birlikte çıkıp gidiyor.</p>

  <p class="p9">Saygın saldırı eğitmeni dizini büküyor ve zemine düşen kovanı geri almak için eğiliyor.</p>

  <p class="p9">Resmi kayıtlara geçsin: Eğitmen duyuruyor, devlet destansı kahraman istemiyor diye. Spotlara ismini yazdırmak ve alkış almak için kişisel şöhret yaratmak boş. Eğitmen nutuk çekiyor devletin en çok istediği performans ortalama performanstır diye. Dikkat çekmenin, gösterinin hiçbir yararı olmaz. Soytarılığa yer yok. En iyi çabayı göster, ortalamayı yakala. Tırmanan egoyu bastır. Sıradan ol. Görünmez.</p>

  <p class="p9">Gereken, kendi benliğini silmek. Yoksa devlet yapar bunu.</p>

  <p class="p9">Ders sırasında, eğitmen tek tek elemanların yüzüne bakmak için başını çeviriyor. Herkesle göz teması kuruyor. Sonra ertesi gözlerini Pavel'den artakalan yığına döndürüyor. Gözbebeklerini, kanlı bir et yığını halindeki Boban'dan yana çeviriyor.</p>

  <p class="p9">Beton zemin üzerinde ajan 11 titriyor. Ödü bokuna karışmış Eleman Boban'ın pantolon paçasından sarı bir sidik damlası süzülüp düşüyor yere. İki dizini birden göğsüne yapıştırıp, kendini ne kadar küçültebilirse o kadar küçültmeye çalışıyor.</p>

  <p class="p9">Şanlı eğitmen silahın namlusunu eleman Boban'ın titreyen ense köküne doğrultuyor. Sonra ertesi, namlu parlıyor. Bam! Duman.</p>

  <p class="p9">Alıntı: &ldquo;Bazen demokrasi kanla yıkanmalıdır.&rdquo;</p>

  <p class="p9">Kalan son kanlar da ajan 11'i terk ediyor. Son nefesini verirken, dudağı kıpırdıyor eleman Boban'ın ve fısıltıyla, &ldquo;Çok çok tebrikler, saygın eğitmen&rdquo; diyor. Soluğuyla birlikte kendi hayatını da bırakırken, &ldquo;Mükemmel bir atış&rdquo; diyor.</p>

  <p class="p9">Boban'ın akan kanı... ihtişamlı Pavel'in patlayan gri parçacıkları... eleman Magda'nın, eleman Tanek'in, eleman benin yüz yanaklarından aşağıya yol yol süzülen soğuk ter damlaları... Bu ajanın dizleri kendiliğinden bükülüyor ve eğilince, eli yerdeki sarı metal kovanı alıyor. Parmak titriyor. Eleman benin avcu kavradığı boş kovanın sıcaklığını hissediyor.</p>

  <p class="p9"><a id="a27"></a>&nbsp;</p>
</body>
</html>
