<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Otuzuncu Rapor</title>
</head>

<body>
  <h1 class="h11">Otuzuncu Rapor</h1>

  <p class="p9">Eleman ben, ajan 67 numaranın otuzuncu beyanı burada başlıyor. <img alt="img2.png" height="12" src="../Images/img2.png" width="35" /> şehrinin dinsel propaganda dağıtım merkezine geri dönülüyor. Kalabalık yurttaş topluluğu, <img alt="img2.png" height="12" src="../Images/img2.png" width="35" /> eyaletinin aptal, hımbıl çokluğu arasında oturuyor bu ajan. <img alt="img2.png" height="12" src="../Images/img2.png" width="35" /> cemaati topluluğunun felsefi olarak ilgisiz, ahlaki olarak düşük, kültürel olarak bitik üyeleriyle oturuyor. Toplantı nedeni, şeytan Tony'nin kadavrasının toprak sakinlerini beslemek üzere tahliye edilmesi.</p>

  <p class="p9">Yılan yuvası. Amerikan kötülük bataklığı. Yozlaşma kovanı.</p>

  <p class="p9">Şeytanı içinde barındıran tabut, tıpkı açık sarı zorbanın tabutu gibi. aynı mabette aynı yere konmuş. Daha önce silahla vurulan, Zaire delegesinin, Doğu Timor delegesinin, Mısır ve Brezilya delegesinin tabutlarının konduğu yere.</p>

  <p class="p9">Törene, parafin silindirlere gömülü bütün sicimlerin yakılmasıyla başlanıyor. Mekân canlı bitkilerin nefis kokularıyla doluyor. Heykel adam hâlâ ölü, kırmızı boya kanayan, alçıdan. İbadet mabedinin sunağında sakat zombi, tökezleyen antik iskelet Doris Lilly duruyor ayakta, ölüden, çürüyen şeytan Tony'den kalan artıkların paketlendiği tabutun yanında iki büklüm duran saygın Bayan Lilly, mikrofonda patlayan balgamlı öksürük gürültüsünün ardından. &ldquo;Vekil rahibimiz Donald Cedar'ın yokluğunda&rdquo; diyor. &ldquo;Muhterem Anthony'nin trajik vefatı üzerine birkaç söz söylemek istiyorum...&rdquo;</p>

  <p class="p9">Ev sahibi baba Don Cedar, geniş soluklu inek bu bugün yok.</p>

  <p class="p9">Tavuk annenin pençeleri seğiriyor, tırnakları yüz dokusundan sonsuz küçük parçalar didikliyor. Ev sahibi anne iki katı fazla dozda Xanax kokuyor, terliyor su gibi, kasıklarından pilli füzenin vızıltısı gelmiyor. Rahim, plastik titreşim füzesinden yoksun.</p>

  <p class="p9">Resmi kayıtlara geçsin: Bu bugün itibariyle eleman ben, iki Amerikan çıyanını, iki yoz paraziti; okul silahşoru ile pedofili, silip yok etme becerisi gösteriyor. Bu katliamla tatmin olmuyor. Aksine, öldürülecek daha çok parazit olduğunu gösteriyor bu ajana sadece. Belki mümkün olmayacak ama sonsuza kadar yok etme arayışı sürecek.</p>

  <p class="p9">Mabedin sıralarında ayrıca kedi kız kardeş ve domuz erkek kardeş de oturuyor.</p>

  <p class="p9">Eleman Magda törende hazır bulunuyor; o ajanın elleri gizli dölün çevresinde, derinin üstünde geziniyor.</p>

  <p class="p9">Matem için toplanan cemaatin arasında Trevor Stonefieid'ın dişi ebeveyni de var.</p>

  <p class="p9">Titrek iskelet Doris Lilly methiye nutku atıyor. Su akıtan gözbebeği yusyuvarlak açılmış, çok acı çekiyor. Çok üzgün. Şeytan Tony&rsquo;nin ölü bedeninin yerde yatarken bulunduğunu, ölümünün kaza sonucu düşmeye bağlı olarak beyin kanamasından kaynaklandığını açıklıyor. Kalp kasının uzun süre çalışmaması yüzünden bulunduğunda bedeni soğukmuş. Alçı ayakların dibinde yatarken bulunmuş. Bulgular gün gibi ortada: Halının üzerinde, şeytanın kulak kanalından ince bir sızıntı halinde akan bir kan lekesi varmış.</p>

  <p class="p9">Methiye ne eleman Magda'nın iç çamaşırı bikinisinden ne lekesinden ne tohumdan ne de nörotoksinden bahsediyor, bıraktığında, iç çamaşırı şeytan Tony'nin ölüm titremeleri geçiren parmakları arasında duruyordu. Pamuklu kumaş kirliydi; bu ajan donup kalmıştı, hareket edemiyordu. Eleman ben kendini zorla çekip çıkardı dışarıya.</p>

  <p class="p9">Eleman benin düşünme makinesinin içinde... büyük bir korku… Bu ajan düşünüyor, eğer eleman benin bütün benliği Amerikan varlığım yok etmeye, homoseksüelleri öldürmeye, Metodist dini ezmeye, Lutherci ve Baptist kültü parçalamaya, bütün kokuşmuş burjuvaziyi ortadan kaldırmaya adanmışsa... sonunda böylesi toptan temizlik başarılı olursa... bu ajan işe yaramaz, gereksiz, değersiz bir varlık olup çıkmaz mı?</p>

  <p class="p9">Eğer kötü düşman yoksa... eleman ben de varlık nedenini kaybedecek mi?</p>

  <p class="p9">Şeytan Tony'nin gömülme törenine tanıklık etmek için oturan kedi kız kardeş, fısıldayarak, &ldquo;Babam bir şey icat etmek üzere sözleşme imzalamıştı&rdquo; diyor. &ldquo;Bu, Starbucks türünden küresel çapta şubeler açan bir kahve şirketi için yeni bir tür az şekerli, karamelli vanillaydı&rdquo; diyor. &ldquo;Güya tadı dayanılmaz olacaktı.&rdquo;</p>

  <p class="p9">Ev sahibi baba Don Cedar'ın polis tarafından gözaltına alınma nedeni de buymuş. Askeri endüstri tesisi, yiyecek şirketinin komplosuna kurban gitmiş.</p>

  <p class="p9">Eleman benin düşünme makinesi içinde birbiriyle çarpışan düşünceler arasında, bu ajan tuzağı yakalamaya çalışıyor, duruyor öyle kararsız. Korkmuş Amerikan düşmanı teskin etmeye ve korumaya mecbur hissediyor kendini, eleman benin nefretinin tek hedefi olsa da. Eleman benin anavatanı devletinin nefretinin. Bu ajanın, daimi yok etme görevini teminat altına almak için Amerikan çıyanı arzını teminat altına alması gerekmiyor mu?</p>

  <p class="p9">Bu elemanın kafatasının içinde düşünceler gidip geliyor, hangisinin terörü besleyeceği kesinliğini kaybediyor: Düşmanı korumak mı yoksa büyük nefretin verdiği enerjiyle bu ajanın ömür boyu işine, tek bir amaca odaklanması mı?</p>

  <p class="p9">Kedi kız kardeş yanında oturuyor, lehim ve patlayan katil fallustan, eriyen saldırgan fallustan yayılan siyah duman kokuyor. Kedi kız kardeş. &ldquo;Louis Pasteur işinde olan şeyin tam tersi oldu&rdquo; diyor. Gömülme töreni sürerken, fısıltıyla, &ldquo;Muzlu karamelli fındık ezmesi işi kirletildi&rdquo; diyor. &ldquo;Ortaya bu aşırı ölümcül yaratık çıktı...&rdquo;</p>

  <p class="p9">Çok saygın mumya, kokuşmuş kadavra Doris Lilly, papağan ağzını oynatıyor, vınlıyor. Pörsük elleri, bulutlanmış kataraktlı gözlerinin akıntısını siliyor.</p>

  <p class="p9">Kedi kız kardeş fısıltıyla açıklıyor: &ldquo;Bakteri katkılı yapay tat ve aşırı zehirli sporları olan taze mantar, derin dondurucuda depolanmadığı sürece, aslında ölümcül bir nörotoksin kaynağıdır.&rdquo;</p>

  <p class="p9">Bu şimdi, aynı şimdi, kız kardeş fısıldarken, mumya Doris Lilly burun deliklerine birikmiş sümüğü boşaltıyor burnuna kapakladığı mendile ve &ldquo;Şimdi muhteremi seven herkesi ayağa kalkmaya ve ileri çıkıp... veda etmeye davet ediyorum&rdquo; diyor.</p>

  <p class="p9">Resmi kayıtlara geçsin: Hiçbir yurttaş ayaklarını gerip kalkmaya teşebbüs etmiyor.</p>

  <p class="p9">Eleman Magda gözünü bu alana dikiyor. Kedi kız kardeş gözünü Magda'ya dikiyor.</p>

  <p class="p9">Duran şimdi, sonraki şimdi, sonraki şimdi, birçok sürüp giden şimdi, hiçbir yurttaş yerinden kıpırdamıyor. Herkes oturduğu yerde kalıyor.</p>

  <p class="p9">Kedi kız kardeşe göre, fısıltıyla anlatıyor, yakın bir tarihte yapılan tetkikte nörotoksine rastlanmamış. Tek kanıt, güvenlik kayıtlarına göre, Don Cedar'ın geceleri sık sık tesisleri yağma etmesi. Bugünün gecesi tesise girilmiş gizlice ve nörotoksin kayıp olmuş. Zehir yerinde olmayınca yasal yetkililer ev sahibi babayı hırsızlık şüphesiyle gözaltına almış. Soruşturma sonucu, maksimum cezaya çarptırılabilirmiş.</p>

  <p class="p9">Sonunda eleman Magda ayaklarını geriyor. Sıranın sonunda ayağa kalkıyor. Magda'nın ayakları ortadaki boşlukta ilerliyor ve o, işlevsiz hale getirilmiş şeytanın yattığı tabuta yaklaşıyor birkaç adım atarak.</p>

  <p class="p9">Aynı anda, açık sarı zorbanın dişi ebeveyni gözlerini bu ajana dikiyor. Tutuklanan erkek Stonefieid'ın evli olduğu eşi, eleman yüzüne sabitliyor gözlerini. Elleri kenetlenmiş dişi Stonefield, parmakları arasında beyaz renkli bir kâğıt tutuyor. Parmaklarının kapanına sıkışmış, beyaz, kâğıt bir zarf.</p>

  <p class="p9">Aynı şimdi, domuz erkek kardeş mabet sıralarının bir kenarındaki yerinden kalkıyor. Bu şimdi. Trevor'ın dişi ebeveyni karşı sıradan kalkıp orta kulvara giriyor. İki yurttaş karşılaşıyor. Dişi, gizli mesajını veriyor; başı, domuz köpek erkek kardeşin kulağına neredeyse değecek kadar eğiliyor. Ev sahibi erkek kardeş kulağını veriyor, dinliyor ve eli verilen zarfı almak için uzanıyor. Beyaz zarf, dişi parmaklar arasından kayıp gidiyor.</p>

  <p class="p9">Sonra ertesi, iki yurttaş da ortada ilerliyor. Paketlenmiş leşe son saygılarını sunmak için bekleşen kalabalığın arasında yerlerini alıyorlar.</p>

  <p class="p9">Laf kalabalığı yapan iskelet Doris Lilly, titreyen ölü deri maskesi, tamponlu deri maskesi, &ldquo;Hissediyorum ki, yakında kaybettiğimiz sevgili muhterem şu sözlerime katılacaktır...&rdquo; diyor. <span class="t18">&ldquo;</span>Sözcükler<span class="t18">,</span> keşfedilmemiş dünyalara köprüler kurar.&rdquo;</p>

  <p class="p9">Tarihi saygın madamın gözleri eleman benin yüzüne dikiliyor. Ölgün gözler bu ajanın gözleriyle buluşuyor.</p>

  <p class="p9">Tabutu ziyaret etmek için beklerken, domuz köpek erkek kardeş beyaz kâğıt zarfa bakıyor, içindeki katlanmış mektuba göz atıyor. Ev sahibi erkek kardeş mektubu okuyor.</p>

  <p class="p9">Kedi kız kardeşin sesi protesto ediyor ve fısıldayarak. &ldquo;O benim <span class="t15">babam&rdquo;</span> diyor. &ldquo;Ve çok yakın bir zamanda <span class="t15">senin</span> de baban olacak&rdquo; diyor. &ldquo;Onun <span class="t15">hapiste</span> çürümesine izin veremeyiz.&rdquo;</p>

  <p class="p9">Kırmızı balmumuyla çevrelenmiş çarpık ağzını mikrofona dayanan Doris Lilly, antik ölgün kadavra, tekrarlıyor eski söylediğini: &ldquo;Sözcükler... keşfedilmemiş... dünyalara... köprüler... kurar.&rdquo;</p>

  <p class="p9">Manyak lider, saygın rehber Adolf Hitler'den bir alıntı bu, harfi harfine.</p>

  <p class="p9"><a id="a73"></a>&nbsp;</p>
</body>
</html>
