<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Yirmi İkinci Rapor</title>
</head>

<body>
  <h1 class="h11"><a id="a59"></a>Yirmi İkinci Rapor</h1>

  <p class="p9">Eleman ben, ajan 67 numaranın yirmi ikinci beyanı burada başlıyor. <img alt="img2.png" height="12" src="../Images/img2.png" width="35" /> oluşum yılında gerçekleşen en kötü olay hatırlanıyor. <img alt="img2.png" height="12" src="../Images/img2.png" width="35" /> tarihindeki terörist saldırıyla ilintili aile faciası. <img alt="img2.png" height="12" src="../Images/img2.png" width="35" /> belediye alanı içinde masum yurttaşların katli.</p>

  <p class="p9">Resmi kayıtlara geçsin; Burada yine ilk çocukluk tarihi anlatılıyor. Bu ajanın erken yaşlardaki eğitiminin önemini pekiştirmek için. Eleman benin hayatını şekillendiren, temeldeki bu feci travmadır.</p>

  <p class="p9">Burada anlatılan, her genç yurttaşın hangi meslek dalında ilerleyeceğini belirleyen akademik sınavın ilk turunda geçen bir sahnedir. Giriş kapısında ailelerinin yanından alınarak Geleceği Kurma Bakanlığı'nın içinde tecrit edilen çocuklar, art arda dizilmiş sayısız metal sıralarda oturuyor. Bu ajanın erkek ve dişi ebeveyni onu en son, girişe uzanan merdiven yokuşunun alt basamağında görüyor. Devasa merdivenleri, ilerledikçe her basamağı bu ajanın diz boyunu daha çok geçen merdivenleri tırmanan eleman ben her adımda dizlerini göğüs hizasına kadar kaldırıp bir üst basamağa dayanarak bedenini yukarıya çekiyor. Aynı kuşaktan sürü halindeki çocuklar dik yokuşu çıkmak için büyük bir mücadele veriyor ve merdivenlerin sonuna geldiklerinde kafalarını çevirip aşağıya bakınca bütün anne babaların, ayrı yüzleri olmayan sıradan insan kalabalığına indirgendiğini keşfediyorlar.</p>

  <p class="p9">Sonra ertesi, bütün çocuklar uzun koridorlardan geçirilerek, sürekli olarak sağa dön, sola dön, bekle komutları eşliğinde, binanın derinlerine götürülüyor. Konuşma yok. Üzerindekileri çıkarmak yok.</p>

  <p class="p9">Gizliden gizliye bu ajan kafatasının içinden sayıyor. <span class="t15">Nobelyum, osmiyum, oksijen...</span></p>

  <p class="p9">Yankılanan ayak seslerinden başka sesin duyulmadığı bir yolculuğun sonunda çocuklar pencereleri olmayan, okyanus kıyısında yer alan bir plajdaki sonu gelmez dalgalar ya da ufuk kadar sonsuz sayıda sıranın art arda dizildiği bir mahzene varıyor. Muazzam genişlikteki iç mekân metal sıralar denizi. Çıt çıkmıyor. Yeni emirler gelene kadar konuşmak yasak.</p>

  <p class="p9">Eleman benin sırasının üstü, kendisinden önceki konukların oyarak yazdığı, bu ajanın anne ve babasından da öncesine uzanan Arapça rakamlarla tahrif edilmiş. Belki, önceki muzaffer, muhterem ataların kırdığı rekorların yılları kazınmış sıraya. Belki de, yaygın yıkıcılık örneği: geçmişte sınavın başlamasını beklerken can sıkıntısından patlayan çocukların bıraktığı izler. Bomboş oturmanın şaşkınlığıyla. Gelecekteki kariyerin belirleneceği, dehşet içinde beklenen bugünde. Hekim mi yoksa ölü çukuru kazıcısı mı olacak... Geceleri aydınlatan bir mühendis mi yoksa zavallı bir paspasçı mı olacak diye.</p>

  <p class="p9">Masanın üzerine derin çizgilerle, oyularak, bilge yönetici, soylu general Adolf Hitler&rsquo;den bir alıntı kazınmış: &ldquo;Muzaffer olan asla sorgulanmayacaktır, şayet gerçeğin ne olduğunu kendisi söylüyorsa<span class="t18">.&rdquo;</span></p>

  <p class="p9">Belki devlet gizlice, sınavı bekleyen öğrencileri bu esnada izliyor. Belki sayısız gizli kamera var. Çocuğun emirlere uyup uymadığını, sabırla oturup oturmadığını, huysuzluk yapıp yapmadığını kaydediyor, yazıyor. Eller yanlarda; gözler ileriye baksın. Ya bu ya da... eğer çocuk sorun çıkarıyor, yaramazlık yapıyorsa, ona uygun tek kariyer sakatat temizlemektir.</p>

  <p class="p9">Birçok uzun şimdinin, yavaş şimdinin, geçmek bilmeyen şimdinin ardından, çok sayıda denetçi ekibi giriş yapıyor. Her sıra dizisi boyunca uzun bir yürüyüş gerçekleştiriyor, sınav kâğıtlarını dağıtıyor, birçok boş kâğıt veriyor. Her çocuğa ucu açılmış, tek bir kurşunkalem düşüyor. Denetçiler komut veriyor; Sınavı bitiren her çocuk, ayağa kalkacak, büyük salonu girdikleri kapıdan terk edecek, sınav kâğıtlarını çıkış kapısında bekleyen denetçiye verecek.</p>

  <p class="p9">Kariyer sınavı şöylesine tipik bilgiler talep ediyor; De Moivre'nin Teoremi'ni açıklayın. Açısal devinirlik denklemini uygulayın. Çokdüzlemlilik formülünü kullanarak alan hesabı yapın. Avrami denklemini gösterin. Biot-Fourier denklemini. Dönüşsel kinetik enerji denklemini. Manganezin atom ağırlığını yazın. Reykjavik şehrinin enlem ve boylamını yazın. En aptal çocuğun zekâ düzeyini aşan hiçbir şey sorulmuyor. Basit görev. Büyük çaba gerektirmiyor. Sadece temel bilgilerle sınırlı sorular.</p>

  <p class="p9">Selsius'u Fahrenheit'a çevir. Foot-pound ölçülerini Newton metre ölçülerine çevir.</p>

  <p class="p9">Feuerbach Teoremi'ni kullan. Sylow Teoremi'ni.</p>

  <p class="p9">Denklemlerde endişe edilecek bir şey yok. Ghent Anlaşması'nın imzalandığı tarihi yaz. Dünya ile Ay, Dünya ile Mars, Mars ile Jüpiter arasındaki mesafeyi.</p>

  <p class="p9">Eleman benin düşünme makinesi sınavı çabucak bitiriyor, bütün sorulara doğru cevap veriyor. Kalkıyor ve kâğıdını denetçiye teslim ediyor. Şimdi ertesi, uzun koridor boyunca yeni bir denetçinin peşi sıra gidiyor. Neredeyse bütün çocuklar hâlâ masalarında oturuyor, kafalarını kaşıyor, tahta kalemlerin gövdelerinde diş izlerini bırakıyor, başlarını önlerindeki kâğıtlara gömüyor. Başka çocuklar, kafatasları sıranın üzerindeki kıvrılmış kollarının üzerine düşmüş, uyuyor.</p>

  <p class="p9">Neşe içindeki bu ajan anne babasına kavuşmak için hızla yürüyor, onlara sınavın nasıl basit olduğunu, her soruya nasıl doğru cevap verdiğini, muhtemelen hekim, mühendis ya da büyük bir kimyacı olacağını anlatmak için. Gelecekte büyük prestij sahibi olacağını, anne babasına güvenli bir statü kazandıracağını anlatmak için. Belki kendi özel tuvaletleri olacağını. Belki özel otomobil hakkı kazanacaklarını... Öyle heyecanlı ki bu ajan yolun yeni, daha küçük bir salona çıktığını fark etmiyor. Oturması emrediliyor tekrar. Bu sırada çok daha az sayıda kendi yaşıtı çocuk var. Daha sonra isimlerini öğreneceği bu çocuklar. Magda. Oleg. Ling, Tibor. Odadakilerin hepsi dört yaşında, kendisi gibi. Mang. Pavel, Boban, Sheena ve Bokara. Sonra Vaky. Metro, Sasha, Chernok, Tanek, Vigor... Hepsi daha sonra eleman benin yoldaşı olacak.</p>

  <p class="p9">Resmi kayıtlara geçsin: Çocukların hiçbiri konuşmuyor. Oturmuş bekliyor, eller yanlarda, başlar dik.</p>

  <p class="p9">Sonra fark edilecek ki, odadaki bütün çocuklar kariyer sınavında mükemmel sonuçlar almış.</p>

  <p class="p9">Odanın kapısı duvarda kapaklı duruyor.</p>

  <p class="p9">Gizlice bu ajan kafasının içinden, sessizce, küçük duasını okuyor: <span class="t15">Samaryum, skandiyum, selenyum...</span> Çamaşırların; bluz, pantolon, tunik, hepsinin görünmez rüzgârın müziğinde dans edişini yeniden görmeyi ne kadar da çok istiyor. Sayısız güvercinin çalım satarak yürüyüşünü.</p>

  <p class="p9">Ne var ki, sonra ertesi, kapı duvarda dönüp açıklanıyor ve içeriye, gömleğinin kalbinde sıra sıra dizilmiş altın madalyalarıyla ve kızıl renkli rozetleriyle, üst düzey muhafız üniforması giymiş bir devlet görevlisi giriyor. Belinde dokuz milimetrelik, yarı otomatik Beretta tabanca. Cilalanmış siyah deriden iki postal ışıldıyor odanın içinde. Postallar girer girmez huzurdaki çocuklar kalkıp hazır ola geçiyor.</p>

  <p class="p9">Yönetici muhafız, üniformasının baş kabını çıkarıyor, dirseğiyle bedeni arasına sıkıştırıyor, odanın içinde yürürken gözlerini hazır olda bekleyen öğrencilere dikiyor. &ldquo;Tebrikler&rdquo; diyor muhafız. Kendi elini pantolonunun içine daldıran muhafız dörde katlanmış bir kâğıt çıkarıyor. Elindeki kâğıdı katsızlıyor. Beyaz kâğıt üzerine sözler basılmış. Muhafız, kâğıtla kendi gözlerinin önünü kapattıktan sonra okumaya başlıyor: &ldquo;Burada, en umut vaat eden yurttaşlar, devletimizin gelecek muhteşem kuşağını kanıtlamış bulunuyor.&rdquo;</p>

  <p class="p9">Yönetici muhafız, diğer öğrencilerin çoğunun sınavı tamamlamak için nasıl uğraştığını, böylelerinin devletin geleceği için sınırlı beceriler sunacaklarını anlatıyor. En iyileri, bir ihtimal, sadece nükleer fizikçi ya da uçak mühendisi falan olabilecek.</p>

  <p class="p9">&ldquo;Ancak&rdquo; diyor, yönetici muhafız, elindeki kâğıttan okumayı sürdürerek, &ldquo;bu odadaki çocukların arasından birileri, şu tarihte fiiliyata geçirilmiş devletin bütün geleceğini kontrol edecek. Bu odadakilere devlet ve partinin en tepe noktalarındaki pozisyonlarda tam yetki verilecek.&rdquo;</p>

  <p class="p9">Sonra ertesi, büyük bir üzüntüyle kötü haberi veriyor. Yönetici muhafız, Amerikan milletinin bizim barışçıl şahane medeniyetimizin daimi ana düşmanı olduğu büyük gerçeğini açıklıyor. Yoz, kokuşmuş Amerika'nın. Muhafız, yakın tarihli geçmişte Birleşik Devletler teröristlerinin bizim masum yurttaşlarımızı hedef alan saldırılarına ilişkin istatistiki bilgiler veriyor. Sık sık yakın tarihli. Amerikan intihar bombacılarından bahsediyor. Yıkıcı yakıcı Hollywood filmlerinden.</p>

  <p class="p9">&ldquo;Bizim en potansiyel liderlerimiz olarak&rdquo; diyor, yönetici muhafız elindeki kâğıttan okuyarak. &ldquo;Lenin, Mao ve Peron'un yüce bilgeliğine kafataslarınızı açık tutmalısınız.&rdquo; Muhafızın sesi giderek gürleşiyor, yükseliyor ve &ldquo;Kafataslarınızın içini Hitler, Stalin ve Troçki'nin saygın yol göstericiliği için boşaltmalısınız&rdquo; diye okuyor.</p>

  <p class="p9">Bugünün sabahından sonra, huzurdaki bütün çocuklar devlet tarafından evlat ediniliyor. Hükümet onları muhteşem birer ergen olarak yetiştirecek.</p>

  <p class="p9">&ldquo;Bugünden itibaren&rdquo; diyor, yönetici muhafız, &ldquo;Hiçbir zaman yalnız olmayacaksınız, kafanızın içinde.&rdquo;</p>

  <p class="p9">Geleceğe ilişkin bütün düşünceler sadece ve sadece devletin öğrettikleri olacak. Kısacası, aydınlatılmış ideolojik eğitim.</p>

  <p class="p9">Bugünün sabahında, diye okuyor sesli olarak yönetici muhafız, başkent şehrimizin merkezi bu tarihe kadar görülmüş en büyük Amerikan terörist saldırısına tanık olmuştur. Kariyer sınavının yapıldığı sıralarda, Amerika Birleşik Devletleri kaynaklı yabancı teröristler kirli nükleer araçlarını patlatarak sayısız insan öldürdü, birçok sektörü kirletti. Huzurda bulunan çocukların anne babalarının da zayi olduğu bildiriliyor. Acımasız Amerikan şeytanları tarafından katledildiler. En değerli aile ilişkileri Birleşik Devletler'in gizli askeri eylemleriyle parçalanıp yok edildi.</p>

  <p class="p9">Yönetici muhafız, üzerinde harfler basılı olan kâğıdı yüzünün önünden çekiyor, katlıyor, pantolon cebinin derinlerine atıyor. Muhafız. &ldquo;Matem yok!.. Devletimizin en şerefli şehit atalarının çocuklarından beklediği, yalnızca yılmadan çalışmak, çalışmaktır&rdquo; diyor ve ekliyor &ldquo;Böylesine başarılı bir sınav için sizi kutluyorum.&rdquo;</p>

  <p class="p9">Alıntı: &ldquo;Muzaffer olan asla sorgulanmayacaktır, şayet gerçeğin ne olduğunu kendisi söylüyorsa.&rdquo;</p>

  <p class="p9">Bu ajan yakın bir tarihte, akranlarının önünde komik duruma düşmemek için, dişi ebeveyninin dudaklarını nasıl reddettiğini, nasıl sadece elini kavradığını hatırlıyor.</p>

  <p class="p9">Yönetici muhafız, üniformasının baş kabını kellesinin üzerine yerleştiriyor ve &ldquo;En önemlisi, devletin bu Amerikan şeytanlarından intikam almak için harekete geçmesidir&rdquo; diyor. &ldquo;Beni takip edin.&rdquo; Muhafız arkasını dönüyor ve çıkıyor. Peşi sıra Tibor, Chernok. Vaky, Magda... bütün elemanlar sonraki gelecek ailelerine katılmak üzere ilk adımlarını atıyor. Yönetici muhafızın standart 22.5 inçlik, her beş adımda yirmi yarda olan muntazam adımlarını takip eden elemanlar yeni ölümcül intikam görevine doğru yürüyüşe geçiyor.</p>

  <p class="p9"><a id="a60"></a>&nbsp;</p>
</body>
</html>
