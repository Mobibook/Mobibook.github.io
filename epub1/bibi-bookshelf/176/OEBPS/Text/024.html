<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>On Yedinci Rapor</title>
</head>

<body>
  <h1 class="h11"><a id="a47"></a>On Yedinci Rapor</h1>

  <p class="p9">Eleman ben, ajan 67 numaranın on yedinci beyanı burada başlıyor. <img alt="img2.png" height="12" src="../Images/img2.png" width="35" /> kentinin dinsel propaganda dağıtım merkezine ulaşılıyor. Sebt <img alt="img2.png" height="12" src="../Images/img2.png" width="35" />. <img alt="img2.png" height="12" src="../Images/img2.png" width="35" /> mezhebi. Resmi kayıtlara geçsin: Bu ajanın, Model Birleşmiş Milletler'den sonra ilk defa kamuya açık bir yere gidişi söz konusu.</p>

  <p class="p9">Normal dizilişe ek olarak, sahte ölü erkek heykeli, çatılmış iki kalas üzerinde, sahte alçıdan, işkenceye uğrayan erkek, el ve ayakları kırmızıya boyayan sahte kan... canlı çiçeklerin genital organlarının kokusu... sicimlerinden yanan, beyaz silindir parafinler, birçok küçük zayıf ışık kaynağı. Bu bugün, bütün bunlara ek olarak bir yığın medya çakalı, havlayan av köpekleri, daire çizen akbabalar, yüklü kameralarını doğrultan seğirtik burunlu sırtlanlar, eleman benin gözyuvarını çıkaracak gibi uzatılan mikrofon. Ölümcül medya parazitleri bağırıyor, gülümseme istiyor, o yana bakmamı, bu yana bakmamı, ciddi durmamı istiyor. Flaşlar bu ajanın retinalarını dağlıyor.</p>

  <p class="p9">Yozlaşmış dejenere Amerikan medyası bu ajanın imajını işliyor, bu ajanın sesini duyuruyor sonsuz kere yeniden üretilecek bir ürün olarak, insanları otomobil almaya ve soda tüketmeye zorlayacak sinsi pazarlama stratejisi olarak faydalanmak üzere Her zaman satın al, her zaman tüket.</p>

  <p class="p9">Ev sahibi ailenin otomobilini korumaya verdiği asfalt alanın ortasından başlayarak, medya çakalları inek babayı, tavuk anneyi izliyor; domuz köpek erkek kardeşi, kedi kız kardeşi ve bu ajanı izliyor. İbadet mabedinin girişine varıncaya kadar peşinden ayrılmıyor hiçbiri.</p>

  <p class="p9">Mabedin içinde kapı kenarında, Wal-Mart'ın deri mumyası Doris Lilly dikiliyor.</p>

  <p class="p9">Geniş soluklu inek babanın gömleği terden sırılsıklam; ağzı büyük bir oksijen kütlesini yalayıp yutuyor ve kusuyor. İbadet mabedinin içine ulaşan İnek yüzünü kan basıyor ve kor gibi oluyor yüzü. Bu arada bir eli, kalp kasının bulunduğu sarkık göğüs bölgesini avuçluyor. Tavuk anne kendi kemikli pençelerini sallıyor, kendi yüzüne serin rüzgâr essin diye.</p>

  <p class="p9">Mabedin ileriye çıkık sahnesine sıra sıra, içinde çeşitli Birleşmiş Milletler delegesinin, kurtçukların besini, toprağın bakterisi olmadan önce kadavralarının konduğu süslü kutular dizilmiş. Bıngıl bıngıl sallanan duyarlı yağ torbaları yok artık. Haşhaş tüketmek yok. Zaire delegesi hanımefendi, mevcut şimdi, ipek beyaz bir elbise giymiş, üzerinde sonsuz sayıda küçük inci dizili ve solgun elleri göğsünün üzerinde, kırmızı ve beyaz renklerdeki orkidenin canlı ve narin genital organlarını tutuyor. Delege ölüleri, altı yumuşak destekli ve pembe renkli kumaş döşeli kutunun içine iyice yerleştirilmiş.</p>

  <p class="p9">Doğu Timor delegesi beyefendi, ölü eliyle bir topu kavramış; yüzünün yanakları pembe boyanmış. Mısır delegesi beyefendinin iki eline birden Hıristiyan İncili yerleştirilmiş, boynuna sonsuza dek düğümlenmiş ipek bayrak sarılmış. Brezilya delegesi merhum hanımefendinin elleri, ucunda, artı işareti şeklinde bağlanmış kalaslara çakılı ölü adam asılı, boncuklu bir gerdanlık kullanılarak birbirine tutuşturulmuş.</p>

  <p class="p9">Mabedin içlerine kadar sızmış medya sırtlanları halka oluşturuyor: Tehdit edici kameralar ormanı, sürekli gözleri kamaştıran, gözleri kör eden ışık patlamaları, kayıt yapan videoların hiç sönmeyen ışıkları. Yüze dayanan mikrofonlar.</p>

  <p class="p9">Mabedin içinde konuşlanmış eleman Tanek. eleman Ling ve eleman Vaky.</p>

  <p class="p9">Uruguay delegesi, Hindistan delegesi ve saygın Madam Bıngıl Memeler yine yerlerini almış.</p>

  <p class="p9">Resmi kayıtlara geçsin: Şeytan Tony henüz huzura çıkmadı.</p>

  <p class="p9">Sayısız kamera ışığının ısıttığı ve aynı şekilde sayısız mikrofonun dinlediği, geniş soluklu ev sahibi baba aile sırasının ortasındaki yerini boşaltıp ölü kutularının bulunduğu ibadet sahnesine kadar kısa bir yürüyüş yapıyor. Boya kanayan alçı adamın altına geçiyor. Ev sahibi baba üzgün bir sesle konuşmaya başlıyor: &ldquo;Bir cemaat olarak bugün hepimiz çok büyük üzüntü içindeyiz...&rdquo;</p>

  <p class="p9">Trevor Stonefieid'ın ölüsü sergilenmiyor. Stonefield sülalesinin hayatta kalan fertleri de yok ortalıkta.</p>

  <p class="p9">İbadet sunağına çıkmış ev sahibi inek baba. &ldquo;Çok değil, kısa bir süre önce, bize genç bir adam geldi, kir pas içinde, yırtık pırtık elbiseli, yerlerde, ilkel mutfak ateşinde pişirilen domuz gibi kokan bir çocuk&rdquo; diyor. &ldquo;Bu çocuk bir yetim olarak, umutsuzluğun, uzun tarih içinde yanlış politik yönlendirmelerin ve başarısız toplumsal deneylerin bir ürünü olarak geldi&rdquo; diyor. &ldquo;Bu bodur çocuk, kabuk bağlamış yara bere içindeki; uğraşıp didinmekten omuzları çökmüş, kötü beslenme ve kıtlık yüzünden bir deri bir kemik kalmış, seyrek saçlı, okuma yazma bilmeyen ve şaşkın... bu çocuk... Yo hayır, burada aklınıza ilk geleni gözünüzde canlandırmadan önce beni dinleyin. Bu çocuk kurtarıcımız, efendimiz, Nasıralı Isa Mesih değildi...&rdquo;</p>

  <p class="p9">Bütün kamera ışıkları dönüyor, eleman benin yüzüne odaklanıyor.</p>

  <p class="p9">&ldquo;Bu bedbaht insan kalıntısı&rdquo; diyor, ev sahibi baba, &ldquo;hoyrat bir sosyalist bürokrasi tarafından gözden çıkarılmıştı...&rdquo;</p>

  <p class="p9">Sayısız kamera altında sahneyi seyreden bu ajanın yanaklarının derisi yükselen kan basıncının etkisiyle kırmızıya dönüyor harareti artıyor.</p>

  <p class="p9">Konuşmasını sürdüren ev sahibi babanın giderek yükselen sesi. &ldquo;Bizim bu çelimsiz, şaşkın, zavallı çocuğu gözden çıkaran ulus, özgür düşünceyi yasaklayan ve tutkuyu cezalandıran hain bir ulustur. Baskıcı bir ideoloji ulusudur&rdquo; diyor. &ldquo;Bu, özgür düşüncenin ve Hıristiyan yardımseverliğinin zerresini bile kabul etmeye yanaşmayan duygusuz, vahşi bir diktatörlüktür...&rdquo;</p>

  <p class="p9">Cemaat üyeleri arasında yurttaş sıkışık oturmuş, omuz omuza; yüzler sık sık öne doğru eğiliyor, sonra arkaya yaslanıyor ve başlar evet anlamında tekrar öne eğiliyor.</p>

  <p class="p9">Geniş inek baba, &ldquo;İşte bu korkmuş çocuk, bu korku dolu işkenceler altında inleyen ülkeden kaçtı... ama yalnızca altı ay için&rdquo; diyor. &ldquo;Bu titreyen, sıska çocuk, bu kırılgan, savunmasız çocuk, devlet yetimhanesinin mahveden eziyetinden kaçtı; çünkü bir Hıristiyan misyoner bıkıp usanmadan onun ve onun gibi çulsuz yetimler için altı aylık özgürlük ve bolluk ayarlamak için çalıştı.&rdquo;</p>

  <p class="p9">Eleman benin ayak kasları esneyebilir, oturan zevatın üzerinden zıplayıp Model Birleşmiş Milletler'deki gibi Atlayan Vaşak, <span class="t15">Swish-zonk,</span> hareketini yapabilir ve bütün bu ibadet cemaatinin kellesini gövdesinden ayırabilirdi. Bu ajan bütün dişlerini, Kamçılayan Aslan, <span class="t15">rip-roar,</span> hareketi yaparak bir paket halinde medya haydutlarına gösterebilirdi.</p>

  <p class="p9">Sürdürüyor, ev sahibi baba sonu gelmez sözlerini ve &ldquo;Aylar süren müzakerelerden sonra, Hıristiyan sevgisinin bu temsilcisi yanına aldığı yükü kutlu Birleşik Devletlerimizin şahane kıyılarına ulaştırdı...&rdquo; diyor. &ldquo;Ancak ne yazık ki acı ve umutsuzlukla geçen bir hayatın içinde yalnızca kısa süreliğine açılan bir sevinç penceresi olarak...&rdquo;</p>

  <p class="p9">Bir yanımda oturan domuz köpek erkek kardeş dirseğini kırarak kemikli sivri ucunu bu ajanın kaburgalarına batırıyor ve fısıldayarak. &ldquo;Anneme baksana...&rdquo; diyor.</p>

  <p class="p9">Tavuk ev sahibi annenin başı kendi omzu üzerinde yana yatmış, gözleri ise bebeklerinin yalnızca minik kara noktası görünecek denli kısılmış. Gözkapağı derisi titreşiyor, kapanıyor, aniden açılıyor. Kayıp kapanıyor. Tavuk ağzı gırtlaktan horlama sesi yayıyor.</p>

  <p class="p9">Geniş geniş nefes alarak, ev sahibi baba, &ldquo;Bu acı çeken çocuk bizimle yaşamaya, bizim şarkılarımızı söylemeye ve bizim evimiz ve kilisemizle sevgi bağları kurmaya geldi. Çocuklarımızla ders çalıştı ve çocuklarım onu kucakladı, ona arkadaşlık etti&rdquo; diyor. &ldquo;Bu kaba, eğitimsiz, okuma yazması olmayan çocuk bu vızıldayan arı kovanında kendine bir yer edinmeye geldi. Amerikan danslarından zevk almaya geldi ve bunda o kadar başarılı oldu ki Model Birleşmiş Milletler'de bizim Birleşik Devletler'imizi temsil etmek üzere seçildi...&rdquo;</p>

  <p class="p9">Bu ajanın karşı tarafında oturan kedi kız kardeş kişisel telefonunun üzerindeki düğmelerde parmaklarını dolaştırıyor.</p>

  <p class="p9">Sunakta kendine ayrılan yerde ev sahibi baba, &ldquo;Şimdi, şöyle düşünebilirsiniz: Bu cahil, geri kalmış çocuk toplumumuzun kendisine bağışladığı cömert armağanların; tıbbi bakım, besin değeri yüksek yiyecekler, güvenli ve rahat bir yuva, parasız eğitim, dinsel rehberlik ve sevgi gibi armağanların karşılığını hiçbir zaman veremez... Ne var ki bu çocuk bu borcu çoktan ödedi&rdquo; diyor.</p>

  <p class="p9">İnek baba gözünü bu ajana dikiyor. Bütün cemaatin gözbebekleri bu ajanın üzerinde toplanıyor.</p>

  <p class="p9">Eleman benin yumrukları Tokatlayan Panda, <span class="t15">bam-blam,</span> hareketiyle bütün bu kalabalığı bilincinden yoksun bırakabilirdi. Müteakiben sonra, Pompalayan Tavşan Manevrası uygulayıp kendi tohumlarını uygun alıcılar arasında paylaştırabilirdi. Sonra mabetten çıkar. Öğlen gıdası arar. Tanınmış savaş kahramanı Albay Sanders'ın anıtını ziyaret ederdi.</p>

  <p class="p9">Ev sahibi baba, &ldquo;İşte bu düşkün, kir pas içindeki zavallı, güzel İsa'nın aracı oldu&rdquo; diyor. &ldquo;Bu çelimsiz, sefil yetimin heba olmuş kalıbını kullanarak Isa Mesih çılgın bir katili durdurmak için harekete geçti.&rdquo; Sesini daha da yükselterek, &ldquo;Yalnızca, bu cılız, bodur, zavallı kukla bedenin iplerini elinde tutan yüce Tanrı&rsquo;mız Trevor Stonefieid&rsquo;ın ruhunu ele geçirmiş şeytana cezasını verebilirdi&rdquo; diyor ve bağırıyor: &ldquo;Çocuklarımızın hayatını kısa kesen şeytandı; ama daha fazla zarar vermeden şeytanı alt eden İsa'ydı.&rdquo;</p>

  <p class="p9">Şimdi ertesi, ses kesildi. İbadet mabedi sessiz. Hazır bekliyor.</p>

  <p class="p9">Kameralar ortamı kavuruyor. Ses ekipmanları bir şeyler duyma beklentisi içinde. Sessizliği, yine ev sahibi babanın, neredeyse fısıldayarak söyledikleri bozuyor ve &ldquo;Kurtarıcımızın kutlu temsilcisi olarak, bu sefil çocuk cemaatimizde sürekli bir yer edindi. Kalplerimizde kalıcı bir yer&rdquo; diyor. Sesini yükseltiyor ve ekliyor: &ldquo;İşte bu düşünceyle, bu çocuğun, Cedar ailesinin tam ve sevgili bir üyesi olarak bizimle kalmasını teklif ediyorum.&rdquo;</p>

  <p class="p9">Kameranın gözleri altında, uyduyla küresel izleyici kitlesine, bütün dünya uluslarına, ifşa edilen inek baba, &ldquo;Buradan duyuruyorum. Niyetim, ailemizin Pigme dediği bu yabancı değişim öğrencisini yasal olarak evlat edinmektir&rdquo; diyor.</p>

  <p class="p9">Bütün cemaatin yüzünde tüm dişlerin sergilendiği bir gülümseme beliriyor. Geniş gülümseme elmacık kemiklerini sıkıştırıyor, gözleri kısıyor.</p>

  <p class="p9">Yemin etmek ve kararlılık göstermek için elini açarak kaldıran inek baba, &ldquo;Karım ve ben onun koruyucusu olmaya beraber karar verdik&rdquo; diyor. &ldquo;Oğlumuz ve kızımız onun kan kardeşleri olacak&rdquo; diyor. &ldquo;Ve hiçbir şey; ne uluslararası politika ne diplomatik çocuk kaçırma suçlamaları ne de bürokratik formaliteler, bizi yolumuzdan alıkoyamayacak. Bu sefil, hasta yetimi, bırakın da sıcak kucağımıza alalım. Bugünden tezi yok, bu çelimsiz cahil çocuk bize ait olacaktır...&rdquo;</p>

  <p class="p9">Resmi kayıtlara geçsin: Burada giderek yükselen bir sahiplik anlamına tanık olunuyor... Eleman ben yerel dini cemaatin sponsor olduğu değişim öğrencisi rolüne geçiş yapıyor. Yardımseverlik programı, yaşayan insan kadavrası Doris Lilly tarafından organize ediliyor. Sonraki adım, besleme çocuk oluyor. Sonra evlatlık çocuk. Amerikan kapitalizminin her adımda giderek artan mülkiyet dili.</p>

  <p class="p9">Saygın Madam Bıngıl Memeler dolgun gülücüğünü bu ajana yöneltiyor, kasıklarının istekli olduğunu anlatmak istiyor. Vajinal sıvının kaygan ıslaklığını gösteriyor. İstekle açılmış vajina dudaklarını.</p>

  <p class="p9">Yalnızca eleman Tibor, eleman Sheena, eleman Magda gülmüyor, hiç.</p>

  <p class="p9">Zaire, Doğu Timor, Mısır ve Brezilya kadavraları gülmüyor. Eklembacaklıların gıdası.</p>

  <p class="p9">Sunağın tepesindeki yerinden, Birleşik Devletler'in şiddete dayalı saldırgan kültürünün çok sayıdaki ölü kurbanının arasından, ev sahibi baba bildiriyor: &ldquo;Evet. Tanrı en parlak, en güçlü, en sevgili evlatlarımızdan birçoğunu aramızdan aldı ama bizim, kendimizin kurtarabileceği bir kader mahkûmu, atılmış zavallı bir çocuk verdi bize...&rdquo;</p>

  <p class="p9">Aynı şimdi, ibadet cemaatinde, yurttaşların her biri her iki avcunun içini çılgınca birbirine vurmaya başlayınca, büyük bir gürültü patlaması yaşanıyor. Yurttaşların her biri boşalan göz sularını siliyor, bolca su emmiş silme bezi parçalarıyla. Burun deliklerinden akan sümükler yüzünden zorla soluk alıp veriyorlar. Açık ellerini birbirine vuruyorlar. Şimdi ertesi, açık kolları, sivriltilmiş tırnaklarıyla saldırıya geçiyorlar. Bu cemaatin taşkın yurttaşları bu ajanı tuzağa düşürmek, soluksuz bırakan kucaklama dalgaları içinde hapsetmek, ona ölümcül tutku ateşi sunmak istiyor.</p>

  <p class="p9"><a id="a48"></a>&nbsp;</p>
</body>
</html>
