<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>On Sekizinci Rapor</title>
</head>

<body>
  <h1 class="h11"><a id="a49"></a>On Sekizinci Rapor</h1>

  <p class="p9">Eleman benin, ajan 67 numaranın on sekizinci beyanı burada başlıyor. Oluşum yılları <img alt="img2.png" height="12" src="../Images/img2.png" width="35" /> sırasında gerçekleşen en kötü şeyi hatırlıyor. <img alt="img2.png" height="12" src="../Images/img2.png" width="35" /> bölgesinin en üst eğitimci vasisinin hoşgörülü bilgeliği aracılığıyla bu ajana iletilmiştir. Trajedinin vuku bulması bu ajanın çocukluk yıllarına kadar uzanıyor.</p>

  <p class="p9">Resmi kayıtlara geçsin: Burada, eleman benin ilk çocukluk yılları yeniden naklediliyor. Bu alanın ilk eğitimlerinin önemini pekiştirmek için.</p>

  <p class="p9">Burada, takvim doğumundan dört yıl sonra her bireyin mesleki geleceğini belirlemek için yapılan akademik sınavların ilk turu gösteriliyor. Geçmiş bugüne başlarken bu ajan sayısız benzer aile biriminin kaldığı ve art arda dizilmiş çok sayıda dairenin bulunduğu beton apartman kulelerinden birinde, iki kız kardeşin yanı sıra, erkek ve dişi ebeveynle birlikte ortaya çıkıyor. Dairenin penceresinden, kilitlenmiş trafikteki araçları, birbirine benzer, sayısız beton bina çatısını, çatılardaki, yıkandıktan sonra kuruması için asılmış nemli çamaşırları tepeden görüyor. Gergin ipte bol miktarda bluz, pantolon, gömlek, tunik görünmez rüzgâr müziğinde dans ediyor. Sayısız güvercin çalım atarak geziniyor.</p>

  <p class="p9">Kapı komşusu bina sakinleriyle birlikte dar bir koridorda endişeli yüzlerle, ortak tuvaletin sırasında beklenen anlar anımsanıyor. Sıkışan sidik torbasını aklından çıkarsın diye, erkek ebeveyn bu ajanı sorguya çekiyor: 3 kere 12 kaç eder? <span class="t15">Licorice</span> sözcüğünün harflerini sırala. Periyodik tablodaki elementleri say... Böylece tuvalet sırası gelinceye kadar suyu tutmak mümkün oluyor.</p>

  <p class="p9">İlk yemeği tüketme sırasında, haşlanmış tahıl tanelerini çiğnerken. eleman benin sesi ezilen yiyeceğin kütürtüleri arasında, <span class="t15">&ldquo;...niyobyum, nitrojen, nobelyum, osmiyum...&rdquo;</span> diyor.</p>

  <p class="p9">Aile dairesinden ayrıldıktan sonra, sınav yerine varmak için kısa bir yürüyüş yapılan yolda erkek ebeveyn buyruklarına devam ediyor: Şimdi insan yapımı elementleri say. Dişi ebeveyn eleman benin saçını düzeltiyor. Küçük kız kardeşler arkadan geliyor. Bu ajanın sesi, <span class="t15">&ldquo;...rutherfordyum, dubniyum, seaborgiyum...&rdquo;</span> diyor. Erkek ebeveyn talep ediyor: Şimdi izotopları say. Dişi ebeveyn tükürüp ıslattığı mendille bu ajanın yüzünü siliyor. Yol boyunca birçok böyle aile, gelecek bugün mesleklerini seçecek çocuklarının yanında yürüyor. Mimar, marangoz ya da kaynak planlamacısı falan olacak... Birlikte sınavın yapılacağı, penceresiz, sert görünüşlü bir dış cepheye sahip enstitüye geliniyor; dışarıda yalnızca, giriş kapısına uzanan bol basamaklı bir merdivenin iki yanındaki sütunların altında duran nöbetçi erler görünüyor.</p>

  <p class="p9">Dişi ebeveynin yüzü bu elemanın yüzünün hizasına gelinceye kadar eğiliyor.</p>

  <p class="p9">Erkek ebeveyn sıkması için elini uzatıyor bu ajana. Temennide bulunmak, şans dilemek amacıyla.</p>

  <p class="p9">Dişi ebeveynin yüzündeki büzülmüş dudaklar hatırlanıyor; sevgi gösterme ifadesi olarak dudaklarını bu ajanın yüz derisine dokundurma hareketi yapmayı teklif ediyor.</p>

  <p class="p9">Ancak bu ajan geri çekiliyor. Çok sayıda akranı var etrafta. Böylesine zayıf bir duygusallığa tanık olma ihtimali bulunan çok sayıda insan var. Bunun yerine, dişi ebeveyne sıkması için elini uzatıyor.</p>

  <p class="p9">Dişinin yüzünde yarım bir gülümseme beliriyor. Eli kabul ediyor.</p>

  <p class="p9">Eleman benin ayakları merdivenleri tırmanıyor, o gün kendisiyle birlikte sınava girecek benzer çocuklarla birlikte. Her biri hayatlarının dördüncü yılına gelmiş sel gibi çocuk akıyor merdivenlerden yukarıya. Geleceğin hekimi olacak çocuklar. Geleceğin makine mühendisi. Eğer sınav kötü geçerse, gönderilip reddedilecek emekçiler. Tuz madenlerine mecbur edilen. Yüksek merdivenleri soluk soluğa tırmanan çocuklar fısıltıyla kendi kendilerine sayıyorlar: &ldquo;Volkanik, metamorfik, tortul...&rdquo; Burun çeken çocuklar itilip kakılıyor kalabalık tarafından. Ötekiler fısıltıyla sayıyor: &ldquo;Kümülüs, stratus, sirrus...&rdquo;</p>

  <p class="p9">Yakınındaki çocuk acımasız tanrı, çılgın peygamber Adolf Hitler'den bir alıntı yapıyor kendi kendine fısıldayarak: &ldquo;Kim gençliğe sahip olursa, geleceği de kazanır.&rdquo;</p>

  <p class="p9">Merdivenin en üst basamağını da çıkıp binanın büyük giriş kapısına varınca, başını geriye çeviren eleman benin gözleri ebeveyninin görüntüsünü yakalamak istiyor. Böyle bir şansı yok. Mümkün değil. Bu kadar uzaktan bütün ebeveynler bir kütle olarak görünüyor. Seçilebilen bir ebeveyn yok. Yokuşlu merdivenin ayak kısmında, toplu halde gri bir kalabalıktan başka bir şey görünmüyor. Aynı cinsten çapulcular sürüsünden başka.</p>

  <p class="p9">Aşağıdan bakıldığında, bu ajan da benzer çocuk kalabalığı içinde kaybolmuş olsa gerek.</p>

  <p class="p9">Alıntı: &ldquo;Kim gençliğe sahip olursa, geleceği de kazanır.&rdquo;</p>

  <p class="p9">Şimdi ertesi, bu ajan ilerleyerek açık kapıdan giriyor kendi kuşağından çocuklar sürüsüyle birlikte. Kaçınılmaz geleceğe açılan yolda akranlarıyla birlikte kapıdan maziden arınarak geçiyor ve eleman benin dudakları sessizce dua ediyor &ldquo;Radyum, radon renyum, rodyum...&rdquo; Hepsi koridorun kursağında yutulunca arkalarındaki kapı geçmişlerini tamamen dışarıda bırakarak kapanıp kilitleniyor.</p>

  <p class="p9"><a id="a50"></a>&nbsp;</p>
</body>
</html>
