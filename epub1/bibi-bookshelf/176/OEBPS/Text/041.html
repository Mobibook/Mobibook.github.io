<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Otuz Dördüncü Rapor</title>
</head>

<body>
  <h1 class="h11">Otuz Dördüncü Rapor</h1>

  <p class="p9">Eleman ben, ajan 67 numaranın otuz dördüncü beyanı burada başlıyor. Ortabatı Amerika&rsquo;daki büyük <img alt="img2.png" height="12" src="../Images/img2.png" width="35" /> bölgesi havaalanından hareket ediliyor. Uçuş no <img alt="img2.png" height="12" src="../Images/img2.png" width="35" />. Tarih <img alt="img2.png" height="12" src="../Images/img2.png" width="35" />. İstikamet, Ulusal Bilim Fuarı&rsquo;nın yapılacağı, Columbia havzasındaki Washington şehri; en çok nefret edilen Amerikan ulusunun ulusal oturma yeri.</p>

  <p class="p9">Amaç. Kargaşa Operasyonu'nun son aşamasını yerine getirmek.</p>

  <p class="p9">Yoldaş elemanlar, eleman Tibor, eleman Magda, eleman Ling ve bütün diğerleri; Sheena. Bokara, Chernok. Mang, Otto ve Oleg havaalanında hazır bulunuyor.</p>

  <p class="p9">Hareket zamanı bu ajanın yanında sadece ev sahibi anne Cedar var. Sıska tavuk annenin gagalı yüzü yakın zamanda çok fazla göz suyu dökmekten dolayı tahriş olup kıpkırmızı kesilmiş. Ev sahibi baba, federal polis tarafından gözaltına alındı. Ev sahibi domuz erkek kardeş, kayıp. Ev sahibi kedi kız kardeş, eleman benden ölümüne nefret ediyor.</p>

  <p class="p9">Eskimiş canlı kadavra Doris Lilly hazır bekliyor; bilim fuarı seyahati boyunca bu ajana refakat edecek.</p>

  <p class="p9">Ev sahibi annenin tavuk pençeleri yüz mendilini burnuna bastırıp sıkıyor. Göz suyuyla ıslanmış mendilini kıvırıyor ve &ldquo;iyi yolculuklar...&rdquo; diyor. &ldquo;Seni özleyeceğiz...&rdquo; Tavuk çehre hıçkırığını tutmaya çalışırken sarsılıyor, derin nefes alıyor, kan hücum eden çehre kızarıyor.</p>

  <p class="p9">Kafasının içinden, bu ajan sayıyor: <span class="t15">Manganez. Mousekeleer, Modesto.,.</span></p>

  <p class="p9">Ev sahibi anne şiddetli hıçkırıklarla sarsılıyor. Yüzünden aşağıya sular sel olup akıyor.</p>

  <p class="p9">Eleman benin gizli sesi saymayı sürdürüyor: <span class="t15">Xenon. Ex-Lax, Xanax...</span></p>

  <p class="p9">Tavuk anne su içindeki yüz derisini siliyor. Sesli bir şekilde havayı içine çeken burun deliklerinde bol miktarda sümük birikmiş. Yolu tıkayan yoğun sümüğü derin bir solukla yeniden içeriye alıyor. Boğulacakmış gibi berbat bir ses çıkarıyor ve &ldquo;Pigme?&rdquo; diyor. &ldquo;Sana, ya senden bir Amerikalı yaratacağız ya da bu yolda öleceğiz, dediğimi hatırlıyor musun?&rdquo;</p>

  <p class="p9">Tavuk ağzı belli belirsiz gülüyor, gözleri ışıldıyor ve &ldquo;Tamam, eğer ilk uçağa atlayıp anavatanına dönecek olursan, seni zerre kadar suçlamam&rdquo; diyor. Elindeki ıslak mendili didiklerken, &ldquo;Bu aile... bütün bu ülke tam bir felaket&rdquo; diyor.</p>

  <p class="p9">Baba tutuklu. Oğul kayıp. Kız kardeş ihanete uğramış. Anne ağlıyor.</p>

  <p class="p9">Sulu gözlerini kırpıştırıp, damlayan burnunu silen ev sahibi anne. &ldquo;Demek istediğim, eğer evlat edinilmeyi istemezsen seni anlarım, kesinlikle...&rdquo; diyor. Omuzları kalkıyor, sarsılıyor. Tavuk dirsekler iki yanda sabit duruyor. Anne, &ldquo;Her şey şu an öylesine karmaşık ki!&rdquo; diyor.</p>

  <p class="p9">Aniden, her iki eklemli organını da kıpırdatan ev sahibi anne bu ajanı kucaklamak için ileriye atılıyor. Eleman benin bedenini kavrıyor ve bu ajanın başı, ev sahibi annenin süt bezi torbaları arasında sıkışıyor basınçla. Eleman benin saçları annenin göz suyuyla ıslanıyor tamamen. Kalp atış sesi geliyor, küt-küt, küt-küt, küt-küt... Annenin kalp kasının sistematik ritmik atışları bu ajanın kulağında yankılanıyor.</p>

  <p class="p9">Kalp atışlarıyla savaş halindeki düşünme makinesi, temel kimyasal elementleri saymayı sürdürüyor: <span class="t15">Heon, naylon, Nashville…</span></p>

  <p class="p9">Sonra ertesi, refakatçi Doris Lilly, buruşuk mumya, sarsak adımlarla yaklaşıyor ve balmumu yüzü, &ldquo;Özür dilerim, tatlım; ama uçağımızın kalkma vakti geldi...&rdquo; diyor.</p>

  <p class="p9">Toplanmış, kalabalık bir neşeli öğrenciler topluluğu, hep bir ağızdan tezahürat yapıyor: &ldquo;Pigme!&rdquo; Tezahürat yapıyor &ldquo;Pigme!&rdquo; Neşeyle: &ldquo;Pigme! Pigme!&rdquo;</p>

  <p class="p9">Doris Lilly'nin pençeleri eleman benin omuzlarını kavrıyor ve papağan parmak bu ajanı, köprücükkemiğine yapışıp ayırıyor ev sahibi anneden. Bu ajanı, uçağın yükleme yoluna doğru sürüklüyor. Kadim elini geride kalan ev sahibi anneye doğru sallıyor, veda etmek için. Doris Lilly, &ldquo;Sonra bu kadar nazik olduğun için pişman olacaksın&rdquo; diyor.</p>

  <p class="p9">Resmi kayıtlara geçsin: İmkanı yok.</p>

  <p class="p9">Ölgün madam; öfkeli lider, acımasız general Adolf Hitler&rsquo;den alıntı yapıyor kelimesi kelimesine.</p>

  <p class="p9">Bu ajanın giydiği, üzerinde &ldquo;İsa&rsquo;ya Ait&rdquo; yazan siyah tunikte, geride bırakılan ev sahibi annenin göz sularının izleri görülüyor.</p>

  <p class="p9">Ev sahibi anne, eleman benin yüz seviyesine kadar eğiliyor. Anne, yüz dudaklarını büzüyor, sevgisini ifade etmek üzere bu ajanın yüz derisinin üzerine öpücükler kondurma hareketi yapıyor.</p>

  <p class="p9">Alıntı; &ldquo;Sonra bu kadar nazik olduğun için pişman olacaksın.&rdquo;</p>

  <p class="p9">Geçmiş tarihteki, kariyer sınavına girmek için dişi ebeveynden ayrıldığı o uğursuz günün aksine, eleman benin ayakları uçağın girişinden geriye dönüyor, hızla koşuyor, ev sahibi anneye kaçıyor, önerilen kucaklaşmayı kabul ediyor. Bu alanın dudakları tavuk annenin yüz yanağına basınç uyguluyor ve göz suyunun sodyum klorür tadını alıyor. Büzülmüş dudaklar, sevgi anlamına gelen hareketi yapıyor.</p>

  <p class="p9">Sonra ertesi, uçmak için çıkış kapısına yönelen eleman benin ağzında, annenin büyük üzüntüsünün tadı kalıyor. Ebedi yok oluşa giderken bu ajan.</p>

  <p class="p9"><a id="a77"></a>&nbsp;</p>
</body>
</html>
