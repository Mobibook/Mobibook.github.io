<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>9</title>
</head>

<body>
  <h2 class="h21"><a id="a16"></a>9</h2>

  <p class="p6">Kasabada kutlamalar sürerken, Berton yeni evde tek başına kaldı. Güneşin altında, çimenlerin üzerine uzandı ve dağları seyretti. Şimdiye kadar o tepelere ulaşan olmadı ve belki de asla ulaşamayacak ama onları seyretmek saatlerce bile sürse insanı eğlendiriyor. Şimdi güneşin ışıkları tam üzerlerinde: Pagossa Tepesi&rsquo;nin şu garip çıkıntıları doğuya doğru uzanıyor gibi görünüyor.</p>

  <p class="p6">San Nicola kasabası kurulalı yüz yıl kadar olmuştur. Çan kulesi çok eskidir ve bazı evleri yıkılma tehlikesi gösterecek kadar köhnedir. Bu kasabanın sakinleri köprüler, yollar yaptı; kesecek ağaç olduğu sürece, yukarılara, ormanlara kadar ilerlediler. Ama kayalıkların oluşturduğu sınırda herkes durdu. Bu yüzden yüksek tepelerinde esen rüzgârın sesini henüz duyan olmadı. San Nicola sakinleri, dağları çocukken görmeye başlıyor ve her birini adlarıyla öğreniyor, ama yazın beyaz bulutlarla kaplı o tepelere kadar çıkmak hiç birisinin aklından geçmiyor. Zaten ne bulabilecekler ki orada?</p>

  <p class="p6">Berton dağlara bakmaya devam ediyor. Ufak bir bulut öbeği Pagossa Tepesi ne çarpıyor; belki de durmak isteyecekti ama rüzgârın itişinin önüne geçemiyor. Bulutun bir parçası zirveye takılı kalıyor; bembeyaz bir dumana benziyor. Bulut çoktan uzaklaştı ama o süt beyazı duman hâlâ dağılmadı.</p>

  <p class="p6">Güneş ağır ağır batıyor; Berton akşamın yaklaştığını hissediyor. Cephanelikte nöbet değişimi yapmak üzere birazdan arkadaşlarından birkaçı gelecek. Berton, zihninde canlandırarak yoldan aşağı doğru indi, San Nicola kasabasını geride bıraktı ve düzlüğe kadar ilerledi. Şimdi uzak bir köyde, evinin karşısında duruyor. Marangozluk yapan babası mutfakta oturmuş dinleniyor. Kız kardeşi Maria, odasında oturmuş dikiş dikiyor. O ayrıldıktan sonra ev sessiz sedasız kalmış olmalı. Ama Önünde hayatı var. Kim bilir evine geri dönecek mi?</p>

  <p class="p6">Bu sırada, Berton hayallere dalarken, kayma sonucu yıkılmış bir kaleye benzeyen büyük bir duvar kayanın tepesinde, tam olarak Lastroni di Mezzo Tepesi&rsquo;nin sağında, hafiften bir duman yükselmeye başlıyor. Sis değil, rüzgâr durmuş gibi gökyüzünde dümdüz yükselen kara bir duman.</p>

  <p class="p6">Berton şaşkın halde ayağa fırlıyor. Bağırmak, korna çalmak veya tüfekle ateş etmenin faydası yok. Şimdiye dek hiç kimsenin çıkmaya cesaret edemediği o tepelerde birileri vardı. Haydut veya katil demek kolay; kaya kulesinin o en tepesine sadece onlar ulaşmayı bildi.</p>

  <p class="p6">Akşam yaklaşırken, orman gittikçe daha fazla kararırken, kayalar kırmızıya bürünüyor. San Nicola&rsquo;da eğlenen orman bekçileri artık Del Colle&rsquo;yi düşünmeden içiyorlar ve dans ediyorlar. Tabii ya, ormanda bir aşağı bir yukarı dolaşın durun, boş yere ateş açın, isterseniz aylarca nafile gezin. Aradığınız adamlar kargalardan bile daha yükseğe tırmandı; kimse onları ele geçiremez.</p>

  <p class="p6">Gölgeler ormanları doldurdu, kayalıklara doğru yükseliyor; az miktardaki bulut, gökyüzünün maviliğinde ortadan kayboluyor. Vadilere de karanlık çöktü ve gece esen rüzgârlar seslerini duyurmaya başladı. Dallar oynaşıyor. Ufacık otlar bile uyuma hazırlığı içinde gıcırdıyor. Kuş sesleri durdu.</p>

  <p class="p6">Berton uzaktaki duvar kaya yönünde yavaşça yürürken kalbinin attığını hissediyor. Bir an önce gece olsun, arkadaşları dağda neler olduğunun farkına varmasın. Zaten cephanelikte nöbet tutanlar olan biteni görmediler. Hiç kimsenin bunu bilmemesi gerek; belki sadece Barnabo&rsquo;ya söyleyebilir çünkü o arkadaşı. Del Colle, buz gibi mağarada sıkışık omuzlarıyla yatıyor. Darrio&rsquo;nun kemikleri az önce güneşin batışını gördü. Ama Berto&rsquo;nun daha ömrü var; hem de çok ömrü var. Yarın sabah onu bir türlü bulamayacak olan arkadaşları da bunu bir güzel anlayacak. Berton nereye gitti diye soracaklar. Yoksa cephanelikte nöbette mi? Hayır, Berton cephanelikte olmayacak, ormanlarda keşif gezisi yapıyor olmayacak, San Nicola&rsquo;da da olmayacak. Savaş olacaksa savaş olsun, bekleyecek daha ne var?</p>

  <p class="p6">Evet, Berton ile Barnabo yarın sabah yola çıkacak ve dağlar arasında gözden kaybolacaklar. Arkadaşları onları arayacak, korno çalacak ama nafile. Güneş, öğle vaktinin sessizliğinde, öğleden sonra gelen bulutlar arasında gökyüzünde ilerleyecek ve Col Verde Tepesi&rsquo;nin arkasında batacak ama geri dönen olmayacak. İki arkadaş eve geri döndüğünde akşam olmuş olacak. Neden böyle yorgun ve hırpalanmışlar? Omuzlarında taşıdıkları o ağır yük nedir?</p>

  <p class="p6">&ldquo;Tüfekler,&rdquo; diye cevap verecekler, &ldquo;haydutların tüfekleri&rdquo; Gece indiğinde Berton hâlâ hayal kuruyor. Ağaçlar arasında serin bir rüzgâr esintisi... San Nicola&rsquo;dan dönen orman bekçilerinin sesleri nihayet duyulmaya başlıyor: Her zamanki laflar, her zamanki gülüşmeler...</p>

  <p class="p6"><a id="a17"></a><span class="t12">&nbsp;</span></p>
</body>
</html>
