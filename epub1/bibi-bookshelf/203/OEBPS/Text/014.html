<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>11</title>
</head>

<body>
  <h2 class="h21"><a id="a20"></a>11</h2>

  <p class="p6">Güneş, vadinin alt kısmında yer alan büyük sessiz ambarların küçük pencerelerinden içeri usulca giriyor ve sarı renk mısır yığınlarını aydınlatıyor. Barnabo bir kez daha Polveriera Tepesinin kayalarından aşağı iniyor. Ne hoş bir yorgunluk! Arkadaşı Berton, taşlan yuvarlaya yuvarlaya aşağı doğru koşuyor.</p>

  <p class="p6">Berton ile Barnabo, düşmanları bulmak için dağlara ikinci kez döndüler. İki gün önce Polveriera Tepesi&rsquo;nde bir kez daha siyah bir duman görülmüştü. Yok hayır, sis değildi; herkes gayet iyi görmüştü; bildiğimiz dumandı işte. O sabah cephanelik nöbetine gönderilen Berton ile Barnabo, fırsattan istifade Cephanelik Tepesine çıkmak için yola çıkmışlardı. Berton, &ldquo;Zirveye doğru gidelim, böylece üzerimize taş fırlatamazlar.&rdquo; demişti.</p>

  <p class="p6">Dağlarda muazzam bir sessizlikle karşılaşmışlardı. Polveriera Tepesfni çepeçevre döndükten sonra, neredeyse zirveye kadar giden son derece dik bir terasa tırmanmışlardı. Bu noktadan sonra iş ciddiyete biniyordu. Orman bekçilerinden hiçbirisi buralara gelmeye cesaret edememişti. Berton un dimdik kayalara asılarak her gözden kayboluşunda Barnabo kendi kendisine soruyordu: &ldquo;Daha ileri gidebilecek miyiz? Geri dönsek daha iyi değil mi?&rdquo;</p>

  <p class="p6">Adım adım neredeyse en uç noktaya kadar gelmişlerdi; yıkıldı yıkılacak görünümde kayaların bulunduğu ve ebedi bir rüzgârın estiği nokta. Güneşin altında, çakıl taşları kaplı küçük düzlüklerin üzerinde, görülmez uçurumların üzerinde bir insan olduğuna dair bir işaret, bir ses duymak için uzun dakikalar boyunca bekliyorlardı. Ama hiçbir şey.</p>

  <p class="p6">Zirvenin hemen altında, hiç kimsenin onları görmesine imkân olmayan bir çeşit mağarada, Berton nihayet uzun bir çığlık attı; dağlarda duyulan o seslerden biri. Ama hiç kimse cevap vermedi. Rüzgâr, sadece rüzgârın fısıltısı duyuluyordu.</p>

  <p class="p6">İşte zirveye ulaştılar. Düşmanın en ufak bir izine ulaşamadan bunca yorgunluk çekmek ne de güzel! Ama Berton ile Barnabo mutlu olduklarını hissettiler; bir kere, burada hiç kimse onlara dokunamazdı. San Nicola, arkadaşları, her şey çok uzaklardaydı. Aşağıda, nöbet tuttukları yerdeki barakanın küçük çatısı hayal meyal görünüyordu, ama gerçek gibi bile değildi.</p>

  <p class="p6">&nbsp;</p>

  <p class="p6">Çakıl taşlı yola indiklerinde korkuları da sona ermişti. Barnabo, uzaklaşan arkadaşına bağırarak, &ldquo;Berton, sen önden git. Cephanelikten eşyalarımı al, ben doğrudan eve geleceğim.</p>

  <p class="p6">Bu kadar acele etmenin ne anlamı var ki? Susuzluktan ağzı kurumuş, kayalara tırmanırken kesilmiş sol başparmağı kanıyor. Güneş ışığı altında kor gibi kızgınlaşmış çakıl taşlarıyla dolu kanalda müthiş bir sıcaklık hissediliyor. Ama Barnabo&rsquo;nun ilk kez keyfi yerinde. Polveriera Tepesi gökyüzünde bembeyaz yükseliyor. Daha sonra ışık zayıflıyor. Cephaneliğe gitmek için artık çok geç. Nöbetçi değişimi çoktan yapılmıştır.</p>

  <p class="p6">Barnabo, duvar kayaların son uzantılarına gelmişti ki daha önce de duyduğu, tanıdık bir çığlık duydu. Bu sesi nerede duymuştu? Tamam, hatırladı: Geçen akşam duyduğu yaralı karganın çığlığı bu. Nitekim Barnabo, bir kanadı yere uzanmış olarak nerdeyse ölmüş haldeki hayvanı gördü. Hıçkırır gibi düzenli olarak sarsılıyor. Ölmesine az kalmış gibi görünüyor.</p>

  <p class="p6">Barnabo birden durdu; ölüm eşiğindeki o hayvanı görmesi, az önceki tüm neşesini kaçırmıştı. Karganın bulunduğu kayaya çıkan Barnabo, hayvanı eline aldı. Bir kanadı kanıyor ve tüm vücudu titriyordu.</p>

  <p class="p6">O dağın tepesine kadar çıkan Barnabo, bir kuşu öldürmekten mi korkuyor? Ama Barnabo elinde yaralı kargayla düşünceli düşünceli dağlara baka kaldı. Bir şeylerin kontrolünden çıktığını fark ediyor, ama engel olamıyordu. Polveriera Tepesinde her akşam olduğu gibi, aynı gölgeler, aynı beyaz kayaları görüyordu. Barnabo o tepenin zirvesine dokunmuştu, ama bu deneyimden ona geriye ne kaldı? Birkaç saat önce sesinin yankılandığı yerde şimdi sadece rüzgâr esiyor.</p>

  <p class="p6">Ortalığı muazzam bir sessizlik kapladı ve kimsenin görmediği çok uzaklardaki vadilerden gelen gürültülerin duyulmasına imkân sağladı. Karga hareketsizleşti. Galiba ölmek üzere. Barnabo kargayı arka cebine sokuyor ve inişine devam ediyor. Ama şimdi de fikir değiştirdi: Eve doğru inmek yerine cephaneliğe gidecek. Vakit hâlâ erken ve yerinde olmadığını görecek olurlarsa, sorun çıkartabilirler.</p>

  <p class="p6">Saat öğleden sonra dört buçuk civarı. Cephaneliğe varmadan önceki son kayalığı aşmak üzereyken, boğazda kulakları sağır edecek şekilde yankılanan bir silah sesi duyuldu. Ateş açan Berton muydu acaba? Ne saçma zevkleri var! Her şey birkaç saniye içerisinde oluyor.</p>

  <p class="p6">Barnabo kayalığı geride bıraktıktan sonra, tüfekli dört kişinin cephaneliğe doğru sürünerek gittiğini fark etti. Büyük bir taşın arkasında kendisini güvenceye alan Franze, savunma pozisyonunda deponun eşiğinde duruyor ama Berton ortada görünmüyor. Franze&rsquo;nin bir el ateş ettiğini ama kimseyi vuramadığını görüyor; bu ateşe üç el tüfekle cevap veriyorlar.</p>

  <p class="p6">Yardıma koşmak üzere olan Barnabo&rsquo;nun aniden nefesi kesiliyor. Yaklaşık elli metre yukarıda, bir başkası daha ortaya çıkıyor ve tüfeğini Barnabo&rsquo;ya çeviriyor.</p>

  <p class="p6">&ldquo;Sakın kıpırdama ve nefes bile alma, yoksa seni...&rdquo;</p>

  <p class="p6">Bacakları titremeye başlıyor, dilini hareket ettiremez hale geliyor. Birkaç adım geri gidiyor, kendisini bir kayanın arkasına atıyor. Korkudan elinin ayağının kesildiğini hissediyor; yakın mesafeden gelen silah sesleri arttıkça bu hissi daha güçlü hale geliyor.</p>

  <p class="p6">Franze&rsquo;in fişekleri bitti. Dört yabancı iyice yaklaştılar. İkisi Franze&rsquo;yi tüfekle tehdit ederek kontrol altında tutarken diğer ikisi cephane deposunun kapısında bir delik açabilmek için uğraşıyorlar. Silah sesleri kesildi; insan sesleriyle birbiri ardına gelen kapıya vurdukları darbelerin tok sesi etrafın sessizliğinde yitip gidiyor. Bir süre sonra haydutlar depoya girmeyi başarıyor ve birkaç dakika sonra ellerinde çuvallarla çıkıyorlar.</p>

  <p class="p6">O anda, yardıma koşan Berton un Palazzo Tepesi&rsquo;ne doğru attığı alarm çığlığı duyuluyor. Kim bilir neden cephanelikten uzaklaşmıştı. Çakıl taş kaplı yollardan köstekleye köstekleye koşuyor. &ldquo;Durun! Durun!&rdquo; Ama artık yapacak bir şey yok. Berton gelene kadar haydutlar uzaklaştı bile ve hatta yine ateş açmaya başladı. Yerinde sıkışıp kalan Franze, &ldquo;Hadi Berton ateş et, ne bekliyorsun?&rdquo; diye bağırıyor ama nafile: Savaşı kaybettiler. Haydutları takip etmeye başlayan Berton, bacağından vuruluyor ve yere yığılıyor. Tüfek darbelerinin yankıları kesiliyor ve belli belirsiz sesler geriye kalıyor. Düşmanlar çoktan uzaklaştı; kayaların tepesine ulaştılar bile.</p>

  <p class="p6">Bir kayanın arkasında taş kesilen Barnabo, tüm vücudunu saran bir titreme nöbetine tutuluyor. Tehlike geçti ama onun ortaya çıkmaya cesareti yok. Alçak, evet alçakça davrandı. Cephanelikte saldırıya uğrayan iki arkadaşının onu görmemesi için usulca geri geri gidiyor, dikkatlice yola koyuluyor: Doğrudan eve dönecek, yaşanan sahneye şahit olmamış numarası yapacak; yaptığından hiç kimsenin haberi olmayacak.</p>

  <p class="p6">Bir türlü huzura kavuşamadan saatlerce ormanda dolaşıyor, gördüklerinin anısıyla kendisine eziyet ediyor, neden o kadar çok korktuğunu kendisine soruyor ve tam olarak bir anlam veremiyor. Gece olduğunda nihayet eve yaklaşıyor. İçeriden uğultu halinde sesler geliyor. Komiserin sesini tanıyor, demek ki onu da çağırmışlar. Barnabo usulca kapıyı açıyor: &ldquo;Aman Tanrım, ne oldu?&rdquo;</p>

  <p class="p6">Franze, &ldquo;Geldi işte!&rdquo; diye bağırdı, &ldquo;Nereye kaybolmuştun sen?</p>

  <p class="p6">Herkes etrafına toplanıyor. Sadece duvara dayanmış duran komiser ile bir bacağı sarılı halde bir sandalyede oturan Berton oldukları yerde kalıyor.</p>

  <p class="p6">Öfkesinden deliye dönmüş Marden, &ldquo;Ne büyük askersin sen; kendine ne büyük onur kazandırdın!&rdquo;</p>

  <p class="p6">Yüzünün alev alev yandığını hisseden Barnabo, bir geri adım atıyor ve anlaşılması imkânsız kelimeler kekeliyor.</p>

  <p class="p6">Komiser fazla uzatmadan, &ldquo;Kaçtın mı? Korktun mu?&rdquo; diye soruyor. Herkes kulak kesilmiş dinliyor.</p>

  <p class="p6">&ldquo;Söyledim ya,&rdquo; Berton araya giriyor, &ldquo;Barnabo yoktu dedim ya size. Zirveye çıktığımızı anlamadınız mı?&rdquo;</p>

  <p class="p6">&ldquo;Sen sus, senin hiç alakan yok. Sen sus ve bırak konuşsun. Evet Barnabo, cevap vermek istiyor musun?&rdquo;</p>

  <p class="p6">&ldquo;Orada yoktu diyorum ya;&rdquo; Berton yine araya giriyor, &ldquo;orada olmadığını söylüyorum. O ne bilebilir ki?&rdquo;</p>

  <p class="p6">Barnabo utancını unutuyor ve biraz rahatladığını hissediyor. Demek ki kaçtığını gören olmamıştı, hiç kimse onu suçlayamayacak. Hiçbir şey bilmiyormuş numarası yapıyor.</p>

  <p class="p6">&ldquo;Neler olduğunu bana da bir anlatır mısınız?&rdquo;</p>

  <p class="p6">Komiser, Giovanni Mardene dönerek, &ldquo;Bu insanda sabır mabır bırakmaz; bak tek bir laf ediyor mu! Ama bu iş burada bitmeyecek. Bu olay böyle boş verilemez!&rdquo;</p>

  <p class="p6">Giovanni Marden ile birlikte kapıya doğru yöneliyor ve gecenin ortasında çekip gidiyor.</p>

  <p class="p6">Böylece, olabileceklerin en kötüsü engellenmiş oldu. Hiç kimse gerçeği öğrenmedi: Barnabo&rsquo;nun korkusundan düşmandan kaçtığını kimse öğrenmedi. Herkes cephaneliğe karşı saldırıya geçildiğinde Barnabo&rsquo;nun uzaklarda, avda veya öyle bir şeyler yapmakta olduğunu sanıyor. O yüzden ayıbı ortaya çıkarılmayacak. Ama görev yerini terk ettiği için muhtemelen yine de ceza alacak. Arkadaşları açıkça anlamasını sağladı: Orman bekçileri arasından kovulacak.</p>

  <p class="p6"><a id="a21"></a>&nbsp;</p>
</body>
</html>
