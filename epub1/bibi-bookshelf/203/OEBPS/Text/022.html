<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>19</title>
</head>

<body>
  <h2 class="h21"><a id="a35"></a>19</h2>

  <p class="p6">Barnabo dağları yeniden yakından gördüğünde hiç şaşırmadı. Aşınmış dik duvarlara ısrarla baktı, köknarların gövdelerine elleriyle dokundu, o bildik sesleri zevkle dinledi. Gerçekten değişen hiçbir şey yoktu.</p>

  <p class="p6">Başı öne eğik, çalı çırpı dolu yoldan yukarı doğru her gün geçiyormuşçasına tırmanıyordu. Ormanın her köşesini sonsuz zamandır tanıyormuş hissine kapılıyordu. Uzun yıllar boyunca yavaşça büyüyen dallar sonra kuruyor ve parlak yapraklarla kaplı yere düşüyordu; ötmeye gelen her zamanki kuşlar; ara sıra geçen bir adam... beyaz duvar kayaların altında hayat hep böyle.</p>

  <p class="p6">İşte Mardenlerin evi. Daha da eskimiş. Uzaklarda kalan bir sabah, işte bahçenin şu köşesinde Giovanni del Colle&rsquo;nin cansız bedeni yatıyordu. Biraz ileride de, gecenin nemlendirdiği armonikası duruyordu. Unutulması imkânsız o gün Barnabo&rsquo;nun şapkasını astığı dal da hâlâ orada duruyor.</p>

  <p class="p6">Yolu takip ederken Barnabo, bir anda ormanın dışına çıktı ve kendisini duvar kayaların dibindeki kayalıkların üzerinde buldu. Sonra da güneşin tüm sıcağını toplayan cephaneliğin kırmızımsı kanalını gördü. Yukarıda, sis şemsiyelerinin altında bir grup tepe yükseliyor.</p>

  <p class="p6">Yeni evde her şey yerli yerinde. Eve ulaştığında güneş hâlâ batmamıştı. Havasızlıktan dolayı içeride ağır bir hava vardı. Pencereleri açtı; içeriye girmeye alışık olmayan ışık, garip gölgeler oluşturarak içeri doldu. Her şey yerli yerinde ama çok boş. Birinci kattaki yatakhane, çırılçıplak yataklarıyla insana bir garip geliyor. Emrettikleri gibi yataklardan üç ya da dört tanesini hazırlaması gerekecek; orman bekçileri arada sırada gelebilir ve birkaç gece kalabilirler. Öyle ya, şimdi artık onlara orman bekçisi demesi gerekecek, eskisi gibi iş arkadaşı diyemeyecek. Barnabo dışarıya da çıktı; güzel bir gündü, söyleyecek söz yoktu. Eskiden olsa, burada ormanın ortasında tek başıma kalmaya korkardım. Oysaki şimdi kendisini sakin hissediyor ve ormanın, gayet iyi tanıdığı bazı köşelerinin bile değişmemiş olduğunu görmek kendisine güven veriyor.</p>

  <p class="p6">Hava serinledi. Giriş katındaki tamamen tahta kaplı odaya girdi. Ateş için odun hazırlarken, pencereden günbatımının ışıklandırdığı dağ zincirlerine göz atıyor; gecenin yavaşça evi sardığım hissediyor; rüzgâr uzun iniltiler gönderiyor; uzaklarda bir guguk kuşu.</p>

  <p class="p6">Barnabo, ateşin karşısına oturdu. Nihayet huzura kavuşacağını, önceki güzel hayatına geri döneceğini düşünmüştü. Ama şimdi rahat hissetmiyor: Bir şeyler beklemeye devam ediyor; yıllar, yıllar boyu yaptığı gibi. 25 Eylülün gelmesi gerek, o zaman onun günü olacak.</p>

  <p class="p6">Barnabo fazla zorluk çekmeden yalnız yaşamaya alıştı. Zaten San Nicola&rsquo;dan biraz yukarıda oturan bir ormancı her sabah ve her akşam ona uğruyor. Kırk yaşlarında, ince uzun bir adam; şeytan fikirli ama sessiz, bütün gün çalışan biri. Bazen uzaklardan baltasının sesinin geldiği oluyor. Barnabo akşamları ona bir bardak <span class="t18">grappa</span> veriyor; iki laf ediyorlar.</p>

  <p class="p6">Barnabo karga sürüleri ormandan geçerken (genelde Col Nudo Tepesi&rsquo;nden iniyorlar ve San Nicolaya doğru yöneliyorlar) ara sıra kendi kargasına yaptığı gibi uzun ve kendi tarzında ıslık gönderiyor. Kim bilir karga ölmüş müdür ya da hâlâ buralarda mıdır. Kuşlar ormanın üzerindeki ağır uçuşlarına devam ediyorlar ve ara sıra &ldquo;kra, kra&rdquo; diye gaklayarak birbirlerini çağırıyorlar.</p>

  <p class="p6">Her şey eskisi gibi kalmış ama aynı şey değil. Tüm çabalarına rağmen en güzel günlerde bile orman bekçisi olduğu zamanlar bazı sabahlar gördüğü o güzelliği artık bulamıyor.</p>

  <p class="p6">Güneş, Polveriera Tepesi&rsquo;nin arkasından doğuyor ve Col Verde Tepesi&rsquo;nin arkasından batıyor. Günlerin hepsi birbirinin aynısı. Barnabo, oduncunun tavsiyesine uyarak, tahta kaşıklar yapmaya başladı; ara sıra kuklalalar da yapmaya çalışıyor, San Nicola&rsquo;dan boya alıp, boyamayı da düşünüyor. Bu işten para bile kazanabilir.</p>

  <p class="p6">&nbsp;</p>

  <p class="p6">Barnabo sabah sakal tıraşını oldu, ayakkabılarını yağladı, evin yakınındaki kaynaktan gidip su aldı, yıkadığı çamaşırlarını astı ve kahvaltısını yaptı. Şimdi de armonika çalmaya çalışıyor; Pagossa Tepesi taraflarında kara bulutların altında gök gürlüyor. Bir-iki yağmur damlası düşüyor ve çinko çatının üzerine damlayarak hafif bir ses çıkartıyor. Daha sonra vadi taraflarında birtakım sesler duyuldu. Av izni alan bir yabancıyla konuşan Battista Fornioi&rsquo;di. Kırk yaşlarında ve oldukça iri yarı bir adamdı. Yürüyüşten memnun görünüyordu: &ldquo;Güzel yermiş,&rdquo; diyor, &ldquo;güzel yermiş... Bazen ben de buraya gelip yerleşmek istiyorum.&rdquo; tki namlulu tüfeği odanın bir köşesine dayıyor ve çuvalını masanın üzerine atıyor. Fornioi her zamanki gibi fazla konuşmuyor.</p>

  <p class="p6">Yabancı adam Barnabo&rsquo;ya, &ldquo;Bize yiyeeek bir şeyler hazırlar mısınız? Şöyle güzel bir çorba yapacak malzemeniz var mı? Aman ne olur, biraz çabuk.&rdquo;</p>

  <p class="p6">Barnabo ilk önce cevap vermiyor. Hafif rengi atmış durumda. Sonra da boğuk bir sesle, &ldquo;Çorba mı? Güzel bir çorba mı?&rdquo; diye soruyor. Fornioi&rsquo;nin ifadesiz bakışlarını üzerinde hissediyor. Gittikçe daha karanlık hale gelen köknar ormanına kapının aralığından göz atıyor; guguk kuşunun o her zamanki ötüşünü duyuyor. Yere bakarak yavaş yavaş arkasını dönüyor, tencereleri indiriyor ve ateşi yakarken gülümsüyor.</p>

  <p class="p6">Barnabo, &ldquo;beyfendi&rdquo;ye kahve hazırlamak için ertesi gün saat beşte kalkmak zorunda kaldı. Fornioi ile yabancı adam Col Nudo Tepesi&rsquo;ne doğru yola koyuldular. Bir Önceki akşam fırtına adam akıllı yağmur indirmemişti, ama yine de gökyüzünü sakin bırakmıştı. Az sonra Barnabo da tüfeğini aldı, kapıyı kapattı ve kayalıklara doğru tırmandı.</p>

  <p class="p6">Bu sabah, Berton ile birlikte haydutları aramak üzere ilk kez yola çıktıkları sabaha benziyor. O zaman olduğu gibi bugün de kayalıklara yaklaştıkça korkuları ortadan kayboluyor.</p>

  <p class="p6">Başka birisi olmuş gibi hissediyor; o gün nasıl o kadar alçakça davrandığını bile anlayamıyor.</p>

  <p class="p6">Cephaneliğin bulunduğu vadiye geldiğinde ve çürümeye yüz tutmuş tahta barakayı, terk edilmiş cephaneliğin duvarlarını gördüğünde, yıkılan kayaların üzerine doğru sarktığını hissettiğinde bile, bacaklarında en ufak bir titreme olmadı.</p>

  <p class="p6">Öyle bir sessizlik hâkim ki, rüzgâr bile sesini duyurmuyor. Duvar kayalar, sanki birisini bekliyormuş gibi daha da hareketsiz görünüyorlar. Niçin Barnabo buralara kadar geldi? Valfredda&rsquo;lı haydutlarla karşılaşıp, öldürülemez miydi? Ama hiçbir düşünce onu korkutmuyor.</p>

  <p class="p6">Demir bir parça kullanarak barakanın kapısını açtı. Bir omuz darbesiyle kapıyı ardına kadar araladı. Yerinden çıkmış menteşelerin gıcırtısı duyuldu. Çatıdaki deliklerden ve yamuk yumuk tahtalarla kapatılmış pencereden beyaz güneş ışığı giriyor. Orman bekçileri birkaç hafta önce buradan ayrıldı ve baraka uzun günler boyunca tek başına kaldı. Barnabo odada en ufak ses olmadan geçen saatleri hayal ediyor; sabah güneşi deliklerden girmiş ve ışıklarını yerde yavaşça çevirmiş gibi. Yağmurun çinko çatıda çıkarttığı sesi düşünüyor, rüzgârın kapıya karşı çabasını ve dermansız geceleri.</p>

  <p class="p6">Barnabo güneşin pırıl pırıl parladığı kanalda, nöbetçiymiş gibi, tüfeği omzunda cephaneliğin önünde bir ileri bir geri yürümeye başlıyor. Bir zamanlar sürdüğü hayatını, gerçeğe sadık bir şekilde yeniden canlandırmaya çalışıyor. Bu şekilde, geçen yılları bir anlığına geri çevirdiğini hissediyor. Sonra kayaların onu görebileceği izlenimine kapılıyor. Kanalın tepesine doğru yürümeye devam ediyor.</p>

  <p class="p6">Olağan yaşam manzaraları sona eriyor ve önce kayalıklarla dolu sonra da daha yükseklerde, tamamen çıplak dağlar yükselmeye haşlıyor. O, kolay tepelere tırmanırken birden ufak bir düzlükte terk edilmiş bir tüfek buluyor. İyi durumda bir silaha benziyor, ama belki de düşme sonucu tetiği parçalanmış ve dipçiğinin ucundan da bir parça kopmuş. İlk bakışta, ufak terasın beyaz kayasının üzerinde, bazen yüksek dağların arasında bulunabilen o sopalara benzeyebilirdi: Darrio&rsquo;nun Mardenlerin evine sık sık getirdiği o gizemli sopalar. Tüfek kısa süredir orada bulunuyor olmalı çünkü pastan hiç iz yok. Sakin ve sessiz havadan yabancı bir şeyin geçtiğini fark ediyor.</p>

  <p class="p6">Daha sonra, günün en muhteşem saatinde, derin ve kayalıklarla dolu bir vadinin ilerisinde Cima Alta Tepesi gözüne çarpıyor; inanılması güç bir yüksekliğe, dimdik şekilde uzanan tepenin doğuya bakan duvarı, geniş bir deliğin içerisinde kayboluyor ve çarprazlama olarak üzerine vuran güneş ışıklarıyla, pas rengi çatlaklarını gözler önüne seriyordu. Barnabo&rsquo;nun solunda kalan Palazzo Tepesi&rsquo;nin kuzey duvarı, sıyalı gölgenin ardında kaybolmuştu. Biraz aşağıda Montani&rsquo;nin ekim ayı sonu karlan arasında kendisini maceraya attığı teras görülüyordu.</p>

  <p class="p6"><a id="a36"></a><span class="t12">&nbsp;</span></p>
</body>
</html>
