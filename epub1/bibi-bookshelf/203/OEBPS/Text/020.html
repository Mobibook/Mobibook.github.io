<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>17</title>
</head>

<body>
  <h2 class="h21"><a id="a31"></a>17</h2>

  <p class="p6">Berton un geçtiğimiz yaz yaptığı ziyaretten sonra, Bersaglio kasabasının kırlarının üzerinden dağların nefesi geçmişti. Belki de farkına bile varmadan Barnabo zamanın ilerleyişinde geriye sürüklenmişti. Bazı akşamlar yaşadığı o iç sıkıntısı geri dönmüştü. Bersaglio&rsquo;dan sabahın erken saatlerinde yola çıkan ve kuzeye doğru giden yolcuları izliyordu. Unuttuğu o ayıbı kalbinde yeniden belirtmişti. Barnabo kırlara, yeşil ovalara sığınmıştı ve belki de hayatını bezgin bir nafile bekleyiş içerisinde tüketmesi gerekecekti. Berton un ziyareti, aradan kaç yıl geçmiş olduğunu bir anda hissetmesine neden olmuştu; güzel anıların etkisiyle Barnabo pek çok kez geri dönmeyi düşünmüştü ancak daha sonra, günler birbiri ardına geçtikçe ümidi zayıflamış ve dağlar, cephanelik, Valle delle Grave Vadisi sanki hiç var olmamışlar gibi sis bulutları içerisinde bir kez daha dağılıp gitmişlerdi.</p>

  <p class="p6">Ama mutlu gün gerçekten geldi çattı. Ertesi yıl, bir temmuz öğleden sonrası Barnabo, Berton&rsquo;dan gelen bir mektup aldı. Arkadaşı onu unutmamıştı. Mektubunda, aradan bir yıl geçtikten sonra bazı işlerini halletmek üzere San Nicolaya döneceğini, üç gün sonra bineceği trenin de Bersaglio yakınlarındaki Vogo istasyonundan öğleye doğru geçmesi gerektiğini yazıyordu.</p>

  <p class="p6">&ldquo;Sen de bana katıl; San Nicolaya birlikte dönelim. Aradan beş yıl geçtikten sonra her şey unutulmuş olur. Göreceksin, ikimiz de mutlu olacağız.&rdquo;</p>

  <p class="p6">Mektubu getirdiklerinde Barnabo saman biçiyordu. Kırlara yeni bir mutluluk ışığı yayıldı. Yani Berton onu San Nicolaya geri mi döndürüyor? Yazdığına göre, Barnabo eski arkadaşlarının, orman bekçilerinin arasına; bir zamanlar sürdüğü hayata, dağların güneşine geri dönebilecekti.</p>

  <p class="p6">Çalışma arkadaşlarından tek söz bile söylemeden ayrılan Barnabo, omzunda orağıyla eve doğru gitmeye koyuldu. Hiç kimse ona seslenmedi veya nereye gittiğini sormadı. Bir yandan biçme işlerine devam ederken, bir yandan da gözlerinin ucuyla uzaklaşan Barnabo&rsquo;yu izliyorlardı.</p>

  <p class="p6">Güneş daha batmadı. Bomboş mutfakta sineklerin armonili vızıltıları duyuluyor ve gıcırdayan mobilyalar sırayla söz alıyor çünkü evde kimsenin olmadığını biliyorlar. Ancak şimdi eski ahşap merdivenden çıkan Barnabo&rsquo;nun adımları yankılanmaya başlıyor. Ses, tavana doğru ortadan kayboluyor.</p>

  <p class="p6">Barnabo yukarıda, sundurmanın bir köşesindeki bir sandığı kurcalıyor; orman bekçilerinin yeşil elbisesini, demirli ayakkabıları, çıkınını ve beş yıl önce dağlardan inerken beraberinde getirdiği her şeyi bulmaya çalışıyor. Geldiği günden bu yana çıkınını açmamıştı. Barnabo çıkınını özellikle böyle olduğu gibi bırakmak istemişti ki, yeniden bulduğunda aradan zaman geçmemiş hayaline kapılsın. Ancak şimdi çıkını eline alınca, üzerinde biriken onca tozu görüp, kumaşının sertleştiğini hissedince, aradan geçen yılların açtığı boşluğun farkına vardı.</p>

  <p class="p6">Eski üniformasının çoraplarını güveler delik deşik etmişti. Evin hanımlarına yamattıracak cesareti olmadığı için, elinde iğne ve iplik, mum ışığında gece geç vakte kadar kendi kendine yamamaya çalıştı. Yatmadan önce, bir yolculuk arifesinde nasıl yapılırsa her şeyi sırasıyla hazırladı.</p>

  <p class="p6">Böylece Barnabo üç gün sonra yola çıktı. Biriktirdiği paraları ve satın aldığı tüfeğini de beraberinde götürdü. Başından ayağına kadar, dört yıl önceki gibi giyinmiş; biraz solmuş yeşil elbisesi ve tüy takılı açık renk şapkası. Barnabo uzun süreden beri kendisini böyle mutlu hissetmiyordu; kalbini kocaman bir ümit doldurmuştu. Sabah Bersaglio&rsquo;dan ayrılırken kırların huzurlu sessizliğine geri dönüp bakmadı bile.</p>

  <p class="p6">&nbsp;</p>

  <p class="p6">Vogo&rsquo;nun ufak istasyonunda duran trenin gürültüsü öğlen saatinin boğucu sıcağında sönüp gitti. Boş bir odada gibi, sağda solda dağınık sesler kaldı. Trenin küçük pencerelerinden insanlar bakmaya başladı; gökyüzünde soluk bir bulut, yerde tüfeğin gölgesi... Berton hâlâ görünürlerde yok ve az sonra lokomotif hareket edecek. İstasyondan ayrılan birkaç kişi, güneşin cayır cayır yaktığı sokaklarda uzaklaşıyorlar. Barnabo arkadaşına sesleniyor ama sesi çıkmıyor; yankısız bir çığlık. Bir gün daha geçiyor. Hayat geçmeye devam ediyor ama Barnabo hayatın dışında kalmış, fuzuli bir şey gibi. Zaten geri dönmenin ne faydası var. Ne olacaksa olsun; Barnabo, boş bulduğu bir kompartımana girdi. Feci bir sıcak, dayanılmaz bir kötü koku var; kapı tarafında ürkekçe şarkı söyleyen birisi var.</p>

  <p class="p6">Ve işte trenin demirleri gıcırdamaya, lokomotif dumanını üflemeye başladı; istasyon hareket ediyor, evler, direkler hareket ediyor ve sonra da kırları kaplayan ağaçlar amansızca koşmaya başlıyor. Barnabo pişmanlık duymaya başlıyor. San Nicolaya tek başına ne yapmaya gidiyor? Yeterince utanç duymamış mıydı? Ama düşünmeye vakit yok. Gözlerini çevirdiği gibi, bir köşede uyuya kalmış Berton&rsquo;u görüyor.</p>

  <p class="p6">&ldquo;Hay sen çok yaşa emil İyi ki beni görmeden de trene binmişsin.&rdquo;</p>

  <p class="p6">&ldquo;Gördün mü, geldim işte!&rdquo;</p>

  <p class="p6">&ldquo;Harika, ama... Affedersin ama neden üniformanı giydin?&rdquo;</p>

  <p class="p6">&ldquo;Nasıl yani? Ben sanıyordum ki...&rdquo;</p>

  <p class="p6">&ldquo;Nerden gelir aklına bu fikirler?&rdquo;</p>

  <p class="p6">&ldquo;Sen söylemiştin, öyle değil mi?&rdquo;</p>

  <p class="p6">Bunun üzerine Berton, olan bitenleri anlattı; San Nicolada her şeyi değiştirdiklerini, orman bekçileri için nasıl bir çözüm bulunduğunu ve belki de yeni evden ayrıldıklarını, cephaneliğin terk edildiğini... Bu yüzden orman bekçileri teşkilatına yeniden alınmanın lafı bile olamazdı.</p>

  <p class="p6">Barnabo cevap vermedi. Evet, aptallık etmişti, tamamen kendi suçuydu. Her zamanki gibi kendisini kandırmıştı.</p>

  <p class="p6">Yeni bir aldatmaca daha. Şimdi arkadaşlarının karşısında o kıyafetlerle rezil olmayacak mıydı? Geri dönmek daha iyi olmaz mıydı? İlk istasyonda trenden inmek, Bersaglio&rsquo;nun tarlalarındaki huzurlu hayatla yetinmek?</p>

  <p class="p6">Oysa nedenini bile bilmeden Barnabo yolculuğuna devam etti.</p>

  <p class="p6"><a id="a32"></a>&nbsp;</p>
</body>
</html>
