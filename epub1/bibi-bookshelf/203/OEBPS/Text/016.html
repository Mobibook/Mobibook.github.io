<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>13</title>
</head>

<body>
  <h2 class="h21"><a id="a24"></a>13</h2>

  <p class="p6">Barnabo, bekçilerin yeni evinden ayrılıp, ormanda bir süre ilerledikten sonra ufak bir açıklık yerde oturdu. Bulutlar daha yoğun ve yağışla yüklü hale gelirken, dağ zincirine uzun uzadıya baktı: Fırtınanın hızla yaklaştığı hareketsiz zirveler etrafını çevirmişti.</p>

  <p class="p6">Çıkınını yeniden sırtına aldı. Yaklaşan fırtına nedeniyle kararan devasa kayalara, sınırsız ormana, uzaklardaki ovanın pusuna baktı. Bulunduğu noktada iki patika yola ayrılıyordu: Birisi Mardenlerin evine, diğeri ise sayısız tartışmanın kaynağı o meşhur yolla birleşmek üzere aşağı iniyordu.</p>

  <p class="p6">Bir an düşündükten sonra aşağı giden yola girdi. Dağların tepesinde kara kara bulutlar toplanmıştı ama aşağıda, ormanda hâlâ güneş ışıldıyordu. Acelesi yoktu; yavaş adımlarla ilerliyordu. Bir anda karga aklına geldi ve arkasından gelip gelmediğini görmek için döndü. Ortada hiçbir şey yoktu. Tabii ya, karga bile orada kalmıştı. Bunun üzerine daha hızlı yürümeye başladı.</p>

  <p class="p6">O meşhur yola, dış kenarları güzelce kesilmiş, toprak set destekli bir sürü taşı yan yana dizmişlerdi; ciddi bir iş ortaya çıkarmışlardı, ama şimdi her tarafından otlar fışkırmış, hatta bazı bölümleri bozulmuştu bile.</p>

  <p class="p6">Yolu iniş de olsa sıcak kendisini hissettiriyordu. Barnabo, çıkınının ağırlığı nedeniyle de terliyordu. Bir an sağ eliyle omzunda tüfeğinin kemerini aradı. Eski bir alışkanlık işte.</p>

  <p class="p6">San Nicolaya uğramayacağı kesindi; herkesin sinir bozucu sorular yönelteceği kesindi. Bu yüzden akşama doğru, köknar ormanları arasında, bir köprü yakınlarında bir hana gitti. İçeriye girdi, kimse yoktu. Bunun üzerine dışarı döndü ve bir bankın üzerine oturdu. Bulunduğu noktadan San Nicola dağlarının sadece üç tepesi görülebiliyordu; ormanın ortasından yukarı doğru uzanan garip kuleleriyle çok uzaklardaydılar. Diplerine ulaşmak saatler alırdı.</p>

  <p class="p6">İşte köknar tomrukları yüklü bir araba. İri yarı bir adam ve oduncuya benzeyen daha ufak yapılı iki adam daha. İçerideki salona oturdular ve yüksek sesle konuşmaya başlıyorlar. Barnabo ara sıra konuşmalarını duvuvor. Para meselesi yüzünden tartışıyorlar. Birden kahkahalarla gülmeye başlıyorlar. Arabaları yarım saat boyunca yolun ortasında kaldı.</p>

  <p class="p6">İçlerinden birisi, &ldquo;İki yıl önce bu Amerikan testerelerle işe başlandı. Hayır, daha fazla olamaz. Fiyatı 300 liret. Bizim yerli testerelerle aynı olduğunu size garanti edebilirim.&rdquo; diyor.</p>

  <p class="p6">&ldquo;Peki ya çeliğinin sertlik durumu?&rdquo;</p>

  <p class="p6">&ldquo;Ne diyorsun sen! Aynısı diyorum; gayet iyi tanıyorum malı.&rdquo;</p>

  <p class="p6">Yağmur yüklü bulutların altında dağlar artık kapkara oldu. Çok uzaklardan gök gürlemesi sesleri de duyuluyor. Hatta birkaç damla yağmur toprak yola düşmeye başladı. Barnabo ayağa kalkıyor, çıkınım alıyor ve odasına gitmek istediğini söylüyor. İçeri girerken Barnabo&rsquo;yu görmemiş olan odunculardan biri, kıyafetini tanıyarak, &ldquo;İyi akşamlar.&rdquo; diye selam veriyor.</p>

  <p class="p6">İyi akşamlar. Tahta merdivenlerden yukarı çıkıyor. Karnı aç değil, kendisini yatağın üzerine atıyor. Alt kattan sesler yükseliyor; fırtına ışıkları içeri girmeye başlıyor, rüzgâr tülleri oynatıyor. Polveriera Tepesi&rsquo;nde şimdi ne yağmur yağıyordur! Bir kasanın üzerine koyduğu çıkınına bakıyor. Üç ya da dört saat önce, orman bekçilerinin yeni evinde hazırladığı şekliyle duruyor. Oysaki aradan çok uzun zaman geçmiş gibi. Birkaç saatlik yürüyüş Barnabo&rsquo;yu orman bekçiliği hayatından kopartmaya yetti. Geçen tüm o zamandan geriye ne kaldı? Çıkını, elbisesi ve bir iki kıyafet daha. Bir de ayakkabısının yan çivileri arasına sıkışmış küçük taşlar ve toprak var. Dağların, dağların eteklerindeki o yüksek kayalıkların kalıntıları.</p>

  <p class="p6">Barnabo şimdi de o geçen zamanı ona hatırlatan, yüksek tepelerden bir şeyleri içinde taşıyan her ne olursa olsun telaşla ve kör bir ümitle arıyor. Başparmağındaki yaraya bile sevgi duyuyor; zirvedeki kayalar yaralamıştı onu. Çoktan kapanmış ve kurumuş yaraya bakıyor. Bu iz hemen yok olursa çok yazık olacak. Bu yüzden yaranın iki kenarını açıyor, deriyi çekip kopartıyor ve birkaç damla kan çıkmasını sağlıyor. İki gün önce, Polveriera Tepesinin kayalıklarında olduğu gibi. Yarayı yeniden açmakla geçmişe döndüğü, zamanı geri çevirdiği, hâlâ geçmişte olduğu izlenimini yaşıyor: Kimselerin gidip görmediği zirveden dönen muzaffer Barnabo! Çinko çatıya inen yağmurun gürültüsü duyuluyor. En azından Berton yanında olsaydı da bir-iki laf edebilselerdi. Barnabo şimdi de yatağın üzerinde oturmuş, havanın kararmasını bekliyor.</p>

  <p class="p6">&nbsp;</p>

  <p class="p6">Sabah uyandığında, akşamki fırtınanın bulutları gökyüzünü terk ediyordu. Pencerenin tüllerinin arkasında orman, güneşin altında ışıl ışıl parlıyor. Gelişi güzel giyindi, çıkınını aldı, kapının eşiğinde durup bir şey unutup unutmadığını kontrol etmek için odaya baktı. Arboi&rsquo;ye yaklaşık 15 kilometre mesafedeydi. Oradan da bir trene binecek, kuzeni Giovanni Bella&rsquo;nın evine gidecekti.</p>

  <p class="p6">Handan çıktıktan birkaç metre sonra, siyah bir gölgenin arkasından geçtiğini fark etti: Yaralı kargaydı! Kanadını güçlükle çırparak, Barnabo&rsquo;ya görünmeden peşinden geldikten sonra, akşamki o fırtınanın altında bir dalın üzerinde onu beklemişti. Yağmurdan sırılsıklam olunca yarası tekrar şişmişti.</p>

  <p class="p6">Barnabo kargayı omzuna aldı. O zavallı hayvancık ona dağları hatırlatacaktı. O da dağları iyi biliyordu, uçsuz bucaksız kayalıkları... Ah şu karga keşke konuşabilseymiş!</p>

  <p class="p6">&nbsp;</p>

  <p class="p6">Ovalık alanın yolu, toz toprak içerisinde ve ağaçlar artık sarı renk. Barnabo&rsquo;nun kuzeni Giovanni Bella&rsquo;nın evi. Yolun üzerinde bir de han var: Arka tarafında bir ahır, bir ambar, küçük bir fırın ve tarlalar var. Alçak bir tepe ve hava açık olduğunda görünen yeşil dağlar göze çarpıyor.</p>

  <p class="p6">Hanın kapısının üzerinde &ldquo;Trattoria del Bersaglio&rdquo; yazısı çizilmiş, 846 yazılı bir demir levha. Giovanni Bella iki köylüyle birlikte bir masada oturmuş. Yoldan birisi geliyor: Barnabo. Yorgun düşmüş; buradaki yeni hayatı böyle başlıyor.</p>

  <p class="p6">&nbsp;</p>
</body>
</html>
