<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>16</title>
</head>

<body>
  <h2 class="h21"><a id="a29"></a>16</h2>

  <p class="p6">Sonbahar geldiğinde San Nicola&rsquo;da cephaneliği kaldırma kararı alındı. Hırsız veya kaçakçı olsun Valfredda&rsquo;lı haydutların bölgeyi tamamen terk ettikleri sanıldığı sırada, bir akşam üzeri cephanelik bir kez daha saldırıya uğradı. Beş ya da altı kişiydiler; Enrico Pieri nöbet tuttuğu sırada, kimseye yakalanmadan patlayıcı deposuna yaklaşmayı başardılar. Durante yle birlikte barakada bulunan Montani vaktinde alarınvermeseydi, kapıyı zorlamaya da çalışırlardı. Açılan tüfek ateşine haydutlardan cevap gelmedi ve kayalıklara doğru geri çekildiler. Hatta içlerinden birisi yaralanmış gibi öfkeli bir çığlık duyuldu ve Durante nin söylediğine göre, kocaman bir kayanın tepesinden bağıran bir adam, &ldquo;Seneye tekrar görüşeceğiz!&rdquo; diye bağırdı ve düzensiz esen rüzgâr nedeniyle anlaşılamayan başka sözler de söyledi.</p>

  <p class="p6">Orman bekçilerinin şefi, olan bitenin haberi ulaşır ulaşmaz o eski meseleyi tartışmaya açtı: Bu kadar uzak bir yerde, yapılmasından vazgeçilen bir yol için patlayıcı deposu tutmak delilik değil miydi?</p>

  <p class="p6">Haydut mudur, kaçakçı mıdır her neyse, ilk kez teşebbüs ettiklerinde yaptıkları gibi, cephane bulma ümidiyle her an geri dönebilirlerdi. Bu yüzden kış bastırmadan patlayıcıları boşaltmak ve diğer cephaneliklere aktarılmak üzere en yakın kışlaya gönderilmeleri yerinde olacaktı. Böylece orman bekçilerini yeni evde tutmaya da gerek kalmayacak, çok daha az masrafla ve çok daha fazla fayda sağlayarak San Nicola&rsquo;ya yerleşebilirlerdi: Çünkü orman bekçileri Valle delle Grave&rsquo;deki kışlalarından sadece ormanlık alanları ve etraftaki en yakın yollan kontrol edebiliyorlardı. Oysaki San Nicola&rsquo;dan diğer bölgelere de hâkim olabilir, özellikle de, kimsenin ruhu bile duymadan ağaçların çalındığı Col Verde Tepesi&rsquo;ni kolaylıkla kontrol altında tutabilirlerdi. Artık bağımsız bir orman bekçileri sınıfı muhafaza etmenin anlamı yoktu; görevde kalmak isteyenler, diğer belediye bekçilerinin arasında katılır ve onlarla aynı kışlada kalabilirdi.</p>

  <p class="p6">Uzun süren tartışmaların sonunda da nitekim böyle oldu. Ancak belediye bekçilerinin kaldığı merkez binasının orman bekçilerini de misafir edebilmesi için bir kat çıkılması gerektiği için, olay uzadıkça uzadı ve son derece elverişsiz hava şartlarında bir kış daha geçirmeleri gerekti: Orman bekçilerinin evine erzak sağlamak için bir kez daha yorucu yolculuklar yapmak zorunda kaldılar.</p>

  <p class="p6">&nbsp;</p>

  <p class="p6">Geçen günleri birbiri ardına saya saya nihayet cephanelikteki son nöbet günü geldi çam. Franze, Collinet ve Pierl&rsquo;den nöbeti devralmak üzere Paolo Marden, Molo ve Battista Fornioi yola çıktı. Bulutlu bir haziran akşamıydı; yüksek duvar kayalarda rüzgâr esiyordu.</p>

  <p class="p6">Nöbeti devralmaya giden üçlünün yanında tüfeklerinden başka bir de kocaman çuvallar vardı; barakada kullandıkları ve hâlâ işe yarayabileceğini düşündükleri eşyaları bu çuvallara doldurup ertesi sabah eve taşıyacaklardı. Çuvallardan birisinde bir şişe şarap vardı. Son nöbet akşamı biraz çakır keyif olmanın kimseye zararı olamazdı.</p>

  <p class="p6">Cephaneliğe her zamankinden daha çabuk ulaştılar. Aralarında konuşmadıkları ve yarım saat erken geldikleri için, görev başındaki nöbetçiler hiçbir şeyin farkına varmadı. Franze, Collinet ve Pieri barakanın önünde oturmuş, isteksizce sigara içiyorlardı. Sadece birisinin elinde tüfek vardı.</p>

  <p class="p6">Molo, cephaneliğin dayandığı kayalığa ulaştıklarında, yanındakilere alçak sesle, &ldquo;Dur şunlara bir şaka yapalım. Siz burada durun ve kıpırdamayın.&rdquo; dedikten sonra sırıtarak tüfeğini yükledi ve nöbetçilerin oturdukları yerin arkasına sürüne sürüne yaklaştı. On metre kala havaya bir el ateş açtı: &ldquo;Kıpırdamayın yoksa vururum!&rdquo;</p>

  <p class="p6">Franze ile Collinet ayağa fırladı, açılan ateşin yankısı tüm vadiye yayıldı. Sadece Piero şaka olduğunu anladı ve gülerek arkadaşlarına döndü: &ldquo;İnandınız mı?&rdquo;</p>

  <p class="p6">Rengi atmış Collinet, &ldquo;Ne aptal zevkleriniz var!&rdquo; diye</p>

  <p class="p6">Molo zevkinden dört köşe, kahkahalara boğularak, &ldquo;Ne yani, korktun mu?&rdquo; dedi.</p>

  <p class="p6">Pieri barakaya girerken, &ldquo;O zaman biz artık dönebiliriz.&rdquo; dedi ve tekrar dışarı çıkıp, &ldquo;Bu iki tencereyi biz götürebiliriz; yeni olan size yeter zaten.&rdquo; dedi.</p>

  <p class="p6">Marden, cephanelikten ayrılan üçlüyü selamladı.</p>

  <p class="p6">&ldquo;Diğerlerine söyle yarın sabah erken davransınlar. Bütün ıvır zıvırı aşağı taşımak uzun sürebilir. Yoksa bir günde bitiremeyiz.&rdquo;</p>

  <p class="p6">Kayalıklardan aşağı iniş sesleri, yuvarlanan taşlar... Her zaman olduğu gibi. Molo, Marden ve Fornioi yalnız kaldılar. Hava bulutlu olduğu için kararmaya başladı bile. Daha sonra, nasıl olduysa, kayalardan belli belirsiz yankılar duyulmaya başladı; az önce açılan ateşin yankısı olsa gerek.</p>

  <p class="p6">Palazzo Tepesi&rsquo;nin en uç tepeleri arasında hafif sis bulutları akıp gidiyor. Battista Fornioi, sis bulutları arasından bir anda ortaya çıkan bir sivri tepeyi işaret ederek, &ldquo;Şu tepenin garipliğine bak. Geçen sene yoktu böyle bir şey. Bir seneden diğerine dağlar nasıl da değişiyor, inanması güç.&rdquo; dedi.</p>

  <p class="p6">Molo gülerek cevap Veriyor: &ldquo;Ne değişecek? Bu dağlar toprak değil ya. O tepenin de arkasında duvar kaya var ama şimdi sis nedeniyle görünmüyor; hepsi bu.&rdquo;</p>

  <p class="p6">Sessizlikte uzaklardan derin derin gümbürtüler geliyor: Ya gök gürlüyor ya da yerinden kopan kaya parçalarının gürültüsü. Barakanın penceresinden ışık geliyor; Marden ateşi yakmış, mısır unu lapası pişiriyor.</p>

  <p class="p6">Cephaneliğin önünde bir taşın üzerinde oturmuş Fornioi, &ldquo;Bu akşam kayalar ne kadar koyu renk değil mi? Yağmur indireceğine bahse girerim.&rdquo;</p>

  <p class="p6">Yanında oturan Molo, &ldquo;Yarın sabaha kadar idare etsin de.&rdquo;</p>

  <p class="p6">Ah şu lanet cephanelik! Onun yüzünden haftada iki iş günü kaybediyorlardı; San Nicolaya gidemiyorlardı ve sürekli bir şeyler olacakmış gibi bir tehlike vardı. Şöyle huzurlu bir hayat siiremiyorlardı. Ama nihayet bitti; sadece bir gece kaldı.</p>

  <p class="p6">Fornioi, &ldquo;Ne zaman can sıkıcı bir görev olsa hep böyle olur. Ne olsa hemen beni çağırırlar. Son ana kadar hep böyle; bu akşam da böyle işte.&rdquo;</p>

  <p class="p6">&ldquo;Boş versene; bu sinir bozucu görev de sona erdi işte. Bu gece son kez buradayız, düşünebiliyor musun?&rdquo;</p>

  <p class="p6">&ldquo;Bilemiyorum; askerliğimin bittiği günü hatırlıyorum.&rdquo;</p>

  <p class="p6">&ldquo;Hakikaten, Berton geri dönmeyecek mi? Geri döneceğini söylemiyor muydu?&rdquo;</p>

  <p class="p6">Barakanın içerisinde şarkı söylemeye başlayan Marden&rsquo;in sesi duyulmaya başladı. Dağlar kapkara oldu ve hâlâ birkaç ışık hüzmesi saklayan bulutların arasında gözden kayboluyorlar.</p>

  <p class="p6">Fornioi ile Molo sessizliğe büründü. Arkadaşlarının şarkısı sessizliği kaplarken, yanan ateşin ışığı, barakanın küçük penceresinde dalgalanıyor. Birden ses kesiliyor.</p>

  <p class="p6">Akşam rüzgârı çoktan çıktı ama Molo ile Fornioi cephaneliğin önünde oturmaya devam ediyor. Palazzo Tepesi&rsquo;ne çarpan rüzgârın sesi onlara kadar ulaşıyor. Yıllardan beri hep o saatçe hep bu ahşılageldik ses oluyor. Bütün orman bekçileri artık bu sesi tanıyor ve kimi zaman bir insan çığlığını andırsa da artık hiç birisi bu sese aldırış etmiyor. Bu akşam hevesini alsın iyice. Yarın onu dinleyecek kimse bulamayacak. Cephaneliğin kayalıkları arasında yarın hiç kimse olmayacak; barakada hiçbir ışık olmayacak. Zaman geçtikçe barakanın içerisine yağmur suları süzülecek; yere düşecek ilk damladan sonra kirişler çürüyecek.</p>

  <p class="p6">Barakadan çıkan Marden, arkadaşlarına seslendi: &ldquo;Yemek yemeye gelmiyor musunuz? Biraz daha mı bekleyeceksiniz?&rdquo; İki bekçi ayağa kalktı ve sığınaklarına doğru yöneldi.</p>

  <p class="p6">&nbsp;</p>

  <p class="p6">Bir süre sonra Fornioi, &ldquo;Yemeğimizi de yediğimize göre, içimizden birisi dışarıda beklese iyi olur. Tam da son gece riske girmeye gerek yok.&rdquo; dedi.</p>

  <p class="p6">Marden, &ldquo;Saçmalama! Bir kere daha şarap içeceğiz. Bu son gecemiz, biraz neşelenmemizde bir sakınca yoktur her halde.&rdquo; diye cevap verdi.</p>

  <p class="p6">Fornioi, &ldquo;Neşeli mi? Üç kişiyle ne yapabilirsin ki? Bu dağ başında mesele neşelenmek değil. Hadi ver bakalım biraz, bari içimizi ısıtsın.&rdquo; dedi.</p>

  <p class="p6">Şarap şişesi boşaldı bile, ateş harıl harıl yanıyor çünkü bitirmeleri gereken yığınla odun var. Fornioi dışarı çıktı, diğer ikisi ateşin karşısında ısınmaya çalışıyorlar. Marden in yüzünde bir tebessüm; kim bilir aklından neler geçiyor. Molo ise, elindeki demir parçasıyla ateşin yakıp kor haline getirdiği bir odun parçasını parçalamaya çalışıyor.</p>

  <p class="p6">Daha yakacak bir sürü kütükleri var ama ateş yavaş yavaş sönmeye yüz tutuyor. Kimse yeni odun atarak ateşi beslemiyor. Biraz sonra sadece yanmış siyah odunlar kalacak, bir süre çıtırtı duyulacak, ince ve düzgün olarak yükselen bir duman kolonu kalacak.</p>

  <p class="p6">Güzel ve özel bir akşam olması gerektiğini düşünmüşlerdi. Fornioi bile tüm şikayetlerine rağmen mutlu olarak yola çıkmıştı. Doğruyu söylemek gerek: Sadece gece nöbetlerinin o yalnızlığında bazı konular hakkında konuşmak mümkündü. Ayrıca cephaneliğin önünde yalnız başlarına yürümek, herkesin uyumakta olduğunu düşünmek, kayalıklardaki kayma seslerini duymak, bu sefer gerçekten son olduğunu düşünmek, biraz sonra güneşin doğacağını ve her şeyin sona ereceğini düşünmek. Oysaki hiç de güzel bir şey yok; hiçbir zevk yok. Molo uyumak üzere uzandı ama defalarca dönmesine rağmen bir türlü gözüne uyku girmiyor. Fornioi de aynı şekilde: Marden e bir şey söylemek için dışarı çıktı ama söze nasıl başlayacağını bilmiyor.</p>

  <p class="p6">&ldquo;Marden, ne yapmaları lazım biliyor musun?&rdquo;</p>

  <p class="p6">&ldquo;Ne?&rdquo;</p>

  <p class="p6">&ldquo;Hepimizi birkaç günlüğüne izne göndermeleri lazım.&rdquo; Gülmeye çalışıyor.</p>

  <p class="p6">&ldquo;Peki sonra, izinde ne yapardın?&rdquo;</p>

  <p class="p6">Konuşmaları yarıda kesiliyor; büyük bir sessizlik.</p>

  <p class="p6">Marden yine söze başlıyor: &ldquo;Duydun mu? Birkaç dakika önce o ıslığı duydun mu? Evden birileri mi geliyor acaba?&rdquo;</p>

  <p class="p6">&ldquo;Islık mı? Belki bir kuştu. Hani şu... Neydi adı?&rdquo;</p>

  <p class="p6">&ldquo;Hay şaşkın! Beni bu kadar aptal mı sandın?&rdquo;</p>

  <p class="p6">&ldquo;Bu saatte ne diye buraya gelsinler ki? Saat on olmuştur.&rdquo;</p>

  <p class="p6">&ldquo;Ben hiçbir şey bilmiyorum. Ben ıslığı duydum.&rdquo;</p>

  <p class="p6">Boğazdan aşağı inen buz gibi bir esinti, tüyleri diken diken etti.</p>

  <p class="p6">&ldquo;Bir sürpriz çıkmasın da karşımıza! Ben ateşi söndürmeye gidiyorum&rdquo;</p>

  <p class="p6">Gecenin saatleri birer birer geçti gitti. Molo uyumaya devam etti. Dışarıda soğuktan buz kesmiş iki bekçi de, nöbet sıralarını unuttu ve hiç değişiklik yapmadan tüm gece nöbet tuttu. Sabahın ilk ışıkları hareketsiz figürlerini yavaş yavaş ortaya çıkartırken, ellerindeki tüfeklerin namlularını da pırıl pırıl parlatmaya başladı.</p>

  <p class="p6">Marden, silkinerek, &ldquo;Hey, sen de mi uyudun?&rdquo; dedi.</p>

  <p class="p6">&ldquo;Dinlenmemekle çok aptallık ettik. Geceyi böyle kaybettik.&rdquo;</p>

  <p class="p6">Soğuktan tiril tiril titreyerek ayağa kalktılar ve barakaya doğru yöneldiler.</p>

  <p class="p6">Marden yerdeki taşlara bakarak, &ldquo;Yani bu da...&rdquo;</p>

  <p class="p6">&ldquo;Bu da ne?&rdquo;</p>

  <p class="p6">&ldquo;Aman hiç, öylesine söylüyordum.&rdquo;</p>

  <p class="p6">Çok geçmeden Molo barakadan çıktı ve tüfeğinin kuyruk tıpasını çıkarttı ve elindeki bir çubukla tüfeğini kurcaladı. Sisili gökyüzünün altında duvar kayalardan oluk oluk nemli sis sıraları aşağı süzülüyor.</p>

  <p class="p6"><a id="a30"></a><span class="t12">&nbsp;</span></p>
</body>
</html>
