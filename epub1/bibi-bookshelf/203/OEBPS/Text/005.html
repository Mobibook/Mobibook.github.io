<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>2</title>
</head>

<body>
  <h2 class="h21"><a id="a5"></a>2</h2>

  <p class="p6">Bir zamanlar Marden ailesine ait olan ve orman bekçilerini ağırlayan ev artık iyice eskidi. Kirişlerin tahtası çürüdü ve panjurlar kapanmaz oldu. Bir gece üşüdüğünü hissederek uyanan Durante, yataktan kalktı ve ışığı yaktı. Rüzgâr çatının bir parçasını alıp götürmüştü; bir anda ve sessiz sedasız.</p>

  <p class="p6">Halbuki bir zamanlar, yeni evli bir çiftin yuvası gibi pırıl pırıldı ve ışıklar saçıyordu; pencerelerinde çiçekler vardı ve rengarenk boyalıydı. Şimdi ise zemin katın beyaz badanası gitmiş, birinci katın tahta kaplamaları simsiyah olmuştu. Yağan yağmur damlalarını sayan, rüzgârla söz dalaşına giren çatı da artık yavaş yavaş yorgun düşmüş; açılmalar olmuş, bir-iki kiremidi uçup gitmişti, ama hiç kimse farkında bile değildi. Artık yıkıntı bir bina; en ufak darbede yerle bir olabilecek halde.</p>

  <p class="p6">Del Colle, &ldquo;Fornioi, sen marangozsun, tavanın kirişini tamir et. Gece gıcırdayıp duruyor, üzerimize düşecek.&rdquo; diyordu ve düşüncelere dalıyordu: &ldquo;Yarın her şey düzelecek; yarın iyiye işaret bir güneş açacak ve çalışma arzumuz olacak. Ama biz bugünü yaşıyoruz; yarın henüz gelmedi.&rdquo; Mardenlerin evi herkesin gözünün önünde ve fazla göze çarpmadan işte böyle harap oluyor.</p>

  <p class="p6">Durante&rsquo;nin bir gün çatının bir parçasının uçtuğunu fark etmesiyle tartışmalar da başladı: &ldquo;Artık değişiklik yapmak lazım; cephaneliğin çok uzağındayız. Burası çok nemli ve ormanın tam ortasında. Zaten bu evi sil baştan inşa etmek gerek&rdquo; Del Colle bu hale üzülüyordu. Mutfağın o duvarları dumandan o kadar kararmış, o duvarların içine o kadar garip şeyler girmişti ki... &ldquo;Yazık,&rdquo; diye düşünüyordu, &ldquo;yirmi yıldan fazla süredir burada yaşıyorum. Buraya ilk kez geldiğim günü hatırlıyorum da; yaz mevsimiydi ve yağmur yağıyordu. Söylenecek pek fazla bir şey yok, bütün hayatım burada geçti. Şimdi bu evde olduğumda ve yatağımın yanında asılı tüfeği gördüğümde, çok param olmuş ya da kasabada yaşamışım hiç umurumda değil. Ne aptallık. Bu evde acı da çektim; yıllar önce, zaman zaman, vadideki kasabaya inmeyi delice isterdik. Aramızdan kaçıp gidenler bile oldu. Hatırlıyorum, sonbaharda Ermeda avdan döndüğünde şarkılar söylenirdi. Dillere destan yemekler düzenlenirdi; yaşlı Da Rin keman çalmaya başlardı. Kış, ardından yaz, ardından tekrar kış; ben artık yaşlandım, şimdi artık gitme zamanı.&rdquo;</p>

  <p class="p6">İşte bugün hâlâ hatırladıkları:</p>

  <p class="p6">Darrio&rsquo;nun ölümünden birkaç ay sonra Del Colle acilen San Nicolaya çağrıldı. Gri bulutlarla dolu bir günde kasabaya vardığında akşam olmuştu. Belediyeye bağlı bütün orman bekçilerine komuta eden komiserin odasında, elinde tespihiyle ağlayan cılız bir kadın ve insanda tedirginlik yaratan ufak tefek bir adamla karşılaştı. Darrio&rsquo;nun ebeveynleriydiler. Ne pahasına olursa olsun oğullarının cenazesini istiyorlardı. Onları bunun imkânsız olduğuna ikna etmek mümkün değildi. Gencin babası cesedin nerede olduğunu kendi gözleriyle görmek istedi. Annesi, San Nicola&rsquo;da kaldı. Baba ile Del Colle, tek söz söylemeden, şafakla birlikte yola koyuldular. Yaşlı adamın ayakkabıları dağa uygun değildi ama hışımla ve yere bakarak ilerliyordu. Bütün gece yağmur yağmıştı ve bitkilerin üzerinden yağmur damlaları iniyordu. Bir bulut perdesi arkasında kalan dağlar, kara kara görünüyordu. Hiç ara vermeden yürüyerek boğazı geçtiler, ormanı geride bıraktılar.</p>

  <p class="p6">Yaşlı adam, &ldquo;Mümkün olan en üst noktaya kadar çıkmak istiyorum.&rdquo; diyordu; Del Colle, adamı kayalık duvarların yükseldiği yere kadar, çakıl taşlı yol boyunca yürüttü. Yaklaşık dört yüz metre yukarıda, ufak bir terasın üzerinde Darrio&rsquo;nun kemikleri duruyordu; her biri bir yana dağılmıştı ve param parça olmuştu. Ancak iki adam, bir yamacın arkasına giren daracık bir kanalın kayalarının arasından zar zor daha da yukarı tırmanmaya çalıştı. Dar kanalın sona erdiği yerde durdular; etrafları sarp kayalıklarla çevriliydi. Kocaman siyah bir çatlaktan yağmur suyu fışkırıyordu; ulaşılması imkânsız kayalar arasında, kaygan ve karanlık bir in. Darrio&rsquo;nun cesedi biraz daha yukarıdaydı; o kemikler de yağmur yemiş, şimdi de yavaş yavaş kurumaya yüz tutmuşlardı. Yaşlı adam, büyülenmiş gibi, hiç kıpırdamadan kayalara doğru bakıyordu. Şelalenin gürültüsü bir yandan, yavaşça geçip giden bulutlar diğer yandan.</p>

  <p class="p6">&ldquo;Bayım, geri dönelim mi? İmkânsız olduğunu gördünüz mü?&rdquo; Ama gökyüzünde üst üste binen sarp kayalardan gözünü ayırmayan adam cevap vermiyordu. Del Colle saatine bakıyordu: Bir saat, bir buçuk, iki... Artık inmek lazımdı, tekrar yağmur başlamak üzereydi. Darrio&rsquo;nun babası, orman bekçisinin kolunu tutup, vaktin geç olduğunu (akşam gölgeleri yaklaşıyordu) söylemesiyle kıpırdadı. Yaşlı adam yeniden yukarı baktı ve sonra bir daha tek söz söylemeden inmeye başladı.</p>

  <p class="p6"><a id="a6"></a><span class="t12">&nbsp;</span></p>
</body>
</html>
