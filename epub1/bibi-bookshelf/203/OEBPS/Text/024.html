<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>21</title>
</head>

<body>
  <h2 class="h21"><a id="a39"></a>21</h2>

  <p class="p6">Cephaneliğin bulunduğu vadinin tepesinde, duvar kayanın üzerinde sivri bir tepe bulunuyor Tam bu tepenin yüksekliğinde bir de teras var; düşmanlar da bu dar ve kayalık kaplı terasa gelecekler. Buradan geçerken dikkatli olmak gerekiyor.</p>

  <p class="p6">Barnabo, birkaç iri kaya parçası arasına gizlenerek, zirveye yerleşti; düşmanları tek başına göğüslemeye gelmişti. Görünmesine imkân yoktu ve terasa yakından hâkimdi; geçişlerini rahatlıkla kesebilecek pozisyondaydı. Sabah yola çıkarken ölebileceğini bile düşünmüştü. Ama şimdi zaferi görmeye başladı bile; her şeyin yolunda gideceğinden emindi. Bu kadar emin bir yer bulabileceği aklına bile gelmemişti. Ve şimdi, güneş ışıklarının altında yer uzanmış halde, zamanın geçişini hissediyordu. Gelecekler, hem de nasıl gelecekler.</p>

  <p class="p6">Bulunduğu yerden cephaneliğin yakınındaki vadi olduğu gibi ayaklarının altındaydı; dağların zirvelerinin gölgeleri kayalıkların üzerine düşmüştü. Zalim duvarıyla yükselen Cima Alta Tepesini ve kan kırmızısı rengindeki Lastoni di Mezzo&rsquo;vu gördü.</p>

  <p class="p6">&nbsp;</p>

  <p class="p6">Sessiz bekleyiş sırasında hafif bir rüzgâr esintisi ulaştı.</p>

  <p class="p6">Tozlu vadinin sonlarına doğru gölgeler dolaşmaya başladığında, tüfeğini nişan alma pozisyonunda tutan Barnabo, bulunduğu yerde kımıldamadan duruyordu. Tepenin kayalıkları arasında hiç kimse onu ayırt edemezdi. Tüfeği hemen altındaki terasa çevriliydi. Haydutlar oradan geçecekler ve o da haydutları öldürebilecekti.</p>

  <p class="p6">Kalbinin çarpmaması garip. Barnabo kendisini bu kadar sakin hissetmesine neredeyse şaşırıyor. Değişen çok şey oldu. Elinden kaçırmaması gereken saati gelip çatmıştı. Ama şimdi bu derin sessizlikte bakışları baş döndürücü şekilde yükselen tepelere takılıyordu. Tıim beyazlığıyla gerçekdışı gibi görünen en uç zirvelere kadar, mavi oluklar, kırmızımsı duvarlar boyunca gözleri bir terastan diğerine kayıyordu.</p>

  <p class="p6">İnce vızıltısıyla bir kara sinek geçti. Son derece yüksek bir sis perdesi nedeniyle güneş biraz etkisini kaybetti. Güney rüzgârı da uykusundan uyandı. Kötü hava geri dönecek.</p>

  <p class="p6">Cephaneliğin yakınlarında o noktada, tepeden gayet güzel görülebiliyor, günün birinde Barnabo korkuyu tanımıştı; daha sonra yıllar boyu bundan utanç duymuştu. Ama az sonra, Barnabo bunu gayet iyi biliyordu, atacağı ilk tüfek darbesiyle, sessizliğin içerisinde büyük bir gümbürtü kopacaktı.</p>

  <p class="p6">Olacaklar hakkında dağlar, insanı nasıl da düşünceye sevk ediyorlar! Ölüm, hayır, ölümü beklemiyor; kendisini bundan kesinlikle emin hissediyor. Zafer kazanacak: Uçuruma düşen düşmanlar, Barnabo&rsquo;nun kasabaya dönüşü ve olanların harikulade hikâyesi. Hikâyesi, tam anlamıyla hikâyesi. Arkadaşlarına bu hikâyeyi anlatabilmeyi çok istiyor; hepsi bu, söyleyecek fazla bir şey yok.</p>

  <p class="p6">Onları tek başıma öldürdüm diyebilmek, onu sevinçle karşılayacak ve alkışlayacak orman bekçilerinin arasına dönebilmek için. Ondan sonra da, aradan yıllar geçtikçe hep o aynı kışla; tozlu yollarıyla vadinin sonundaki o sıkıcı kışla.</p>

  <p class="p6">Vadide ufak bir ıslık duyuldu. Hemen ardından da birkaç taşın yuvarlandığı... Rüzgâr aniden durdu ve derin bir sessizlik etrafı sardı. Terasın ucundan gelen ayak sesleri duyulmaya başladı. Hata yapmaya imkân yok. İşte terasın köşesinden gelen bir adam figürü.</p>

  <p class="p6">Dar ve yıkılmakta olan terasın üzerinde yavaşça ilerliyorlar. Dört kişiler; yarım dakika daha sabır, ondan sonra Barnabo ateş açabilir. Hepsini rahatlıkla yere serebilir; ne kaçacak, ne de saklanacak bir yerleri var.</p>

  <p class="p6">Barnabo, güneş ışığı altında haydutları iyice seçebiliyor: Eski püskü ve yırtık elbiseleri, farklı tüfekleri; Zayıf yüzlerinde ıstırap çeken ifadeleri var. İlki altmış yaşlarında olsa gerek; omuzları iyice bükülmüş. Yüzlerinde kötülük yok.</p>

  <p class="p6">Cephaneliğe saldıran ve Del Colle&rsquo;yi öldüren haydutlar bunlar ama pek çok hatıra yok olup gitti. Son derece sakin davranan Barnabo, kayalardan aşağı yuvarlanan bu yaşlı adamın kan revan içerisindeki halini düşünüyor. Biçimsiz kara çuvallar gibi iki yanında da diğer arkadaşalarının cesedi...</p>

  <p class="p6">Yarın bunları anlatabilmek, zaferini kutlayabilmek için... Kendi adına Barnabo, intikam alma ihtiyacını gerçekten hissetmiyor. O alçaklık anı artık uzaklarda kalan bir olay. Üzerinden çok yıllar geçti ve bunun daha şimdi farkına varıyor. Korkuyor olsa, tüfeği de titrerdi.</p>

  <p class="p6">Barnabo silahının namlusunu hafif öne eğdi. Yaşlı adamın başı, tüfeğin ucunda görünüyor. Aradaki mesafe on metreden az, vuruşunda hata yapmasına imkân yok.</p>

  <p class="p6">Yaşı adam duraksadı ve sağ eliyle kayalara tutunarak, aşağıya doğru bakıyor. Arkasına dönüp, arkadaşına, &ldquo;İyi de ben kimseyi görmüyorum!&rdquo; diyor. Diğer adamlar da durdu ve Barnabo&rsquo;nun onları izlediğini akıllarına bile getirmeden, cephaneliğin bomboş olduğunu fark ediyorlar. Ne onları bekleyen vardı ne de cephanelikte işlerine yarayacak bir şey vardı; her şeyi alıp götürmüşlerdi.</p>

  <p class="p6">Yapacak bir şey yok. Barnabo düşmanlarını dönüş yolunda hayal ediyor; Valfredda katır yolu boyunca tek kelime etmeden aç bilaç indikleri gözünün önüne geliyor. Barnabo gülümsüyor; parmağı tetiğe dokundu, demirin soğukluğunu hissetti.</p>

  <p class="p6">Sessizlik. Bir kara sineğin vızıltısı; dağlarda dolaşan o kara sineklerden birisi. Tüfek darbesini beklerken dakikalar geçmek bilmiyor. Bu sefer korkusundan değil, gerçekten bir şeylerin durduğunu, zamanın kaçışıyla birlikte geride kaldığını hissediyor. Barnabo gülümsüyor; tüfeğini yere bırakıyor, elleri artık tüfeği sıkı sıkı tutmuyor. Güneş ışıklarının istilasına uğramış dağlarda mutlu bir hava seziliyor. Ormanın uzaklardan gelen hoş kokusu. Düşmanları sanki bir şeyler bekliyormuş gibi şimdi hareketsiz duruyorlar; Del Colle&rsquo;yi öldüren gerçekten onlar mıydı acaba veya onu ne şekilde öldürmüşlerdi. Bu artık onların son dönüşüydü. Bu akşam Vaifreddaya inerek, sonsuza dek ortadan kaybolacaklardı. Dağlar da daha yalnız kalacaklardı. Barnabo, kara köknar ormanları arasındaki evfc bekçilik yapacak, elleriyle dokunabilecekken, vazgeçtiği büyük zaferi düşünecekti.</p>

  <p class="p6">Her şey zaman içerisinde yok olacaktı; aptalca utancı, karga, Bersaglio kasabası, Berton&rsquo;un yola çıkışı... Her sabah güneş dağları aydınlatacaktı. Sonbahar gelecek, kar yağacak, sonra da ilkbahar şarkıları söylenecekti.</p>

  <p class="p6">Rahatlıkla temizleyebileceği dört düşmanı birkaç metre uzaklıkta; oysa Barnabo, kılını kıpırdatmaksam durduğu yerden, hayatını dolduran o nafile kederleri düşünüyor. Boş kalan yeni evi, lambasının ışığında huzur içinde geçirdiği akşamları ve günlere eklenen günleri düşünüyor; ağaçlar arasında yankılanan rüzgârı bile duyar gibi oluyor.</p>

  <p class="p6">Düşmanları gerisin geriye dönüyor. Geldikleri gibi yavaş yavaş terastan geri dönüyorlar. Barnabo gitmelerine izin veriyor. Akşam olurken ortalıkta büyük bir huzur hissediliyor.</p>

  <p class="p6">&nbsp;</p>

  <p class="p6">Geceye doğru yoğun bulut katmanlarının gelmesiyle gökyüzünde hava kötüye çevirdi. Yeni evin etrafında her şey sakindi. Çatının tahtalarında gıcırtılar. Evin önündeki çayırlıkta bir aşağı bir yukarı uçuşan bir eşek ansı. Ormanda dolaşan hafif rüzgâr esintileri. Sonra da bir kuş sesi. Herkes kasabada, <span class="t18">bocce</span> oynuyor, meydanda yürüyüş yapıyor, huzur içerisinde konuşuyorlar. Ara sıra bir kahkaha duyuluyor.</p>

  <p class="p6">Saat beşi gösteriyor. Saat kulesinin çanları kasaba boyunca yayılıyor ve gittikçe daha zayıflayarak ormanlara doğru ilerliyor. Orman bekçilerinin yeni evine ulaşamadan yorgun düşüyor ve ağaç dallarının arasına takılı kalarak duruyor.</p>

  <p class="p6">İşte Barnabo geri dönüyor. Az önce dağlarda bir nevi büyü bozuldu. Dağlar artık tamamen yalnız kaldı; ne haydutlar ne cinler... Bunların hepsi bitti. Yavaş adımlarıyla ormanın arasından ilerliyor.</p>

  <p class="p6">Demirli botları evin eşiğinde çınlıyor. Bir örümcek kapının deliğine ağ örmüş; belki de birileri Barnabo&rsquo;nun geri dönmeyeceğini düşünüyordu; Del Colle ile Darrio&rsquo;nun yanında kalacağını, kayalıklar arasında öldürüleceğini sanmıştı.</p>

  <p class="p6">Artık kaybolmakta olan güneş ışığını içeri sokmak için pencereleri ardına kadar açtı, tüfeğini boşalttı ve tüfekliğe yerleştirdi. Her şey eskisi gibi. Gerçekten hiçbir şey olmadı.</p>

  <p class="p6">Diğer akşamlar olduğu gibi, az sonra camlara yansıyan ateşin titrek görüntüsü uzaklarda da görülmeye başlayacak. Barnabo ateşin yanında oturuyor. Gölgede kalan yüzü görünmüyor.</p>

  <p class="p6">25 Eylül akşamında yorgunluk, birkaç bardak şarap ve aklından gelip geçen sayısız düşünce... Aslına bakılırsa böylesi daha iyi değil miydi? Ateş dalgalanmaya devam ediyor, odunlar çıtırdıyor. Dağlara belki de kar yağmaya başlamıştır; karalara bürünmüş duvarlar arasında yavaş bir kasırga olmalı; ince bir tepenin üzerinde Del Collenın çiviyle çakılmış şapkası da duruyordur. Şapkanın kenarlarını kar kaplayacak ve beyaz bir taç oluşturacak.</p>

  <p class="p6">Barnabo yatmaya gitmedi. Gece yavaş yavaş geçiyor. Az sonra şafak sökmeye başlayacak; yeni bir gün gözle görülmeye başlanacak. Tum yeryüzünde hayat kesintisiz geçmeye devam ediyor.</p>

  <p class="p6">Barnabo dinlemek ister gibi başını kaldırdı; kalbi mi çarpıyor yoksa cephaneliğin dışında nöbet tutan nöbetçinin adımları mı? Yorgun olduğunu hissediyor; uyur uyanık ne olduğunu hatırlayamıyor. O zaman da bir zamanlar olduğu gibi, eski zamanlarda olduğu gibi, Barnabo tüfeğini eline alıyor ve kapının eşiğine çıkıyor. Dışarıda derin bir sessizlik ve kapalı gökyüzünde soluk bir ışık var. Dağlar bulutların ardında saklanmış ama yakınlığı hissediliyor; bulutların arasına gömülmüş, hareketsiz ve ıssız...</p>

  <p class="p6">&nbsp;</p>
</body>
</html>
