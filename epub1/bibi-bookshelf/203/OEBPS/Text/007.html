<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>4</title>
</head>

<body>
  <h2 class="h21"><a id="a8"></a>4</h2>

  <p class="p6">Ara, ara Del Colle bir türlü bulunamıyor. Mardenlerin evine gideceğini söylemişti. Ertesi gün evin önünde uzanmış duran ve sabahın ilk ışıklarıyla aydınlanan cesedini buldular. Evin önündeki düzlüğe ilk gelen Barnabo oldu; daha cesede yaklaşmadan şeflerinin öldüğünü anladı. Del Colle&rsquo;nin hayatı işte böyle son bulmalıydı; evinin yakınında ve hiç sonu gelemeyen hikâyeleriyle birlikte. Bu eski yapının kırık dökük çatısı, siyahlaşmış tahtaları, upuzun bir yaşamın izleri ve evin hemen yanında, ağaç dallarının arasından güneş ışıkları süzüldüğü sırada yeşil otların üzerine serilmiş cesedini görmek Barnabo&rsquo;nun hoşuna gidiyordu. İşte o an acı duymadığına şaşırdı. Oysaki şefi ölmüştü; herkesi se\en, iyi bir adam ölmüştü.</p>

  <p class="p6">Bir önceki gece Del Colle, belki de dünyasından neler gelip geçdiğini, evin eşiğinden kaç arkadaşının geçmiş olduğunu düşünerek uyuya kalmıştı. Hayatı sona ererken o mutlaka hayallere dalmıştır. Böylesi daha iyi ama diğerleri bunu anlayamaz.</p>

  <p class="p6">Barnabo yaklaşan adımlar duyunca, &ldquo;Ölmüş!&rdquo; diye bağırdı. Gelen Giovanni Marden&rsquo;di ve değerleri de peşinden geliyordu. Hepsi cesedin etrafına dizildi; hiç birisi dokunmaya cesaret edemiyordu. Sonra otların üzerinde siyah bir leke gördüler. Ceketi de kan içerisindeydi.</p>

  <p class="p6">Yüksek tepelerde belki de rüzgâr esintileri duyuluyor, vadinin sonunda belki de suyun yankısı duyuluyordu ve ormanın sınırlarında bir adam şarkılar söylüyordu. Ama onların bulunduğu yerde büyük bir sessizlik hâkimdi. Zavallı Del Colle öldürülmüştü. Gayri ihtiyari gözleri etrafa, dağlara, bulutlara, uçsuz bucaksız ağaçlara ve eve doğru çevrildi. Değişen neydi?</p>

  <p class="p6">&ldquo;Birkaç ay önce bir akşam, yeni ev hakkında tartışmaya başladığımız sıralar, siz hepiniz sağda solda iken Del Colle bana ölümünden bahsetmişti. &ldquo;Kızım için rahat olabilirim çünkü iyi bir evliliği var. Kendim için de artık sona yaklaştık. Eğer zahmet olmazsa, öldüğüm zaman beni götürmeniz gereken yeri göstereyim.&rdquo; dedikten sonra, Darrio&rsquo;nun babasının ve durup bekledikleri kanalın hikâyesini anlatmıştı: &ldquo;Kaya duvarların sağında, kayalıkların tepesinde bir boşluk var. Burayı gördüğümde, &ldquo;&lsquo;işte bu senin yerin Del Colle; burada huzur içinde yatabilirsin.&rsquo; diye düşündüm.&rsquo; demişti.&rdquo; diye söze başlayan Giovanni Marden, &ldquo;Sevgili dosdar, işte şimdi ona bir tabut yapacağız, daha doğrusu Fornioi, sen bir tabut yapacaksın, sonra da onu bu söylediğim yere taşıyacağız. Bir saatlik yol olsa gerek.&rdquo; dedi.</p>

  <p class="p6">Tabut hemen yapıldı, ama biraz küçük olmuş ve ceset içine biraz zor sığıyor. Orman bekçileri tabutu omuzlarına aldılar ve dağlardan çok daha yüksek gri bulutlarla dolu bir günde onu tepeye kadar çıkarttılar. Onları izleyen birileri mi var? Gözle görülmeyen ve görünmekten korkan birisi mi var? Ama artık hiç kimse onları izleyemez; bekçiler kapalı ve ıssız sarp bir kanala girdiler. Taşlar yankı yaparak yuvarlanıyor, ama hiç kimse ağzını bile açmıyor. Tabut iyice ağırlaştı. Birkaç metre sonra zahmet sona erecek. Ve işte Del Colle&rsquo;nin bahsettiği boşluk; tabutu tamamen bu boşluğun içine yerleştiriyorlar; önüne de büyük bir taş.</p>

  <p class="p6">Barnabo, Berton&rsquo;un uzaklaştığını fark ediyor, ama sessizliği bozmamak için seslenmiyor. Kaya duvarın meyilli bir terasına tırmanan Berton, kanalı kapatan kaya duvarının üzerinden dışarı doğru döndü. Az sonra dikey kayalara asılmış olduğunu gördüler. Bir başka felaket daha olmasa bari. Arkadaşları birbirlerine bakarken Berton zirveye ulaştı. Del Colle&rsquo;nin eskimiş şapkasını bir çiviyle en yüksek kayaya çaktı. Cesedi tepenin eteklerinde kapalı duruyor, zirvede ise üzerinde hâlâ tüyüyle şapkası. Güzel bir toprağa verilme şekli.</p>

  <p class="p6"><a id="a9"></a><span class="t12">&nbsp;</span></p>
</body>
</html>
