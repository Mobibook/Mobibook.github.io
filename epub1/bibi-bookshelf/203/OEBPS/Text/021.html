<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>18</title>
</head>

<body>
  <h2 class="h21"><a id="a33"></a>18</h2>

  <p class="p6">Dağdaki yeni evi boşaltıp, geçici olarak belediye bekçilerinin kışlasına yerleşmiş olan San Nicola kasabasının orman bekçileri, bir pazar günü yemekhanede dinlenirken Berton ile Barnabo&rsquo;nun içeri girdiğini gördüler.</p>

  <p class="p6">Barnabo, bir anda geldiği yerde kalmanın daha iyi olacağının farkına varıyor. Yüzlerce soruya cevap vermek, niçin geri döndüğünü, niçin üniformasını giydiğini bahaneler uydurarak açıklamak zorunda kalmak ne zormuş! Yine de hepsi onu kibarca karşıladı. Hepsi gerçekten dostuymuş, yaptığı alçaklıktan hiç şüphe etmemiş gibiler.</p>

  <p class="p6">Marden nasıl da yaşlanmış; onu ilk selamlayanlardan:</p>

  <p class="p6">&ldquo;Şuraya bak kim gelmiş! Hangi rüzgâr attı buralara?&rdquo;</p>

  <p class="p6">Bunun üzerine Barnabo son yıllarda hayatının nasıl geçtiğini anlattı, arkadaşları etrafında toplanmaya başlarken o sakin görünmeye çalışıyordu. Arada sırada pencereye bir göz atıyordu; öğlen güneşinin beyaz ışıkları altında yol ve daha ileride de bir grup köknar ağacı görünüyordu.</p>

  <p class="p6">&ldquo;Üniformanı yine mi giydin?&rdquo;</p>

  <p class="p6">Berton arkadaşının rezil olmasına engel olmak için araya girerek, &ldquo;Giymesini ben söyledim; buraya av için gelmek istiyorduk. Dağlara ve kayalıklara giderken eski şeyler giymekte fayda var.&rdquo; dedi.</p>

  <p class="p6">Av hakkında konuşmaya başladılar. Artık kimse özel olarak Barnabo yla ilgilenmiyor. Hayat değişikliğinin orman bekçileri için hiçbir önemi yokmuş gibi görünüyor. Bildik şeylerden bahsediyorlar: Komiserin eşinin öldüğü, yeni bir kilise yapılmakta olduğu, et fiyatlarının arttığı, ormanlık alanın büyük bölümünü satın alan bir firmanın işçilerinin geldiği... Elde edecekleri paranın hesabını yapmaya çalışıyorlar. Belediye tarafından satılan alan neredeyse orman bekçilerinin yeni evine kadar uzanıyor. İşte Barnabo&rsquo;nun beklediği konu; yeni tüzükten biraz bahsetmek istiyor ve kendisini ele vermeden, yeniden orman bekçilerinin arasında kabul edilmesinin mümkün olup olmayacağını öğrenmek istiyor. Diğer bekçilerin yaptığı alçaklıktan şüphelenmemiş olmaları ve belki de cephanelik olayını unutmuş olmaları ona cesaret veriyor. Yeni evde birileri kalacak mı peki?</p>

  <p class="p6">Marden cevap veriyor: &ldquo;Evet, birisini bulmak gerekecek.&rdquo;</p>

  <p class="p6">Molo, Barnabo&rsquo;ya dönüp, &ldquo;İşte sana bir fırsajt!&rdquo; diyor ve bir kahkaha atıyor.</p>

  <p class="p6">Zoraki bir tebessümle, &ldquo;E ne var gülecek? Bu işi gayet güzel yapabilirim.&rdquo; diye cevap veriyor.</p>

  <p class="p6">Molo ısrarla, &ldquo;Laf olsun diye söylüyorsun. Aylarca tek başına kal da göreyim. İyi para verseler bile gitmem. Eğlenceyi düşünebiliyor musun? Oralarda tek bir köpek bile kalmadı.&rdquo; diye üzerine gidiyor.</p>

  <p class="p6">&ldquo;Yalnız mı? Yalnız değil ki,&rdquo; Marden araya giriyor, &ldquo;lafın gelişi yalnız. Bir kere arada sırada buraya erzak almaya gelebilir. Hem bizlerden birileri mutlaka oralara uğruyor.&rdquo;</p>

  <p class="p6">&ldquo;Aslına bakarsanız, diyorum ki...&rdquo;</p>

  <p class="p6">&ldquo;Ayrıca bizim de cephaneliğe dönmemiz gerek,&rdquo; şimdi de Franze konuşuyor; &ldquo;Eylül sonuna doğru, ben not aldım, 25 veya 26 Eylül. Görün bak Valfredda&rsquo;lılar nasıl geliyor! Cephaneliğin şimdi boş olduğunu nereden bilecekler?&rdquo;</p>

  <p class="p6">&ldquo;Senin şu aptal hikâyen! Öğrenmez olurlar mı hiç...&rdquo;</p>

  <p class="p6">Şimdi herkes hatırlıyor. Geçen sonbahar haydutlardan birisi cephaneliğe tekrar saldıracakaları tehdidinde bulunmamış mıydı? Bir yıl sonra tekrar görüşeceğiz demişti; yani Eylül sonu.</p>

  <p class="p6">Marden, &ldquo;Ben, gidilsin diyorum. En kötü ihtimal geri dönülür. Ama bunlara güzel bir ders vermek lazım. Çünkü... Zaten Barnabo ne olduğunu biliyor.&rdquo;</p>

  <p class="p6">Marden çenesini tutamaz mıydı sanki? Barnabo tüm bakışları üzerinde hissediyor ve bu bakışların ne anlama geldiğini anlamıyor. Hepsinin canı cehenneme! Artık çekip gitmişti işte, hâlâ ona işkence çektirmekten ne zevk alıyorlardı?</p>

  <p class="p6">Ama güneş batıp herkes dışarı çıktığında Barnabo kendisini mutlu hissediyor. Mardenin bekçilik teklifi ciddiydi. Yalnızlık artık onu korkutmuyordu. Birkaç bardak şarap da içince, başının döndüğünü hissetmeye başladı ve akşamın parlaklığında belli belirsiz duvar kayaları gördü. Kendi kendisine, &ldquo;Oralara gitmezsem ne olayım...&rdquo; diye mırıldanıyor; içinden şarkı söylemek geliyor.</p>

  <p class="p6">&nbsp;</p>

  <p class="p6">Böylece Barnabo&rsquo;nun hayatı bir kez daha değişikliğe uğradı. Yeni evin bekçiliğini en azından kış gelene dek üzerine aldı. Marden onu komuta merkezine çağırdı ve yeni evde ne var ne yok her şeyi ona teslim etti.</p>

  <p class="p6">&ldquo;İşte tam liste bu. Eğer istersen elden teslim için ben de geleyim. Ama bana güveniyorsan, şimdi bile imzalayabilirsin.&rdquo;</p>

  <p class="p6">Barnabo onun da gelmesini, en azından ilk gece birilerinin ona eşlik etmesini istiyor, ama söylemeye utanıyor. Hem de güvenmiyormuş gibi olacak. Eline kalemi aldığı gibi imzasını basıyor.</p>

  <p class="p6">&ldquo;Al, bunlar da kapının anahtarları. Masanın çekmecesinde de diğer bütün odaların anahtarlarını bulacaksın.&rdquo;</p>

  <p class="p6">&ldquo;Afedersiniz Marden, fişek alabilir miyim?&rdquo;</p>

  <p class="p6">&ldquo;Ne için? Ava gitmek için mi? Gel bakalım bir düşünelim...&rdquo;</p>

  <p class="p6">Marden, Barnabo&rsquo;ya yirmi tane fişek verdi ve kapıya kadar eşlik etti.</p>

  <p class="p6">Elini uzatarak, &ldquo;Görüşmek üzere! Aman, aklını başına topla. Söyledim galiba ya... Eylülde görüşürüz. 25&rsquo;iydi galiba. Zaten arada sırada buraya gelirsin değil mi?&rdquo; dedi.</p>

  <p class="p6">Erzaklarını hazırlayan Barnabo (daha sabah erkenden), köylülerin evinde kalan Berton&rsquo;a veda etmeye gitti. Odaya girdiğinde Berton hâlâ yataktaydı.</p>

  <p class="p6">&ldquo;Gördün mü, yerini ayarladın işte?&rdquo;</p>

  <p class="p6">&ldquo;Sana veda etmeye geldim. Eve gidiyorum.&rdquo;</p>

  <p class="p6">&ldquo;Ne diyorsun! Tekrar görüşeceğiz; Kasımdan önce görüşeceğiz. İşlerimi halletmek için geleceğim.&rdquo;</p>

  <p class="p6">Barnabo, söyleyecek çok şeyi olduğunu ama doğru zaman olmadığını hissediyor. Berton&rsquo;un elini sıkıyor ve yüzünde ince bir tebessümle, başıyla selam veriyor.</p>

  <p class="p6"><a id="a34"></a>&nbsp;</p>
</body>
</html>
