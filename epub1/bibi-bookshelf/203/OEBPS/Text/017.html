<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>14</title>
</head>

<body>
  <h2 class="h21"><a id="a25"></a>14</h2>

  <p class="p6">Köy hayatı. Temmuz ayında bir öğleden sonra, bir ceviz ağacının gölgesinde oturan Barnabo, elindeki çekiçle bir tırpana vuruyor. Metalik ses uzaklara yayılıyor. Doğu yönündeki kocaman bir beyaz bulut, aradan çok zaman geçtiğine işaret.</p>

  <p class="p6">İlk günler keyifsizdi. Saatlerce kırlarda tek başına dolaşıyordu; hiç kimse onunla konuşamıyordu. Daha sonra yavaş yavaş ortama uyum sağladı; öyle ki günün birinde San Nicoiaya geri döneceği düşünmeye başladı. Sık sık Berton&rsquo;la yola çıktığını ve haydutlarla çarpıştığım hayal ediyordu. Böylece yeniden yüzü gülmeye başladı; bütün gün çalışıyordu ve güneş, hatıralarını solduruyordu.</p>

  <p class="p6">Kargası geceleri pencerenin yanındaki bir çubuğa konuyordu. Bazı akşamlar ay ışığı içeri vuruyordu ve karganın gölgesi, yatağında uyuyan Barnabo&rsquo;nun üzerine yansıyordu. Böyle olduğunda hayvan huzursuz oluyor ve eğer pencere tam kapalı değilse, pervaza çıkıyor ve tarlalara bakıyordu.</p>

  <p class="p6">Buraya geldiği ilk günlerden birinde kuzeni Giovanni Belki şöyle söylemişti: &ldquo;Sinirlenip durma; herkesin başına gelebilir! Ben de askerlik yaparken bazen korkuyordum. Her şey boş; eğer insan kendisini iyi hissetmezse, morali de bundan etkileniyor.&rdquo;</p>

  <p class="p6">Telaşa kapılan Barnabo, &ldquo;Korku mu? Ne korkusu?&rdquo; diye sormuştu. Cephaneliğin hikâyesi kuzenlerine kadar ulaşmış mıydı? Yaptığı alçaklıktan şüphelenilmiş miydi? O gün o kadar çok öfke duydu ki, derhal yola koyulmak ve hâlâ korkup korkmadığını göstermek isterdi. Daha sonra hiç kimse bu konuda ağzını açmamıştı. Giovanni, çiftliğinde kalmasına seve seve razı olacağını tekrar tekrar söylemişti, çünkü işçiye ihtiyaçları yardı. Şimdi aradan iki yıl geçmişti. Sanki orman bekçileri hiçbir zaman var olmamışlar gibi. Güzel günler geçti gitti ve Barnabo buna engel olmadı.</p>

  <p class="p6">Barnabo ilk günler ona dağları hatırlatacak bir şeylerin arayışına girdi. Evlerin duvarlarını bile dikkatle inceledi, büyük kaya duvarlarla evlerin duvarlarını zihninde kıyaslıyordu. Yerden topladığı taşlan dakikalarca inceliyor, hayal gücünü kullanarak bu taşları kolaylıkla büyütüyor ve üzerlerinde zor çıkış yolları tahayyül ediyordu. Bulunduğu yerde maalesef ne bir kaya ne de bir yar vardı. Aşağılarda ufak bir vadi vardı ama çalı çırpı doluydu.</p>

  <p class="p6">Bir gün öğleden sonra Giovanni&rsquo;yle birlikte tütün ve baharat satılan bir dükkâna girmişti. Feci bir sıcak vardı; Barnabo bir duvarda dağlık bir köyü resmeden renkli bir baskı görmüştü. Dağları bu şekilde resmedebilmek için hayatında hiç dağ görmemiş olmak gerek! Tamamen bambaşka bir dünyaydı: O dükkân, tarlalar, her şeyiyle bambaşka. Bunun üzerine Barnabo&rsquo;nun göğsüne bir sıkıntı girdi; havasız kaldığını hissediyordu. Dışarı çıktığında bir şeyleri kaybettiğini fark etti, ama ne olduğunu hatırlayamıyordu. Bir elini boş hissediyordu ve bu his tüm cesaretini kırıyordu. Bersaglio Hanına girmek üzereyken, kaç gündür tüfeğini bırakmış olduğunu düşündü. Bir tüfek satın almak için hevesle kenara para koymaya o zaman başladı. Çok sıkıntı çektikten sonra şimdi bir tüfeği var; tek namlulu, arkadan kurmalı dış horozlu güzel bir alet. Günleri bu şeklide geçiriyor ve ara sıra hâlâ mutluymuş gibi hissediyor.</p>

  <p class="p6">&nbsp;</p>

  <p class="p6">Günler nasıl da hızla uçup gidiyor; aradan dört yıl geçti bile. Çalışmaktan yorgun düştüğü bir akşam, Barnabo odasına dinlenmeye gitti. Mevsim ilkbahar ve gökyüzünde ince bir sis perdesinin gölgelendirdiği ay. Bu mevsimde hep böyle olur: Müthiş bir uyku hissi vardır, ama bir türlü uykuya dalınamaz. Barnabo çarşafının içerisinde huzursuzca dönüp duruyor. Pencerenin cılız parlaklığına karşı işte kargasının silueti. Gagası kanadına doğru dönük, çubuğunun üzerinde uyuya kalmış; Barnabo dikkatlice bakınca hayvanın değişmiş olduğunu fark ediyor. Belki de uykuda olmanın verdiği zevk, tüylerini böyle yuvarlaklaştırıyor; önceden hiç böyle yapmamıştı. Uzaklardan gelen bir rüzgârın kalıntıları pencereden içeri giriyor; hoş kokulu ilkbahar havası. Sürekli öten bir kurbağanın sesi. Kargasına bakarken Barnabo da uykuya dalıyor.</p>

  <p class="p6">Karga kim bilir ne yemişti. Ertesi gün de hâlâ şiş bir hali vardı ve zar zor hareket ediyordu. Tarlada çalışan Barnabo&rsquo;nun omzunda durmuş, sanki bir şeyler söylemek istermiş gibi ara sıra gagasını vuruyordu. Sonra da iki gün boyunca hiçbir şey yemedi. Vücudu daha da şişti; tüyleri parlaklığını ve kayganlığını kaybederek, donuk ve püskül püskül olmuştu. Barnabo tarlaya gitmek üzere sabah evden çıkınca, kargası onun peşinden gitmek istemedi. Her zaman tünediği çubuktan aşağı indi, yerde bir-iki yuvarlandı ve inceden inceye sesler çıkarttı.</p>

  <p class="p6">Sahibi akşam eve döndüğünde karga pervazda, sakin sakin duruyordu. Ama yakından bakıldığında, hayvanı hiç durmadan sarsan küçük bir titremesi olduğu görülüyordu. Barnabo odaya girer girmez karga kafasını ona doğru çevirerek, gagasını araladı. Titremesi kuvvetlendi. Dışarıda gün batımının yansımalarının görüldüğü sakin bir gökyüzü vardı.</p>

  <p class="p6">Sakin ve huzurlu bir akşam. Barnabo&rsquo;nun yüzü ciddileşti ve düşünmeye başladı. Bu arada karga pencerenin pervazından kendisini dışarı attı ve bir armut ağacının dalına kondu. Bu noktadan kuzey yönüne bakıldığında, tepeleri akşamdan donmuş beyaz kümecikleriyle dağ zincirlerinin ilk alçak sıraları görülüyordu. Karga kafasını o yöne çevirerek uzun uzadıya gaklamaya başladı. Dört yıl önce o esrarengiz tüfek darbesinden sonra ormanda yankılanan ve yankıdan yankıya dağların en yüksek tepelerine kadar yükselen o sesin aynısı. Belki de uyanışa geçen ilk içgüdü; belki de yüksek dağların, uzak ormanların, kaybedilen arkadaşların çağrısı. Etrafı yemyeşil tarlalarla dolu uçsuz bucaksız bir düzlük. Karganın birden sarsıldığı, sonra da kanatlanmaya başladığı, yavaş yavaş havaya yükseldiği, gittikçe daha uzaklara gittiği görülüyor. Kuzeyin bulutlarına doğru amansız bir kaçış. Ufukta gözden kayboluncaya dek giderek küçülüyor. Ama o dertli çığlığı bir süre daha duyuluyor.</p>

  <p class="p6">Herkes uykudayken, Barnabo zemin kaçta, bir petrol lambasının ışığında masada oturuyor. Geçen zamanı duyduğunu sandığın o gecelerden birisi. Duvarlardan birisinin üzerinde nemden oluşmuş kocaman bir leke var; belki de şu anda da genişlemeye devam ediyor. Bir bankın üzerinde Giovanni Bella&rsquo;nın şapkası duruyor. Bir-iki kelebek, lambanın camına çarpıp duruyor. Sonu gelmeyen bir girdapın eski hatıraları geri dönerken, cırcır böceklerinin hararetle ötüşleri duyuluyor. Birisi onu görecek olsa utanırdı: Bir kadın bile bir hayvanın kaybı için oturup o kadar düşünmezdi. Oysaki Barnabo kendisini sandalyeye çivilenmiş gibi hissediyordu; düzlüğün ortasındaki bu sessiz evde, yalnız olduğunu anlıyor; kendisini tamamen terk edilmiş hissediyordu. Söyleyecek fazla bir şey yok: O karga dağlardan onunla birlikte gelmişti ve o hayattan ona kalan tek varlıktı; son idame. Kayalıklara kadar giden ve artık yabani ot dolu eski bir yol olduğu aklına geldi. Bu kayalıkların üzerinde devasa duvar kayalar yükseliyordu ve ara sıra, garip gürültülere neden olan toprak kaymaları oluyordu. Sabah güneşinin beyazında, muhteşem bir sakinlikte işte hâlâ kayalıkları düşünüyor. Lambanın ışığının neden titremeye başladığı anlaşılmıyor. Barnabo, bir heykel misali geçmişi eşelerken, dışarıda cırcır böcekleri çılgınlar gibi ötüyor; bu konser tüm gece devam edecek.</p>

  <p class="p6"><a id="a26"></a><span class="t12">&nbsp;</span></p>
</body>
</html>
