<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>8</title>
</head>

<body>
  <h2 class="h21"><a id="a15"></a>8</h2>

  <p class="p6">San Nicola kasabasının şenlik günü. Yollara asılmış renkli süslerin üzerine güneş vuruyor. Serin bir sabah ve çanlar hiç durmaksızın çalıyor. Kasabanın meydanına yabancı tüccarlar, armonika, flüt ve gitar çalgıcıları akın akın geliyor ve kalabalığın arasından kimsenin hayatında görmediği zengin at arabaları geçiyor. Kilisede müzikli ayin koroları şarkılar söylerken, güneş ışıkları tütsü dumanları arasından süzülüyor.</p>

  <p class="p6">Cephanelikte nöbet tutan üç bekçi ve eve gözkulak olmak üzere kalan Berton un dışında, orman bekçileri de kasabaya inmiş. Sabah kasabaya inerken Barnabo&rsquo;nun neşesi yerindeydi; onun gibi bir delikanlı için eğlenceli bir gün olacaktı. Herkes planlar, programlar yapmıştı: &ldquo;Şunu yapalım, bunu yapalım...&rdquo; Daha sonra herkes (Barnabo bunu iyi biliyordu) akşam geç vakte kadar meyhanede vakit geçirecekti. Oysaki Barnabo, bayram günlerinde dans salonuna dönüştürülen atış poligonuna gidecekti.</p>

  <p class="p6">İşte öğleden sonra iki sularında, yeni ayakkabıları ve şapkasındaki tüyüyle Barnabo, cıvıl cıvıl güneş ışıklarının doldurduğu bomboş arka sokaklardan geçerek, atış poligonuna doğru gidiyor. Birden bire gölge bir köşede yaşlı bir kadınla karşılaşıyor; kadının bir de köpeği var; ölmek üzereymiş gibi bir yana yıkılmış, kesik kesik ağlayan zavallı bir kırma hayvan. Barnabo bir an durup onları izliyor.</p>

  <p class="p6">Yaşlı kadın hayvana usulca, &ldquo;Hadi Moro, ha gayret; hadi eve dönüyoruz.&rdquo; diyor ve köpek (inlemesi kesildi) yavaşça kalkarak, sarhoş gibi bir bu yana bir o yana sallanıyor. Köpek önden, yaşlı kadın arkadan yavaş yavaş yürüyorlar. Şimdi de köpek küçük bir sokağa girdi; güneş ışıkları altında ilerliyor. Arkasından kadın da gözden kayboldu. Barnabo, bir süre ıssız sokağa bakıyor, sonra da yürümesine devam ediyor. Birkaç adım attıktan sonra uzaklardan hafiften hafife bir müzik duyulmaya başlıyor.</p>

  <p class="p6">Atış poligonunun etrafı duvarlarla çevrili büyük avlusu insan dolu. Girişin önünde kurulmuş bir sahnede gitar, armonika ve mandolin çalan bir grup genç göze çarpıyor. Barnabo tanıdık birisine rastlamıyor. &ldquo;Belki daha geç gelecekler.&rdquo; diye düşünerek, bir bankın üzerine oturuyor. &ldquo;Eğer bir kız bulursam, ben de dans etmek istiyorum.&rdquo; Öyle tabii, onu gayet iyi anlıyorum; burası, orman bekçilerine uygun bir yer değil. Oraya efendiler gibi yaşayan, zengin insanlar gidiyor. Ona kim bakar!</p>

  <p class="p6">Bildiğimiz eski vals değişmiş, tanınmaz hale gelmiş. Bir zamanlar uzaklardaki bir şehirde vals, kemanlarla çalmıyordu. Yollar katederek dağlara kadar ulaştı, ama belli ki yorgun düşmüş: Tüm neşesini kaybetmiş, topallıyor sanki.</p>

  <p class="p6">Barnabo artık kızlara bakmıyor. Duvarın arkasındaki ağaçların rüzgârda aheste oynaşan yeşil dallarına bakıyor; yaprakların arasında, güneş ışıklarının istilasına uğramış ırak dağların beyazlığı göze çarpıyor. O kayaların birisinin zirvesinde Berton&rsquo;un şapkası hâlâ asılı duruyor. Rüzgârda bir sağa bir sola oynayan tüy, şapkanın üzerinde. Az sonra kopup gidecek, iyi bakın kopup gidecek.</p>

  <p class="p6">&nbsp;</p>
</body>
</html>
