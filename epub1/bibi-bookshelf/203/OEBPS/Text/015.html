<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>12</title>
</head>

<body>
  <h2 class="h21"><a id="a22"></a>12</h2>

  <p class="p6">Her gece olduğu gibi herkes uykuya daldı. Pencereden içeriye biraz ışık giriyor. Barnabo&rsquo;yu bir türlü uyku tutmuyor. Başına gelen çok büyük bir belaydı. Kendisini kandırmanın alemi yoktu. Israr etse, düşmanları aramak üzere cephanelikten uzaklaştığına Marden&rsquo;i inandırabilse belki affedilirdi. Ama duyduğu utanç tüm isteğini ortadan kaldırıyor. Oysaki Barnabo korkmuş olduğu için düşünüp duruyordu. Ah, o an cesaret etmiş olsaydı, ateş açıp, düşmanlardan birisini öldürmüş olsaydı... Hayal kurmak nafile. Barnabo insanı küçük düşüren sırrın içine kendisini kapatmak zorunda kalacak ve bu sır içini kemirmeye devam edecekti. Bir anda aklına geldi: Ya karşılaştığı haydut sağda solda gerçeği anlatırsa? Ya günün birinde tutuklanır da Barnabo&rsquo;nun alçaklığını anlatırsa? İçine bir sıkıntı, feci bir ağırlık çöküyor. Her şeyi bırakıp, uzaklara gitmek gerçekten en iyisi.</p>

  <p class="p6">Böylece ertesi sabah onu görevden alacaklardı. Maaşını koydukları bir zarfı eline verecek ve onu kaderiyle baş başa bırakacaklardı. O yüzden yeni evde geçirdiği son geceydi. Dağların yanı başında geçirdiği son saatler. Zaten arkadaşlarının umurunda değildi. Bir sürü laf, bir sürü kahkaha ve şimdi de bir it gibi kovularak, çekip gidiyordu işte; onlar ise uyumaya devam ediyordu. Tüfeğini de bir başkası miras alacaktı.</p>

  <p class="p6">Uykuya dalmayı ümid ederek yatakta dönüyor. En azından biraz dinlenseydi. Kayalarda yaraladığı parmağı sızlıyor. Göğsünde de keskin bir acı. Franze yatağında hareket ediyor. Belki de uyanacak ve Barnabo ya birkaç söz söyleyecek. Hayır, uyanmıyor; sadece uykusunda debeleniyor, kim bilir görmekte olduğu nelerden kaçıyor.</p>

  <p class="p6">Karanlığa alışık olan Barnabo, odadaki eşyaları rahatlıkla ayırt edebiliyor. Ağaç yer döşemesinin tahtaları, Franze&rsquo;ın elbiselerini astığı bir sandalye, yere bırakılmış ve ne olduğu anlaşılmayan bir paket. Duvara asılı duran ceketi, kuşku uyandıran uzun bir gölge. İçinde yaşanılan evlerin o bildik ufak tefek gece gürültüleri duyuluyor. Kapının arkasında gıcırtılar. Kendi kendine çarpan bir pencere. Rüzgârın ormanda çıkarttığı belli belirsiz ama ısrarlı sesi. Hareket eden bir fare ve böylesine zor bir gecede uyumakta olan arkadaşlarının nefes alıp verişleri.</p>

  <p class="p6">Demek ki cephaneliği artık bir daha göremeyecek. Kendisi için gidebilirdi ama bu, kendini kandırmaktan başka bir şey olmazdı. Uykuyu beklemek nafile. Sırf cesaretini toplamak için bir mum yakmak geçti içinden ama arkadaşlarını uyandırmaktan başka bir işe yaramazdı.</p>

  <p class="p6">Azaplı bir inilti birden bire sessizliğin ortasından geçiyor.</p>

  <p class="p6">Karganın aslında ölmemiş olabileceği aklına geliyor. Usulca yataktan kalkıyor ve duvara asılı duran ceketine yaklaşıyor. Elini cebine sokunca sıcak bir şey hissediyor. Karga ölmemiş.</p>

  <p class="p6">Her şey bu kuşun yüzünden! Kayaların arasından onu kurtarmak için vakit kaybetmeseydi, belki de cephaneliğe haydutların saldırısından önce dönecek ve arkadaşlarının yanında olunca cesaret bulabilecekti. Üzerinde fazla düşünmüyor: Gitmek zorunda kalacağı uzak toprakları düşünüyor. Yüksek beyaz evlerin ve aralıksız geçen at arabalarının olduğu büyük bir yol gibi geliyor. Kor güneşin altında sarı bir toz bulutu insanın nefesini keserek havaya kalkıyor.</p>

  <p class="p6">&nbsp;</p>

  <p class="p6">Gökyüzünde koşuşturan ufak beyaz bulutların görüldüğü pırıl pırıl bir sabah. Diğer orman bekçileri tura çıkmış bile. Evin girişindeki banka oturmuş Barnabo, cezasını açıklamak üzere şeflerinin gelmesini bekliyor. Nitekim ormandan çıkan ve çimenlik düzlükte ilerleyen bir adam göze çarpıyor. Ara sıra gözlerini eve doğru kaldırarak gelen gerçekten de Marden. Barnabo&rsquo;nun onu karşılamaya cesareti yok. Marden, yüzünde sert bir ifadeyle yanına geliyor.</p>

  <p class="p6">&ldquo;Aklını başına toplayacaksın değil mi?&rdquo;</p>

  <p class="p6">Barnabo ilk anda gülümseyerek ama yanaklarının ateş gibi yandığını hissederek, &ldquo;Size yemin ediyorum,&rdquo; diyor, &ldquo;göreceksiniz elimden geleni yapacağım.&rdquo;</p>

  <p class="p6">Marden soğuk bir şekilde, &ldquo;Burada değil, tabii ki.&rdquo; diyor, &ldquo;Kendini boş hayallere kaptırmadın umarım. Git, başka yerde hükmünü ver. Al, bu da ücretin. Tanrıya emanet ol.&rdquo;</p>

  <p class="p6">Marden eve girmek üzereyken arkasına dönüyor, &ldquo;Tüfeğini bırakacaksın tabii ki; kurallara aykırı da olsa, kıyafetini götürebilirsin ama rütbesiz olarak.&rdquo;</p>

  <p class="p6">Olan bitenin hepsi bu.</p>

  <p class="p6">&nbsp;</p>

  <p class="p6">Barnabo boş odada çıkınını hazırlıyor. Kendisine gelen karga, duvara sabitlenmiş bir tahta basamağın üzerine tünemiş, hareketsiz bir şekilde olanları gözlüyor gibi. Bir yabancı onu yaralamış, o da yardım çağırmıştı; şimdi de Barnabo&rsquo;nun oradan ayrılması gerekiyordu. Barnabo iki yıldır çıkınına el sürmemişti. Onu en son diğer orman bekçileriyle birlikte Pian della Croce ovasının ilerisine kadar süren uzun bir gezi yaptıkları vakit kullanmıştı. Durduğu raftan indirdiğinde üzeri toz kaplıydı. Adımları boş odada farklı bir şekilde yankılanıyor.</p>

  <p class="p6">İç çamaşırlarını, üç yıl önce San Nicola&rsquo;ya gelirken giydiği ve artık sararmış haldeki çizgili eski kadife elbisesini, bez ayakkabılarını, eski evinden getirdiği çerçeveli ve camlı Meryem Ana resmini, tarak, sabun ve birkaç ay önce satın aldığı bir başka takım elbiseyi çıkınına koydu. Orman bekçisi Barnabo&rsquo;nun çekmecesi yarım saat içinde hemen hemen tamamen boşalmıştı; birkaç sökülmüş bez parçası, bir demet kâğıt, yarım bir mum ve eski bir tabancanın namlusu geriye kalmıştı. Anıları bunlardı.</p>

  <p class="p6">Barnabo çıkınını kapatmak için yavaşça ipi çekiyor. Gökyüzünde yoğunlaşan bulutlar, odaya giren güneş ışıklarını ara sıra kesintiye uğratıyor. Bulutlar dağlara doğru gidiyor; galiba Kava kötüleşecek.</p>

  <p class="p6">Ama Barnabo her şeyi böyle olduğu gibi bırakmak istiyor; sanki aynı akşam gene eve geri dönecekmiş gibi. Yatağı kapatılmış, battaniyesi güzelce serilmiş, baş ucundaki taburenin üzerinde mumuyla. Gerçekten de şimdi yatağı diğerlerininkiyle, akşam olunca buraya geri döneceklerinkiyle aynı.</p>

  <p class="p6">Her şey hazır. Yapacak bir şey kalmadı. Barnabo ağzında acı bir tat hissediyor. Hayır, bu kadar güzel bir günde ağlamak olmaz. Çıkınını omzuna atıyor.</p>

  <p class="p6">Doğru ya, az kalsın unutuyordu. Yatağının altında duran bayramlık ayakkabılarını almadı. Bu ufak aksaklıktan dolayı canı sıkılmıyor. Böylece haklı bir nedenle birkaç dakika daha geçiriyor. Sonra da pencereyi açıyor: İçerinin havası biraz değişsin yoksa bu gece hiç kimse uy uyamayacak. Serin ve yumuşacık bir rüzgâr içeri doluyor. Güneş gökyüzünün tepesinde ve bulutlarla mücadele etmeye devam ediyor. Bir şarkının yankısı duyuluyor; o kadar uzaktan gelen bir ses ki gerçek mi değil mi belli değil. Barnabo&rsquo;nun boğazında acı, dudaklarında hafif bir gülümseme seziliyor. Bir sinek gelip etrafında uçuşmaya başlıyor. Her şey yerli yerinde, her şey sakin. Yola çıkma vakti bu.</p>

  <p class="p6">Merdivenleri inmeden önce bir kez daha arkasına dönüp bakıyor. Sıraya dizili yataklar, yerde güneş kareleri, mutlu bir hayat.</p>

  <p class="p6">Arkadaşlarına veda etmesi gerekir ama hepsi etrafa dağılmış bile. Tabii ya, görev bekliyor, görevin gerektirdiği bu ama en azından birkaçı onu bekleyemez miydi? Hepsinin canı cehenneme! Bir başka zaman vedalaşırlar.</p>

  <p class="p6">Hafif bir yorgunluk hissine kapılan Barnabo, giriş katındaki salona oturdu. Dirseklerini masaya dayamış, sabit gözlerle önündeki boşluğa bakıyor; sessizce peşinden gelen karganın omzuna tünediğinin farkında bile değil.</p>

  <p class="p6">Evin önündeki düzlükten nihayet bir ses geliyor: &ldquo;Barnabo! Barnabo!&rdquo; Arkadaşı Berton döndü. Güneşi arkasına almış, bacağındaki yara nedeniyle topallayarak evin eşiğine geliyor. Gülümseyerek, &ldquo;Elveda Barnabo...&rdquo; diyor.</p>

  <p class="p6">Barnabo ayağa kalkıyor, ne diyeceğini bilemiyor, elini uzatarak, &ldquo;Yaran nasıl oldu?&rdquo; diye soruyor.</p>

  <p class="p6">Sessizlik; bulutlar güneşin önüne geçiyor.</p>

  <p class="p6">Berton, &ldquo;Kimin aklına gelirdi, değil mi...&rdquo; diye söze başlıyor ve birkaç dakika bekledikten sonra, &ldquo;Peki şimdi nereye gideceksin?&rdquo; diye soruyor.</p>

  <p class="p6">&ldquo;Bilmiyorum. Gerçekten bilmiyorum. Polveriera Tepesi&rsquo;nin zirvesine...&rdquo;</p>

  <p class="p6">İkisi de gülümsüyor; kapının dışına çıktılar ama tekrar duraksıyorlar. Bir zamanlar yeşil renk kapının boyası dökülmüş. Birisi bıçakla &ldquo;SAN NICOI&rdquo; yazısını kazımış. Alt kısımda da demir çivili ayakkabıların izleri görülüyor, çünkü hepsi ayaklarıyla kapıya vurarak içeri giriyor. Taş merdivenler birkaç ay içerisinde parlaklaştı; üzerinde karıncalar dolaşıyor. Başı hafif yana eğik duran Barnabo, tüm bunları aklından geçiriyor.</p>

  <p class="p6">İki orman bekçisi, yan yana çimenlerin üzerinde yürümeye başlıyor; dağlardan büyük gölgeler geçiyor. Her ikisi de yere bakarak ve yavaş yavaş yürüyor. Bin bir zahmetle zıplayarak arkalarından gelen kargayı ikisi de fark etmedi. San Nicola kasabasına inen yola doğru değil de Mardenlerin evine giden yola doğru ilerlediler. Berton un böyle yapmasının nedeni, arkadaşına onu çıkışa götürüyor izlenimi vermemek; diğeri ise aklına bile gelmiyor değil.</p>

  <p class="p6">Berrak sesiyle Berton, &ldquo;Ne kadar zamandır?&rdquo; diye soruyor.</p>

  <p class="p6">&ldquo;Üç yıl; hatırlamıyor musun? Hay... Al işte...&rdquo; Barnabo&rsquo;nun hafiften bir iç geçiriyor. Ormanın başladığı noktaya geldiler. Barnabo konuşamıyor. Hafifçe gülümseyerek, güneşin ışıklarıyla parlayan yüksek bir dağa doğru başıyla bir işaret yapıyor. Sonra da Berton u kucaklıyor. Bakın şimdi de uzaklaşıyor.</p>

  <p class="p6"><a id="a23"></a><span class="t12">&nbsp;</span></p>
</body>
</html>
