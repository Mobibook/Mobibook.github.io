<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>Gelen Dünya</h3>

  <h4>Yirmibirinci Yüzyıl: Can sıkıntısı çağı</h4>

  <p>Bizim için her şeyin iyisini düşünen, planlayan ve uygulayan liberal demokratik kapitalizmin konfor ve rahat, mutluluk ve huzur içinde&nbsp;villalarına tıktığı sağlıklı ve güzel insanların can sıkıntısından patlayacakları yeni yüzyıl.</p>

  <p>* * *</p>

  <p>Eski çağlarda açlık ve esaret isyanlara sebep olurdu.</p>

  <p>Modern çağlarda milliyetçilik ve sosyalizm.</p>

  <p>Gelen dünyada ise can sıkıntısı.</p>

  <p>* * *</p>

  <h4>Batı’da Hayat</h4>

  <p>Gündelik hayatlarında, kanunlara aşırı bir hassasiyet, dikkat ve neredeyse hürmetle uyan insanlar asla özgür değillerdir - iyi yetiştirilmiş, terbiyeli, uslu ve saygılı çocuklara benzerler. Köle değildir doğrusu böyle çocuklar, sefil ve perişan da değillerdir, aptal veya enayi de&nbsp;diyemem onlara, huzurlu ve mutlu dahi olabilirler - ama bir büyük kusurları vardır ki, hayat denilen bu olağanüstü macerada en çekilmez&nbsp;sakatlıktır - can sıkarlar.</p>

  <p>* * *</p>

  <p>İnsanların tehlikesiz ve risksiz bir hayat geçirmeleri, huzurlu ve mutlu olmaları için bu kadar çalıştıkları bir dünyada, dert ve bela,&nbsp;tehlike ve karmaşa, şiddet ve şehvet belki de tek kurtuluş yollarıdır.</p>

  <p>* * *<br /></p>

  <p>Eski : Özgürlük, Eşitlik, Kardeşlik</p>

  <p>Yeni : Servet, Şöhret, Şehvet</p>

  <h4>Bu Şehir Nasıl Kurtulur?</h4>

  <p>Daha çok sinema, opera, metro, kongre sarayı, alışveriş merkezi, park ve yeşil alanlar değil...</p>

  <p>Daha çok karmaşa, daha çok bilinmezlik.</p>

  <p>Daha çok tehlike, daha çok orospular, daha çok uyuşturucular.</p>

  <p>Silah kaçakçıları, aczimendiler, mecuziler, kurtarılmış bölgeler, rüşvetçi polisler, korsan yayınlar, yeraltı ayinleri, afyon tekkeleri,&nbsp;molotof kokteylleri.</p>

  <p>Yankesiciler, sihirbazlar, muskacılar, üfürükçüler, ahlâksız psikiyatristler, lüks kerhaneler, mezbahalar.</p>

  <p>Daha dar sokaklar, daha çamurlu yollar ve açıktan akan kanalizasyonlar.</p>

  <p>Ekmek karneleri, Yahudi gettoları ve halka açık idamlar...</p>

  <p>Daha çok LSD, DMT, Ketamin, Psilosibin ve Harmalin...</p>

  <p>Daha çok nazar otu, kenevir yağı, afyon sakızı ve boru çiçeği.</p>

  <p>“Selametiniz için bu kenti Stockholm’den, Ziirih’ten farklı kılan her ne ise daha çok olmalı,” diye haykırdı Şeytan.</p>

  <p>“İşte orada dur bakalım,” diye atladım üzerine. “Şiddeti, Karmaşa ve Uyuşturucuları teşvik mi ediyorsun yoksa? Eğer öyleyse sen azizim&nbsp;Şeytan düpedüz Kötüsün.”</p>

  <p>Gözlerini alıp gözlerimden uzaklara çevirdi bakışlarını, gülümsedi hafiften ve mırıldandı:</p>

  <p>Viagra, Prozac ve Ectasy</p>

  <p>Xanax, Tofranil ve LSD</p>

  <p>İşte yeni çağların en güzel kafiyeleri.</p>

  <p>* * *</p>

  <p>Mutsuzluğunuzu azaltırsa bu bir ilaçtır.</p>

  <p>Mutluluğunuzu arttırırsa uyuşturucu.</p>

  <p>* * *</p>

  <p>Sizi neşelendiren, coşturan kimyaları uyuşturucu diyerek yasaklıyorsunuz. Sizi uyuşturarak sakinleştiren kimyaları ise şifa niyetine avuç avuç almaktan çekinmiyorsunuz.</p>

  <p>* * *</p>

  <p>“Din kitlelerin uyuşturucusudur,” derdi geçen yüzyılın bir büyük Bilgesi.</p>

  <p>Bu geçti. Gelen yüzyılda uyuşturucular kitlelerin dini olacak.</p>

  <p>* * *</p>

  <p>Sabahın onunda bir Ecstasy klübünün dağılışım yaşamamış olanlar, bu son on yılın neden bütün diğer asır sonlarının Sefahatlerinden daha sefih olduğunu hiç anlamayacaklar.</p>

  <p>Seks ve Uyuşturucu mu ?</p>

  <p>Ritmik danslar mı?</p>

  <p>Vurdumduymazlık, gamsızlık ve kayıtsızlık mı?</p>

  <p>Orgy anaforları, çıplaklık nümayişleri ve Şeytan tezahüratları mı? Pagan ayinleri, şaman tantanaları, Mahşer manzaraları mı?</p>

  <p>Hiçbiri.</p>

  <p>Ne bayağı, ne bayat, ne modası geçmiş Sefahat gösterileridir bütün bu sayılanlar. Çok daha küstah, çok daha tehlikeli bir Kalkışma gizli&nbsp;bu gençlerin büyümüş göz bebeklerinde - Kimyanın ve Biyolojinin de&nbsp;ittifakını elde etmiş bir Vecd ve Cezbe!</p>

  <p>En son çarmıha gerilen bir peygamber vaaz ediyordu bunları.</p>

  <p>Kimya Çağının başlamasından iki bin yıl önce.</p>

  <h4>İlerleme</h4>

  <p>Eski kahvehaneler ile ilgili bir kitap okuyordum. Bu asrın başında İstanbul’da her mahallede özgürce afyon ve esrar içilebilen en az bir&nbsp;kahvehane varmış. Bugünlerin Amsterdam’ı gibi. İki binli yıllarda ise&nbsp;evde kedi beslemek bile yasaklanacak.</p>

  <p>* * *</p>

  <p>Tarihte Özgürlük ve İlerleme kadar büyük başka yalanlar da var mıdır acaba?</p>

  <p>Vardır.</p>

  <p>Hafıza-i beşer.</p>

  <p>Böyle veriştirdi yine yeleleri uçuşan bu küstah sözlerle&nbsp;hep var olan Gök Tanrılarının&nbsp;en akıl karıştıranı.</p>
</body>
</html>
