<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4>Tutarsızlığın Kanatları</h4>

  <p>Bu son iki bölümü yazdıktan bir ay kadar sonra, hayatımın tek gerçek aşkına evlenme teklif ettim. Bir sene sonra da havalara uçarak evlendim. Bu neye işaret eder?</p>

  <p>Yazı, söz ve düşünceyle yaşamın ne kadar farklı olduğuna... ve...</p>

  <p>ve Tutarsızlığın Kanatlı Özgürlüğüne...</p>

  <p>* * *</p>

  <p>Hiç düşünmeden yaşamak kolaydır.</p>

  <p>Hiç yaşamadan düşünmek de.</p>

  <p>Hem düşünmek hem de yaşamak mı?</p>

  <p>İşte bu imkânsızdır.</p>

  <p>* * *</p>

  <p>Ne gamsızlıktır yarabbi!</p>

  <p>Hiçbir şey düşünmeden tutarsızca yaşamak.</p>

  <p>Sorumsuz ve vicdansız... keyfince.</p>

  <p>Ve ne kolaydır, ne rahattır kim bilir hiçbir şey yaşamadan tutarlı tutarlı düşünmek.</p>

  <p>İnşa etmek müteahhit gibi tumturaklı bir felsefeyi&nbsp;bütün bir ömür boyu&nbsp;taş taş üstüne koyarak.</p>

  <p>Peki hem tutarlı düşünmek hem de tutarlı yaşamak mı? İşte bu dostum, imkânsızdır&nbsp;dürüst bir insan için.</p>

  <p>Ya kendine ihanet edersin bir şekilde ya da düşüncelerine.</p>

  <p>İşte bu yüzden Özgürlüklerin Nirvanası tutarsız düşünüp tutarsız yaşamaktır derim.</p>

  <p>Nasıl mı?</p>

  <p>Nasıl gelirse...</p>

  <p>Bu kadar basit.</p>

  <p>* * *</p>

  <p>Tutarlılık, filozofu düşünme zahmetinden kurtarır. Cansızlığın, yaşam fakirliğinin ve tembelliğin entelektüel bahanesidir.</p>

  <p>* * *</p>

  <p>Tutarlı düşünmek mi?</p>

  <p>Kendini hadım etmektir.</p>

  <p>* * *</p>

  <p>Bir dine, mezhebe veya tarikata sadakatle bağlananların gönlü; bir siyasi görüşe, kitaba veya dogmaya sadakatle inananlaım ise aklı zamanla uyuşur.</p>

  <p>Akıl yılan gibidir. Büyümesi, olgunlaşması ve tazelenmesi için eski derisini bırakması gerekir.</p>

  <p>* * *</p>

  <p>Bütün bir ömür aynı adam olmak yerine; bütün bir adam birçok ömür olmayı tercih ederdim.</p>

  <p>* * *</p>

  <p>Düşünceler kadınlara benzerler. Eğer kanlı canlı bir erkeksek en ateşlilerinden bile üç yılda, hadi bilemediniz yedi yılda bıkmalıyız. Üstelik hangi düşünce yedi yılda ancak bıkılan bir kadından daha şehevi&nbsp;olabilir?</p>

  <p>Varoluşçuluk mu?- O kasvet, işin içinde Fransızca ve Paris olmasa bir ay çekilmez.</p>

  <p>Fenomonoloji mi? - ismini telaffuz edinceye kadar sıkılır insan.</p>

  <p>Liberalizm mi?</p>

  <p>Bu kadar aklı başında, terbiyeli, hanımefendi ve İngiltere’nin en iyi okullarında yetişmiş bir kızla mı? Hadi canım!</p>

  <p>Sosyalizm mi?</p>

  <p>Ateşlidir doğrusu kahpe. Ama en ateşlisi bile evlendikten üç sene sonra konforuna, rahatına ve güvenliğine düşkün çalışkan bir ana olur&nbsp;çıkar.</p>

  <p>* * *</p>

  <p>Benim beynim yol geçen hanıdır. Her isteyen gelir, her isteyen kalır, her isteyen gider. Gönlüm ise padişah haremidir. En iyileri, en&nbsp;güzelleri ve en keyiflilerini toplarım ve asla bırakmam.</p>

  <p>Hayatın kendisi çelişkilerle doludur. Doğanın kendisi tutarsızdır. Tanrılar sık sık adeta bilerek saçmalarlaı.</p>

  <p>Sağlam, tutarlı, akılcı ve Doğru düşünmeye çalışan bir adam Anlamsız bir Kâinata, akıldışı bir Yaşama, huysuz ve alaycı bir Doğaya ve istisnasız hepsi muzip ve şakacı olan Tanrılara boş yere kafa tutmaktadır.</p>

  <p>* * *</p>

  <p>Arsızca düşünmek keyifli bir sohbettir. Tutarlı düşünmek ise can sıkıcı bir monolog.</p>

  <p>Hayatta önemli olan da keyif ve sohbettir zaten. Doğrular ve Gerçekler değil.</p>

  <p>* * *</p>

  <p>Yalnızlıktan ve can sıkıntısından patlayan bir Kesin Doğru olmaktansa, tutarsız ama Neşeli bir Yanlış olmayı tercih ederdim.</p>

  <p>* * *</p>

  <p>Doğru tatlı tatlı zehirler adamı; yanlış ise kustura kustura semirtir.</p>

  <p>* * *</p>

  <p>Düşüncelerde tutarsızlık gerçekten düşünüldüğünün en sağlam ölçüsüdür. Tutarlı düşünceler her şeyden önce tutarlı olmak için düşünülmüşlerdir. Düşünmek için değil. Oysa düşünmek, gerçekten düşünmek, Tutarlılığa getirmez insanı - aykırılıklara, paradokslara ve yanlışlara getirir. Ve bunlar yüreklilikle ifade edilince ancak, Doğru sezilir.</p>

  <p>Düşünerek doğru bulunmaz. Bulunmuşsa o muhakkak ama muhakkak yanlıştır. Doğru yanlışların, aykırılıkların, paradoksların arasından sezilir gibi olur. Yani Doğru koklanır. İşte bu yüzden tutarsızların burunları beyinlerinden daha kıymetlidir.</p>

  <p>* * *</p>

  <p>Yarın tam tersini de söyleyebileceğimi bilirsem bugün ettiğim sözler daha doğrudur. Düşünürlerin akıllılarından beklediğimiz ise “doğru” veya “yanlış” düşünmeleri değil; “ters” düşünmeleridir. İşin&nbsp;doğrusunu yanlışını biz aklı başındalar sonradan nasıl olsa sezeriz.</p>

  <h5>“Pan Metron Ariston”</h5>

  <p>“Her şeyin ortası en iyisidir”.</p>

  <p>İyi de herkes ortaya gelirse uçları kim gösterecek bize?</p>

  <p>İşte bu yüzden, bir doğru Mutlak Doğru olarak kabul edildiği anda Mutlak Saçma olur. Yaşamak için her Doğru yanlışlara muhtaçtır.</p>

  <p>* * *</p>

  <p>Aslında Tutarsızlığın Erdeminde de aşırı bir ısrar Tutarlı bir Düşünceden başka bir şey değildir.</p>

  <p>* * *</p>

  <p>Tutarsız ara sıra da tutarlı olmalı ki, Mutlak Tutarsızlığın tutarlılığına düşmesin. Çünkü mutlak tutarsız, tutarlı bir budaladır yine.</p>

  <p>Eğer felsefi bir paradokssa “tutarsızlık'’ ölçüsü ne o zaman?</p>

  <p>Tek kelime: kestirilemezlik.</p>

  <p>Tutarsız eğer kestirilemezse tutarsızdır.</p>

  <p>* * *</p>

  <p>Ey gelen Dünyanın Aşıkları, Anarşistleri ve İçicileri - kestirilemez hergeleler olun. İşte o zaman sizi tepeleyemezler. Siyah bayraklarınızı&nbsp;meydanlarda yakın, sonra gidip bir tarikatta hu çekin. En başta kendi&nbsp;davanıza ihanet edin.</p>

  <p>* * *</p>

  <h5>Bir Numaralı Sistem Düşmanı</h5>

  <p>Maskesini çıkartandır.</p>

  <p>Kestirilemez çünkü.</p>

  <p>Sen kimsin? Seni bir yere oturtamıyorum.</p>

  <p>Ve bu yüzden sen tehlikelisin.</p>

  <h5>Çantada Keldik</h5>

  <p>Kimliğini ilan etmiş, tutarlı ve aklı başında bir devrimci düşman.</p>

  <h5>Kimliklenmek</h5>

  <p>Engellenmektir. Sınırlanmaktır. Hapsolmaktır.</p>

  <p>Her teba kimliklenerek güdülür.</p>

  <h5>Üniforma</h5>

  <p>İşadamı için kravatlı temiz bir gömlek Rockçı gençler için ise - kirli siyah bir t-shirt.</p>

  <p>Yani...</p>

  <p>Kestirilebilirlik.</p>

  <h5>Hıyanet</h5>

  <p>Davasına, partisine ve hatta kendisine her an hıyanet edebilecek kadar kendini özgür hissetmeyenler, gerçek bir Efendisiz olamazlar.&nbsp;Onlar ancak ya parti ya da tarikat üyesi olurlar.</p>

  <p>* * *</p>

  <p>Sözünde durmak, namus, şeref ve sadakat - bunlar, Efendili dünyaların en baş tacı edilen değerleridir. Efendilerin kölelerine dayattıkları Ahlâktır.</p>

  <h5>Efendisizler</h5>

  <p>Onlar</p>

  <p>Güvenilemez ve Kestirilemezdirler.</p>

  <p>Özgürlükleri korkutur onların Neden mi?</p>

  <p>Özleri ‘Gür’dür çünkü.</p>

  <h5>Özgür</h5>

  <p>Virgülü Öz’ün yanına koy.</p>

  <p>Vurguyu Gür’ün üstüne.</p>

  <p>“Nankör ve hainleri severim. Onlar oyunu efendilerin kuralları ile oynamazlar. İşte bu yüzden kazanabilirler,” diye fısıldadı Şeytan ve&nbsp;ekledi:</p>

  <p>“Döneklik erdemdir.”</p>

  <div>
    <div>
      * * *<br />
    </div>
  </div>

  <p>Yıkmak ve Yaratmak için vahşi kurtlar gibi düşünmek gerekir -ehil köpekler gibi değil.</p>

  <p>* * *</p>

  <p>Deli mırıldanması Sarhoş gevelemesi&nbsp;Şeytan vesvesesi&nbsp;Yabaniler böyle düşünürler&nbsp;ve korkuturlar.</p>

  <p>* * *</p>

  <p>Bugün benim söylediklerime karşı çıkan aptallar benim tarafıma geçtikleri zaman, biliniz ki ben bir başka tarafa geçeceğim. Aptallarla&nbsp;bir arada asla olamam.</p>

  <h4>Aforizmalar</h4>

  <p>En kötü kitaplar altları çizilerek okunanlardır. Parlak sözler, çevik vecizeler, ters çıkarımlar, cuk oturtmalar, kuş kondurmalar, ikili taklalar, üçlü perendeler... Bir sirk gösterisidir bu. Cambazlıktır. Ertesi&nbsp;gün hiçbir şey hatırlamadığımız kasaba eğlenceleridir.</p>

  <p>* * *</p>

  <p>Kıvrak cümleler ve söz oyunlarından başka bir şey değildir aforizmalar... felsefenin Mezar taşları... Edebiyatın ise yüzkaraları...</p>

  <p>* * *</p>

  <p>Dikkati kendine çekmeye çabalayan her Sanat kötü bir sanattır. İyi sanat ise her zaman mahcuptur. Kendi güzelliğinin farkında değildir. İşaret eder ama işaret ettiği kendisi değildir.</p>

  <p>* * *</p>

  <p>Aforizmalarda ne Estetik ne Hikmet ne de Hakikat arayın. “Bakın bana... Bakın bana...” diye bağıranların havai fişek gösterileridir onlar. Harlı bir ateş beklemeyin bu adamlardan.</p>

  <p>* * *</p>

  <p>“Yine de yaşadığımız çağda Hakikat ve Estetik o kadar derin sulara kaçtılar ki, size sığ sularda küçük ama göz alıcı mercan balıklarını avlamak kaldı,” diye fısıldadı Şeytan.</p>

  <p>Evet, aforizma sığ sularda düşünmeyi tercih etmektir.</p>

  <p>* * *</p>

  <p>Derin düşünceler derin sular gibidir.</p>

  <p>Karanlık ve korkutucu.</p>

  <p>Soğuk ve yapayalnız.</p>

  <p>Ne işimiz var bizim oralarda?</p>

  <p>Renk, ışık ve neşe için kıyıdaki mercanlara dalmalı gönül.</p>

  <p>Alacalı orfozlar, ağızlarını açmış bekleyen istiridyeler, mor lapinler, hareli horozbinalar oradadır.</p>

  <p>Sahilde, kumsalda aramalı istiridye kabuklarını, tarakları, yaldızlı çakılları.</p>

  <p>Derinlere ne hacet!</p>

  <p>* * *</p>

  <p>Derinler karanlıktır - hiçbir şey göremem oralarda.</p>

  <p>Çok yükseklerde ise kar beyazı alır gözlerimi.</p>

  <p>Yepyeni bir şey görmek istiyorsam eğer bu dünyada</p>

  <p>durduğum bu gösterişsiz yerler</p>

  <p>baktığım şu alelade çalılar, çırpılar</p>

  <p>iskemleler, kilimler ve fayanslar</p>

  <p>tencereler, tavalar, kaşıklar</p>

  <p>galiba en iyisidirler.</p>

  <p>* * *</p>

  <p>Derinler mi?</p>

  <p>Tanrılar bile boğulur oralarda.</p>

  <p>Bütün bunlar palavradır. Sözdür.</p>

  <p>Anlam bohçasıdır. Hakikat pazarıdır.</p>

  <p>“Otururken yazanlara inanmayın.</p>

  <p>Çünkü yaşam düşünenlerle düzüşmez.</p>

  <p>Çünkü düşünmek yaşama hakarettir,” diye fısıldadı Şeytan.</p>

  <p>-“Ya ata binerken, dövüşürken, dans ederken yazanlara?”</p>

  <p>-“Yok canım, onlara da inanmayın.</p>

  <p>Bütün yazarlar yalancıdır.</p>

  <p>Söz yalandır. Yazı ise kuyruklu yalandır.”</p>

  <p>Ne kolay Onun için söz&nbsp;bizim için hayat bu</p>

  <p>* * *<br /></p>

  <p>-Bütün yazarlar yalancıdır.</p>

  <p>-Doğru konuştu.</p>

  <p>-O zaman yalan söylemiştir.</p>

  <p>-Sen de doğru konuştun.</p>

  <h5>Nihilistlin Kafa Karışıklığı</h5>

  <p>-“Her şey Hiçtir.”</p>

  <p>-“Eğer öyleyse hiç de Hiç’tir. Bak inanacak bir Hiç’in bile kalmadı işte geriye,” diye fısıldadı Şeytan.</p>

  <h5>Sinildin Kafa Karışıklığı</h5>

  <p>-“Her şeyin tersi de doğrudur,” dedi sinik.</p>

  <p>-“Ya bu son söylediğinin,” diye fısıldadı Şeytan.</p>

  <h5>-dır...-dur...</h5>

  <p>-dır...-dur’la biten her cümle bir tuzaktır.</p>

  <p>-Bütün bu kitap -dır... -dur’larla dolu.</p>

  <p>-Tuzakları tuzaklara ekleyerek ördüğümüz Büyük Tuzak içinde en rahat ettiğimiz yer Gerçektir.</p>

  <p>Binlerce yıldır kucağında yaşıyoruz onun.</p>

  <p>* * *</p>

  <h5>Gerçek</h5>

  <p>“Gerçek mi?”</p>

  <p>“Gerçek mi?”</p>

  <p>Şimdiye kadar duyduğum en deli, en yürek titreten, en gönül karıştıran kahkahasını koyuverdi Şeytan.</p>

  <p>“Ey insanoğlu sen,</p>

  <p>her akşam şu dua ile yat en iyisi</p>

  <p>‘Yar bana bir rüya’,</p>

  <p>ve her sabah yine aynı dua ile uyan”</p>

  <p>Ve birdenbire kesip alaycı kahkahalarını gözlerini çevirdi yüreğime, buz gibi bir sesle ekledi:</p>

  <p>-“En büyük uyuşturucu gerçekçiliktir.”</p>

  <p>* * *</p>

  <p>Durdum bir müddet,</p>

  <p>-“Peki ya her gün gördüklerim, tuttuklarım ve kokladıklarını” dedim, “Muhakkak esrar ve afyonun gösterdiklerinden daha gerçek bir dünyaya işaret etmeli algılarımız.”</p>

  <p>-“Hayır” dedi usulca, “Gökyüzünün mavi olduğu ne kadar gerçekse, afyonla gördüklerin de o kadar yalandır.”</p>

  <p>-“Anlamadım,” dedim.</p>

  <p>-“Gökyüzü mavi değildir,” dedi ve tekrarladı, “En büyük uyuşturucu körü körüne kendi Gerçeğine sorgulamasız inanmaktır.”</p>

  <p>* * *</p>

  <p>Tek cümlelik düşünceleri severim. Eskinin gururlu aristokratlarına benzerler. Asla kimseden özür dilemezler ve hiçbir zaman hiçbir şey&nbsp;açıklamazlar. Ne yüzleri kızarır onların; ne pişmanlık duyarlar; ne&nbsp;suçluluk ne de utanç.</p>

  <p>* * *</p>

  <p>Dünyada insanlar ikiye ayrılır:</p>

  <p>-Dünyaya dosdoğru bakanlar...</p>

  <p>-Arkasına ve altına da bakanlar...</p>

  <p>* * *</p>

  <p>“Afoıizma yavan bir edebiyattır.”</p>

  <p>Hele bu Doğrunun arkasına ve altına doğru bir bakalım. Ne çıkacak? “Edebiyat da yavan bir aforizmadır,” doğrusu.</p>

  <p>Bak yine bir şeyler çıktı.</p>

  <p>Kırk ambardan çekiyorum bunları.</p>

  <p>Biraz bakıyorum altına üstüne&nbsp;arkasına önüne</p>

  <p>noktasını, virgülünü koyuyorum az bir şey daha eşeliyorum&nbsp;ve fırlatıp atıyorum&nbsp;gerisin geriye</p>

  <p>ne çabuk sıkılıyorum Yarabbi!</p>

  <p>Sermaye - i Şairan’dır bu <sup>(3)</sup></p>

  <p>Kırk ambar dolusu</p>

  <p>Bilgece söyleyiş diyorlar</p>

  <p>parça bohçası/<sup>4</sup>’</p>

  <h5>Aforizmalar</h5>

  <p>Hepsi önce doğrudurlar. Üstünde biraz durup düşünürseniz - yanlışlaşırlar. Daha çok düşünürseniz - tekrar doğrulaşırlar.</p>

  <p>Sonra,</p>

  <p>sonra tekrar yanlışlaşırlar.</p>

  <p>Peki nereye kadar gider bu?</p>

  <p>Bıkana kadar gider vallahi.</p>

  <p>* * *<br /></p>

  <p>Her sözün, her cümlenin ve her doğrunun altı, üstü, sağı, solu, önü ve arkası vardır. Ve her biri bambaşka sözlere, cümlelere ve doğrulara&nbsp;çıkar. Anlam Hakikate doğru böyle genişler - ama asla ona varamaz.</p>

  <h5>Düşünceler, Duygular ve Dil...</h5>

  <p>İşte size asırlardır birbirleriyle düzüşerek birbirlerini doğuran bir aile. Burada herkes herkesin hem anası hem babası hem de piçidir.</p>

  <p>* * *<br /></p>

  <p>Şeytan ve Tanrı aynı dili konuşurlar. Sadece birinin kullandığı sözlerin anlamı diğerinin anladığının tam tersidir. Yani Şeytan’ın “iyi” dediğinin anlamı Tanrı için “kötü”dür. Tanrı’nın “kötü”sü Şeytan’ın&nbsp;“iyi”sidir. “İyi” ve “Kötü”nün gerçekte ne olduğu bu yüzden asla bilinemez. Bu “bilinemezlik” bütün sözler için geçerlidir. Şeytan ve Tanrı&nbsp;için bile.</p>

  <p>İşte bu yüzden ‘'Hakikat” dil ile asla kavramlamayacak bir zıt - anlamlar kargaşasıdır. Herkes aynı dili konuşur ama kimse kimseyle pek anlaşamaz - kendisiyle bile.</p>

  <p>* * *</p>

  <p>“Düşünüyorum öyleyse varım”</p>

  <p>Bu sözlerle açılmıştı Akıl Çağları.</p>

  <p>Oysa ne düşüncelerin vardı.</p>

  <p>Ne sen vardın.</p>

  <p>Ne de “var” vardı.</p>

  <p>* * *</p>

  <p>Dil ile her gün yeni baştan kurduğumuz bu alemde düşünceler birer düş imiş.</p>

  <p>Sözler birer masal Varmış ve Yokmuş&nbsp;İşte bu kadar.</p>

  <p>* * *</p>

  <p>Yine de,</p>

  <p>Kör bir Karanlıktaysak eğer bu gözler niye?</p>

  <p>Sessiz ve Sağır bir Kainatta isek bu dil, bu gırtlak niye?&nbsp;</p>

  <h4>Tanrılar Üzerine</h4>

  <p>İlk insanların taştan ve ağaçtan oyarak imal ettikleri Tanrılar, Büyük bir Felsefedir. En az Ruhtan ve Yoktan imal edilenler kadar.</p>

  <p>* * *</p>

  <p>“Tanrı yoktur” diyen ve bunu savunan adam gerçek bir mümin kadar Tanrısıyla beraber yaşamaktadır. Bu yüzden aklı başında bir Tanrı sadece kendine gerçekten inananları ve gerçekten inanmayanları sever.</p>

  <p>Tanrıyı hiç düşünmeyenlerin, ona tamamen kayıtsız kalanların akimda ve gönlünde Tanrı tamamen “Yok” olmuştur. Ateist’in dilinde Tanrılar olmayabilir ama zihni onlarla doludur. Üstelik “Tanrı yok”&nbsp;demek onun varlığını daha başından kabul etmektir.</p>

  <p>* * *</p>

  <p>-Hey dostum kim yok dedin?</p>

  <p>-Tanrı yok.,</p>

  <p>-Kim yok dedin sen, kim?</p>

  <p>-Tanrı.</p>

  <p>-Ha şöyle, yola gel bakalım!</p>

  <p>* * *</p>

  <p>-Söz her şeyi var eder. Yok’u bile.</p>

  <p>-Nasıl?</p>

  <p>-Var’ın karşıtı nedir?</p>

  <p>-Yok.</p>

  <p>-Gördün mü işte!</p>

  <p>* * *</p>

  <p>Dillenmek boka sarmaktır.</p>

  <p>Düşünmek ise Bilim, Felsefe ve Edebiyat kanalizasyonları içinde boğulmaktır.</p>

  <p>Nasıl mı kurtulur insan?</p>

  <p>Dil ve düşünce ile değil.</p>

  <p>Ya nasıl?</p>

  <p>Yatıp aşağı bulutları seyrederek Dans ederek&nbsp;Takla atarak</p>

  <p>Gıdıklanarak ve gıdıklayarak</p>

  <p>İçine, tam içine gömülerek</p>

  <p>bir deli anafora kendini koyuvererek.</p>

  <p>* * *</p>

  <p>“Tanrıya gitmek için önünde üç yol var - biri Akıldan, diğeri İmandan, öbürü Gönülden geçiyor - birini seç de ona göre konuşalım, dedi Şeytan.</p>

  <p>-“Gönül” dedim,</p>

  <p>-“Biliyorum” dedi Şeytan “Akıl için çok aptalsın, İman için ise çok akıllı. -“Ya gönül için?” diye sordum, “Hiç şansım var mı ?</p>

  <p>“Havır” dedi “Hiç. Çünkü çok maymun iştahlısın. Hem Tanrı hem Şeytan’la aynı anda kırıştıramazsın. Tanrı Mutlak Sadakat bekler.”</p>

  <p>.“O zaman” dedim, “İzin ver yalnız sana tapayım,</p>

  <p>-“Hayır” dedi Büyük Yorumcu. “Ne gerek var?”</p>

  <p>* * *</p>

  <p>“Ya O Ya Ben” diye restleşen sevgili hep kaybeder. Sadakat söz konusu olduğunda Şeytan çok daha kurnaz davranır. Tanrı için aynı sinsiliği gösterir diyemeyiz çünkü Tanrı dobradır ve belki de bu yüzden bu kadar yalnızdır.</p>

  <p>* * *</p>

  <p>Akılsız bir Şeytan ortaksız kalır.</p>

  <p>Bir Tanrıyı müminsiz bırakan ise tam tersine akılcılığıdır.</p>

  <p>* * *</p>

  <p>Serveti, Şöhreti ve Şehveti olanları kıskanırız.</p>

  <p>Mal, Kadın, Para, Gösteriş İşret, Zevk, Eğlence</p>

  <p>Sorumsuzluk, Vurdumduymazlık, Tasasızlık</p>

  <p>Ağzımızın suyu akarak kıskanırız Şeytan’ın bu gamsız kullarını.</p>

  <p>Ama kim Tanrı’ya bütün kalbiyle inanarak can-ı gönülden itaat eden gerçek bir müminin hayatını kıskanır?</p>

  <p>Kimse...</p>

  <p>Kimse...</p>

  <p>Kimse...</p>

  <p>Hatta için için küçümseriz bu insanları.</p>

  <p>İşte bu yüzden insan özünde Tanrı’dan çok Şeytan’a yakındır. Tanrı’ya inanırız; Şeytan’ı ise biliriz.</p>

  <p>* * *</p>

  <p>Eski Yunanlıların Mukaddes Kitabı kabul edilen İlyada’nın beni en hayrete düşüren bölümleri, ölümlülerin Tanrıları kovaladıkları ve hatta bazen sille tokat patakladıkları sahnelerdi. Tanrılarla böyle bir içtenliğe ve yakınlığa ne kadar ihtiyacımız var. Üstelik buna onların da ihtiyacı olamaz mı? Bu uysal köleliğimiz, bu sefil yalakalığımız ve bu her şeye katlanan ruhsuzluğumuzla onların da canlarını sıkıyor olmayalım? Son zamanlarda bu yüzden mi ortalarda hiç gözükmüyoılar&nbsp;yoksa?</p>

  <p>* * *</p>

  <p>-“Ben gizli bir hazine idim. Bilinmekliği istedim ve Mahlukatı yarattım” <sup>(5)</sup></p>

  <p>-Neden?</p>

  <p>-İşte bunu sorasın diye.</p>

  <p>* * *</p>

  <p>Tanrılar bizi yarattıysa eğer bize ihtiyaçları var demektir. Onlar için eğlencelik bile olsak bu da bir güç değil mi bizim için?</p>

  <p>Naza çekelim biraz kendimizi.</p>

  <p>Bakalım ne olacak?</p>

  <p>Tanrılar için ölüp bittiğimiz asırlara bakın:</p>

  <p>Hep kan Hep ölüm&nbsp;Hep acı</p>

  <p>Ya Tanrıların öldüğünü açıkça ilan ettiğimiz şu son elli yıla bakın:</p>

  <p>Konfor ve Rahat</p>

  <p>Gırgır, Şamata ve Şatafat</p>

  <p>Bolluk ve Bereket</p>

  <p>Şöhret, Şehvet ve İşret</p>

  <p>Bir iş var bu işin içinde</p>

  <p>Biz kaçtıkça o En Büyük Yalnız fiyatı yükseltip duruyor Sonuna kadar gidelim bu işin</p>

  <p>Ya eski Yunanlıların yaptıkları gibi eğlenelim Tanrılarla Ya da Şeytan’la daha çok kırıştıralım.</p>

  <p>* * *</p>

  <p>Her şeyden önce Söz vardı ve Söz Tanrıylaydı” diye başlar İncil. Hiç de fena bir başlangıç değildi doğrusu.</p>

  <p>Birkaç bin yıl sonra post-modern felsefe de benzer sözlerle sayıklamaya başlar.</p>

  <p>“Her şeyden önce söz vardı ve söz Tanrı’ydı”</p>

  <p>Peki sonra ne oldu?</p>

  <p>Hiç.</p>

  <p>Önce kahkahalar kesildi Sonra müzik&nbsp;Sonra dans&nbsp;Parti bitti.</p>

  <p>* * *</p>

  <p>Neşesiz bir Din, Keyifsiz bir Felsefe, Kahkahasız bir Fizik, Şeh-vetsiz bir Aşk gibidir. İştahsız oturulan bir sofra gibidir. Besleniriz hatta doyarız belki. Ama bir türlü tatmin olamayız.</p>

  <p>Çünkü...</p>

  <p>Çünkü odunun iyisi meşedir,</p>

  <p>Bilginin iyisi ise neşe.</p>

  <h4>Şeytan’la Son Söyleşi</h4>

  <p>-Siz nihilist misiniz?</p>

  <p>-Hayır, ben sadece neyin ne olduğunu bilmiyorum. Bilebileceğimizi de sanmıyorum. Üstelik bilmemiz gerektiğini de hiç düşünmüyorum.</p>

  <p>* * *</p>

  <p>-Ama bütün fısıldadıklarınız ahkamlarla dolu...</p>

  <p>-İyi ya, ben de bunu demek istemiştim.</p>

  <p>-Hiçbir şey bilmeden her şeyi bildiğinizi iddia ediyorsunuz.</p>

  <p>-Tam üstüne bastın. Başka türlüsü saçma olurdu. Bir şeyler bildiğini sanarak bir şeyler iddia etmek - işte bu budalalıktır. Ben hiçbir şey bilmediğimi bildiğim için her şeyi iddia edebileceğimi biliyorum.&nbsp;Çünkü böyle bir alemde her düşünülen ve her söylenen geçer akçedir.&nbsp;Alem buysa filozof benim.</p>

  <p>* * *</p>

  <p>-Bu da bir tür budalalık değil mi?</p>

  <p>-Kesinlikle ama bu budalalığın daha aklı başında bir türüdür.</p>

  <p>-Söz oyunları bunlar...</p>

  <p>-Ağzımdan çıkan her sözün sağlam bir kefili var, merak etme.</p>

  <p>-Kim o?</p>

  <p>-Felsefe.</p>

  <p>-Yine parlak bir cevap ama içi boş...</p>

  <p>-Doğru, bazen ne söylediğimi tam bilemiyorum ama anlar gibi oluyorum. Bazense ne anladığımı tam bilemiyorum ama söyler gibi oluyorum. Ne bildiğimi tam söyleyemediğim ama anladığım gibi de oluyor.</p>

  <p>Hatta ne anladığımı tam söyleyemediğim ama bildiğim gibi de oluyor. Filozof muyum neyim?</p>

  <p>* * *</p>

  <p>-Deli saçmalıkları bunlar...</p>

  <p>-Evet ben de bir türlü karar veremiyorum - Hakikat sırlarla mı dolu, zırvalarla mı? İki bin beş yüz yıldır felsefenin en temel sorunu&nbsp;bence bu.</p>

  <p>* * *</p>

  <p>-Siz aklı başında gibi görünüyorsunuz ama düpedüz delisiniz.</p>

  <p>-Yine tam üstüne bastın. Düşünmeye başlıyorsun. Bütün akılcılar gibi bir deli olmaktansa, aklı başında bir deli olmayı tercih ederim.&nbsp;Çünkü akılcılık deliliğin en zararlı; aklı başında olmak ise en keyifli&nbsp;türüdür.</p>

  <p>* * *</p>

  <p>-dır’lı, -dur’lu konuşmayı çok seviyorsunuz.</p>

  <p>-Bir türlü -dır’lı, dur’lu yaşamayı beceremediğim için.</p>

  <p>-Küstahsınız...</p>

  <p>-Korkarım insanlardan, onun için korkutmak isteıim.</p>

  <p>-Edepsizsiniz...</p>

  <p>-Yok canım, nerede bende o yürek! Utanırım sık sık, onun için utandırmak isterim.</p>

  <p>-Onun bunun kulaklarına fısıldadıklarınızla tabii...</p>

  <p>-Korkağım dedim ya.</p>

  <p>-Kötümser, kasvetli, kabız, karanlık ve şüphecisiniz.</p>

  <p>-İşte bu yüzden şamatacıyımdır. Mecburiyetten. Başka türlü nasıl çekebilirim kendimi?</p>

  <p>-Bu kadar zor ha?</p>

  <p>-Kendi canımdan başka kimsenin canını sıkmak istemem. Zor olan bu.</p>

  <p>-Kendinizle alay mı ediyorsunuz?</p>

  <p>-Başkalarıyla alay etme hakkımı muhafaza etmek için kendimle alay etmeliyim.</p>

  <p>-Yine parlak bir söz!</p>

  <p>-Kendini beğenmişin büyüğü kendiyle alay ederken bile gizlice kendini över.</p>

  <p>-Aman bu ne içtenlik, bu ne açık sözlülük!</p>

  <p>-Doğru. Kendini gizlemek mi istiyorsun? O zaman kendin hakkında ya hiçbir şey söyleme ya da her şeyi söyle. Aynı karanlığa çıkarlar nasıl&nbsp;olsa.</p>

  <p>* * *</p>

  <p>-“En kötü kitaplar altları çizilerek okunanlardır,” dediniz. Sizin fısıldadıklarınızla yazılanlar da tam bu türden “kötü” bir kitap oldu.</p>

  <p>-Aslında inanaıak söylemedim o sözü. Kendi söylediklerine hele hele kendi yazdıklarına yüzde yüz inanan aptallardan biri değilim&nbsp;Allah’a şükür. Şık bir sözdü dayanamadım fısıldadım. Sözü bu kadar&nbsp;sevmesem bir Öz’e muhtaç olur muydum sanıyorsun? Aforizma edebiyatın salçasıdır. Sadece aforizma yersen kusarsın. Al bunları çal&nbsp;dünyanın üzerine - işte şimdi afiyetle yiyebilirsin. Bu yüzden severim&nbsp;onları.</p>

  <p>* * *<br /></p>

  <p>-O zaman bu kitap iyi bir kitap mı?</p>

  <p>-Hayır, yazdıklarını okudukça hiç yazmayanlara imrenmen gerektiğini düşünüyorum. Edebiyatın en kötü kitapları vecize antolojileridir..</p>

  <p>-Hangisine inanalım?</p>

  <p>-Bilmem. Canın şimdilik hangisini çekerse ona inan.</p>

  <p>-Sonra?</p>

  <p>-Sonra canın hangisini çekerse ona inan.</p>

  <p>-Hakikat?</p>

  <p>-Hakikat; içgüdülerimize ve çıkarlarımıza, gündelik beyin kimyamıza ve hormonlarımıza, aldığımız uyuşturucular ve iksirlere velhasıl mekana, zamana ve vaziyete göre çok iyi slalom yapmasını bilen usta&nbsp;bir kayakçıdır merak etme.</p>

  <p><br /></p>

  <p><br /></p>

  <p>-BÎTTÎ-</p>

  <p><br /></p>

  <p><br /></p>

  <p>Sadece Şeytaın’ın vesveselerini duyuyorsanız - delisiniz. Sadece Tanrı’nın ayetlerini duyuyorsanız -peygambersiniz.</p>

  <p>Ama her ikisinin sohbetini bir müddet dinliyor, sonra da kalkıp bir reçelli ponçik yiyorsanız,&nbsp;muhtemelen aklı başında bir insansınız...</p>

  <div>
    * * *<br />
  </div>

  <p><br /></p>

  <p><br /></p>

  <p><br /></p>

  <p>Notlar</p>

  <p>1. &nbsp;&nbsp;&nbsp;Ecstasy’nin mucidi sayılan çağımızın büyük kimyagerlerinden&nbsp;Alexander Schulgin, “A Chemical Love Stoıy” isimli kitabında,&nbsp;yetmişli ve seksenli yıllarda bulduğu iki yüze yakın yeni&nbsp;psychedelic hapı tanıtır.</p>

  <p>2. &nbsp;&nbsp;&nbsp;“Bok ve sidiğin arasından doğarız.” Aziz Augustus’dan “Inter</p>

  <p>Faece et urinam nascitur.”</p>

  <p>3. &nbsp;&nbsp;&nbsp;“Sermaye-i Şairan” Divan şairi Razi’den bir benzetme.</p>

  <p>4. &nbsp;&nbsp;&nbsp;“Parça Bohçası”- Namık Kemal’den bir benzetme.</p>

  <p>5. &nbsp;&nbsp;&nbsp;Hadis-i Kutsi</p>

  <div>
    <br />
  </div>
</body>
</html>
