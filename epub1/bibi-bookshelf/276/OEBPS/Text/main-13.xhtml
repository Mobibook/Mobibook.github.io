<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>Kader, Kısmet ve Talih</h3>

  <p>Yalnız insanların ve meleklerin değil,</p>

  <p>Tanrıların da üzerinde bir Güç.</p>

  <p>Hatta belki Allah’ın</p>

  <p>Hatta hatta Şeytan’ın...</p>

  <h4>Bilinemezlik</h4>

  <p>Hayatımızın her kavşağında ya talih, ya kader,, ya da kısmet isminde bir orospuyla düzüşmüşüzdür. Ve bu sıradan, ucuz ve rastlantısal düziişlerimizi daha sonraları otobiyografimizde çabalarımızla gerçekleşen büyük zaferlerimiz olarak hatırlarız.</p>

  <p>* * *</p>

  <p>Ve insanların hayat felsefeleri çoğu zaman attıkları zarların isminden başka bir şey değildir.</p>

  <p>Dubara gelirse hayat dubaradır derler.</p>

  <p>Düşeş gelirse düşeş.</p>

  <p>* * *</p>

  <p>Hayatımızın yapı taşları rastlantılardır.</p>

  <p>Kısmet denilen zillinin egemenliğini kabul edip rahat edeceğimize, çaba denilen bir hödük ve akıl isminde bir snopla yola çıkarız hep.</p>

  <p>Ve tabii çuvallarız.</p>

  <p>Kısmet kimlere verir?</p>

  <p>Önüne ilk çıkan hıyarlara, durmaksızın isteyen yüzsüzlere&nbsp;ve en gözü kara&nbsp;en gözü doymaz hergelelere.</p>

  <h4>Talih</h4>

  <p>Talihin pezevengi fırsattır.</p>

  <p>Onunla düzüşmek istiyorsanız önce fırsatı görmelisiniz.</p>

  <p>* * *</p>

  <p>İnsanın hayatta isteklerine ulaşmada göstereceği aşırı gayretkeşlik, ısrarcılık ve kararlılık hayatın bütün mucizelerini, tılsımlarım ve kerametlerini küstürür.</p>

  <p>* * *</p>

  <p>Hayat tecrübelerin ne kadar azsa planların, programların ve prensiplerin o kadar çok olur.</p>

  <p>* * *</p>

  <p>Geleceğimizi planlamak kıyısı olmayan bir denizde akıntıya karşı kürek çekmektir.</p>

  <p>Oysa...</p>

  <p>Rüzgar poyraz ise güneye inmeli, lodossa kuzeye çıkmalı.</p>

  <p>Hiç esmiyorsa eğer,</p>

  <p>burası bugünü geçirmek için hiç de fena bir yer değil.</p>

  <h4>Zaruret</h4>

  <p>Hayatımızın yüzde elli hissesi kısmetin elindedir; yüzde kırk dokuzu zaruretin; yüzde biri ise çabanın.</p>

  <p>* * *</p>

  <p>Zaruret ve kısmetle pazarlık yapılmaz. Çaba ise yüzde bir hissesine bakmaz - anasının nikâhını ister. Düş kırıklıklarımızın yegâne sebebi&nbsp;ise, çabanın hissesini daha yüksek sanmamızdır.</p>

  <p>* * *</p>

  <p>Zaruret ve kısmet olmasa çabalamaktan resmen ölürdük.</p>

  <h4>Başarı</h4>

  <p>Elli bin yıl öncesinin insanı doğumda erkeğin rolünü bilmezdi. Her şeyin kadından geldiği sanılırdı. Bizler de onlar kadar cahil ve gururluyuz. Tesadüflerle düzüşüyoruz bir zaman ve başarıyı doğuruyoruz&nbsp;çok sonra.</p>

  <p>* * *</p>

  <p>“Dünyada bütün yaptıklarımız çabamızdan ötürü değil, talihimizden ötürüdür,” diyorsak, bu yüzden kötümser olmaya ne gerek var?</p>

  <p>Bir talih bu.</p>

  <p>İyi bir talih.</p>

  <p>Hiçbir şeyin yakasına yapışmamayı öğretiyor bize.</p>

  <p>* * *</p>

  <p>-“Bırak çünkü nafile,” diyor Talih.</p>

  <p>-“Yat aşağı ve keyifle bekle,” diyor Kısmet.</p>

  <p>-“İyi veya Kötü her yazgının sonunda ben varım,” diyor Ölüm.</p>

  <p>Bunlardan daha ferah daha iyimser daha gönül açıcı başka ne olabilir?</p>

  <p>Osmanlılar Büyük Filozoflardı.</p>

  <p>* * *<br /></p>

  <p>Yine de</p>

  <p>Hiçbir şey yapmayanların başına gelenler - kader Bir şeyler yapanların başına gelenler ise - kısmettir.</p>

  <p>Ona göre...</p>

  <h4>Başarmak mı, Yaşamak mı?</h4>

  <p>Başarmak mı?</p>

  <p>Yaşamak mı?</p>

  <p>Seçin.</p>

  <p>“Bu sizin için son çağrıdır.”</p>

  <p>Havaalanlarındaki bu anons dehşete düşürüyor beni.</p>

  <p>“Bu sizin için son çağrıdır.”</p>

  <p>Nice filozofun kitabı, böylesine güçlü bir ifade taşıyan bir tek cümleden yoksun olduğu için unutuldu.</p>

  <p>* * *</p>

  <p>Yeni çağların en büyük dayatması Başarıdır.</p>

  <p>Yakın çağların toplumları “ödev ve sorumluluk” ile adanırlardı üzerimize; eski çağlar “iman ve ahlâk” diyerek: Daha eski çağlar ise “erdem”.</p>

  <p>Bugün ise “başarılı” olmalısınız. Yoksa birer “hiç” siniz.</p>

  <p>* * *<br /></p>

  <p>Eski çağlarda fakir olmak da başarısızlık gibi bugünden daha rahat taşınabilir bir eziyetti. Üç yüzyıl önceki aristokratlar dünyasında fakirlik, değiştirilmesi kimsenin elinde olmayan genetik bir kaderdi.&nbsp;Tanrı öyle buyurduğu için kimi zengin kimi fakir doğardı. Yüzyıl önceki burjuva kapitalistler dünyasında ise fakirlik, ne fakirin ayıbı ne&nbsp;de Tanrı’nm buyruğuydu - ekonomik sistemin bir sonucuydu sadece.&nbsp;Bugünkü liberal kapitalist işadamlarının dünyasında fakirlik, ya tembellik ya budalalık ya enayilik ya da başarısızlıktır - kısaca fakirin kendi suçu ve kendi ayıbıdır. Buyurun bakalım!</p>

  <p>Başarının ilk mertebesi, kimsenin sana Başarısız diyemeyeceği kadar bir başarı elde etmiş görünmektir. Bu, sosyal yaşamda kendine saygıyı muhafaza edebilmenin en ucuz biletidir. Salonun en arka koltuklarına oturturlar adamı. Bu kötü, bu izbe koltuk için bile çoğu insan yıllarını hem de en güzel yıllarını vermekten hiç kaçınmaz. Çünkü&nbsp;salonda olmak dışarıda olmaktan çok daha iyidir.</p>

  <p>* * *<br /></p>

  <p>Yokuş çıkarken insanın gözü yoldadır; inerken ise manzarada.</p>

  <p>İşte bu yüzden görürüz günümüzü</p>

  <p>hep inerken.</p>

  <p>* * *</p>

  <p>Başarı kırkın altındakiler için üç senelik bir bilettir. Sosyal yaşamda olma hakkınızı her üç senede bir yeni bir başarı ile yenilemelisiniz.&nbsp;Kırkın üstündekiler için bu on senelik bir bilettir. Altmış beşin üstündekiler için ise hayat boyu üyeliktir. Başarılı ve hırslı erkekler ileri&nbsp;yaşlarında yalnız testosteronları azaldığı için sakinleşmezler - hayatlarının en zalim, en acımasız yükü sırtlarından kalkmıştır.</p>

  <p>* * *</p>

  <p>Başarmak kıskandırmaktır.</p>

  <p>* * *</p>

  <p>Önce kıskanırlar.</p>

  <p>Sonra alışırlar.</p>

  <p>Bir müddet sonra tekrar başarmalısınız ki</p>

  <p>tekrar kıskansınlar.</p>

  <p>Nereye kadar sürer bu?</p>

  <p>Onlar kıskanmaktan siz başarmaktan yoruluncaya kadar.</p>

  <p>Ne hayat ama!</p>

  <p>* * *<br /></p>

  <h5>Kanaatkârlık</h5>

  <p>Soru : Kim hayatta yüz milyon doları olsun istemez? Cevap : Yüz bir milyon doları olan.</p>

  <p>Soru : Kim hayatta kısmetine üç bin tane kadınla yatmak düşsün istemez?</p>

  <p>Cevap : Üç bin birinciye asılan.</p>

  <p>* * *<br /></p>

  <p>Başarmak için vasat hatta bayağı olmalısın.</p>

  <p>Vasat ve Bayağıların en üstünü, en sivrisi ama.</p>

  <p>* * *<br /></p>

  <p>İşadamları servet, kudret ve şöhret isterler.</p>

  <p>Siyasetçiler kudret, servet ve şöhret isterler.</p>

  <p>Sanatçılar ise şöhret, kudret ve servet isterler.</p>

  <p>Başarının içeriği hiç değişmez, sıra düzeni değişir sadece.</p>

  <p>Hadi canım.</p>

  <p>Hakikat görecelidir. Zaman ve uzay görecelidir; ahlâk ve erdem görecelidir. Ama başarı hiç de göreceli değildir.</p>

  <p>Her zaman sabit ve kesin ölçülerle konuşur.</p>

  <p>Resimleri kaç para ediyor?</p>

  <p>Kitapları kaç tane satıyor?</p>

  <p>Televizyonda kaç saniye göründü?</p>

  <p>Evi kaç metrekare?</p>

  <p>Maliyeti neşe, haz, keyif, coşku ve gönül olanın satışı dolar, mark, sterlin,metrekare, reyting ise aradaki kâr başarıdır.</p>

  <p>Piyasaya çıkmamış bir başarı ise piyasaya çıkmamış dürüstlük gibidir. İçi kof bir palavradır. Boş bir avuntudur. Aptalca bir yanılgıdır. Çirkin&nbsp;bir kadının namusudur. Enayi temennisidir.</p>

  <p>* * *</p>

  <h5>Başarı:</h5>

  <p>Ahlâksız yollarla erdemsiz hırsların evliliğinden doğan altın çocuk.</p>

  <p>* * *</p>

  <p>Başarısızlar Eşitlik ve Adalet isterler.</p>

  <p>Başarılılar ise çocuklarım gönderecekleri daha iyi okullar, ucuz hizmetçiler ve temiz bir çevre.</p>

  <p>İçimden bir ses, “toplumun alkışladığı başarı umurumda değil, ancak kendi yüreğimde hissettiğim içsel başarı beni doyurabilir,” dedi.</p>

  <div>
    <div>
      * * *<br />
    </div>
  </div>

  <p>“Hadi oradan sahtekâr,” diye fısıldadı Şeytan.</p>

  <p>“Bunları yazdığın için toplum alkışlıyor seni ve yan cebine bırakıyorlar yine de&nbsp;o senin yüreğinde aradığın içsel başarıyı.”</p>

  <div>
    <h4>Şöhret</h4>
  </div>

  <p>Şöhret Rüşvet gibidir.</p>

  <p>Kimse elini açıp istemez.</p>

  <p>Yan cebine usulca konulsun yeter.</p>

  <p>* * *</p>

  <p>Bu yüzyılda şöhret aristokratik çağların “servetine” benziyor. Ancak hiç çalışmadan elde edildiğinde ayıp olmayan bir imtiyaz.</p>

  <p>* * *</p>

  <p>Siyasi devrimlerde kudret, iktisadi devrimlerde servet el değiştirir. Ama en tehlikelisi sosyal devrimlerdir. Çünkü sosyal devrimlerde&nbsp;Şöhret bir sınıftan diğerine geçer.</p>

  <h5>Yirmi Birinci Yüzyılda Varoluşçuluk</h5>

  <p>Keşke kendi hiçliğim çektiğim yegâne acı olsa!</p>

  <p>Ama beni asıl yiyip bitiren başkalarının şöhreti.</p>

  <p>* * *</p>

  <p>Başkalarının şöhretine gıcık oluruz. Çünkü bizim onlara bedavadan verdiğimiz bir değerin havasını yine bizlere atmaktadır uyanıklar.</p>

  <p>Herkesin Tanrı önünde birer hiç olduğunun kafamıza çakıldığı ortaçağlar ne huzurlu yıllarmış. TanıTnm önünde artık hepimiz birer deviz; başarılı ve şöhretli devlerin önünde ise birer cüce.</p>

  <p>* * *</p>

  <p>Şöhret ve kudretin muhakkak bir vergisi olmalı ki toplum olarak rahat edelim.</p>

  <p>Mesela şöhretin vergisi servetin yüzde yüzü olmalı.</p>

  <p>Kudretin vergisi ise ölüm olmalı.</p>

  <p>* * *</p>

  <p>Şöhret mi istiyorsun?</p>

  <p>Ver servetini.</p>

  <p>Kudret mi istiyorsun?</p>

  <p>Peki al. Ama on seneliğine.</p>

  <p>Sonra?</p>

  <p>Sonra öldürüleceksin.</p>

  <p>* * *</p>

  <p>Kudretin, servetin ve şöhretin.bir bedeli var diyerek kendini savunanlara şaşarım - Kudret, servet ve şöhret zaten o bedeller ödendikten sonra geriye kalanlardır.</p>

  <p>* * *<br /></p>

  <p>Servet düşkünlüğü tüccar ve esnaf sınıfının; kudret düşkünlüğü işadamlarının, gazetecilerin ve siyasetçilerin; şöhret düşkünlüğü ise yazarların ve sanatçıların kanseridir. Kimi gizler, kimi gizleyemez, bütün mesele burada.</p>

  <p>Hiçbir şey yazmamış bilgeler, bir şeyler yazanlardan daha sinsi şöhret düşkünleridir. Şu Sokrat ve Buddha’nın göz kamaştırıcı şöhretlerine&nbsp;bakar mısınız hele! &nbsp; &nbsp;</p>

  <p>* * *</p>

  <p>Azizlere ve evliyalara gelince...</p>

  <p>Aynaroz Dağı’nda keşişler görmüştüm vaktiyle herkesten ve her şeyden uzak mağaralarda yaşıyorlardı.&nbsp;Öldüklerinde Tanrı katına yapacakları&nbsp;o görkemli uçuşun hayaliyle...</p>

  <p>İsa ve Meryem ayağa kalkacaklardı şüphesiz ve baş köşeye oturacaklardı&nbsp;tahtlarının hemen yanma.</p>

  <p>Dünyada horlanmayı ve hiçliği seçmiş bu münzeviyi meleklerin hayran bakışları arasında.</p>

  <p>* * *</p>

  <p>İşadamları Servet, siyasiler Kudret, sanatçılar Şöhret, alimler ise Hikmet düşkünü hırslılardır.</p>

  <p>Peki ya Safiler?</p>

  <p>Aşk u şevk ehlileri?</p>

  <p>Onlar mı? Onlar da Muhabbet peşinde hırslılardır. Vecd, İrfan, Cemal ve Hal düşkünüdürler.</p>

  <p>Merak etmeyin, bu dünyada kendileri için hiçbir şey istemeyenlerin muhakkak öbür dünyadan bir karşı talepleri vardır. Çünkü onlar her reddedilen dünyevi lezzet için ilahi bir telafi olduğunu çok iyi bilen aramızdaki en hin oğlu hin, en haz düşkünü uyanıklardır.</p>

  <p>* * *</p>

  <p>Cennet...</p>

  <p>Bütün dünyayı yani Kudreti, Serveti, Şöhreti ve Şehveti ellerinin tersiyle itenlerin bu dünyevi yoksunluklarının acısını bir güzel çıkarttıkları yerdir.</p>

  <p>* * *</p>

  <p>Her şeyin ilahisi dünyevisinden daha tatlıdır.</p>

  <p>Şehvetin de, şöhretin de, adaletin de.</p>

  <p>* * *<br /></p>

  <h5>Şöhretin İyisi</h5>

  <p>Spotlar üstümüze çevrildi. Kendimizi incelememiz için daha çok ışık var artık.</p>

  <h5>Şöhretin Kötüsü</h5>

  <p>Kendimizi tamamen unutup, sahnede oynamaya başladık.</p>

  <p>Spotlara dönüp yüzümüzü</p>

  <p>Hiçbir şey göremiyoruz eyvah.</p>

  <p>Ne maskaralık bu!</p>

  <h5>Şöhret ve Akıl</h5>

  <p>Aptalın meşhuru övüldükçe kendini dalja akıllı sanır. Akıllının meşhuru ise daha aptal.</p>

  <div>
    <div>
      * * *<br />
    </div>
  </div>

  <p>Aptal, “Bu akıllılar beni övdüğüne göre, ben onlardan daha akıllı olmalıyım,” derken,</p>

  <p>Akıllı, “Bu aptallar beni övdüğüne göre, ben göründüğümden de daha aptal olmalıyım.,” der.</p>

  <h5>Alçakgönüllülük ve Şöhret</h5>

  <p>“Alçakgönüllüleri sevmem, çünkü beni kendilerini sevmeye mecbur bırakırlar. İşte tam da bu yüzden nörotikleri, narsisistleri, şöhret, kudret ve servet düşkünlerini severim. Kendilerini seçme hakkını bana&nbsp;verdikleri için.”</p>

  <p>“Bütün arkadaşlarım ya deli, ya hasta, ya sapık ya da sapkındır benim,” diye fısıldadı Şeytan ve dayanamadı ekledi, “İnsanlar üç sınıfa ayrılır, hiç şaşırmayın - psikiyatriste gidenler psikotiktirler, psikoloğa&nbsp;gidenler nörotik, gerisi ise delidir.”</p>

  <p>* * *</p>

  <p>Psikologlar ise benden biraz daha terbiyeliler. Onlara göre ise toplum ikiye ayrılır - terapiye gelenler ve hastalar... .</p>

  <h4>Yeni Çağlar ve Kendin Olmak</h4>

  <p>“Beni ben diye göstermeden bir başkasını ben diye sattığım zaman sevilen ben “ben” değilim ki - bir başkası yine.”</p>

  <p>Böyle der, Amerikalı psikolog filozoflar (veya filozof psikologlar.) İyi de, ben kimim yahu?</p>

  <p>Üstelik ben hep aynı “ben” miyim?</p>

  <p>* * *</p>

  <p>Bir şahsiyetimiz olduğunu sanarak, kendimizi başkalarını kandırdığımızdan da daha ustaca kandırırız. Oysa kimsenin bir şahsiyeti yoktur - film ve roman kahramanlarından başka.</p>

  <p>* * *</p>

  <p>Kendilerini bilmeyenler ikiye ayrılır - kendilerini bildiklerini sanan budalalar vç Büyük Dehalar.</p>

  <p>* * *</p>

  <p>Kendini bilenlerin bütün bildikleri, kendileri hakkında başkalarının bilmediklerinden başka bir şey değildir.</p>

  <h5>Kendini Tanı</h5>

  <p>Hoppala, neden kendime eziyet edeyim ki?</p>

  <p>Kendini bilmek kendini hapsetmektir, ileri safhalarında Tanrı’nın işine karışmaktır; hatta “şirk” tir.</p>

  <p>* * *<br /></p>

  <p>Yarın kim olacağımı bilmiyorum. Oysa şahsiyet sahibi, olgun ve aklı başında insanlar pekâlâ biliyorlar. Yarın hangimiz daha çok eğleneceğiz acaba? Hangimiz daha zengin bitireceğiz günü?</p>

  <p>* * *</p>

  <p>Kendimi bilmek ruhumu sıkıyor.</p>

  <p>Kendini bilenler ise canımı.</p>

  <p>Bir şahsiyetim yok Allah’a şükür.</p>

  <p>Bir de şu her gün değişen havalarım olmasaydı.</p>

  <p>* * *</p>

  <p>Kendilerini tanıdıklarını söyleyenlere şaşırıyorum. Hiç mi hayat tecrübeleri yok?</p>

  <p>Ne yapmak ve ne olmak istediklerini çok iyi bilen insanlara ise acıyorum. Hiç mi hayal güçleri yok?</p>

  <p>* * *</p>

  <p>Arada sırada taptaze, yepyeni bir “ben” olabilmenin ön şartı kendini bilmek değil tanı tersine kendini unutmaktır.</p>

  <p>* * *<br /></p>

  <p>Kendilerini arayanlar boşuna arıyorlar. Çünkü Midini kaybetmeden kendini aramaya çıkarsan, kendin niyetine bütün bulacağın yine can&nbsp;sıkıcı bir başkası olacak.</p>

  <div>
    <div>
      <p>* * *<br /></p>
    </div>
  </div>

  <p>İstediğin an nasıl olsa tekrar bulabileceklerini bir müddet bırakarak yeni bir şeyler aramaya çıkarsan, hiçbir şey bulamazsın. Denize atmaya&nbsp;cesaret edemediklerinle köleleştirmediler mi seni?</p>

  <h5>Yeni Çağlar</h5>

  <p>Gelen Dünya ve Genetik Determinizm</p>

  <p>Ben 9 Mart 1959 günü annemle babamın cinsel birleşmesi neticesinde varolabilecek takribi yüz milyon farklı “ben” den sadece birisiyim. Diğer&nbsp;yüz milyonun kimler olabileceğini çok merak ediyorum. 10 Şubat 1959&nbsp;günkü kombinezonlar ne olacaktı acaba? Ya 6 Nisan? Bakmışken bir de 3&nbsp;Mayıs’a bakabilir miyiz? Bu iğne atsan yere düşmeyecek kalabalığın&nbsp;içinde bir Einstein veya Mozart gizli olmalı. Nerede ulan bu pezevenk?</p>

  <p>diye hayıflanırken ben</p>

  <p>kulaklarım çınlamaya başladı birden</p>

  <p>ve gözlerimin önünde şekilleniverdi yoktan görünen</p>

  <p>alaycı bir ifadeyle dillendi yine;</p>

  <p>-“Annenle babanın senin varolabilmen için yaptıkları uygun sevişmeler arasındaki muhtemel “sen”lerin toplamı, yeryüzünde şimdiye kadar yaşamış ve yaşayacak insanların toplamından fazladır.”</p>

  <p>-“Yani?”</p>

  <p>-“Yani sen potansiyel bir ‘herkes’ olabilirdin.”</p>

  <p>-“Ama hepsi birazcık ‘ben’ olacaklar.”</p>

  <p>-“Annenle babanın da bir annesi ve babası olduğunu unutuyorsun.” -“Yani?”</p>

  <p>-“Yani hepiniz gerçek bir Adem ile gerçek bir Havva’nın çocukları olduğunuza göre ‘hepiniz herkessiniz ’.”</p>

  <p>-“Yani?”</p>

  <p>-“Yani bu dünyada şimdi yaşayan herkes, geçmişte yaşayanlardan başkaları olamaz.”</p>

  <p>- “Anlamadım.”</p>

  <p>-“Ben de. Siktir et...,”</p>

  <p>dedi ve gökyüzüne kaldırıp başını, acı bir kahkaha savurdu.</p>

  <h5>Kendin Olmak</h5>

  <p>-“Arayış içindeyim.”</p>

  <p>-“Hangi arayış?” diye haykırdı büyük yeni çağ yorumcusu. “Gerçek bir arayışa çıkan bulmuştur bile! İnsanın hayatta bulup bulacağı yegâne&nbsp;doğru, hemen yolun başında bulunandır.”</p>

  <p>-“O zaman herkes bulmuştur.”</p>

  <p>-“Hayır, çoğunuzun ömrü arayışa nereden başlayacağınızı aramakla geçer. Bu yolun başında dolanıp durmaktır, yola çıkmak değil.”</p>

  <p>-“Yola çıkıldığı an bulunur mu?”</p>

  <p>-“Hemen o an ve o saat”</p>

  <p>-“Nedir o bulunan?”</p>

  <p>-“Ananın ... !”</p>

  <p>diye güldü ve devam etti,</p>

  <p>-“Arayış içindesin oğlum, ama bil ki kendilerini arayanlar iyi bir sevgili olamazlar. Seni arayanları sen de aramaya başlamışsan Büyük&nbsp;bir Aşk’a hazırsın.</p>

  <p>-“Peki bu Büyük bir Aşk’a hazır adamlar kendilerini bulmuş adamlar mıdır?”</p>

  <p>-“Hayır, kendilerini bulmak için en iyi yolun seni aramak olduğunu bulmuş adamlardır.”</p>

  <p>dedi ve bağırdı birden,</p>

  <p>“Kess bir, yeni çağ olsun!”</p>

  <p>Yeni çağlarla işte böyle alay etti Şeytan.</p>

  <p>Tok sözlü yürek kandıran</p>

  <p>ve devam etti o hiç kısılmayacak sesiyle;</p>

  <p>“Yeni çağda Yeni Hikmet şu: Eski Hikmetlerin Eski klişelerin Yepyeni harmanları.”</p>

  <p>Yani:</p>

  <p>Yüzde 40 Zen Bilmecesi</p>

  <p>Yüzde 20 Sufi Sevgisi</p>

  <p>Yüzde 20 Yüreğinin Götürdüğü Yere Git</p>

  <p>Yüzde 20 Gizemli Başka Bir Şey Daha</p>

  <p>* * *</p>

  <p>Yeni Fizik : Felsefe üstü Hindistan Yeni Felsefe : Fizik üstü Hindistan</p>

  <p>Yeni Psikoloji : Kimya üstü biraz biyoloji, biraz yeni fizik ve biraz yeni felsefe.</p>

  <p>* * *<br /></p>

  <h5>Yeni Çağlar</h5>

  <p>Batı için eski bilim artık bir kocakarı masalıdır; kocakarı masalları ise yeni bilimdir.</p>

  <p>* * *</p>

  <h5>Yeni Çağda Edebiyat</h5>

  <p>Kendin ol.</p>

  <p>Kendini gerçekleştir.</p>

  <p>Yüreğinin Götürdüğü Yere Git.</p>

  <p>Bütün evren - melekleri ve insanları, tesadüfleri ve mucizeleri, bi-linçdışı ve fizikötesi güçleriyle, bütün simyacıları, ufocuları, telepatiden, pozitif enerjileri, neo-şamanları, tekno-sufileri ve Shirley Mc-Laincileri ile senin arkanda.</p>

  <p>* * *</p>

  <h5>Yeni Çağda Spor</h5>

  <p>“Sağlam kafa sağlam vücutta bulunur.”</p>

  <p>Bu materyalist Batı’mn felsefesidir.</p>

  <p>Doğu’ya göre işin doğrusu ve sırası terstir.</p>

  <p>“Sağlam vücut sağlam kafada bulunur.”</p>

  <p>Tasavvuf ise her ikisi için önce sağlam bir gönül arar.</p>

  <p>Bana sorarsanız, dolu bir cüzdan bulun önce derim. Sonra...</p>

  <p>Sonra hepsi ayağınıza kadar gelirler - şeyhleriyle, hocalarıyla, gu-rularıyla - diet programları, tai chi egzersizleri ve feng-şui videolarıyla...</p>

  <p>Yeni Çağlar</p>

  <p>Ekolojik Ev Dekorasyonu: &nbsp;&nbsp;&nbsp;$&nbsp;&nbsp;&nbsp;&nbsp;150.000</p>

  <p>Nepal’de Yıkık Bir Taş Ev: &nbsp;&nbsp;&nbsp;$&nbsp;&nbsp;&nbsp;&nbsp;35.000</p>

  <p>Şaman Sanatı Galerisi (yatırım): &nbsp;&nbsp;&nbsp;$&nbsp;&nbsp;&nbsp;&nbsp;100.000</p>

  <p>Tütsü Butiği: &nbsp;&nbsp;&nbsp;. $ 30.000</p>

  <p>Yeni Çağlar</p>

  <p>California’da Manevi Materyalizm Hindistan’da Manevi Turizm</p>

  <p>Yeni Çağların Ruhani Kaynakları</p>

  <p>Bildik Ot Kafası &nbsp;&nbsp;&nbsp;% 60</p>

  <p>Yeni Ecstasy Kafası &nbsp;&nbsp;&nbsp;% 50</p>

  <p>Sibirya Şamanizm! &nbsp;&nbsp;&nbsp;% 25</p>

  <p>Budizm - Mahayana Yolu &nbsp;&nbsp;&nbsp;% 15</p>

  <p>Budizm - Tibet Yolu &nbsp;&nbsp;&nbsp;% 35</p>

  <p>Alternatif Tıp &nbsp;&nbsp;&nbsp;%5</p>

  <p>Biofeedback &nbsp;&nbsp;&nbsp;% 10</p>

  <p>Parçacık Fiziği &nbsp;&nbsp;&nbsp;% 10</p>

  <p>Hermann Hesse &nbsp;&nbsp;&nbsp;% 15</p>

  <p>“Hepsinin toplamı % 100’ü geçiyor ama”</p>

  <p>diye söylenirken ben</p>

  <p>çöktü önüme gök tanrılarının en zekisi.</p>

  <p>Bırakıp sol kolunu dizlerime okşayıverdi yanağımı hafifçe&nbsp;ve gülümseyerek dillendi yine;</p>

  <p>-“Bak çocuğum, arayanların evrenleri aramayanların evrenlerinden farklı kurulmuştur. Oranın fizik kanunları burada geçmez. Orada çok&nbsp;buradakinden çoktur. Orada Bütünler yüzde yüz ile sınırlanmazlar.</p>

  <p>Oradaki kaplar hacimlerinden daha çok alırlar.</p>

  <p>Işık kendi hızını geçer.</p>

  <p>Renkler işitilir, sesler şekillenir.</p>

  <p>Görünmeyen orada daha berraktır.</p>

  <p>En yoğun en saydamdır.</p>

  <p>Orası mı? Orası hep burasıdır.”</p>

  <p>böyle dalga geçti yine yoktan görünen&nbsp;ve gülerek ekledi:</p>

  <p>“Bildik Asit Kafası - Yüzde Yüz!”</p>

  <h5>Yeni Çağda Vecd ve Cezbe</h5>

  <p>Meskalin, Psilosibin, LSD ve Ketamin Serotonin, Dopamin ve Adrenalin</p>

  <h5>Yeni Çağda Çilecilik</h5>

  <p>MDMA ’ i az, speed’i fazla bir ecstasy hapıyla sabaha kadar kusma.</p>

  <p>“Yeni çağların boş inançlarıyla bu kadar alay ettiğime bakma,” dedi Şeytan. “Boş inançlar yine de bütün dinlerden daha iyidirler.&nbsp;Çok çok daha iyidirler. Üfürükçüler, kâhinler, falcılar, büyücüler,&nbsp;muskacılar, otçular ve iksirciler sizin hayatınıza karışmazlar, baskıcı&nbsp;ve zorlayıcı değillerdir; ahlâkınız ve özel hayatınız onları ilgilendirmez. Boş inanç ahlâk dışıdır - kötülerin de doğru büyüyle kazanacakları, inler ve cinlerle dolu apayrı alemlere inanılır sadece. Her bakımdan kiliseli, kitaplı, kanuncu ve kuralcı, mutlak Bütüncü ve Tekçi,&nbsp;Buyurgan ve Baskıcı dinlerden çok daha özgürlükçü, renkli, yaratıcı,&nbsp;neşeli ve keyifli bir dünyaya işaret ederler.”</p>

  <p>* * *</p>

  <p>“Boş inançlar halkın neşeli dinidir,” diye fısıldadı Büyük Tarihçi. “Din ise devletlilerin ve Efendilerin kasvetli boş inancıdır. Üstelik&nbsp;Din büyücülükten ve boş inançlardan türemiş daha üstün bir inanç&nbsp;sistemi de değildir. Din, büyücülüğün zaman içinde çürümüş, bozulmuş ve kararmış şeklidir. Kim bilir belki Bilim de böyledir.”</p>

  <h5>Bilgi Çağı</h5>

  <p>Bilgi çağında yaşıyoruz. Doğru. Ama bilgeler nerede?</p>

  <p>Bilgileri ile hava atanlar iki türlü olur:</p>

  <p>Alim olduklarını iddia edenler bir şeyler bildiklerini sanırlar; hiçbir şey bilmediklerini iddia edenler ise alim olduklarını sanırlar.</p>

  <p>* * *</p>

  <p>“Yarı - cahiller hiçbir şey bilmeyen kara cahillerden daha tehlikelidir,” diyenlerin hiçbiri kendilerini yarı cahil kabul etmezler. Ama bu dünyada kim yarı - cahil değildir Allah aşkına? Eflatun’dan&nbsp;Einstein’a, Zarahustra’dan Mevlana’ya, Buddha’dan Nietzsche’ye,</p>

  <p>Havvking’den Bohr’a kadar herkes ama herkes ya cehaletin ya da Hikmetin yarı yollarında sürünmektedir.</p>

  <p>* * *</p>

  <h5>Evrendoğum</h5>

  <p>Batı’da en son Stephen Hawking’in sazıyla dinlediğimiz bir kozmoloji masalı. Ben bu aralar deli mantarlar yiyen Sibirya Şamalılarının masallarım daha gönlüme göre buluyorum. Gönül bu ya!</p>

  <p>“Odunun iyisi meşe,</p>

  <p>Bilginin iyisi Neşe’dir,” diye fısıldadı Şeytan ve ekledi;</p>

  <p>“Neşesiz bir Din, keyifsiz bir Felsefe, kahkahasız bir fizik, şehvet-siz bir aşk gibidir. İştahsız bir sofra gibidir. Doyurur ama tatmin etmez.”</p>

  <h4>Mutluluk</h4>

  <h5>Mutluluk ve Para</h5>

  <p>“Para saadet getirmez,” diyenler çok zengindirler.</p>

  <p>Saadet para getirmiyor diyenler ise ya sanatçıdır ya serseri...</p>

  <p>* * *</p>

  <p>Mutlu olan insanlar bundan dolayı zengin olmayı da ümit ederler mi?'</p>

  <p>Hayır, geri zekalı mı onlar? Ne alakası var?</p>

  <p>Peki tersi neden bu kadar yaygın bir beklentidir?</p>

  <p>* * *<br /></p>

  <p>Mutluluğun en keyif kaçıran yanı biriktirilebilir ve stoklanabilir bir mal olmamasıdır...</p>

  <p>Eğer olsaydı, bu kadar materyalist bir dünyada yaşamayacaktık.</p>

  <p>Veya en az bugünkü kadar materyalist bir dünyada yaşıyor olacaktık.</p>

  <p>* * *<br /></p>

  <p>Mutluluk üstüne düşünmek, hele mutluluk için çabalamak kimseyi mutlu etmez.</p>

  <p>Mutluluk her şeyden önce mutluluğu unutmaktır.</p>

  <p>* * *<br /></p>

  <p>Bu sabah büyük bir. sevinç, heyecan ve istekle uyandım. Şu “mutluluk” denen duyguyu incelemenin işte tam zamanı dedim kendi kendime.</p>

  <p>Kağıdı - kalemi, kahveyi ve tütünü aldım, keyifle oturdum masanın başına. Tam gözlerimi içime döndürüyordum ki sıvışıverdi mutluluk&nbsp;denen kahpe - sabah gazetelerini incelemekten başka yapacak bir şey&nbsp;bırakmadan bana.</p>

  <p>* * *</p>

  <p>Mutluluk perisini arayanlar hiçbir şey bulamazlar.</p>

  <p>Başka bir şey aramaya dalmışken arkanı döniıvereceksin birden&nbsp;oracıkta enseleyiverirsin zilliyi.</p>

  <p>Biraz seyret</p>

  <p>elleş, oynaş, fazla eşelemeden sonra tekrar salıver gitsin&nbsp;böylesi daha iyidir.</p>

  <p>* * *</p>

  <p>Bu aralar mutluluğa hiç ihtiyacım olmadığı için galiba çok mutluyum.</p>

  <p>* * *</p>

  <p>Mutluluğumuzu hiç aklımıza getirmediğimiz zamanlar gerçekten mutluyuzdur. İşte onun için gerçek mutluluk hep sonradan dank eder.</p>

  <p>* * *</p>

  <p>İnsanlar neden mi mutsuz olurlar?</p>

  <p>Bu kadar çabalamalarına rağmen bir türlü mutlu olmayı beceremedikleri için.</p>

  <p>Vallahi başka hiçbir nedeni yok.</p>

  <p>Keşke şu mutluluk kelimesi olmasaydı diye düşünüyorum.</p>

  <p>Belki mutlu sayılacaklardı yahu.</p>

  <p>* * *</p>

  <p>Yunanca’daki mutluluk (eudaimonia) sözünün içinde Şeytan (daimon) gizlidir. Bu bir tesadüf mü, yoksa bu olağanüstü adamların&nbsp;bilgeliklerinin yeni bir zirvesi mi? Eski Yunanlılar için Şeytan bize&nbsp;doğru yolu gösteren iç sesimize verdiğimiz isimdir. Bu demektir ki,</p>

  <p>Yunanca mutlu olmak istiyorsanız Şeytan’ı işin içine karıştırmaksınız.&nbsp;</p>

  <p>* * *</p>

  <p>Gavur dillerinde Şeytan’ın bir başka adı ise Lucifer’dır - yani “Işık tutan”.</p>

  <p>Bu gavurlar da bazen ne çok şey biliyorlar yahu.</p>

  <h5>Can Sıkıntısı Üzerine</h5>

  <p>Kendini ne kadar iyi kandırırsan o kadar mutlu, ne kadar kötü kandırırsan o kadar mutsuz olursun.</p>

  <p>Kendini hiç kandırmazsan, ya canın sıkılır ya da can sıkarsın.</p>

  <p>* * *</p>

  <p>Sadece canımız sıkılsa iyi.</p>

  <p>Ama durumumuzu asıl dayanılmaz yapan canımızın sıkılmasına canımızın sıkılması.</p>

  <p>Galiba,</p>

  <p>Canımızın asla sıkılmaması gerektiğini düşündüğümüz için canımız bu kadar sıkılıyor.</p>

  <p>Bir hakkını vererek sıkılabilsek geçecek baş belası. Ama canımızın sıkılmasına canımızın sıkılması nasıl geçer?</p>

  <p>Geçmez.</p>

  <p>Kuyruğunu yutan bir yılan gibidir mutsuzluğun böylesi.</p>

  <p>-“Canım sıkılıyor”</p>

  <p>-“Neden?”</p>

  <p>-'“Nedeni olsa canım sıkılır mıydı sanıyorsun?”</p>

  <p>* * *</p>

  <p>Ne yalnızlıktan şikayet ettim hayatımda Ne parasızlıktan ne hastalıktan&nbsp;Ne çirkinlikten ne şişmanlıktan ne yaşlılıktan&nbsp;Ne de rezil olmaktan</p>

  <p>Sadece ve sadece “Can sıkıntısı” gözümü korkuttu benim.</p>

  <p>* * *</p>

  <p>Tanrım her kadere ama her kadere razıyım&nbsp;can sıkıntısından başka</p>

  <p>* * *</p>

  <p>Kimse yalnızlığı sevmez. Neden?</p>

  <p>Çünkü kendisi tanıdığı en can sıkıcı insandır.</p>

  <p>Ve insanın en büyük ruhsal düşmanı ne mutsuzluk, ne huzursuzluk - ne de çekilen acılardır - can sıkıntısıdır.</p>

  <p>Mutluluk ve huzuru arar gibi görünürüz.</p>

  <p>Bulunca da sevinir gibi görünürüz.</p>

  <p>Ama hayatta asıl aradığımız - heyecandır.</p>

  <p>Çünkü hayatın düşmanı ölüm değildir - can sıkıntısıdır.</p>

  <p>* * *</p>

  <p>Yaşamın karşıt anlamı ölüm değildir.</p>

  <p>Can sıkıntısıdır, dedim bir gün.</p>

  <p>O günden beri de canım daha çok sıkılıyor nedense.</p>

  <p>* * *</p>

  <h5>Tekrar Mutluluk Üzerine</h5>

  <p>Aşırı mutlu olmamaktır mutlulukların en huzurlusu.</p>

  <p>* * *</p>

  <p>Aşırı bir mutlulukta huzursuzluk vardır nedense. (Kaybedecek bir şeyler var çünkü.)</p>

  <p>Aşırı bir kederde ise huzur. (Kaybedecek nasıl olsa bir şey kalmadı.)</p>

  <p>* * *</p>

  <p>Duygular kesin değildirler.</p>

  <p>Keder, keyif verir bazen.</p>

  <p>Mutluluk ise endişe.</p>

  <p>Neyi yaşarsa insan, tersi de içindedir.</p>

  <p>O kadar bellidir, o kadar açıktır ki bu Tersi bile diyemez artık insan&nbsp;Bu böyledir.</p>

  <p>Her aşırı sonunda kendi aleyhine döner.</p>

  <p>En kabadayı zavallı bir korkaktır çoğu zaman.</p>

  <p>En popüler yapayalnız kalmıştır.</p>

  <p>Ve en zenginler içimizdeki en fakirlerdir.</p>

  <p>* * *</p>

  <p>Hayatlarında hiç büyük bir acı yaşamamış kimseler tanıdım. Bu mutlu adamlar başlarına gelebilecek en kötü yazgının kendi iyi talihleri olduğunu bilmiyorlar.</p>

  <p>Çünkü hayat denilen olağanüstü macera bu adamların bahtını ya unutmuştur ya da hatırlamaya değer bulmamıştır.</p>

  <p>Unutulmuş kaderler</p>

  <p>Bekleyen bahtlar</p>

  <p>* * *</p>

  <p>Kötü bir kader sanıldığı kadar kötü değildir - hayatın bize karşı umursamaz olmadığını gösterir.</p>

  <p>Huzurlu bir rahat da sanıldığı kadar iyi değildir; hayatın bizi konforlu bir köşede unuttuğunu gösterir belki de.</p>

  <p>* * *</p>

  <p>-Mutlu musun?</p>

  <p>-Evet.</p>

  <p>-Belki de hiç sınanmadığın içindir!</p>

  <h5>Gurur Üzerine</h5>

  <p>Mutluluk neşeli bir gurursuz olmaktır. Hiç çekinmeden, sıkılmadan ve utanmadan ele güne karşı rezil olabilmek ve bunun keyfini çıkartabilmektir.</p>

  <p>* * *</p>

  <p>Ben bir şeyi iyi yapmak isterim ama kötü yapamayacak kadar da gururlu değilim doğrusu.</p>

  <p>* * *</p>

  <p>Mutlu ya kendi aklından hoşnut bir delidir ya da kendi deliliğinden hoşnut bir aklı başındadır. Ve her deli veya her akıllı gibi gurursuzdur biraz.</p>

  <p>* * *</p>

  <p>Gurur, beni benden ve bizden ve her şeyden ayıran şık ve mağrur bir duvardır.</p>

  <p>* * *</p>

  <p>Dikkat ettiniz mi? Hayvanların ve bebeklerin yüzü asla kızarmaz.</p>

  <p>Neden mi?</p>

  <p>Çünkü söze “ben” diye başlamazlar.</p>

  <p>ı</p>

  <h4>Hayatın Yaşları</h4>

  <p>On iki yaşım</p>

  <p>hayatımın en güzel yaşıydı.</p>

  <p>Her gün balık tutuyordum ve mastürbasyon yapıyordum. Adalar, güneş ve deniz.</p>

  <p>Keyifli bir sanat ve kadınsız bir doyum.</p>

  <p>İnsan başka ne isteyebilir?</p>

  <p>* * *</p>

  <p>On dört yaşımda çok güzel bir kız&nbsp;ismi de Carla</p>

  <p>babasının teknesine davet etmişti beni bir yaz akşamı.</p>

  <p>Mazeretler uydurup korkumdan gitmek istememiştim.</p>

  <p>Babam da çekip beni bir köşeye sıralamıştı hayatımı değiştiren o ünlü sözlerini:</p>

  <p>“Oğlum, Yap ve Pişman ol; ama Yap.”</p>

  <p>Babalar da bazen</p>

  <p>ne çok şey biliyorlar yahu...</p>

  <p>“Kadınlar” dediğiniz an çocukluk bitmiş, gençlik başlamıştır.</p>

  <p>“Başarı” dediğiniz an gençlik bitmiş, orta yaşlar başlamıştır.</p>

  <p>“Zaman” dediğiniz an orta yaşlar bitmiş, yaşlılık başlamıştır.</p>

  <p>* * *</p>

  <p>Gökdelenin tepesinden atlayan adama orta katların önünden geçerken sormuşlar: “Nasıl gidiyor?”</p>

  <p>-“Şimdilik iyi vallahi” demiş.</p>

  <p>Çok çalıştığımız orta yaşlarımız işte böyle geçer.</p>

  <p>* * *</p>

  <p>Çocukluğumuzda Zaman kavramı; orta yaşlarımızda zamanımız, yaşlılığımızda ise zaman yoktur.</p>

  <p>* * *</p>

  <p>Hayatlarının ilk yarısını sermaye, ikinci yarısını ise faizi gibi değerlendirenler, sermayelerini boşa harcamışlardır. Tersini uygulayanlar ise dörtdörtlük bir servet yapmışlardır.</p>

  <p>* * *</p>

  <p>Gençliklerine kıymet veren gençler erken yaşlanmışlardır. Bilinçsizce, akılsızca, fütursuzca, Rockeffeler serveti gibi harcanmamış bir gençlik, iyi geçirilmiş bir gençlik değildir.</p>

  <p>* * *</p>

  <p>Gençler düşüncesiz olur. Gençliğin de en iyi yanı budur.</p>

  <p>Sartre, cinsel arzuyu bir bela olarak görürmüş. Düşüncelerini karıştıran bir sıkıntı!</p>

  <p>Tabii, adam beyniyle düşünüyordu da ondan. Oysa gençler için tek bela cinsel arzuları bulandıran düşüncelerdir.</p>

  <p>* * *</p>

  <p>Aklı başında ve olgun gençlerden tiksinirim. Kırkından sonra at kuyruğu saçları ve kovboy çizmeleri ile gece klüplerinde ecstasy alıp&nbsp;zıplayan yaşlılar kadar iğrençtir onlar.</p>

  <p>* * *</p>

  <p>Gençlikte azmak iyidir. Çünkü yaşadığımız bir hazzı bırakmak kolaydır. Yaşlılıkta azmak ise tam bir trajedidir. Çünkü asla yaşayamayacağınız bir hazzı bırakmak imkansızdır.</p>

  <p>* * *</p>

  <p>Gençken azmayı beceremeyenler, yaşlılıklarında hem azar hem beceremezler.</p>

  <p>* * *</p>

  <p>Gençlikte şehvet doyurulmaz bir iştahtır.</p>

  <p>Orta yaşlarda doyabilen bir iştahtır.</p>

  <p>Yaşlılıkta ise sadece bir iştah.</p>

  <p>* * *</p>

  <p>Bir şehvet saplantım olduğu doğru. Ama hayatta başka hiçbir şey de insana böyle girmiyor ki.</p>

  <p>Gençlikte iffet ihtiyarlıkta pişmanlıktır. Çünkü gençliğin rövanşı yoktur.</p>

  <p>* * *</p>

  <p>Olgunlaşmak nedir?</p>

  <p>Bayağılıklarını sevmek, komplekslerine alışmak,&nbsp;zaaflarına özen göstermek.</p>

  <p>Yaşlanmak nedir?</p>

  <p>Zaaflarını ihmal etmek, haşarılıklarını tehir etmek,&nbsp;içgüdülerini savsaklamak.</p>

  <p>* * *</p>

  <p>Yirmi yaşında kokaini denedi. Yirmi iki yaşında speed, yirmi üç yaşında ecstasy. Yirmi dört yaşında ise uluslararası finans üzerine mastırını yapıyordu. Gençler kimyevi Uyuşturuculara gerçekten çok erken başlıyorlar -bizler ise o yaşlarda iktisadi ve sosyal uyuşturuculara başlardık.</p>

  <p>* * *</p>

  <p>Sünnet tıfıllığa geçiş ayinidir, ilk seks yeni yetmeliğe, ilk esrarlı sigara ise gençliğe.</p>

  <p>İşe başladığımız ilk günkü sabah trafiği ise hayata.</p>

  <p>* * *</p>

  <p>Çocukluğumda dünyayı fethetmeyi hayal ederdim.</p>

  <p>Gençliğimde fethettiğimi sanırdım.</p>

  <p>Orta yaşlılığımda bunun için çalıştım.</p>

  <p>Şimdi ise bunun üzerine düşünüyorum.</p>

  <p>Temennim hâlâ başarmak.</p>

  <p>Korkum ise başıma gelmesi.</p>

  <p>Yaşlanıyor muyum neyim?</p>

  <p>* * *</p>

  <p>Her yaşın gençleri, her yaşın yaşlıları var.</p>

  <p>Ha bir de her yaşın gıcıkları, götleri ve moronları var .</p>

  <p>* * *<br /></p>

  <p>Gençlik salaklıktır.</p>

  <p>Orta yaş aptallık, yaşlılık ise bunaklık.</p>

  <p>Sadece ama sadece çocuklar hayatı bütün anlamıyla yaşarlar. Ama bunu ne bilirler ne de düşünürler.</p>

  <p>Neymiş o anlam?</p>

  <p>Aptallığın zirvesinde bir orta yaşlıya göre: kahkaha ve oyun.</p>

  <p>* * *</p>

  <p>Çocukluk olmasa hayat gerçekten çekilmezdi.</p>

  <h5>Zaman ve Mutluluk</h5>

  <p>En hızlı işadamına fazladan bir elli yıl daha ver - işadamlığını bırakır Buddha olur.</p>

  <p>En büyük Buddha’ya fazladan bir elli yıl daha ver - Buddhâ’lığı bırakır, işadamı olur.</p>

  <p>Seçimlerimizin doğruluğu konusunda bu kadar fanatik olmamızın sebebi, bir başka alternatifi deneyecek kadar ömrümüzün olmadığını&nbsp;bilmemizdir.</p>

  <p>“Bu aşla benim başıma gelmez,” diyenlerin sonunda haklı çıkmalarının yegâne sebebi erken ölmeleridir. Ölüm oyunu yarıda kesmese herkesin talihi döner; bahtı değişirdi.</p>

  <p>* * *</p>

  <p>Kehanetlere ve mucizelere tabii ki inanırım. Çünkü yeterli zaman verilse çıkmayacak hiçbir kehanet, olmayacak hiçbir mucize yoktur.&nbsp;Uzun vadede her şey ama her şey mümkündür.</p>

  <p>Hayatın en can sıkıcı yanı da budur zaten - kısa vadelidir.</p>

  <p>* * *</p>

  <p>İyimser ile kötümser arasındaki yegâne fark vade farkıdır. Yoksa uzun vadede herkes iyimserdir.</p>

  <p>* * *<br /></p>

  <p>Kötümser ne demiş?</p>

  <p>İyi veya kötü her yazgının sonu muhakkak ölümdür.</p>

  <p>İyimser ne cevap vermiş?</p>

  <p>Ölüm kötümserin sandığı kadar kesin bir son değildir.</p>
</body>
</html>
