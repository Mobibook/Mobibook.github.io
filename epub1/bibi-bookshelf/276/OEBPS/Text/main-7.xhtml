<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>Çalışmak</h3>

  <h4>Çalışmak:</h4>

  <div>
    <p>Kendi seçmediğim bir yerde, kendi seçmediğim bir zamanda, kendi seçmediğim bir işte, kendi seçmediğim bir süratte, kendi seçmediğim insanlarla muhakkak bir amirin sıkı gözetimi altında direktif alarak, bütün o çocukça ceza ve ödül sistemleri ile ruhumu, bedenim&nbsp;aklımı meşgul etmek.</p>
  </div>

  <h4>O Zaman Niye Çalışıyor Enayiler ?</h4>

  <p>Bugün birçok insanın hemen hiç farkında olmadıkları gerçek, çalışmak zorunda bırakıldıkları gerçeğidir. Haftanın beş günü - sabah yedi akşam yedi - üretmeli ve ürettikleri hiçbir işe yaramayan hırdavatı emeklerinin karşılığında aldıkları ücretlerle yine kendileri tüketmelidir.</p>

  <p>Çalışmak zorunluluğu halkın yularıdır. Tüketmek daha çok tüketmek ise kamçısı...</p>

  <p>* * *<br /></p>

  <p>Kapitalist işadamları da, Marksistler de aynı evrensel Tanrı’ya taparlar - çalışmak. Bu iki zihniyetin tarikatları biraz farklıdır sadece. Marksistin tarikatı üretimdir; işadamınınki ise tüketim.</p>

  <p>Enayilerin sadece bir kısmı çok çalışırlar. Ama bütün enayiler çalışkanlığı överler.</p>

  <p>Kapitalistler, Sosyalistler, sosyal demokratlar, kalkınmacılar, ilerlemeye tapanlar, medeniyet hayranları, teknoloji budalaları - hepsi.</p>

  <p>* * *</p>

  <p>Çalışmadan bir hak gibi bahsedilmesi ve bunun anayasalara girmesi ne garip!</p>

  <p>Çalışmak ne bir hak, ne de bir ödevdir. Kötü bir kaderdir sadece. Sakat veya köle doğmak gibi.</p>

  <p>İşte eski Yunanlılar aynen böyle bakarlardı çalışmaya.</p>

  <p>* * *</p>

  <p>Yaşamak, çalışmak değildir. Sakatsanız sürüklenerek, emekleyerek de bir yerlere varabilirsiniz. Ama vah vah size! Yaşamanın amacı bir yerlere varmak değil ki.</p>

  <p>Ya ne?</p>

  <p>Takla atmak, yuvarlanmak, kanatlanmak, dans etmek...</p>

  <p>Kendinden geçmek, içine gömülmek...</p>

  <p>Durmak Ve düşünmek.</p>

  <p>Çalışarak hayatını sürdürmek zorunda.</p>

  <p>Vah vah!</p>

  <p>Kahpe dünya.</p>

  <p>Kör talih.</p>

  <p>* * *</p>

  <p>Yaşamak ara sıra eziyetli bir hayattır doğrusu.</p>

  <p>Çalışmak ise her zaman hayatsız bir eziyettir.</p>

  <p>* * *<br /></p>

  <p>Üniversite mezunu bir genç, iş hayatına başlamadan önce fal baktırmaya gitmiş. “On beş sene eziyet çekeceksin çocuğum,” demiş falcı. “Ya sonra? Ya sonra?” diye ümitlenmiş çocuk.</p>

  <p>“Sonra” demiş, “Alışıyorsun.”</p>

  <p>* * *</p>

  <p>Fiziksel olarak en pis işlerde çalışanlara en düşük ücretleri öderiz. Ruhen en pis işlerde çalışanlara ise en yüksek.</p>

  <p>* * *</p>

  <p>Para, sokağa atılacak kadar değersiz bir şey değildir. Ama çalışarak kazanılacak kadar da değerli hiç değildir.</p>

  <p>* * *</p>

  <p>Para; güvenlik, konfor, özgürlük ve mutluluk getirir. Ama ne fakirlerin hayal ettikleri, ne de zenginlerin uğrunda harcadıkları kadar.</p>

  <p>* * *</p>

  <p>Çalışmakla elde etmeyi ümit ettiğiniz her nihai değeri, hiç çalışmadan çabasızca elde edebilirdiniz...</p>

  <p>Çalışmakla gönlünüz ve ruhunuz hiçbir şey kazanamayacak. Tam tersine avucundaki beleş hediyeleri yitirecek.</p>

  <p>Her türlü bela ve acıdan kaçınmak için bu kadar çalıştığımız bir dünyada, bu çabalar için ödediğimiz bedeller sonunda bize hep belaların kendilerinden daha pahalıya patlarlar.</p>

  <h4>İlerleyen İnsanlık</h4>

  <p>Dünya tarihi; daha rahat edebilmek için icat ettiklerimizin başımıza açtıkları belalardan kurtulmak için, icat etmek zorunda kaldıklarımızın bizleri daha da rahatsız etmelerinin tarihidir.</p>

  <p>* * *</p>

  <p>İlk çare ilk beladır.</p>

  <p>* * *</p>

  <p>“Gerekmedikçe yapma.”</p>

  <p>İnsanlar son elli bin yıldır ya bu ilkeye hep uydular (gerektiğini, sanarak yaptılar) ya da büyük bir inatla hiç uymadılar (gerekmemesine&nbsp;rağmen yaptılar.) Çünkü ortalıkta gerçekten her şeyin olağanüstü çoğalmasından doğan anlamsız bir kargaşa var.</p>

  <p>* * *<br /></p>

  <h4>İlerleme</h4>

  <p>Eski güzel günlere geri dönüşün artık mümkün olamayacağını anladığımız noktadan itibaren, yürümek zorunda kaldığımız o acılarla dolu yola verdiğimiz şatafatlı isim.</p>

  <p>* * *</p>

  <p>İlerleme düşüncesi tamamen saçmadır. Sonsuz boyutlu bir evrende hiçbir cismin hiçbir yere ileıieyememesi gibi, sonsuz zamanlı bir evrende de hiçbir ulus, insan veya tarih ilerleyemez. Var olan her şey&nbsp;başıboş dönmekte ve akmaktadır. Doğa amaçsızdır. Yaşamın başı&nbsp;boştur. Evren işsizdir. Kainat serseridir. Hakikati böyle görenler çok&nbsp;daha mutludurlar ve en azından hakikati böyle görmeyenler kadar&nbsp;Haklıdırlar.</p>

  <h4>îyi Tüccar</h4>

  <p>Çalışan milyonların kendilerine sormadıkları veya sormaya cesaret edemedikleri büyük soru şudur: Zamanımızın hemen hepsini, bedenimizin önemli bir kısmını, duygularımızın ve düşüncelerimizin neredeyse&nbsp;yarısını elden çıkartarak kazandığımız tam olarak nedir?</p>

  <p>Çalışkanlar, akıllı tüccarlar gibi düşünseler çalışmaktan vazgeçebilirlerdi. Çünkü akıllı tüccarlar, ellerindeki iyi bir şeyi ancak daha değerli bir başkası için elden çıkartırlar.</p>

  <p>* * *</p>

  <p>Çalışkanlar mı? Olağanüstü güzel bir tabloyu yakarak ısınmaya çalışan aptallardır.</p>

  <p>* * *</p>

  <p>İnsanlar iki gruba ayrılır. Yaşamak için çalışmak gerektiğini sananlar ve yaşayanlar.</p>

  <p>Yaşamak için çalışanlar demedik, yaşamak için çalışmak gerektiğini sananlar dedik. Çünkü böyle bir sefalete insanı ancak sorgusuz sualsiz kabul edilmiş önyargılar ve boş inançlar düşürür.</p>

  <p>Çalışmak, bir Kuzey Avrupa Protestan ahlâkıdır. Güneydoğu Akdeniz topraklarında doğal olarak yetişen ise Keyiftir.</p>

  <p>Var mı İngilizce’de Keyif? - bütün mana ve işaretleri ile ama -</p>

  <p>Pleasure desem, değil</p>

  <p>joy desem, değil</p>

  <p>peace and tranquility desem değil</p>

  <p>leisure desem, değil.</p>

  <p>On sekizinci yüzyılda mehtaplı bir yaz akşamı Antalya Kaleiçi desem,</p>

  <p>Portakal bahçeleri desem</p>

  <p>İncecik bir bardak desem, rakı desem, buz desem</p>

  <p>Yaklaşıyorum galiba...</p>

  <p>İksirli alemlerinin son demleri desem...</p>

  <p>Evet bu iş belki de bir coğrafya ve iklim işidir.</p>

  <p>Marksistçe ifade edersek: çalışmak kültürü, bir kültür emperyalizminden başka bir şey değildir.</p>

  <p>Çalışmayı en az büyük işadamları kadar seven sosyalistlere duyurulur.</p>

  <p>* * *</p>

  <p>Çalışmak, en kötü cinsinden bir köleliktir. Sefilliktir. Büyük talihsizliktir.</p>

  <p>Ayak, el ve beyin takımının işidir. Gönül, kalp ve ruh ehlinin değil.</p>

  <h4>Zaman Hırsızları</h4>

  <p>Eskiden sadece çalışırken zamanımızı çalanlar, artık boş zamanımız için de rekabet halindeler.</p>

  <p>Sinemaya mı gitsek, diskoya mı?</p>

  <p>Yoksa ucuz bir turla İtalya’ya mı?</p>

  <p>* * *</p>

  <p>Çünkü</p>

  <p>Sırtını bir ağaca dayayıp yüzünü güneşe çevirmek Kapitalizme baş kaldırmaktır. Uzanıp çimenlere bulutları seyretmek, kurulu düzene&nbsp;karşı en tehlikeli isyandır. Herkes böyle beleşe kafa dinlerse Kapitalizm çöker. Otel sahiplerinin, tur operatörlerinin, garsonların, komilerin velhasıl bütün sadık ve çalışkan kölelerin üretme ve tüketme&nbsp;haklarını kimseye bedavaya yedirmez Kapitalizm.</p>

  <p>Ve işte bu yüzden keser</p>

  <p>mülkiyetini birilerine devredip</p>

  <p>gölgesini satamayacağı her ağacı.</p>

  <h4>Çıkış Yok</h4>

  <p>Ne yapsak çalışanların dünyasından ayrılamayız artık. Dinlenirken ve eğlenirken bizler tüketiyoruz başkaları çalışıyor ve üretiyorlar.</p>

  <p>* * *</p>

  <p>Hayatın Anlamı nedir diye...</p>

  <p>Doğuya gittim - Eziyettir, selametin için “çalış” dediler.</p>

  <p>Batıya gittim - Çalışmaktır, selametin için “çek” dediler.</p>

  <p>Peki en Büyük Öğretmenler ne diyorlar?</p>

  <p>Doğa ne diyor en önce?</p>

  <p>Acıdan kaç.</p>

  <p>İksirler ne diyor?</p>

  <p>Hazza koş.</p>

  <p>Müzik ne diyor?</p>

  <p>İşte haz.</p>

  <p>Aşk ne diyor?</p>

  <p>Gel.</p>

  <p>* * *</p>

  <p>Şeytan ne diyor?</p>

  <p>Vur topuklarını yere.</p>

  <p>Aç kollarını iki yana.</p>

  <p>Dön... Dön... Dön...</p>

  <h4>Verimlilik ve İlerleme</h4>

  <p>Avcı ve toplayıcı obalar günde iki saat çalışarak hayatta kalırlar. Biz post-modernler ise günde on saat çalışarak iki yakamızı ancak ucu&nbsp;ucuna getirebiliyoruz.</p>

  <p>Aynı avcı obalar sekiz saat yıldızların altında uyuduktan sonra günün geri kalan on dört saatinde yaşarlar.</p>

  <p>Bizler ise bize kaldığı söylenen günün sekiz saatini şöyle kullanırız: İki saati trafik.</p>

  <p>Bir saati alışveriş.</p>

  <p>Bir saati mecburi telefonlar.</p>

  <p>Bir saati ev işleri, bulaşık, çamaşır.</p>

  <p>Bir saati temizlik, traş ve duş.</p>

  <p>İki saati televizyon.</p>

  <p>Ne ilerleme ama!</p>

  <p>Kapitalist işadamları ve onların köle ruhlu profesörleri, boş zamanınızı işten arta kalan zamanınız olarak hesaplarlar. Onlara göre gün yirmi dört saattir. Demek ki sekiz saati uyku, sekiz saati iş, sekiz saati&nbsp;ise boş zamandır. Halbuki gerçekten yapmak istediklerinize gerçekten&nbsp;ayırdığınız zamanları alt alta sıralayıp, toplayın; elinizde, avucunuzda&nbsp;pek bir şey kalmadığını göreceksiniz.</p>

  <p>* * *</p>

  <p>Böyle fısıldayınca Büyük Öğretmen, oturdum hayatımın hazlarını listeledim ben de:</p>

  <p>-Doğada günlerce yürümek.</p>

  <p>-Bambaşka kabileler görmek.</p>

  <p>-Erkek arkadaşlarımla avlanmak.</p>

  <p>-Sohbet etmek..</p>

  <p>-Durmak, susmak ve düşünmek.</p>

  <p>-Sevişmek.</p>

  <p>-Müzik, Dans, Gece, Ateş ve İksirler.</p>

  <p>Anlaşılan paleolotik çağlardan bu yana benim için pek bir şey değişmemiş.</p>

  <h4>İlerleme</h4>

  <p>“Doğada yaşayın ve her gün üç dört saat dağ - tepe, bayır - çimen, gök - dere yürüyün.”</p>

  <p>On bin yıl sonraki insanlığa bir akıl ver deseler, on bin yıl öncekilerin her günkü akıllarından farklı bir şey önermezdim.</p>

  <p>Bir de kalkmış insanlığın görüp geçirdiklerine “ilerleme” diyorlar.</p>

  <p>Bu çağda her yere çok hızlı ulaşabildiğimiz söyleniyor.</p>

  <p>Ne yalan !</p>

  <p>Hiçbir çağda,</p>

  <p>evet tarihte hiçbir çağda</p>

  <p>ömrümüzün bu kadar büyük bir bölümünü yollarda geçirmemiştik.</p>

  <p>Her Yeni Yüzyıl çağdaşlarını yepyeni bir ilerleme yalanıyla kandırır.</p>

  <h4>İlerleme</h4>

  <p>Üç, dört bin sene sonrasının yıkıntılarını hayal etmek beni yatıştırıyor. Otoyol kalıntılarından yeşermiş dümdüz çayırlarda dört nala at koşmak. Selamet, böyle bir ilerleme hayalinde olmasın?</p>

  <h4>İlerleme, Teknoloji ve Ahmaklık</h4>

  <p>Öyle akıllı öyle akıllı bir bilgisayar yapmışlar ki, bir insan kadar aptal olabiliyormuş.</p>

  <h4>Talihsiz Yüzyıl</h4>

  <p>Bu yüzyılın başında Vatan ve Millet için ölüyorduk. Şimdi ise İlerleme, Kalkınma, Üretim, Tüketim ve Başarı putları için akıl almaz bir acele ve telaş içinde çalışıyoruz.</p>

  <p>* * *</p>

  <p>“Önce Bilime, Batı medeniyetine ve İlerlemeye inanıyoruz bu çağda,” diye fısıldadı Şeytan .</p>

  <p>Allah mı?</p>

  <p>Yedek iman.</p>

  <p>Yaşamak mı?</p>

  <p>Hayır. Önce çalışmak.</p>

  <p>Sonra?</p>

  <p>Başarmak.</p>

  <p>* * *</p>

  <p>Yirminci yüzyılın ilk yarısı pisipisine ölmekle geçti. İkinci yarısı ise boşu boşuna çalışmakla.</p>

  <p>* * *</p>

  <p>Yirminci Yüzyılda Akıl delirdi.</p>

  <p>Gelen yüzyıllarda ise delilik akıllanır umarım.</p>

  <p>* * *</p>

  <h4>Gelen Yüzyıllar</h4>

  <p>Gürültülü bir yüzyıldı doğrusu yirminci yüzyıl.</p>

  <p>Bir didinme ve koşuşturma içinde geçti.</p>

  <p>Vatan, millet ve ırk dedi kimileri.</p>

  <p>Medeniyet, İlerleme ve Refah dedi öbürleri.</p>

  <p>Hak, Hukuk ve Özgürlükler derken bir hay - huydur, itiş - kakıştır bitti.</p>

  <p>Gelen yüzyıl ise bir yorgunluk ve can sıkıntısı çağı olacak.</p>

  <p>İlaçlar, uyuşturucular ve iksirlerle ayakta durabileceğiz ancak. Ondan sonra başlayacak Büyük İsyan çağları.</p>

  <p>Ve sonra da belki yepyeni bir Haz çağı.</p>
</body>
</html>
