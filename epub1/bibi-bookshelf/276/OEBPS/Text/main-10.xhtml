<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>Geniş Zaman</h3>

  <p>Çalışmak ve zaman bir arabanın iki atıdır. Bir kültürde çalışmak ve kölelik arttıkça zaman fikri de yayılır. Çünkü ancak eziyet ve zor&nbsp;zamanla ölçülür. Neşe, keyif ve haz zamansızdırlar.</p>

  <p>* * *<br /></p>

  <p>Feodal zaman değersizdir - “Her şey boş”, “Ölüp gideceğiz.”</p>

  <p>Kapitalist zaman ise değerlidir - “Vakit nakittir.”</p>

  <p>* * *<br /></p>

  <p>“Vakit nakittir” - işadamlarının düsturudur.</p>

  <p>Ve bu, hayata karşı işadamlarının takındığı en nankör tavırdır.</p>

  <p>* * *<br /></p>

  <p>Zaman nakit değildir. Öyle olsaydı çarşıda, pazarda satılırdı. Ama nakit zamandır. Kazandığımız ve harcadığımız her liranın arkasında,&nbsp;onun uğrunda harcanılan hayatımız vardır. Çarşıdaki her mal ve pazardaki her hizmetin temel ölçüsü, o mal ve hizmet yaratılırken harcanan yaşam süreleridir. Nakit, o yaşam sürelerine biçtiğimiz değerdir. Ve her şey böyle ölçülünce hayat denilen mucize ne kadar ucuza&nbsp;gider Yarabbi!</p>

  <p>* * *<br /></p>

  <p>olunca da bu sefer parasını satarak zamanını geri almaya çalışır. Zenginliğin en büyük paradoksu da budur.</p>

  <p>Zengin biraz daha parası olduğunda zamanını geri alabileceğini sanarak çalışır. Fakir ise biraz daha zamanı olsa zengin olabileceğini&nbsp;sanarak. Her ikisi de göründüklerinden de daha enayi ve aptaldırlar.</p>

  <p>* * *</p>

  <p>“Zamanım yok” diyerek koşuşturanlara bakın - hepsi zaman katilleridir aslında. Kendi zamanlarını boğdukları yetmez, başkalarının zamanının da peşindedirler.</p>

  <p>* * *</p>

  <p>Çalışan zamanını yer.</p>

  <p>İnsan yalnız başka insanları yemekle kalmaz, kendi kendinin de yamyamıdır.</p>

  <h4>Kol Saati</h4>

  <p>Hayatın ta kendisi olan Sonsuz Zamanı önce böler.</p>

  <p>Sonra?</p>

  <p>Sayar.</p>

  <p>Sonra?</p>

  <p>Sonra da tüm kapitalistler gibi Satar.</p>

  <p>* * *</p>

  <p>Feodal zaman akar (kalıcı olan sadece Tanrı’dır.)</p>

  <p>Kapitalist zaman döner (sabah dokuz akşam beş.)</p>

  <p>Aylakların zamanı ise genişler.</p>

  <p>* * *</p>

  <p>Kum saatlerine göre - zaman akmaktadır.</p>

  <p>Kol saatlerine göre ise dönmekte.</p>

  <p>İşte bu yüzden neşeli eski çağlar kum saatini icat ettiler - zamanı bir müddet seyretmek için.</p>

  <p>Kasvetli yeni çağlar ise kol saatini - her an kolumuzda taşımak için.</p>

  <p>* * *</p>

  <p>Evrenin dört boyutu var - en, boy, yükseklik ve zaman.</p>

  <p>Yaşamın, iki - yaşamak ve yaşayamamak.</p>

  <p>Ölümün ise tek.</p>

  <p>Bu sonuncuyu açıklamamı istemeyin benden.</p>

  <p>Çünkü ben de hiçbir şey anlamadım bu kehanetten.</p>

  <p>* * *</p>

  <p>Anlaşılan açıklanır.</p>

  <p>Ya anlaşılamayan ve açıklanamayanlar?</p>

  <p>Onlar geliverirler Ve geldikleri gibi&nbsp;siktir olur giderler.</p>

  <p>* * *</p>

  <p>Gel ...Geç...</p>

  <p>Neyi biliyoruz ki?</p>

  <p>Doğru nerede?</p>

  <p>Cehalet kim?</p>

  <p>Karanlık ve Aydınlık Hadi canım...</p>

  <p>Hadi.</p>

  <p><a id="bookmark0"></a>* * *<br /></p>
</body>
</html>
