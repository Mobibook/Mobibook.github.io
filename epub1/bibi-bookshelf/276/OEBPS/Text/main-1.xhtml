<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>Kötülük ve Kötülüğün Büyüsü</h3>

  <p>“İçgüdülerimiz olmasa kimse Kötü; çıkarlarımız olmasa kimse İyi olmazdı”&nbsp;diye fısıldadı Şeytan.</p>

  <p>Ve ekledi;</p>

  <p>“Üstelik İyiler can sıkarlar!”</p>

  <p>* * *</p>

  <p>İyiliğin faydaları vardır doğrusu.</p>

  <p>Kötülüğün ise büyüsü...</p>

  <p>Fayda ve Yarar Kâr ve Kazanç&nbsp;Rahat, Huzur ve Düzen.</p>

  <p>Bunlar değerlerin en bayağılarıdır.</p>

  <p>Haz ve heyecan ise soyluları.</p>

  <p>* * *</p>

  <p>Bir işe yarayanlar sonunda hep can sıkarlar.</p>

  <p>İşe yaramaz serserilerdir</p>

  <p>bizleri büyüleyerek baştan çıkaranlar...</p>

  <p>Cennet ve Cehennem adlı iki filmden birini seçmek zorunda kalsanız hangisini seçerdiniz ?</p>

  <p>Yaşamak için cenneti seçeriz.</p>

  <p>Ve sonunda hep canımız sıkılır mutluluktan..</p>

  <p>Seyretmek için ise cehennemi.</p>

  <p>İşte sanatın özü budur.</p>

  <p>Sanatçı cehennemden yani Doğayı var eden O Büyük Karmaşadan haberler getirir.</p>

  <p>Cennet ise sığındığımız ve sonunda hep canımızı sıkacak bir Büyük Huzurdan başka bir şey değildir.</p>

  <p>&nbsp;* * *</p>

  <p>İşte bu yüzden Tanrı hiçbir zaman sanatı içine sindiremedi.</p>

  <p>Kutsal kitaplar sanattan ve sanatçılardan en az söz eden kitaplardır. Çünkü... sanat Şeytan’ın en kurnaz isyanıdır.</p>

  <p>* * *</p>

  <p>“İtaat etmiyorum,” dedi Şeytan.</p>

  <p>Baş eğmeyeceğim.</p>

  <p>Hayatın da sanatın da özü budur.</p>

  <p>Yaşatmak ve yaratmak başkaldırmaktıı.</p>

  <p>Dikilmektir.</p>

  <p>Günah işlemektir. Suç işlemektir. Ayıplanmaktır. Karmaşanın tam göbeğine hiç çekinmeden atlamaktır.</p>

  <p>Gözünü kırpmadan rezil olmaktır.</p>

  <p>Rezil olmak mı?...</p>

  <p>Rezil olmak ve bunun tadını çıkarmak, doyasıya özgürlüklerin Nirvanasıdır.</p>

  <p>Utanmak ise cehennemlerin en kötüsü.</p>

  <p>“Tanrı utandırır; ben ise rezil ederim sîzleri,” diye fısıldadı Şeytan.</p>

  <p>“Sözde iyiliğe davet eden Tanrı’nın kötü cezalarından biri değildir benimkisi; kendinizi keyifle yaşamanız için bir fırsattır sadece - iyi bir&nbsp;fırsat.”</p>

  <p>* * *</p>

  <p>Üstelik Kötülük İyilikten her zaman daha dürüsttür. Kötülüğün doğasıdır dürüstlük. Kimse mahsuscuktan kötülük yapmaz. İşte bu&nbsp;yüzden bütün günahlarınız masumdur.</p>

  <p>Sevaplarınız ise...</p>

  <p>İnsanları iyi ki sadece yaptıkları ve yazdıkları ile yargılıyorsunuz,” dedi Şeytan, “Benim gibi içlerinden geçirdikleri ile yargılasaydınız&nbsp;Mother Theresa'yı bile alenen kurşuna dizerdiniz.”</p>

  <p>* * *</p>

  <p>Günahlarınız Tanrı’nın önyargısıdır sadece.</p>

  <p>Sevaplarınız ise cehaleti.</p>

  <p>İçinizden geçenleri gerçekten bilse, ne ödüllendirirdi sizi bu kadar cönreıtçe ne de cezalandırırdı doğrusu bu kadar acımasızca.</p>

  <p>Üstelik Dünya’da kötüler ve iyiler de yoktur.</p>

  <p>Dürüstler ve Yalancılar vardır.</p>

  <p>Ve Dürüst bir Kötü İyi’ye, sahte bir İyi’den çok daha yakındır. “Ben istedim; ben yaptım.</p>

  <p>Kimseyi suçlamıyorum.</p>

  <p>Bedelini de ödüyorum.”</p>

  <p>diyen adam her ne yaptı ise iyi yapmıştır.</p>

  <p>* * *</p>

  <p>Böyle dillendi işte yürek karıştıran.</p>
</body>
</html>
