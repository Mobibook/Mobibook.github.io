<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>Anlamsızlığın Keyfî</h3>

  <p>Tüm müspet Dinlerin, Felsefelerin ve Bilimlerin nihai hedefi her şeyi anlamaktır. Hakikati bulmaktır. Evrenin “Anlam” denilen Büyük&nbsp;Sırrını çözmektir.</p>

  <p>Tanrılar sizlere şükürler olsun ki hiçbir zaman bulamayacaklar. Şükürler olsun ki ne İsa ne Musa, ne Mevlana ne Buddha, ne&nbsp;Hawking ne. Bohr ne de Einstein bu yolda birer masalla uykumuzu&nbsp;getirmekten başka bir şey yapamadılar. Çünkü insan için tek gerçek&nbsp;Cehennem yaratılışın, varoluşun ve sonsuzluğun, hayatın ve ölümün,&nbsp;ruhun ve bedenin esrarının bilindiği, olabilecek evrenlerin en kötüsü&nbsp;olan Anlamlı bir evrende yaşamaktır. Önceleri heyecan ye huşu içinde dinleyeceğimiz o Büyük Cevap zamanla Büyük bir Çan sıkıntısına&nbsp;dönüşecektir. İntiharla bile kurtulmanın artık mümkün olamayacağı&nbsp;çünkü ölümün bile esrarını yitirdiği çıkışı, kurtuluşu ve selameti olmayan bir sonsuz Azap’tır böyle bir alem.</p>

  <p>* * *</p>

  <p>“Hayat anlamsızdır” diyerek intihar edenlere şaşırıyorum. Oysa yaşamak için en iyi nedenimiz bu olmalı. Anlamlı bir Evrenden intiharla bile sıvışamaz ki insan. Çünkü anlamı bilinen bir evrende insan&nbsp;ölümle de nereye gideceğini çok iyi bilir.</p>

  <p>* * *</p>

  <p>Hayatın ve Evrenin, Mutlak ve Kesin bir Anlamı olmadığı için özgür ve neşeliyiz biz. Büyük Cevabı bilmediğimiz ve hiçbir zaman da&nbsp;bilemeyeceğimiz için, kendi kendimize Büyük Sorular sorup Büyük&nbsp;Cevaplı ninniler uydurarak kah ağlayarak kah gülerek konup göçüyoruz bu alelacayip alemden.</p>

  <p>Bilmediklerimiz bildiklerimizden fazla olduğu sürece hayata bağlı kalırız.</p>

  <p>Daha da güzeli var.</p>

  <p>Bilmediklerimiz bildiklerimizden daha hızlı arttığı sürece sevincimiz büyür, neşemiz artar ve keyfimiz çoğalır.</p>

  <p>* * *</p>

  <p>Gelin düşünelim.</p>

  <p>“Mutlak” hale gelse bir doğru ne olur?</p>

  <p>Şöyle Baba ve Tek bir Hakikat,</p>

  <p>Mutlak ve Muhakkak.</p>

  <p>Ne olur?</p>

  <p>Ne mi olur?</p>

  <p>Sessizlik olur.</p>

  <p>Kimseden çıt çıkmaz.</p>

  <p>Ne bir söz, ne bir sual, ne bir itiraz.</p>

  <p>Ne bir yorum, tenkit ya da tekzip.</p>

  <p>Çıt yok.</p>

  <p>Ne akis ne seda.</p>

  <p>Sessizlik.</p>

  <p>Mutlak Hakikatin tek cevabı Mutlak Sessizliktir ve tabii unutulur gider.</p>

  <p>* * *</p>

  <p>Evet bir Doğru, Mutlak olursa yok olacaktır. Başka türlü nasıl yaşanır?</p>

  <p>* * *<br /></p>

  <p>İşte bu yüzden akıllı Doğrular aynı aklı başında Tanrılar gibi asla Mutlak olmak istemezler. Çünkü insanoğlunun Mutlak’ı bilinç altında tecrit edip yok ederek cezalandıracağını ona muhakkak sırtını döneceğini bilirler. Ve işte bu yüzden Mutlak’ı aramak hiçbir - aklı başında düşünürün işine gelmez - “Mutlak’ı buldum” diyerek kurulan&nbsp;Baskıcı Düzenlerin Efendilerinden başka.</p>

  <p>* * *</p>

  <p>Çünkü ancak Anlamsız ve Cevapsız bir Evren’de her varoluş meşru; her varoluş haklı ve her varoluş doğrudur. Çünkü insan için&nbsp;yegâne özgürlük ancak Hakikatsiz ve Cevapsız bir alemde mümkündür. Çünkü Anlamlı ve Cevaplı bir Evren’de insanoğlunun kavrayışlarına ve sezişlerine; duyuşlarına ve erişlerine - yani özgür ve yaratıcı&nbsp;bilincine gerek kalmamıştır.</p>

  <p>* * *</p>

  <p>Eğer her şeyi ama her şeyi bilseydim ne yapardım biliyor musunuz? Sadece ama sadece gönlümü hoş tutup eğlenmeye bakardım. Daha&nbsp;ahlâksız, daha kuralsız, daha vurdumduymaz ve edepsiz olurdum.&nbsp;Vicdanımı derhal boğup, hiç utanıp sıkılmadan şehvet ve işret alemlerine dalardım. Sefahatten başka hiçbir şey düşünmeyen bir sosyetik&nbsp;çapkın olurdum.</p>

  <p>Durun bakayım, yoksa bilileri her şeyi biliyor olmasın?</p>

  <p>Hay Allah.</p>

  <p>Bunu daha önce hiç düşünmemiştim.</p>

  <p>* * *</p>

  <p>Anlamlı bir Evren’in varlığına inanan ve bunu arayan Akılcılara, böyle bir Hakikati bulduklarını iddia eden İmancı ve Gönülcülere</p>

  <p>baktıkça Hazperest, ya hiddetten kıpkırmızı oluyor ya da edepsiz bir kahkaha atıyor.</p>

  <p>Başka türlü nasıl çekilir bu bayağılıklar?</p>

  <h4>Keder ve Istırap</h4>

  <p>Evren her zaman anlamsız, boş, saçma ve nafiledir. Cevaba gelmez. Ne bilinir ne de bilinebilir. Ne anlaşılır ne de kavranılır. Sezilir gibi olsa da kısa süreli gel-geç bir rahatlamadır bu - kalıcı bir Huzur&nbsp;değildir. Hayat ise ara sıra anlamlı gibi görünür. Ama bu yüzden en&nbsp;fazla kederlenilir; ıstırap çekilmez. Madem ki boş ve saçma, işte tam&nbsp;da bu yüzden gelin fırsatını buldukça neşelenelim, içelim, uçalım,&nbsp;dans edelim. Sadi’nin, Ömer Hayyam’ın, Osmanlı’mn, Yahya Kemal’in cevabı budur - Keyifli bir Keder. Hayatın anlamsızlığını son iki yüzyılda keşfetmiş olan Batı’nın cevabı ise - Kasvetli bir Istıraptır -Schoppeniıauer, Kierkegaard, Sartre, Camus ve Heidegger. Onların&nbsp;karanlık iç sıkıntılarını ne esrarlı cigaralar, ne gılmanlar, ne de portakal bahçelerinin üzerine doğan mehtap dağıtabilir.</p>

  <p>* * *</p>

  <p>Batı kederi yeni keşfetti. Ne var ki Hazzını daha keşfedemedi. Bunun sefasını sürebilmesi için öğrenmesi gereken üç meziyet daha var.</p>

  <p>1.Sultani bir Tembellik.</p>

  <p>2. Vurdumduymaz bir Kadercilik.</p>

  <p>3. Tasasız bir Boşvermişçilik.</p>

  <p>* * *</p>

  <p>Ne me lazım?</p>

  <p>Canım şimdi neden bağdaşımı bozayım?</p>

  <p>Bu da hoş.</p>

  <p>Kâfi.</p>

  <p>Oh ne âlâ!</p>

  <p>Şu ölümlü dünyada...</p>

  <p>Adam sen de...</p>

  <p>Beyhude...</p>

  <p>İşte Frenk kâfirlerinin Zulmünü yıkacak felsefenin kilit kavramları. Yirmi iki ve yirmi üçüncü yüzyılda bu felsefe dillenecek; yirmi beş ve yirmi altıncı yüzyıllarda ise denize nazır bir İstanbul köşesinde&nbsp;nihayet yeniden bağdaşını kurup çubuğunu tüttürecek.</p>

  <p>* * *</p>

  <p>Çalışkanlık, İlerleme ve Kalkınma.</p>

  <p>Bilim ve Teknoloji.</p>

  <p>Endüstri ve Medeniyet.</p>

  <p>Çirkin Frenklerden başka kimse bunları istemedi.</p>

  <p>Keyfince yaşayan halklara Batı’dan gelen yeni efendileri tarafından dayatıldı, zulmün tarihte hiç görülmedik bu yepyeni şekilleri.</p>

  <p>* * *</p>

  <p>Descartes ne demiş?</p>

  <p>“Düşünüyorum öyleyse varım.”</p>

  <p>Osmanlı ne cevap vermiş?</p>

  <p>“Of ulan of... Dünya bu kafasız kâfirlere mi kalacak? Ya iç çekiyorum ya da zevk alıyorum, öyleyse varım.”</p>

  <p>Başka ne var bu alemde sanki.</p>

  <p>Keyif ve kederden gayri?...</p>

  <p>* * *</p>

  <h4>Hakikat Üstüne Kasa Bir Söyleşi</h4>

  <p>-Siz hakikati mi arıyorsunuz?</p>

  <p>-Hayır, otuz bin yıldır hakikatleri bulup bulup kaybetmekten sıkıldım. Ben hakikatsizliği arıyorum.</p>

  <p>-Var olduğundan emin misiniz?</p>

  <p>-Hakikat arandığına göre, hakikatsizlik de aranabilir. Dil, her varlığı “çift” yaratır. “Var” var ise, “yok” da vardır artık.</p>

  <p>-Bulabilecek misiniz?</p>

  <p>-Yok canım! Asla bulamayacağımdan emin olduğum için arıyorum.</p>

  <h4>Dünyanın En Kısa Felsefe Tarihi</h4>

  <p>MÖ. 5. yüzyılda Hakikat - Bilmiyoruz.</p>

  <p>M.S. 8. yüzyılda Hakikat - Biliyoruz.</p>

  <p>M.S. 18. yüzyılda Hakikat - Bilebiliriz.</p>

  <p>M.S. 19. yüzyılda Hakikat - Bilebilir miyiz?</p>

  <p>M.S. 20. yüzyılda Hakikat - Bilemeyiz.</p>

  <p>M.S. 21. yüzyılda Hakikat - Bilmeli miyiz?</p>

  <p>* * *</p>

  <p>Bilinenler ve bilinmeyenlerin toplamının Bilinemezlerden az olduğuna ve hep olacağına inanıyorsanız, siz Tanrı’ya inanıyorsunuz; bilinemezlere eşit olduğuna inanıyorsanız, siz Bilime inanıyorsunuz.</p>

  <p>-Ya eşit olduklarını biliyorsam?</p>

  <p>-O zaman siz Tanrısınız.</p>

  <div>
    <p>* * *<br /></p>

    <p>İnsanın algılarıyla bildiğini sandığı bir Evren vardır. Mehtapsız bir gecede kafanızı yukarı kaldırmanızla görebilirsiniz onu. Algılayamadığınız ama bildiğiniz başka varoluşlar da bunun içindedir, Gama ötesi ışınlar, kara delikler gibi....&nbsp;</p>
  </div>

  <p>* * *<br /></p>

  <p><br /></p>

  <p>Soru şudur:</p>

  <p>Bilmediğimiz ama sezdiğimiz başka evrenler de var mıdır?</p>

  <p>Bambaşka alemlerin bambaşka varoluşları.</p>

  <p>En kıdemli düşünceler bu soruya kah evet kah hayır diyorlar.</p>

  <p>* * *</p>

  <p>En kıdemli düşünce Tanrıdır.</p>

  <p>* * *</p>

  <p>“Evren kendini deneye sınaya kurmuştur. Bir Tanrıya gerek yoktur,” derler.</p>

  <p>Bu evrenin sadece nasıl kurulduğunu anlatır. Neden kurulduğunu anlatmaz.</p>

  <p>Bu soruya “bilmiyoruz”, “bilemeyiz”, “bilemeyeceğiz” gibi cevaplar verildiği müddetçe, Tanrıya en kıdemli düşünce olarak tekrar tekrar&nbsp;başvurulacaktır. Oysa “neden” sorusunun cevabı bir karşı soru olmalıydı ki sonsuza kadar rahat edebilelim.</p>

  <p>-Bilmeli miyiz?</p>

  <p>-Bilmeli miyiz?</p>

  <p>- &nbsp;&nbsp;&nbsp;Bilmiyorum.</p>

  <p>- &nbsp;&nbsp;&nbsp;Demek ki Bilgesin.</p>

  <p>- &nbsp;&nbsp;&nbsp;Anlamıyorum.</p>

  <p>- &nbsp;&nbsp;&nbsp;Üstelik Arifsin.</p>

  <p>- &nbsp;&nbsp;&nbsp;Aldırmıyorum da!</p>

  <p>- &nbsp;&nbsp;&nbsp;Dahası Ermişsin.</p>

  <p>* * *</p>

  <p>-Evet, bilmeli miyiz?</p>

  <p>-Hayır.</p>

  <p>-Öyleyse?</p>

  <p>-Yiyelim, içelim ve uçalım.</p>

  <p>* * *</p>

  <p>Her şeyi tekrar gözden geçirdim. Sevgilimin ayak parmaklarına kadar.&nbsp;Yine boş&nbsp;Yine nafile</p>

  <p>Yine beyhude bu dünya.</p>

  <p>-Ee ne yapalım?</p>

  <p>-Hiç. Nerede kalmıştık? Sevgilimin ayak parmaklarında mı? Biraz oyalanmak için hiç de fena bir yer değil doğrusu.</p>

  <p>Haz</p>

  <p>Yaşamın doğrusu yanlışı, haklısı haksızı olmaz.</p>

  <p>Hazlısı, hazsızı olur.</p>

  <p>* * *<br /></p>

  <p>Keyfimce yaşıyorum, demek ki haklıyım.</p>

  <p>* * *</p>

  <h4>Anlamdaşlar</h4>

  <p>Haz ve Özgürlük.</p>

  <p>Neşe ve Özgürlük.</p>

  <p>* * *</p>

  <h4>Karşıt Anlamlılar</h4>

  <p>Haz vermeyen bir özgürlük - kesinlikle düzmecedir.</p>

  <p>Ve özgürleştirmeyen bir haz - kesinlikle yapmacıktır.</p>

  <p>* * *</p>

  <h4>Descartes</h4>

  <p>Varolmak için düşünmek yerine haz duysaydı bu adam, insanlık beş yüzyıl kaybetmeyebilirdi.</p>

  <p>“Küçük, bedensel ve geçici hazları küçümseyerek Ruhsal, Büyük ve İlahi hazları arayan keşişlere, dervişlere, Hint’ten ve Rum’dan ermişlere, Sufilere, bilgelere sakın kanmayın,” diye fısıldadı Şeytan.&nbsp;“Hazzı hep göklerde arayanlar yeryüzünde bulamayan kabızlardır. Bu&nbsp;arif, aşık ve cümle evliya takımı işte böyledir - kendi kabızlık ve kasvetlerine gizemli mazeretler ararlar aslında.”</p>

  <p>* * *</p>

  <p>Gel-geç hazlar, Büyük Hazları ararken çekilen acı, çile ve elemlerden daha iyidirler - üstelik Büyük ve İlahi Hazları bulmaya hiç de engel değillerdir.</p>

  <p>* * *</p>

  <p>Şarap ve dostlar varsa masada bu akşam, hemen otururum.</p>

  <p>Cazip bir fahişeye rast gelirsem yolda, yoldan çıkarım.</p>

  <p>Ağaç gölgelerini, temiz çarşafları, iyi sarılmış cigaraları, güzel atları reddetmem.</p>

  <p>* * *</p>

  <p>Haz çoğu zaman aranırsa değil rastlanırsa bulunan bir iyidir. Mutluluk da sık sık tahriklere kapılmaktan başka bir şey değildir.</p>

  <h4>Tahrik</h4>

  <p>Tam dosdoğru ilerlemeye karar vermişken kendi yolumda</p>

  <p>kenara çeker birisi hep beni</p>

  <p>köşelere, izbelere, kuytulara çağırıp</p>

  <p>bir şeyler fısıldar kulağıma.</p>

  <h4>Şeytan Dürttü</h4>

  <p>Şeytan kimseyi dürtmez. Elinden tutar usulca ve kulağına eğilip bir şeyler fısıldar - önce gülümser, sonra gülersiniz.</p>

  <p>Şeytan çapkındır.</p>

  <p>Hayat ise durmaksızın tahrik eder.</p>

  <p>Tahrikleri reddedenler sinir içinde, tahriklere dayananlar sıkıntı içinde, tahriklerden kaçanlar ise korku içinde yaşarlar.</p>

  <p>Ya tahriklere kapılanlar?</p>

  <p>Onlar mı? Onlar iyi yaşarlar.</p>

  <p>* * *</p>

  <h4>Seçim</h4>

  <p>“Hayatta en fazla ya üç bin kitap okuyabilir ya da üç bin kadınla yatabilirsiniz.</p>

  <p>Doymak için seçin.</p>

  <p>Ya tamamen birini ya da tamamen diğerini,”</p>

  <p>diyerek fısıldadı Şeytan, akıl çelen, heves getiren sözlerle ve ekledi:</p>

  <p>“Kendilerine arada bir yer arayanlar, hazsız ve felsefesiz bir hayatın bütün eziyetini çekenlerdir.”</p>

  <p>* * *</p>

  <p>Tahrik, reddedildikçe daha çok üstümüze varan bir belalıdır. Elde edilince de bütün büyüsü kaybolan bir zilli.</p>

  <p>* * *</p>

  <p>Tahriklerden asla yüzüm kızarmaz; tahrik olmamak utandırır beni.</p>

  <p>Tahriklerden kaçarsam yorgun düşeceğim; reddedersem pişman olacağım; dayanmaya çalışırsam yenileceğim. Ama ya tahrik olmazsam -işte o zaman “suçluyum.”</p>

  <p>* * *</p>

  <p>“Sana yapılmasını istemediğin şeyi sen de başkalarına yapma.</p>

  <p>Bu can sıkıntısından patlayan hımhımların ahlâkıdır.</p>

  <p>Sana yapılmasını istediklerini sen de başkalarına yap.</p>

  <p>Bu hazperestlerin, fırlamaların ve piçlerin ahlâkıdır.”</p>

  <p>* * *</p>

  <p>Böyle der demez sözünü kesip, itiraz ettim ben de; “Daha önce Ahlâkın Altın Kuralını eleştirirken dünyadaki huzursuzluk ve acıların&nbsp;çoğunun tam da bu yüzden çıktığını iddia etmiştiniz ama.....”</p>

  <p>-“Bizler yarı Tanrı sayılırız,” dedi gülümseyerek, “Tutarlı olmak mecburiyetinde değiliz. Siz ölümlüler ise Bilimin, Felsefenin, Hayatın,&nbsp;Kâinatın ve her şeyin ama her şeyin bir oyun olduğunu bildiğiniz&nbsp;ölçüde bizlere yaklaşırsınız ancak.”</p>

  <p>* * *</p>

  <h4>Ciddi Bir Oyuncu</h4>

  <p>O kadar ciddiye alarak oynamalısın ki bu oyunu, her şeyin palavra olduğunu bildiğini kimse sezmesin.</p>

  <h4>Şakacı Bir Oyuncu</h4>

  <p>O kadar hafife alarak oynamalısın ki bütün bu palavraları, işin ciddiyetini bildiğini kimse bilmesin.</p>

  <p>Mutluluk oyun oynamaktır. Sık sık saçmalamaktır. Hiç kimseyi ve hiçbir şeyi çok ciddiye almadan dolanmak, bakınmak, keşfetmek,&nbsp;denemek, tutmak, bırakmak, kaybetmek ve tekrar bulmaktır.</p>

  <p>Eğer hayatımızın bir başlığı, konusu, amacı, hedefi ve sonucu varsa, vah halimize... Mutsuz bir ömür geçirdik demektir.</p>

  <h4>Maskara Akıntısı</h4>

  <p>Vaniköy’den suya atlardım çocukken.</p>

  <p>Maskara akıntısı</p>

  <p>Çengelköy’e bırakırdı beni</p>

  <p>Yürüyerek eve dönerdim sonra.</p>

  <p>Hayattan başka ne bekleyebilir insan?</p>

  <p>Atlama cesareti en önce Koy verme bilgeliği</p>

  <p>Anaforların Nirvanasındaki Haz, Coşku, Heyecan ve Delilik</p>

  <p>Kıyıya çıkacak kadar bir Aklıbaşındalık ve Usluluk</p>

  <p>Eve dönecek kadar bir Sorumluluk ve Çaba</p>

  <p>Ve huzur içinde bir uyku</p>

  <p>öğleden sonra</p>

  <p>evde.</p>

  <p>* * *</p>

  <p>Yaşamak... bir akıntıya kendini kaptırmaktır.</p>

  <p>Düşünmek ise akıntılara kafa tutmaktır.</p>

  <p>Halat, çapa, kürek, motor, yelken.</p>

  <p>Allah ne verdiyse artık.</p>

  <p>Ya Maskara akıntısını deneyin bir gün,</p>

  <p>Ya da Müziğin anaforlarına kendinizi koyuverip dans edin.</p>

  <p>Mutluluklar iki türlüdür çünkü:</p>

  <p>Şükrettirenler ve dans ettirenler.</p>

  <p>Şükrettiren mutlulukların kaynağı Huzur; dans ettiren mutlulukların kaynağı ise Neşedir.</p>

  <p>Anayasa, Ahlâk, Aile, Din ve Devlet birinci türden mutluluklara değer verirler. Sanatçılar, sarhoşlar, serseriler, şairler, denizciler,&nbsp;esrarkeşler, iksirperestler, aşıklar, içiciler ve efendisizler ise İkinciye.</p>

  <p>* * *</p>

  <p>“Sana bir mutluluk vaat ediyorum,” diye fısıldadı Şeytan,</p>

  <p>“Ama ya heyecanlı olacak</p>

  <p>ya da huzurlu.</p>

  <p>Seç.”</p>

  <p>* * *</p>

  <p>Müzik, dans ve kahkaha felsefeye pek anlayamadığı bir dil ve tavırla isyan etmektir. Her şeyin üzerinde, hiçbir şeyi sorgulamadan, kendi yolumuzda umursamaz bir neşeyle yaşamak insana ve onun&nbsp;kasvetli sorularına Doğanın verebileceği en güzel cevaptır. Ağaçlar bu&nbsp;sorulara gülümseyerek bakarlar ve yeşerirler. Deniz dalgalara kırılır.&nbsp;Leylekler gelir geçer. İnsan ise açar kollarını iki yana ve vurur topuklarını yere...</p>

  <p>Haydi...</p>

  <p>* * *</p>

  <p>Dans Neşenin dile gelmesidir.</p>

  <p>* * *<br /></p>

  <p>Aşırı neşeleniyorum bazen. Sokaklarda iki, üç adım dans ediyorum ona buna sataşıyorum, laf atıyorum. Bu yüzden kendimi bir kavganın içinde bulduğum çok olmuştur. Neşe ne kadar bulaşıcı bir şey görüyorsunuz.</p>

  <p>* * *</p>

  <p>İki, üç adım dans, bir iki sıra kahkaha, üç dört boy küfür - gerisi çocuklar, hayvanlar, kadınlar, ağaçlar ve erkek arkadaşlar - aynı bu sırayla.</p>

  <p>* * *&nbsp;</p>

  <p>Arkadaşlarım neden mi en son sırada?</p>

  <p>Hemen açıklayacağım ama...</p>

  <p>Arkadaşlar! Arkamdan çekilin, huylanıyorum.</p>

  <p>İşte bu yüzden.</p>

  <p>Bir tane düzgün arkadaşım olmadı yahu hayatta. Allaha Şükür.</p>

  <p>* * *</p>

  <p>Neşe, aklın çakırkeyifliğidir.</p>

  <p>Kahkaha kendini koyuvermesi; dans ise sarhoşluğudur. Ya Sema?</p>

  <p>Sema aklın kendini unutmasıdır.</p>

  <p>Boylu düşünce, bodur söz.</p>

  <p>Kısık ses, keskin göz.</p>

  <p>Uzun kanat, derin nefes.</p>

  <p>Haydi...</p>

  <p>* * *<br /></p>

  <p>Aklı başında bir akıl ne güler, ne oynar ne de dans eder. Neşe ve coşku içinde dans ederken sarhoş olan akıldır; ayık kalan ise ruhumuz.</p>

  <p>* * *</p>

  <p>Bu kadar aklı başında bir dünyada yaşayanlar için tek kurtuluş delirmek olmalı.</p>

  <p>* * *</p>

  <p>Aklı başında bir akıl işadamlarına ve profesörlere yakışır.</p>

  <p>Deli - başında bir akıl düşünürlere.</p>

  <p>Gönlü başında bir gönül ise dans edenlere.</p>

  <p>* * *<br /></p>

  <p>Kendini kaybederek dans eden hiç kimse kötü olamaz. Cengiz Han’ın savaşçıları, yaktıkları şehirlerin külleri üzerinde geceleri şamanlârıyla halka olup dans ederlerdi. İnsanın böyle bir manzarayı&nbsp;seyrederken aklına “kötü” gelmez - doğanın vahşiliği ve ihtişamı gelir..</p>

  <p>Cennetten kovulduğumuzda Tanrılar bize hem hatıra hem de yolluk olsun diyerek sadece üç şey verdiler - biri haz, diğeri neşe, öbürü&nbsp;dans. Gerisini - ayrılığı ve hastalığı, acıyı ve kederi, can sıkıntısını ve&nbsp;her biri birbirinden boş ümitleri hep burada bulduk. İşte bu yüzden en&nbsp;doğru felsefelerin temeli neşe, sevinç, coşku ve hevestir. Kahkahalar ise&nbsp;yapı taşları.</p>

  <p>* * *</p>

  <p>Dünyaya sevgiyle bakmak yetmez. Bu yarı ağlamaklı bir sesle konuşan sevgi budalası mızmızların felsefesidir. Dünyaya sevinçle bakmalı. Neşe ve coşkuyla. Haz ve Hevesle. Sevgi sonradan tıpış tıpış gelir. Hoş gelmese de olur.</p>

  <p>* * *</p>

  <p>Neşe ve Sevinç Tanrılara ait bir duygudur.</p>

  <p>Ya keder?</p>

  <p>Keder tamamen insanlara aittir.</p>

  <p>* * *</p>

  <p>Hayatın anlamı mı?</p>

  <p>“Kahkaha atmaktır,”</p>

  <p>dedi Şeytan.</p>

  <p>Mutluluk mu?</p>

  <p>Oyun oynamaktır.</p>

  <p>Tasasız bir zevzekliktir.</p>

  <p>Bir oyun, kahkaha, şaka ve muziplik dünyasıdır Tanrıların dünyası.</p>

  <p>Duyuşlar, sezişler, buluşlar, uçuşlar, coşuşlar ve erişler alemidir.</p>

  <p>Ve...</p>

  <p>“İçten bir neşeden başka, hayatta kıskanılmaya değecek hiçbir şey yoktur,” diye haykırdı Şeytan.</p>

  <p>koyuverip akıl palamarını delirdi yine.</p>
</body>
</html>
