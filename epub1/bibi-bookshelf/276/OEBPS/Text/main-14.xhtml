<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>Ölüm</h3>

  <p>Kimse eşit doğmaz.</p>

  <p>Ama herkes eşit ölür.</p>

  <p>işte onun için</p>

  <p>ölüm, acı bir son değildir.</p>

  <p>Hayatımızın yegâne adil başlangıcı ve biricik fırsat eşitliğidir.</p>

  <p>* * *</p>

  <p>İyi ki ölüm var.</p>

  <p>Başkalarının iyi talihi başka türlü nasıl çekilir?</p>

  <p>* * *</p>

  <p>Sadece ölüm, uyku ve afyon gerçekten demokratiktirleı</p>

  <p>* * *</p>

  <p>İnsanlar ne garip!</p>

  <p>Sonuç?</p>

  <p>Mahalle Berduşu 1 - Vehbi Koç 1</p>

  <p>* * *</p>

  <p>Kimse eşit doğmaz.</p>

  <p>Ama herkes eşit ölür.</p>

  <p>Ölümün yaşarken tanıdığımız tek keyif veren yanı da budur.</p>

  <div>
    <div>
      * * *<br />
    </div>
  </div>

  <p>“Yaratılanlar ölmez merak etme,” dedi Şeytan. “Telef olurlar sadece.”</p>

  <p>Gübre olursunuz en sonunda.</p>

  <p>“Bok ve sidiğin arasından doğanlardan” başka ne beklenir?<sup>(2)</sup></p>

  <p>* * *</p>

  <p>Yaşamı verdiği Haz ve Heyecan için sevdim.</p>

  <p>Ölümü ise Hikmeti ve Adaleti için.</p>

  <p>Ya doğmak?</p>

  <p>İşte bence asıl esrar buradadır.</p>

  <p>Neden doğarız?</p>

  <p>Yaşamın ne olduğunu çok iyi görüyoruz.</p>

  <p>Böyle bir yaşamın neticesinde ölmemizin de hayrını.</p>

  <p>Peki ama neden doğarız?</p>

  <p>Durup dururken...</p>

  <p>Mükemmel bir Alemde Huzur içinde yok iken.</p>

  <p>* * *</p>

  <p>Yaşam kaygılandırır insanı.</p>

  <p>Çocuklarım ne olacak? İşimi kaybedersem?</p>

  <p>Ya suçum ortaya çıkarsa?</p>

  <p>Ölüm ise korkutur.</p>

  <p>Ya eziyet içinde ölürsem? Ya kabir azabı çekeısem?</p>

  <p>Ya daha berbat bir varoluşa göçersem?</p>

  <p>Ama hiç doğmamış olmak.</p>

  <p>İşte huzur en sonunda.</p>

  <p>* * *<br /></p>

  <p>Doğmadan önce neredeysek öldükten sonra da oradayız. Karanlıklarda mı?</p>

  <p>Ben doğmadan önce karanlıklar hatırlamıyorum.</p>

  <p>Yokluk alemi mi?</p>

  <p>Ben hiç öyle bir alem de hatırlamıyorum.</p>

  <p>Peki ne hatırlıyorsun?</p>

  <p>Hatırladığımı da hatırlamıyorum.</p>

  <p>* * *</p>

  <p>Anlamadan</p>

  <p>hiçbir şey anlamadan</p>

  <p>anlamak istemenin bile farkında olmadan</p>

  <p>yaşamak...</p>

  <p>Nasıl bir şeydir?</p>

  <p>Kolay.</p>

  <p>Hiç yaşamamak gibidir.</p>

  <p>Doğmadan önce aynı böyle yaşıyorduk.</p>

  <p>* * * .</p>

  <p>Ölüm hepimizi çok şaşırtacak - eğer şaşıracak bir akıl kalırsa.</p>

  <p>* * *</p>

  <p>Ölümü bilen yegâne mahluk insandır.</p>

  <p>Demek ki İnsan,</p>

  <p>Ölen yegâne mahluktur.</p>

  <p>Her şeyi ama her şeyi ardı ardına inkâr etti&nbsp;Kaıiı bir kış günü&nbsp;karga.</p>

  <p>Bir de hayvanlar için “dili yok söyleyemez aklı yok düşünemez,” derler. Ben o sesten daha iyi bir felsefe duymadım oysa.</p>

  <p>* * *</p>

  <p>Kimse eşit doğmaz ama herkes eşit ölür.</p>

  <p>Peki ya ölümden sonrası?</p>

  <p>Bilmem rivayet muhtelif.</p>

  <p>Hepsi de eşit saçmalıkta.</p>

  <p>* * *<br /></p>

  <p>Herkes doğarken muhteşem bir mucize, yaşarken son derece alelade, ölürken ise esrarengiz bir bilmecedir.</p>

  <p>* * *</p>

  <p>Tanrı doğanları hayat; ölenleri ise cennet vaadi ile kandırıyor vallahi.</p>

  <p>* * *</p>

  <p>Yaşarken ölümden korkma hakkımız var. Ama doğarken yaşamdan korkma hakkımız yok. Haksızlık bu!</p>

  <p>* * *</p>

  <p>Çocuklarımızın doğumu ne kadar gerçek gelir bize?</p>

  <p>Bir de sevdiklerimizin ölümü.</p>

  <p>Kendi hayatımız mı? Yalan vallahi.</p>

  <p>Hülya, hayal, düş, maya - Allah ne verdiyse artık.</p>

  <p>Doğarken kimse eşit doğmaz.</p>

  <p>Ölürken ise herkes eşit ölür.</p>

  <p>Evliyalar, azizler ve peygamberler hariç - onlar biraz daha iyi ölüyorlar (galiba).</p>

  <p>* * *</p>

  <p>İyi doğmak, iyi yaşamak, iyi ölmek.</p>

  <p>Beyzadeler iyi doğarlar.</p>

  <p>Evliyalar ve azizler iyi ölürler.</p>

  <p>Hazperestler ve Sanatçılar mı?</p>

  <p>Onlar iyi yaşarlar.</p>

  <h5>En Kısa Dinler Tarihi</h5>

  <p>Hayat bir kira kontratıdır. Ölüm ise Hııistiyanlara, Müslümanlara, Yahudilere ve Ateistlere göre bir tapudur; Hindulara ve Budistlere&nbsp;göre ise bir başka kira kontratıdır.</p>

  <p>Şamanlara, sufilere, iksirperestlere ve içicilere göre ise hayat, ne bir kira kontratıdır ne de bir tapu; hayat bir pasaporttur sadece - farklı&nbsp;alemler ve farklı gerçekler arasında geçerlidir.</p>

  <h5>Belki</h5>

  <p>Yaşamı merak ettiğimiz için doğuyoruz.</p>

  <p>Ölümü merak ettiğimiz için de ölüyoruz.</p>

  <h5>Kimbilir belki de</h5>

  <p>Yaşamamaktan sıkıldığımız için doğuyoruz.</p>

  <p>Ölümden korktuğumuz için yaşıyoruz.</p>

  <p>Yaşamsızlıktan bıktığımız için de ölüyoruz.</p>

  <h5>Yemek</h5>

  <p>Yaşarken başkalarını yeriz. En sonunda da ölüm bizi yer.</p>

  <p>* * *</p>

  <h5>Klişe</h5>

  <p>“İnsan doğar, yaşar ve ölür.”</p>

  <p>Doğru da belki o sırayla değil.</p>

  <p>* * *</p>

  <p>Yaşamın karşıt anlamı ölüm değildir.</p>

  <p>Can sıkıntısıdır.</p>

  <p>Ya ölümün karşıt anlamı?</p>

  <p>Aşktır.</p>

  <h4>Büyük Aşklar</h4>

  <p>Aşk...</p>

  <p>Yüzmeyi bilmeden bizi attıkları deniz.</p>

  <p>* * *</p>

  <p>Aşk; Şöhretten, Servetten, Kudretten ve hatta Hikmetten daha hayırlı bir kısmettir.</p>

  <p>Aşk ve İman</p>

  <p>Birbirlerine benzerler. Gerçek aşıkların ve gerçek dindarların sebeplere ve kanıtlara ihtiyaçları yoktur. O aklımızca değil gönlümüzce bilinendir. O yaşanandır, anlaşılan ve anlatılan değil.</p>

  <p>Aşkın dili peygamberlerin ayetlerine, evliyaların, azizlerin şiirlerine benzer. Onlar konuşunca akıl susmalı.</p>

  <p>* * *</p>

  <p>Aklın sözü ancak boş bir gönüle geçer. Evet ancak boş bir gönlün efendisidir akıl; efendili bir gönlün ise kölesidir.</p>

  <p>* * *</p>

  <p>Aşkta akıl susar; delilik konuşur.</p>

  <p>Sanat, Dyonisius ile Apollon’un mücadelesidir derler.</p>

  <p>Aşk ise Dyonisius’un zaferidir.</p>

  <h5>Aşkın Mantığı Yoktur</h5>

  <p>Beni acıtabilmek için önce nereye vuracağını çok iyi bilmelisin. Nereye vuracağını bilmek için beni çok iyi tanımalısın.</p>

  <p>Beni çok iyi tanıyabilmek için sevgilim olmalısın.</p>

  <p>Sevgilim olman için seni çok sevmeliyim.</p>

  <p>Yani?</p>

  <p>Yani seni çok seversem; beni acıtabilirsin.</p>

  <p>Eee?</p>

  <p>Ne ee’si?.....ayrılıyoruz.</p>

  <p>* * *</p>

  <p>Aşk ne kadar şiddetliyse, ayrılıklar ve kavgalar da o denli şiddetli olur.</p>

  <p>Hiç kavga etmeyen aşıklar mı?</p>

  <p>Birbirlerini değil ebeveynlerini bulmuşlardır.</p>

  <p>* * *</p>

  <p>Aşkta huzur mu?</p>

  <p>Sadece bir ateşkestir.</p>

  <p>Aşk bir meydan muharebesidir. Her yanı ateştir, bıçaktır, nal sesleridir. Tehlikelidir. Ölüm doludur. Ama olağanüstü güzeldir. Ortaçağlar kadar&nbsp;güzeldir. Sıradağlar kadar güzeldir. Dörtnala koşan atlar kadar güzeldir.</p>

  <p>Dağlar...</p>

  <p>Gökler ve atlar...</p>

  <p>alımı. Hak edilir. Hatta çalınır. Ama aşk sadece bulunuverir. Birdenbire.</p>

  <div>
    <div>
      * * *<br />
    </div>
  </div>

  <div>
    <p>Büyük biı aşk her zaman bir rastlantıdır. İlişki sipariş edilir. Satın</p>
  </div>

  <p>Aşklar zaman haber vermeden gelir ve hazırlıksız yakalar. Çünkü aşk bir süvari baskınıdır.</p>

  <p>Ne olduğunu anlamadan kargaşanın ortasında buluverirsin kendini-</p>

  <p>Savaş naraları, nal sesleri arasında.</p>

  <p>Silahsız, korumasız, ayakların çıplak.</p>

  <p>Ve parlar aniden bir kılıç üzerinde.</p>

  <p>Bir tek darbeyle alır canını.</p>

  <p>Bir at başı seçebilirsin sadece hayal meyal. Sağrısı ter kan içinde, ağzı köpük, kulakları dik,&nbsp;burun delikleri kocaman açılmış.</p>

  <p>Süvarisi kim?</p>

  <p>Niye şimdi?</p>

  <p>Ve niye sen?</p>

  <p>Sevgi budalaları, terapistler, Shiıiey McLainciler.</p>

  <p>Aşıklar ne diyor?</p>

  <p>Bir çarpışma diyorlar.</p>

  <p>Yırtıcı diyorlar. Kanlı diyorlar. Ölümlü diyorlar.</p>

  <p>* * *</p>

  <p>Büyük ve gerçek bir aşktan beklenen son, her zaman bir faciadır -böyle bir aşk ya bir cinayetle bitmeli ya da bir intihar. En iyisi bunların birlikte gerçekleşmeleridir: Hoş, aşıklar için cinayet ve intihar zaten aynı şeylerdir. Geriye her zaman bir tek ceset kalıı.</p>

  <p>* * *</p>

  <p>Sonsuza kadar sürecek yegâne aşklar yarım kalmış aşklardır.</p>

  <p>* * *</p>

  <p>Sonsuza kadar süremeyeceğini bilerek yaşadığımız bir aşk daha uzun sürer.</p>

  <p>Ne kadar sürer?</p>

  <p>Kim bilir, belki de sonsuza kadar sürer.</p>

  <h5>Bir Ömür Boyu Aşk</h5>

  <p>Ya bir ömür boyu değildir; ya da aşk değildir.</p>

  <h5>Bir Gecelik Aşk</h5>

  <p>Ya bir gecelik değildir; ya da aşk değildir.</p>

  <p>insanlar ne gariptir Yarabbi! Yine de herkes ısrarla ya bir gecelik ya da bir ömür boyu aşklar peşindedirler.</p>

  <p>* * *</p>

  <p>En hızlı yatıştırıcı sekstir. En etkin sakinleştirici ise kısa ve küçük bir aşk.</p>

  <p>* * *</p>

  <h5>Bir Gecelik Aşklar</h5>

  <p>Herkes birbirine sürtünüyor. Kimse sarılmıyor. Teflon aşklar peşindeyiz. Şöyle bir sürtünüyoruz, birden ısınır gibi oluyoruz. Bir har, bir ateş, bir yangın - aman aman!</p>

  <p>Sonra birden biri aygazı kapatıyor sanki. Pişen her ne idiyse - çoğu zaman da seks - çarçabuk tüketiliyor. Hamhum şaralop. Öylesine&nbsp;özentisiz bir sofrada, şarapsız ve sohbetsiz.</p>

  <p>Ve herkes yoluna, teflonlar dolaba.</p>

  <p>İşte size küçük aşklar.</p>

  <p>Teflon günler, neon geceler.</p>

  <p>1990'lı yıllar.</p>

  <p>* * *</p>

  <p>Aşk, kısmetle gelse de rastlantılarla başlasa da...</p>

  <p>Aşıkların seçimidir yine de</p>

  <p>Aşklarının kaderi.</p>

  <p>Küçük ve huzurlu bir aşk trenine binmek isteyenler çift kişilik yer ayırsın; Büyük Aşk trenine binmek isteyenler ise tek kişilik.</p>

  <p>Büyük bir aşk belki de çok ama çok büyük bir “BEN” dir.</p>

  <p>* * *</p>

  <p>Büyük bir aşk; büyük endişeler, büyük korkular, büyük ihanetler, büyük kinler ve büyük acılarla yoldaşlık eder. Büyük bir aşkın hiçbir&nbsp;tarafı küçük kalamaz. Ona göre.</p>

  <p>Büyük bir aşk için ödeyeceğimiz bütün bedellere katlanılır. Çünkü böyle bir aşkı hiç yaşamamış olmanın getireceği yaşam fakirliği çok&nbsp;daha katlanılmazdır.</p>

  <p>* * *</p>

  <p>Büyük bir aşk, kendini tanımak için hayatta karşılaşabileceğimiz en büyük fırsattır.</p>

  <p>“İşte hayatın en büyük öğretmenleri,” dedi Şeytan; bir doğa, iki yalnızlık, üç acı, dört aşk, beş çocuklar, altı iksirler, yedi haz.”</p>

  <p>Her şey bunlardan doğar, her şey bunlara döner.</p>

  <p>* * *</p>

  <p>Doymak mı?</p>

  <p>Sıradan “İlişkiler” ile doyar insan</p>

  <p>Tıkınarak</p>

  <p>Büyük aşklar oysa</p>

  <p>doyurmazlar asla</p>

  <p>Tam tersine iştahını açarlar adamın</p>

  <p>Çok ama çok daha büyük sofralara</p>

  <p>Aşk, bir açlıktır; şehvet ise iştah.</p>

  <p>Aşkta şehveti, sofrada iştaha benzetirler. Doğrudur, ama şöyle-Şehvet aşkın değil asıl aşk şehvetin iştahım açar - şehvet aşkın bütün iştahı ise, ne o aşk ne de o şehvet uzun ömürlü olur.</p>

  <div>
    <div>
      * * *<br />
    </div>
  </div>

  <h4>Erkekler ve Kadınların Ayrı Dünyaları</h4>

  <p>Başından büyük bir aşk geçmemiş her kadın için bu bir eksikliktir; başından büyük bir aşk geçmiş her erkek için ise bu bir fazlalıktır.</p>

  <p>* * *</p>

  <p>Erkeğin hayatında belki bir aşka yer vardır. Kadının ise aşkında belki bir hayata...</p>

  <p>* * *</p>

  <p>Erkekler deli gibi aşık olurlar, zamanla akıllanırlar. Kadınlar ise akıllı gibi aşık olurlar, zamanla delirirler.</p>

  <p>* * *</p>

  <p>Aşk, kadını ve erkeği farklı etkiler. Aşık olan kadının gözünde başka hiçbir şeyin değeri kalmaz. Aşık olan erkeğin gözünde ise her&nbsp;şey yeniden değerlenir.</p>

  <p>Çünkü aşık kadın “nasıl olsa bitecek” sezgisi ile hareket eder. Aşık erkek ise “nasıl olsa sonsuza kadar sürecek” yanılgısıyla...</p>

  <p>Aşık kadınlar bu yüzden hep endişeli ve hep huzursuzdurlar; aşık erkekler ise melekler gibi dingin ve aptallar gibi bön.</p>

  <p>* * *</p>

  <p>Aşık olmak erkeğe yakışır. Kadına asla. Kadına yakışan sadece aşktır.</p>

  <p>* * *</p>

  <p>Aşksız bir erkek kendini kölesiz bir efendi gibi hisseder, aşksız bir kadın ise efendisiz bir köle.</p>

  <p>* * *</p>

  <h5>Kadın Ne îster?</h5>

  <p>Ne mi ister?</p>

  <p>Hepsini ister.</p>

  <p>Ve aynı anda.</p>

  <p>Peki erkekler ne ister?</p>

  <p>Hem sevgili karıları hem de haremleri olsun isterler.</p>

  <p>Peki neden korkarlar?</p>

  <p>Hem kansız hem de haremsiz kalmaktan korkarlar.</p>

  <p>* * *</p>

  <p>Kadın erkeğinin kendisine kul köle olmasını ister, olunca da ondan nefret eder.</p>

  <p>Erkek ise kadının kendisine köle olmasını istemez; olunca da onu sever.</p>

  <p>* * *</p>

  <p>Bir erkek kadınından bıktığı için onu terk eder; bir kadın ise erkeğinden sıkıldığı için. Arada çok önemli bir fark var.</p>

  <p>Bir erkek doyduğu için kadınından bıkar. Bir kadın ise doyamadığı için erkeğinden sıkılır.</p>

  <p>* * *</p>

  <p>Erkek kadının fiziksel görüntüsüyle; kadın ise erkeğin şehvetiyle tahrik olur. Onun için kadınlar karşılarındakini anlaılar; erkekler ise&nbsp;sadece görünen dünyayı.</p>

  <p>kadın terk edildiği ve aldatıldığı zamanlarda, bir de boşanırken hiç tereddüt etmez - kararlı, şuurlu ve son derece akıllı biçimde bütün&nbsp;umumi strateji ve nokta hücumu taktikleriyle delirir.</p>

  <p>* * *</p>

  <p>Delilik, kadınların aklıdır. Ve sadece bu özellikleri bile, onların erkeklerden daha üstün kabul edilmeleri için yeterli bir sebeptir.</p>

  <p>* * *</p>

  <p>Kadınlar sezgileriyle her şeyi bilirler. Erkekler ise akıllarıyla hiçbir şeyi bilemezler.</p>

  <p>* * *</p>

  <p>Kadınlar her şeyi görürler. Göremediklerini duyarlar. Duyamadıklarını ise sezerler.</p>

  <p>Dişilik yalnız algı kapılarını değil, bütün telepati, sezgi, altıncı his ve üçüncü göz kapıların açan LSD, Mescaline, Psilosibin kadar güçlü&nbsp;bir iksirdir.</p>

  <p>* * *</p>

  <p>Kadınların sezgileri o kadar olağanüstüdür ki, onları erkeklerden çok daha üstün saymamak için hiçbir neden yok.</p>

  <p>Sezgi de neymiş mi dediniz?</p>

  <p>Aklın eli, kolu, gözü, kulağı ve burnudur. Aklın dürbünü, pusulası ve radarıdır. Şahini ve tazısıdır. Kapanı, tuzağı ve oltasıdır.</p>

  <p>Sezgi en kurnaz avcıdır.</p>

  <p>Sezgi olmasa ne bilim ne felsefe ne sanat olurdu.</p>

  <p>Akıl mı? Akıl sezginin uşağıdır.</p>

  <p>O kadar.</p>

  <p>* * *</p>

  <p>Sezgileri yerine bilgileri ile hareket eden bilgiç kadınlar kadar itici yaratıklar düşünemem. Akıllıları ve kültürlüleri ise itici değillerdir&nbsp;ama sıkıcı olurlar çoğu zaman. Sosyetede kadına en çok yaraşan ne&nbsp;akıl, ne bilgi, ne de kültürdür - ince ve şuh bir zekadır.</p>

  <p>* * *</p>

  <p>Güzel kadınlar güzel kadınlarla birlikte olmak istemez. Bunu anlıyorum. Güzel kadınlar zeki kadınlarla da birlikte olmak istemez. Eh bunu da anlıyorum. Ama zeki kadınların, ne güzel kadınlarla ne de&nbsp;zeki başka kadınlarla; aptal kadınların ise ne akıllı ne güzel ne de aptal hiçbir kadınla birlikte olmak istememelerini hiç ama hiç anlayamıyorum. Sahi kadınlar niye kadınlardan bu kadar nefret ediyorlar?</p>

  <p>Gelin cevabı fısıldayayım dedi Şeytan.</p>

  <p>Eğilin bana doğru biraz.</p>

  <p>“Harem psikolojisi... Harem.”</p>

  <p>* * *</p>

  <p>Erkekler birbirlerinin sadece rakipleridir, kadınlar ise birbirlerinin düşmanıdır.</p>

  <p>Misoginist</p>

  <p>Kadınlardan nefret edenler bütün felsefelerini kadınlardan kopya çekmişlerdir. &nbsp;</p>

  <p>* * *</p>

  <p>Erkek misoginistler iki türe ayrılır - sapıklar ve bilgeler.</p>

  <div>
    <p>Kadın misoginistler ise hiçbir türe ayrılmazlar - onlar sadece kadındırlar.<br /></p>
  </div>

  <p><br /></p>

  <p>Misoginizm (Devam)</p>

  <p>Kadınların hepsinin yılan oldukları doğrudur. Ama her erkek çayır, su ve kümes yılanları gibi zararsız olanlarını kobralardan, anacondalardan ve siyah marabalardan ayırmasını bilecek kadar serpentoloji ile ilgilenmeli.</p>

  <p>* * *</p>

  <p>Doğadaki bütün mantarları ve bütün yılanları Latince isimleriyle tanımalısınız,” dedi Şeytan. “Bu sizi kadınlar konusunda da müthiş bir&nbsp;eksper yapacak.”</p>

  <p>Aslında doğa bilimlerinin her türlüsü bu konuda erkeklere yardımcı olur. Çiftleştikten sonra erkeklerini yiyen peygamber böcekleri ile&nbsp;kaıa örümcekler eski bir klişedir. Ama örneğin;</p>

  <p>Hedeıa helix (bir çeşit vahşi sarmaşık) ile sırılsıklam aşık kadınlar arasında ne ilişki olabilir?</p>

  <p>Heı ikisi de sımsıkı sarıldıkları mahluku boğarlar.</p>

  <p>Aginist</p>

  <p>Tanrıya inanmayanlar ateist olurlar, Kadına inanmayanlar ise bilge</p>

  <h4><br /></h4>

  <h4>Feminizm</h4>

  <p>Bir tek hümanist kadın yazar veya düşünür yoktur. Çünkü kadınlar insanlığın en az yüzde ellisinin ne mal olduğunu çok iyi bilirler.</p>

  <p>* * *</p>

  <p>Kadınların gözünde üstün olmayan hiçbir erkek, gerçekten üstün değildir. Erkeklerin çoğu bu kuralı bildikleri için ezilirler; kadınların&nbsp;çoğu ise bilmedikleri için.</p>

  <p>* * *</p>

  <p>Kadınlar ancak kendilerinden daha zeki ve daha üstün bir erkeğe aşık olabilirler. İnsanlık işte bu yüzden ilerliyor.</p>

  <p>* * *</p>

  <p>Dünya nüfusunu bir nesilde iki misline çıkartmak için on - on beş bin erkek yeterken, kadınların tamamına ihtiyaç vardır.</p>

  <p>Yeni çağ feministlerine göre bu gerçek neyi gösterir?</p>

  <p>1. &nbsp;&nbsp;&nbsp;Bir kadın vücudu her zaman bir erkek vücudundan daha&nbsp;kıymetlidir.</p>

  <p>2. &nbsp;&nbsp;&nbsp;Erkekler her zaman gerektiğinden fazladırlar.</p>

  <p>Yine de üreme, evlilik ve çoğalma işleri, bugün hâlâ erkekler dünyasının bir parçasıdır. Kadınların evlenme teklif edip erkeklerin bunu gözleri ışıldayarak kabul ettikleri gün yeniçağ feministlerinin zafer&nbsp;günü olacak.</p>

  <h5>Erkekler Dünyası</h5>

  <p>Erkekler dünyası derken bu satırları her okuyan erkek kendini bir bok sanmasın. İş köleleri, fakirler, güçsüzler, memurlar ve başarısızlar&nbsp;erkekten bile sayılmazlar. Erkekler dünyası servet, kudret ve şöhret&nbsp;sahibi erkeklerin dünyasıdır. Bu ölçünün dışındaki erkekler de bu&nbsp;dünyanın kadınları sayılır.</p>

  <p>* * *</p>

  <p>Efendilerin gözünde fakir erkeklerin cinsiyeti yoktuı. Onlar Afrika’nın vahşileri, Amerika’nın yerlileri gibidirler. Çıplak bile gezseler kimseyi rahatsız etmezler.</p>

  <p>* * *</p>

  <p>Gelen dünya eğer kölelere ihtiyaç duyarsa, en gönüllü kölelerini kadınlar arasından bulacak. Feminizm onları erkeklerle eşit ücret aldıkları müddetçe en pis işlerde çalıştırmak için can atmaktadır.</p>

  <p>* * *</p>

  <p>Feminizm; erkeklerin egemenliğindeki bir pazarda kadının kadınlığını değil işgücünü, aklını ve zamanını satmaya çalışmasıdıı. Üretime, tüketime ve çalışmaya tapan bir toplumda kadının cinsiyetini bir mal olmaktan çıkartıp, bu sefer bütün varoluşunu bir mal haline getirme gayretidir.</p>

  <p>Eğer bu özgürlük olsaydı, bütün erkekler ezelden beri özgürdür.</p>

  <p>Ekonomik özgürlük yoktur. Sadece farklı efendilere yeni bağımlılıklar vardır. Kocadan kaçan kadın patrona tutulur. Patrondan kaçan müşterilere.</p>

  <p>* * *</p>

  <p>- &nbsp;&nbsp;&nbsp;Kadın 20. Yüzyılda özgürlüğüne kavuştu.</p>

  <p>- &nbsp;&nbsp;&nbsp;Yok yahu! Peki sonra ne oldu?</p>

  <p>- &nbsp;&nbsp;&nbsp;Hiç. İş kölesi oldu.</p>

  <p>* * *</p>

  <p>Feminist kadınlığını sadece düşünür. Oysa bugün en çok ihtiyacı olan şey onu yaşamaktır.</p>

  <p>Erkek ise erkekliğini sadece yaşar. Oysa bugün en çok ihtiyacı olan şey onun üzerine düşünmektir.</p>

  <p>Kadınlar beceremedi. Kim bilir belki erkekler erkekliklerini düşünmeye başladıkları zaman yepyeni bir dünya düşüneceklerdir.</p>

  <h4>Çapkınlık</h4>

  <p>Toplum ne ikiyüzlüdür Yarabbi!</p>

  <p>Kadının çapkınına orospu derler.</p>

  <p>Erkeğin orospusuna ise çapkın.</p>

  <p>* * *</p>

  <p>Kadın çapkınlığını gizlice yapmak ister.</p>

  <p>Erkek ise açıkça.</p>

  <p>Çünkü;</p>

  <p>çapkınlık erkeğe itibar getirir. Kadına ise sadece baş belası.</p>

  <p>* * *</p>

  <p>Çapkınlıkları yüzünden toplum onlara da bir fatura çıkarsaydı, erkekler kadınların bugün yaptıklarından çok daha az çapkınlık yaparlardı. Erkekler korkaktır.</p>

  <p>* * *</p>

  <p>Çapkın erkekler, kadınlarla daha tanışır tanışmaz bir seçim yaparlar -sohbet mi etmeliyim? Kırıştırmalı mıyım? İkisi çok farklı şeylerdir.</p>

  <p>* * *</p>

  <p>Güzel olmayan bir kadının sohbetini dinlemek, başkalarının rüyalarını veya asit ve ecstasy triplerini dinlemek kadar sıkıcıdır.</p>

  <p>Bir kadın güzelse gözlerinin içine bakarak hiç konuşmadan sadece dinleyin. Mümkün oldukça becerebildiğiniz kadar az konuşun. Çirkin&nbsp;ise yine gözlerinin içine bakarak anlatın, açıklayın, ayrıntılara girin,&nbsp;konuyu genişletin - hatta hatta nasihat bile edin - nasıl olsa kaybedecek hiçbir şeyiniz yok.</p>

  <p>* * *</p>

  <p>Sabahları sevimsiz uyanan kadınlar beş para etmezler. Erkeklere gelince; sabahları sevimli uyananları beş para etmezler.</p>

  <p>* * *</p>

  <p>Bütün çapkınlar bunu bilir - çapkınlığın mahşer günü sabahıdır.</p>

  <p>* * *</p>

  <p>Çapkınlık görecelidir. Çapkın bir kadını elinde tutabilen bir erkek her sene birkaç düzine kadınla yatan bir erkekten çok daha çapkındır.</p>

  <p>* * *</p>

  <p>Çapkın bir erkeğin bütün sırrı kendi içindeki kadınını çok iyi tanımasıdır. Çapkın bir kadının ise meslek sırrı falan olmaz. Erkeklerin ne istediğini ve ne kadar çabuk istediğini herkes bilir.</p>

  <p>* * *</p>

  <p>Çapkın kadınların çoğu aslında şefkat çapkınıdırlar - seks değil.</p>

  <p>Ya çapkın erkekler?</p>

  <p>Onların çoğu da özgüven çapkınıdırlar - seks değil.</p>

  <p>Hiçbir erkek yatmamam gereken bir kadınla yattım diye üzülmez. Bu kadınların pişmanlığıdır.</p>

  <p>Hiçbir kadın bir erkeğe delice bağlandım diye üzülmez. Bu da erkeklerin pişmanlığıdır.</p>

  <p>İşte bu yüzden bir erkek ancak yatmadan önce terk edilirse kendini kötü hisseder; bir kadın ise yattıktan sonra.</p>

  <p>* * *</p>

  <p>Yattıktan sonra terk edilen bütün erkekler “bir artı daha” diye düşünürler.</p>

  <p>Yattıktan sonra terk edilen bütün kadınlar ise “bir eksi daha.”</p>

  <p>* * *</p>

  <p>Erkekler neden orospuya giderler?</p>

  <p>Erkek orospuya kendi yalnızlığını kutlamak için gider.</p>

  <p>* * *</p>

  <p>Peki ya kadınlar neden çapkınlara giderler?</p>

  <p>Yalnızlıklarının yasını tutmak için.</p>

  <p>* * *</p>

  <p>Terkedilmiş bir kadın kadar rahat elde edilen kadın yoktur. Bütün zamparalar bu fırsatları kollarlar.</p>

  <p>Terkedilmiş kadınların ilk çektikleri silah, şuhluklarıdır.</p>

  <p>* * *</p>

  <p>Sahipsiz ve efendisiz kalmış bir kadının kendim piyasada mal gibi hissetmesi o kadar katlanılmaz bir aşağılanmadır ki, gider en olmayacak adama sırf bu duygudan kurtulmak için verir.</p>

  <p>* * *</p>

  <p>Yeni aşık olmuş bir kadın güzelliğini kazanır ama şuhluğunu kaybeder. Çünkü artık ortalıkta kırıştırmasına gerek kalmaz.</p>

  <p>* * *</p>

  <p>Çapkın bir erkek nadiren büyük bir aşk aramaktadır. Çapkın bir kadın ise çoğu zaman büyük bir aşktan kaçmaktadır.</p>

  <p>İşte bu yüzden erkeklerin çapkınlıkları kronik bir hastalıktır. Kadınlarınki ise geçici bir delilik.</p>

  <p>* * *</p>

  <p>İntikam için aldatan kadın hep pişmandır; seks için aldatan erkek ise hep doyumsuz.</p>

  <p>Her önüne gelenle düşüp kalkmanın bize öğreteceği tek şey insan hafızasının zayıflığıdır. Bir müddet sonra herkes ya birbirini andını ya&nbsp;da birbirine karışır.</p>

  <p>Eroinman çapkına sormuş:</p>

  <p>- Zevkli mi?</p>

  <p>-Yok yahu, demiş çapkın. İlk zamanlar haz veren bir oyundu; şimdi ise haz vermeyen bir kâbus ve rezil bir bağımlılık.</p>

  <p>* * *</p>

  <p>Erkekler arasında çapkınlık hiçbir zaman bu çağdaki kadar popüler olmamıştı.</p>

  <p>Neden?</p>

  <p>Çünkü artık çapkınlık erkeğin erkekliğini yaşadığı son sığınaktır.</p>

  <p>* * *</p>

  <p>Hani nerede Kahramanlar, Yoldaşlar ve Arkadaşlar?</p>

  <p>Hani nerede halatlara hep birlikte asılan uşaklar?</p>

  <p>Tozdan çatlamış dudaklar, nasırlı eller, kocaman ayaklar Omuz omuza cesaret soluyarak dizildiğimiz saflar&nbsp;Bir yaban domuzunun peşinde at sürdüğümüz sabahlar&nbsp;Hani neredeler?</p>

  <p>Hani nerede o yeleleri uçuşan atlar, uzun gölgeli kargılar, korkutan tolgalar?</p>

  <p>Büyük gökler, yiğit düşmanlar ve kapkara zırhlar Hani nerede ateş? Nerede davul? Nerede iksirler?</p>

  <p>Ve evreni her sefer yeniden kuran ilahiler Hani şimdi neredeler?</p>

  <p>Evet çapkınlık, erkeğin erkeklini yediği son sığmalrtır. Onu da</p>

  <p>elimizden almaya çalışıyor Sadakat denilen bir Büyük Yalanı durmaksızın sokuşturan Katolik Evlilikler.</p>

  <h4>Evlilik</h4>

  <p>Hayat doya doya çapkınlık yapmak için ne kadar kısadır Yarabbi; huzurlu bir evlilik için ise ne kadar uzun.</p>

  <h5>Erkek İçin Evlilik (Eskiden)</h5>

  <p>Önce orospularla yatar, sonra iyi aile kızları ile evlenirdik.</p>

  <h5>Şimdi</h5>

  <p>Önce iyi aile kızlarıyla yatıp, sonra orospularla evleniyoruz Allah kahretsin.</p>

  <h5>Kadın İçin Evlilik</h5>

  <p>Eskiden önce sevgilimizle, sonra kocamızla, sonra da başkalarıyla yatardık.</p>

  <p>Şimdi önce başkalarıyla, sonra da sevgilimizle yatıyoruz.</p>

  <p>Ama yine de evli değiliz Allah kahretsin.</p>

  <p>* * *</p>

  <p>Sosyetik kızlarımızın bir çoğunun, orta halli ailelerimizin ve kasabalı dini bütün kızlarımızın hemen hepsinin namus ve bekaretlerini satışa sunmaları ile profesyonel bir fahişenin silikonlu göğüslerini,&nbsp;uzun bacaklarını ve iş bilir dudaklarını satışa sunması arasında ne fark&nbsp;var?</p>

  <p>1. &nbsp;&nbsp;&nbsp;Birisinin masumiyet ve bekaret sattığı yerde, öbürü sadece&nbsp;vücudunu satmaktadır.</p>

  <p>2. &nbsp;&nbsp;&nbsp;Silikonlu fahişe çok daha iyi bir ticaret yapmaktadır.</p>

  <p>Kadınların en çekici yaşlan önce on beş-yirmi beş, sonra otuz beş-kırk beş arasıdır. Çünkü bu yaşlarda koca ile ilgili hiçbir endişeleri yoktur.</p>

  <p>Ya koca aramamaktadır, ya kocasıyla mutludur, ya da kocasından bıkmıştır.</p>

  <p>* * *<br /></p>

  <p>Kadınlar evlenmeden önce hiç tahmin etmediğimiz gibi, evlendikten sonra ise tam tahmin ettiğimiz gibi çıkarlar.</p>

  <p>* * *<br /></p>

  <p>Kadınların dırdırları, huysuzlukları ve geçimsizlikleri yüzünden kimse ama kimse boşanmaz. Bu yüzden çoğunlukla evlenilir.</p>

  <p>* * *<br /></p>

  <p>Kainatta kadın dırdınnın daralta daralta bir deliğe döndüremeyeceği kadar geniş bir mekan yoktur.</p>

  <p>* * *<br /></p>

  <p>Karı-koca arasına girilmez.</p>

  <p>Neden?</p>

  <p>Çünkü bulunacak pek bir şey yoktur. Hudut boyları gibidir orası. Tel örgülerin ufuklara kadar uzandığı mayınlarla döşenmiş bir kuru&nbsp;boşluk.</p>

  <p>Bekarlar için evlilik, yalnızlık ile kölelik arasında bir seçimdir. Evliler için ise çoğu zaman her ikisidir.</p>

  <p>* * *</p>

  <p>Bekarlık tek kişilik bir hücredir.</p>

  <p>Evlilik iki kişilik.</p>

  <p>Seçin.</p>

  <p>* * *</p>

  <p>Bekarlık çekilir çile değildir. Kadınlarla konuşmanız gerekir sık sık. Bir de her gece bir yerler bulup çıkmalısınız. Ama evlilik daha beterdir. Bu sefer evli kadınlarla konuşmanız gerekir sık sık ve her gece&nbsp;bir yerlere davetlisinizdir artık.</p>

  <p>* * *</p>

  <p>Kışlalaı, mahpushaneler ve evlilikler sadece iyi huyluların huylarını değiştirir.</p>

  <p>* * *</p>

  <p>Bekarlığında huzuru ve neşeyi bulamamış erkek asla evlenmemelidir. Evliliğinde mutlu olmayı becerememiş erkek de asla boşanmamalıdır. Erkekler bu önermelerin tam tersini uyguladıkları için hayatlarının her döneminde perişan olurlar.</p>

  <p>* * *</p>

  <p>Erkekler evlenirken özgürlüklerini kaybettiklerini iddia ederler. Aslında bütün kaybettikleri çapkınlık özgürlükleridir. O kadar.</p>

  <p>Evlilik üç türlüdür. Ya iki zaaf evlenir, ya iki çıkar, ya da iki aşk.</p>

  <p>Çıkar ve zaaf evlilikleri, çıkarlar ve zaaflar değişmediği müddetçe sürer. Aşk evlilikleri ise; aşklar, çıkarlar ve zaaflara dönüşene kadar...</p>

  <p>* * *</p>

  <p>Toplumun en fakirleri ile en zenginleri evlilik konusunda çok iyi anlaşırlar - her iki sınıf da çıkarları için evlenirler. Bakmayın siz ayak&nbsp;takımının ve sosyetenin apayrı sosyal felsefeleri olduğuna - pratikleri&nbsp;hep aynı dili konuşur.</p>

  <p>Bir küçük farkla ama. Köylüler, işçi sınıfı ve ayak takımında evlilik erkeğin kârıdır; sosyetede ise her zaman kadının.</p>

  <p>* * *</p>

  <p>En yüksek sosyetede ve en çukur mahallede değerler aynıdır:</p>

  <p>Erkeğin işi; kadının eşi.</p>

  <p>O kadar.</p>

  <p>* * *</p>

  <p>Evlilik Hıristiyanlığa benzer. Bir zavallılar, fakirler, güçsüzler ve köleler ideolojisidir. Mecbur ve muhtaç olduğumuz için evleniriz.</p>

  <p>* * *</p>

  <p>Fakir bir adam için karısı sahip olduğu tek şeydir.</p>

  <p>Fakirler muhtaç oldukları için evlenirler. Zenginler ise korkak.</p>

  <p>* * *</p>

  <p>Yaşlılar ne der?</p>

  <p>“Aman oğlum akıllıysan evlenme.”</p>

  <p>Aptalca bir laf.</p>

  <p>Akıllıysan evlenme!</p>

  <p>Hepimiz üç aşağı beş yukarı akıllı gibiyiz. Doğrusu şu olmalıydı:</p>

  <p>Güçlüysen evlenme.</p>

  <p>Sıkarsa.</p>

  <p>* * *</p>

  <p>Hiçbiı evlilik aşk evliliği kadar riskli değildir. Çünkü aşk evliliğinde kazancımız veresiyedir. Çıkarlara dayanan ticari evliliklerde ise peşin. İşte bu yüzden ticari evliliklerde bütün gecikmeler tehlikelidir.&nbsp;Aşk evliliklerinde ise hayırlı.</p>

  <p>* * *</p>

  <p>Aşk bir hastalıktır; aşk evliliği ise tarafların ancak iyileşince birbirlerini tanıyacakları bir hayaletler nikahıdır.</p>

  <p>* * *</p>

  <p>Hayatta her şeyden önce huzur ve güvenlik arayanlar aynı şeyleri aıayanlaıla evlensinler. Çünkü aşk evlilikleri hiç onlara göre bir şev&nbsp;değildir.</p>

  <p>Uyumlu çiftler dresaj atlarına benzerler. Çünkü uyum gibi görünen çoğu zaman çiftlerin birbirlerine yıllardır uyguladıkları çok katı bir&nbsp;terbiyeden başka bir şey değildir.</p>

  <p>Mahmuz, baldır ve kamçı ile dizginlenenlerin ahenkli tırıslarını, toplu dörtnallarını ve mükemmel baş boyunlarını imrenerek seyrederiz.</p>

  <p>* * *</p>

  <p>Evliliğin aşkı öldürdüğü söylenir. Bu akılcıların tipik düz çizgili neden - sonuç yanılmalarından biridir. Doğrusu şöyledir: aşkın beklenen ölümünün evlilik sırasında gerçekleşmesi sık rastlanan bir tesadüftür sadece. Aşkın ömrü zaten kısadır, ölümü de hep ama hep&nbsp;doğal nedenlerdendir.</p>

  <p>* * *</p>

  <p>Erotik aşk bütün düşmanlarını yenebilir. Dil, din, sınıf ve kültür farklılıklarını, aile ve mahalle baskısını, her şeyi.</p>

  <p>Ve evlenilir.</p>

  <p>Şimdi aşkın önünde bir tek engel kalmıştır - zaman.</p>

  <p>Evlilik, aşk ve zamanın büyük bir düellosudur.</p>

  <p>,* * *</p>

  <p>Sihirli kelime “bir müddettir”. Aşk; sevgi ve şehvetin bir müddet beraber oturdukları bir sarhoşlar ve deliler evidir. Ancak eve daha&nbsp;bağlı olan taraf sevgidir. Şehvet arada bir dolanmak ister.</p>

  <p>* * *</p>

  <p>Senede en az bir kere birbirinden boşanan ve en az sekiz dokuz hafta birbirinden ayrı yaşayan çiftlerin evliliği daha uzun sürer.</p>

  <p>* * *<br /></p>

  <p>Evlilik denilen aşkla zamanın bu büyük düellosunda aşkın en zayıf silahı şehvettir. Çünkü şehvetin ömrü aşktan da kısadır. Üstelik dengesiz bir silahtır da. Sık sık tutukluk yapar.</p>

  <p>Zaman denilen canavarın önüne aşklarını sadece şehvet silahıyla donatmış olarak çıkartan çiftler kolaylıkla haklanırlar. Zamanın harcaması gereken enerji en fazla beş senedir. Çoğu zaman da on-on beş ayda koparıverır aşıkların kafalarını. &nbsp;</p>

  <p>Doğanın amacı mutlu evlilikler değildir.</p>

  <p>Bol çocuktur.</p>

  <p>İşte bu yüzden işin daha başında çuvallarız.</p>

  <p>Ne mutluluğumuz ne de evliliğimiz Doğanın umurunda değildir.</p>

  <p>* * *</p>

  <p>Ya çamurdan yaratmaya devam etmeliydi Tanrı bizi teker teker ya da rüzgara saldığımız polenler ve tohumlarla bir yerlerden bitivermeliydik...</p>

  <p>Hem Tanrı hem Doğa, insan neslinin devamı konusunda gerçekten çok kötü çuvallamışlar</p>

  <h4>ihanet Oyunları</h4>

  <p>Gerçekten sadık olduğumuz yegâne anlar delice aşık olduğumuz anlardır. Ondan sonra ise ya sadık görünürüz ya da fırsat bulamayız.</p>

  <p>* * *</p>

  <p>İnsan hep değişeceğim diye söz verir. Ama bu sözlerin hiçbir teminatı yoktur. Tam tersine kişinin geçmişi bu sözleri tamamen değersiz kılar. Ama aşıklar çok kötü tüccarlardır. Piyasada beş paraya kırdıramayacakları senetleri ne bedeller ödeyerek kabul ederler.</p>

  <p>* * *</p>

  <p>“Değişeceğim” sözü ilişkilerimizi düzeltmekte kullandığımız bir bozuk paradır.</p>

  <p>* * *</p>

  <p>Sadakat ihanettir.</p>

  <p>Nasıl mı?</p>

  <p>Canım çeker ama yapamam.</p>

  <p>Yani?</p>

  <p>Yani sana sadık kalırken kendime ihanet ederim.</p>

  <p>Yani?</p>

  <p>Yani sadakat ihanettir.</p>

  <p>Kadınlar özgürlük ve bağımsızlıklarını her şeyin üstünde tutan erkeklere gerçekten aşık olurlar. Kadın erkeğinin kendisine bağlanmasını isterken, bilinçaltında hiçbir kadına asla bağlanmayacak yaratılıştaki&nbsp;erkekleri “gerçek erkek” diye kabul eder. Kadını aşkta perişan eden de&nbsp;içine düştüğü bu paradokstur.</p>

  <p>* * *<br /></p>

  <p>Erkekler de bir gariptir.</p>

  <p>Mesela ben beni aldatmayacağından emin olduğum hiçbir kadına aşık olamam. Buyurun bakalım!</p>

  <p>* * *<br /></p>

  <h5>Kıskançlık</h5>

  <p>Başka kadınlarla yatacağımdan şüphelenen kadın aslında kendinden şüphelenmektedir. Hırsızlar herkesi hırsız sanırlar.</p>

  <p>* * *<br /></p>

  <p>Kıskanç bir kadın huzurumuzu bozar ama gururumuzu okşar. Ve bencil bir aşık için gururu huzurundan her zaman daha önemlidir.</p>

  <p>Kıskançlığımızın temelinde en derininde narsisizm ve bencillikten aşka bir şey yoktur. “Benim ona sahip olduğum şekillerle ve aynı ayrıntılarla bir başkası da ona kolaylıkla sahip olabiliyorsa, benim ne&nbsp;ayrıcalığım kalır ki?” &nbsp;</p>

  <p>Hiç, evet, hiç.</p>

  <p>Sen de öbürleri gibisin.</p>

  <p>Tıpa tıp ayin.</p>

  <p>Hiçbir üstün tarafın, hiçbir özel kıymetin yokmuş.</p>

  <p>Bak o da ne güzel yalıyor.”</p>

  <p>“Bak ona da ne şehvetle kalkıyor.”</p>

  <p>“Bak onun altında da inliyor.”</p>

  <div>
    <p>* * *<br /></p>
  </div>

  <p>ihanetlerde en büyük acıyı bu detayların hayal edilmesi vermez</p>

  <p>Evet, ihanetler bu yüzden çok acıtırlar çünkü, kişiliğimize ve kendimizce biçtiğimiz sahte kıymetimize hakarettirler. Bir güzel uykudan hoyratça uyandırırlar bizi. İşte tam da bu yüzden, ihanetler kendimize&nbsp;daha gerçekçi bir değer biçmemiz için çok kısmetli anlardır. Ama ne gam! Herkes yalanların ve şişirilmiş egoların bir an önce geri gelmesini ister ve ihanet acısının bütün hıncıyla bu sefer kendisi için bir pay kapmak hevesiyle balıklama atlar çapkınlık pazarına.</p>

  <p>Üstelik gerçekten aşık olamayanlar ve hiçbir zaman olamayacaklar aşkın tum sorumluluğunu sadakat sanırlar. Ne büyük yanılgı! Aşkta&nbsp;oysa bir tek sorumluluk vardır.</p>

  <p>Aşk.</p>

  <p>Sadakat, saygı, ihanet, iffet... bütün bunlar o sorumluluğun biraz daha sürdürülmesine yarayan oyunlardır.</p>

  <p>Sevmekten usanmak başkadır; sevmemek başka.</p>

  <p>“Seni hâlâ seviyorum sevgilim. Ama bu aralar sevmekten usandım.”</p>

  <p>Bu dili konuşan aşıklar ne kadar azdır. Kendimizi heı zaman bir papatya falına hapsederiz.</p>

  <p>* * *</p>

  <p>-Sen beni artık sevmiyorsun.</p>

  <p>-Yine başlama n’olur.</p>

  <p>-Al işte, sevseydin böyle konuşmazdın.</p>

  <p>-“Haklısın bir tanem,” der ve kalkar sevgilisine sarılır.</p>

  <p>-Numaracı ben söyledikten sonra kıymeti mi var sanıyorsun?</p>

  <h5>Büyük Aşkların Sonu</h5>

  <p>Seven erkek üç yılda, seven kadın ise yedi yılda bıkar. Aşkın en berbat yanı da aradaki bu dört senedir zaten.</p>

  <p>İşte bu dönemde sadakat ve iffetin şehveti dizginleyeceği sanılır. Oysa...</p>

  <p>İffet şehveti dizginleyinceye kadar, şehvet iffeti orospu götüne çevirir.</p>

  <p>* * *</p>

  <p>İhanetten önce şehvet, ihanetten sonra sadakat konuşur.</p>

  <p>* * *<br /></p>

  <p>Doymuş bir şehvetin istirahatini fırsat bilen sadakat ne yeminler eder.</p>

  <p>Sadakat bağıra çağıra yeminler ederken şehvet yavaşça uyanır, sokulur sevgilisinin ensesine ve başlar fısıldayarak konuşmaya.</p>

  <p>* * *<br /></p>

  <p>Tehlikeli bir ihanet oyununa başlayanlar sanırlar ki sadece kaybederlerse bir bedel ödeyecekler. Halbuki tehlikeli oyunların ters bir kuralı vardır: kazananlar her zaman kaybedenlerden daha çok bedel&nbsp;öderler.</p>

  <p>Üstelik çoğu zaman herkesin ödeyeceği bedel apaçık ortadadır. Tehlikeli oyunları bu kadar cazip kılan ise, bedellerin asla peşin istenmemesidir. Kader, verdiği hazza kıyasla en fahiş bedeli işte bu yüzden&nbsp;ihanet oyuncularından talep eder. Ve oyuncular en ağır senetleri çarçabuk imzalar ve atlarlar sahneye.</p>

  <p>* * *<br /></p>

  <p>En ucuza getirilmiş aşk, bedelini bir başka kadının veya kocanın ödediği aşktır. Böyle bir aşk da ucuzdur doğrusu.</p>

  <h5>Kadının İffeti</h5>

  <p>Beni şehvetle sevdiğin müddetçe sana sadığım.</p>

  <h5>Erkeğin İffeti</h5>

  <p>Seni şehvetle sevdiğim müddetçe, yaptığım kaçamaklar sadakatsizlik sayılmaz.</p>

  <p>Kadının iffeti her zaman erkeğin iffetinden daha az ikiyüzlüdür.</p>

  <p>İffetini tamamen eşinin ona olan sadakatine ve sevgisine endekslemiş kadınlar ve erkekler iffetli sayılmazlar ama iyi tüccardırlar doğrusu.</p>

  <p>* * *</p>

  <p>“Sen beni sevdiğin için sana sadık değilim ben. Ben seni sevdiğim, sadece seni istediğim için sana sadığım.”</p>

  <p>İşte gerçek iffet.</p>

  <p>* * *</p>

  <p>Gerçek iffet mi?</p>

  <p>Ne “Gerçeği?”</p>

  <p>Hele bu yüzyılda!</p>

  <p>İffet fırsatını bulamamış bir şehvetten başka bir şey değildir.</p>

  <p>* * *</p>

  <p>Çirkin bir kadının iffetine asla inanmam. Sahtedir. Çünkü çirkin bir kadının iffeti onun kaderidir - seçimi değil. Gerçek ise eski çağlarda Felsefenin, şimdi ise Bilimin pezevenkliğini yaptığı her önüne&nbsp;gelene veren iki bin beş yüz yıllık bir çaçadır.</p>

  <h5>İtiraflar</h5>

  <p>İhanet oyunlarının en tiyatral anları itiraflarla başlar. İtırafların zamanlaması itirafların özünden daha önemlidir. Çünkü söz yine de&nbsp;sözdür - yani yalanlarla sarmalanmış yepyeni bir doğrumsu. Ama zamanlama söz değildir. Yaşanandır.</p>

  <p>Neden şimdi bu itiraf?</p>

  <div>
    <p>cevabının işaret ettiği ihanet, itiraf edilen</p>
  </div>

  <div>
    <p>Çoğu zaman bu sorunun ihanetten çok daha ağırdır.</p>
  </div>

  <p>* * *</p>

  <p>İnsan yalanını itiraf ederken bile düzinelerle yalan söyler. Detaylar yumuşatılır, sahneler değiştirilir, figüranlar gizlenir. Bazı dostlar aklanır. itirafçılar akıllıdır. Ayrıntıların toplamından ortaya çıkacak manzara itiraf edilen o alelade gerçekten çok daha katlanılmazdır çünkü. Büyük ve asıl yalan hep ayrıntılarda gizlidir. Ve hiçbir zaman, en içten&nbsp;itiraflarda dahi ortaya çıkmasına izin verilmez. Kimse ama hiç kimse gerçeğin tamamına katlanamaz - içimizdeki en mert ve en cesur olanlarımız dahil.</p>

  <p>* * *</p>

  <p>“Çıplak gerçekler müstehcendirler. İşte bu yüzden biraz giydirildikten sonra insan içine çıkarılırlar,”</p>

  <p>diyerek fırladı geldi Şeytan.</p>

  <p>Diz çöktü önüme usulca ve sildi elinin tersiyle gözyaşlarımı&nbsp;okşayıp yanağımı hafifçe&nbsp;fısıldadı:</p>

  <p>Kahpece seven kahpece aldatılır.</p>

  <p>Ya mertçe seven?</p>

  <p>O enayi de mertçe aldatılır.</p>

  <p>İtiraf...</p>

  <p>Yepyeni ufak yalanlar söylenerek anlatılan eski bir yalandır...</p>

  <h5>Kadın Yalanı</h5>

  <p>Yattım ama hiç zevk almadım.</p>

  <h5>Erkek Yalanı</h5>

  <p>Yattım ama hiç zevk almadım.</p>

  <h5>Doğrusu</h5>

  <p>Yatarken çok olmasa bile muhakkak biraz iyidir. Ne kadın ne erkek başka türlü sürdüremezler bu işi - sonraki pişmanlık ve suçluluk&nbsp;duyguları “iyiyi” unutturur sadece.</p>

  <h5>Ne Doğrusu?... Ne Gerçeği?...</h5>

  <p>Ne doğrunun ne de yalanın yüzde yüzü yoktur.</p>

  <p>Ama ben yüzde seksen ve üstüne müteşekkir olmayı; yüzde elli ve üstüne rıza göstermeyi; yüzde otuz ile yüzde elli arasına katlanmayı&nbsp;öğrendim. Yoksa bir tek dostum veya sevgilim kalmazdı yahu.</p>

  <p>Yalan ise yüzde otuz ve altından başlar.</p>

  <p>Gerçekleri hep çok iyi saklarız - kimse merak etmesin. Sırlarımızı ise ele vermeyi işte bu yüzden göze alabiliriz.</p>

  <p>Yine de itiraf etmek için seçilen sırlar, büyük bir aşkın küçük afrodizyaklarıdır. Midede tutulan küçük yalanlar ise zehirleri.</p>

  <p>Üstelik her kendini suçlu hissedenin aynı zamanda pişman olması gerekmez. İyi işlenmiş bir günah suçluluk getirir ama pişmanlık asla.</p>

  <p>* * *</p>

  <p>Kadınlaı. Baştan çıkarıldıktan sonra sizin için ya iffetsiz bir orospu diyecekler ya da kullanılmış bir enayi - umarım orospu derler, çünkü&nbsp;sözde fahişe bir kadın, gerçekten pişman bir kadından her zaman&nbsp;daha mutludur.</p>

  <p>* * *</p>

  <p>Kötü kız olmak ara sıra farkına varılan küçük bir günahtır, “iyi kız” olmak ise her zaman büyük bir pişmanlık.</p>

  <p>Erkekler: Sizin için ise ya edepsiz diyecekler ya- da beceriksiz. Umarım edepsiz derler. Çünkü edepsizlik gizlice kıskanılan bir ayıptır, beceriksizlik ise açıkça lanetlenen bir yüzkarası.</p>

  <p>* * *</p>

  <p>Günahkârlıkla enayilik arasında bir seçim yapıldığında kadınların günahkârlığı seçmeleri akıllılıktır. Edepsizlikle beceriksizlik arasında&nbsp;bir seçim yapıldığında ise erkeklerin edepsizliği seçmemeleri enayiliktir.</p>

  <p>* * *</p>

  <p>Erkekler ve kadınlar affetmek ve unutmak konusunda da biraz farklıdırlar. Erkek çabuk unutur ama asla affetmez. Kadın derhal&nbsp;affeder ama asla unutmaz.</p>

  <p>Aslında erkekler de unutmazlar; sadece hatırlarına getirmezler.</p>

  <p>Kısaca: İhanetleri kimse unutmaz. Kimi hatırına getirir. Kimi getirmez - getirenler mutsuz olurlar o kadar.</p>

  <p>* * *</p>

  <p>Unutmak değil - çünkü bu mümkün de değildir. Ama hatırlamamaya çalışmak - işte bu hayatta erken kazanılması gereken iyi bir meziyettir.</p>

  <p>* * *</p>

  <p>İtiraf ederiz. Neden mi?</p>

  <p>Çünkü biz de aynı suçu işlemişizdir.</p>

  <p>Affederiz. Neden mi?</p>

  <p>Çünkü biz de aynı suçu işleyebilirdik.</p>

  <p>Unuturuz. Neden mi?</p>

  <p>Çünkü biz de aynı suçu işleyeceğiz.</p>

  <p>* * *</p>

  <p>“İhanetlerde savunmasız bir özür affedilmeye en layık olanıdır,” demişti bir arkadaşım.</p>

  <p>“Ne affetmesi! Ne özrü! Ne suçu...Ne günahı!” diye patladığımı hatırlıyorum. (O gün işime öyle geldiği için)</p>

  <p>* * *</p>

  <p>Dostum</p>

  <p>Sen bensin.</p>

  <p>Saydam insanlar bazen kendilerine çok ince bir zırh çekeı ek ayna-laşırlar. Bu dostlarına verebilecekleri en büyük hediyedir.</p>

  <p>İşte dostum... sen bensin...</p>

  <p>(O gün işime öyle geldiği için).</p>

  <p><a id="bookmark0"></a>* * *<br /></p>

  <p>Erkeklerin kıskançlığı biraz daha farklıdır. Erkek ihanet eden kadınını kıskanmaz; öbür herifin talihini, cazibesini, neşesini ve keyfini kıskanır. Erkeklerin kıskançlığı kadınlarına duydukları güvensizlikle&nbsp;ilgili değil, kendi erkekliklerine duydukları güvensizlikle ilgilidir.</p>
</body>
</html>
