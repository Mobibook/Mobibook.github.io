<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>Yüksek Sosyete</h3>

  <p>Sosyete kimseleri aramak istemeyen ama herkes tarafından aranmak isteyenlerin buluşma yeridir.</p>

  <p>* * *</p>

  <p>Sosyete garip bir yerdir - ya kimse kimseyi sevmez - ama hep beraberdirler - ya da herkes herkesi çok sever - ama nedense asla&nbsp;beraber olmazlar.</p>

  <p>* * *</p>

  <p>Dostlar mı dediniz?</p>

  <p>Dostlar...</p>

  <p>Onlar hayatımızın en güzel anlarını kıskanırlar; en kötü anlarını yargılarlar; arada kalanları ise hiç umursamazlar.</p>

  <p>Dostlarımız hakkında yargılarımızın çok azı iyidir.</p>

  <p>Onlar da iyi olmazlardı, çıkarlarımız olmasa.</p>

  <p>* * *</p>

  <p>Sosyetede bütün dostluklar perakendedir. İhtiyacınız kadarını gündelik fiyatlarla, ve peşin ödeyerek alırsınız. Kimse dostluğunu toptan&nbsp;vermez size.</p>

  <p>* * *</p>

  <p>Sosyetede dostlar ikiye ayrılır.</p>

  <p>Canımız sıkıldığında aradıklarımız ve canımızı sıkanlar...</p>

  <p>Canımızı sıkanlar ise canları sıkıldığında bizleri arayanlardır.</p>

  <p>* * *</p>

  <p>Yüksek sosyetede insanlar dörde ayrılır.</p>

  <p>Arkanızdan kötü konuşan seviyesizler.</p>

  <p>Arkanızdan iyi konuşan sinsiler.</p>

  <p>Önünüzde kötü konuşan kabalar.</p>

  <p>Ve önünüzde iyi konuşan yalakalar.</p>

  <p>* * *</p>

  <p>Aslında sosyetede herkes birbiri hakkında her şeyi bilir. Yine de duyunca biraz şaşırmış gibi davranmak gerekir. İhtimal bu ya gerçekten bilmediğimiz bir detayı duyduğunuz zaman ise bu sefer hiç şaşırmamış gibi davranmak gerekir.</p>

  <p>* * *</p>

  <p>Sosyeteyi asla şok edemezsiniz. Çünkü, eğer hâlâ şok olan insanların arasındaysanız orası sosyete değildir.</p>

  <p>* * *</p>

  <p>Yüksek sosyetede iltifatların ve hakaretlerin de doğası farklıdır. Mesela güzel bir kadının güzelliğini, akıllı bir kadının ise aklını övmek iltifat değildir - çok ince bir hakarettir. Güzel bir kadın akıllı olduğunu, akıllı bir kadın ise hoş veya şık olduğunu işitmek ister. Çirkin bir kadına ise her iltifat hakaret gibi gelir. Muhakkak bir iltifat gerekiyorsa sadece çocuklarını övmek en akıllıcasıdır.</p>

  <p>....<br />
  <br />
  Sosyetik orospulara gelince...</p>

  <p>Eski bir düsturdur herkes bilir, yüksek sosyetede tüm orospulara hanımefendi gibi davranmak gerekir.</p>

  <p>Bayılırlar bu çok eski numaraya.</p>

  <p>Ne centilmen adam!</p>

  <p>Bütün sosyetik hanımefendilere de orospu gibi davranmak gerekir. Yine bayılırlar bu birincisinden de bayat numaraya.</p>

  <p>Ne hergele adam !</p>

  <p>* * *</p>

  <p>-Bir milyon dolara benimle yatar mısınız hanımefendi?</p>

  <p>-Ne münasebet! Siz beni ne sanıyorsunuz?</p>

  <p>-Kaltak! Elli dolara bir düzerim seni Kasımpaşa’dan bağırdığını duyarlar.</p>

  <p>-Pis herif...! Ne zaman?</p>

  <p>* * *</p>

  <p>Yüksek sosyetede doğal ve içten bir nezaket, duruma göre nasıl bir edepsizlik edilmesi gerektiğini çok iyi bilmektir.</p>

  <p>* * *</p>

  <p>Ahlâk mı?</p>

  <p>Ahlâk bir Doğru değildir bir pozdur sadece.</p>

  <p>Ahlâk denilen Faşizmin baskısından kurtulmanın en kolay yolu ona şeklen uymak ve bildiğini okumaktır. Ahlâksızların en akıllıları&nbsp;böyle yaparlar.</p>

  <p>* * *</p>

  <p>“Sosyete dünyayı üç sınıfa ayırır,” diye kışkırttı yoktan görünen usta yorumcu.</p>

  <p>Efendiler, köleler ve kâhyalar.</p>

  <p>Efendiler ve kölelerin kim olduklarını herkes bilir.</p>

  <p>On bin yıldır bu konuda bir ilerleme yok.</p>

  <p>Kâhyalara ise bu çağda, “nazikçe” profesyonel yönetici deniliyor.</p>

  <p>ve fısıldadı</p>

  <p>o hiç kısılmayacak sesiyle;</p>

  <p>“Tarihte Kötü, hiç bu çağdaki kadar nazik olmamıştı”.</p>

  <p>* * *</p>

  <p>Nazik olun. Ve her zaman terbiyeli konuşun. Çünkü bu alemde nezâket ile yapamayacağınız hiçbir kötülük yoktur.</p>

  <p>* * *</p>

  <p>Sosyetede Egoistlerin en büyük hilesi nezâkettir. On sekizinci yüzyılda da Aristokrasi, hiçbir gerçek gücü kalmadığı halde sadece şık bir dekor ve kibar tavırlarla Avrupa’yı bir yüzyıl ekstradan yönetmiştir.</p>

  <p>* * *</p>

  <p>Ahlâk ve Nezâket kurallarına şeklen değil içtenlikle uyanlar ise sosyeteden derhal aforoz edilirler - çünkü sosyetedeki en temel nezaket kuralını ihlal etmişlerdir: - “Asla ama asla can sıkmayacaksın.”</p>

  <p>* * *</p>

  <p>Sosyetede can sıkmamanın altın kuralı “sohbet ederken hiçbir konu üzerinde beş dakikadan fazla durmamaktır,” denilir. Oysa bu bir&nbsp;kural değildir - sosyetenin doğasıdır. Çünkü sosyetede ne üzerinde&nbsp;beş dakikadan fazla konuşulacak bir konu vardır, ne de bir konuyu&nbsp;beş dakikadan fazla sürdürebilecek bir kafa.</p>

  <p>* * *</p>

  <p>Alçakgönüllülük, yüksek sosyetede bir zaaf kabul edilir. Sosyetede popüler olmanın yolu, snop bir tavırla doğru götleri yalamaktır.</p>

  <p>* * *</p>

  <p>Sosyetede her snop kendinden daha büyük bir snop tarafından aşağılanmak ister. Bu snopların birbirlerine verdikleri gizli hediyelerdir.</p>

  <p>* * *</p>

  <p>Yalnız bu aralar snoplaşmaktan ziyade, sıradan gibi görünen bir “cool” olmak çok moda.</p>

  <p>Herkesin ya narsisist ya da megaloman bir olağanüstüler olmaya çalıştığı çağımızda beklenen bir tepkiydi bu.</p>

  <p>Sıradan insanlara gelince, hepsi aslında can sıkarlar.</p>

  <p>Sıra dışılar ise mide bulandırırlar.</p>

  <p>Aralarındaki yegâne fark budur.</p>

  <p>Yine de sosyete, mide bulantısını her zaman can sıkıntısına yeğleyenlerin buluşma yeridir.</p>

  <p>* * *</p>

  <p>Siyasette ve iş dünyasında bir sahtekâr bir dürüstle karşılaştığı zaman çok şaşırır, çünkü o herkesi kendisi gibi bilir. Sosyetede ise bir narsisist başka bir narsisist ile karşılaştığı zaman çok şaşırır, çünkü o&nbsp;kendini herkesten başka biliyordu.</p>

  <p>* * *</p>

  <p>Yüksek sosyete çıkmanın girmekten çok daha zor olduğu yegâne klüptür. Bir kere düştünüz mü bu çukura, ne yapsanız sizi bu klüpten&nbsp;atmazlar. Rezaletler ve skandallar yerinizi daha da sağlamlaştırır. “Bir&nbsp;tek gizli kurtuluş yolu biliyorum,” diye fısıldadı Şeytan, “İçlerinde olmanıza&nbsp;rağmen tekrar içlerine girmeye çalışıyor gibi görünmek. Hemen kapıya&nbsp;korlar adamı.”</p>

  <p>Bu kulübün ihlali affedilmez yegâne kuralı, “asla ama asla müracaat etmemektir”.</p>

  <p>* * *</p>

  <p>Sosyete zenginlerin buluşma yeri değildir.</p>

  <p>Sosyete, olduklarından çok daha zengin görünmeye çalışan nakitsiz budalalarla, olduklarından çok daha fakir görünmeye çalışan gerçekten çok zengin akıllıların buluşma yeridir.</p>

  <p>Sosyetede aptalı oynayan akıllının işi, akıllıyı oynayan aptalın işinden çok daha zordur.</p>

  <p>Çünkü....</p>

  <p>Akıllılar için en zor şey aptalların seviyesine inmektir. Nedense aptallar için de en zor şey budur - kendi seviyelerine inmek.</p>

  <p><a id="bookmark0"></a><a href="#footnote1">1</a></p>

  <p><a id="footnote1"></a><sup><a href="#bookmark0">1</a></sup> <a id="footnote1"></a><sup><a href="#bookmark0">1</a></sup></p>
</body>
</html>
