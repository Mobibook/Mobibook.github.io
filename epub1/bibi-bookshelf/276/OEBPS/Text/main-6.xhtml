<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>Efendiler Sefaleti</h3>

  <p>İşadamları çalışarak kaybettikleri hayatın bütün lezzetlerini, çalışarak kazandıklarıyla bir gün tekrar satın alabilecekleri umuduyla çalışırlar. İşte bu yüzden toplumun en uyanık geçinen enayileridirler.</p>

  <p>* * *</p>

  <p>Eskiden köleler itilerek kakılarak, yollarda kah yürütülerek kah bekletilerek çalıştırılırlarmış ki efendileri zevk-ü sefa içinde, harpler,&nbsp;avlar ve maceralarla oyalanarak, saraylar ve tapmaklar inşa ederek&nbsp;yaşasınlar. Bugün ise efendiler de köleleri gibi sabah yedi akşam yedi&nbsp;eşekler gibi çalışıyorlar. Hiç olmazsa bir tarafın hep kazandığı bir&nbsp;ihtişamdan, ortak paylaşılan bir sefalet içine düşüldü.</p>

  <p>* * *</p>

  <p>Kapitalizmin başardığı tek gerçek eşitlikte, kaderin cilvesine bakın ki aynı komünizmdeki gibi oldu - Sefalette Eşitlik !</p>

  <p>* * *</p>

  <p>Zengin - fakir, Efendi - köle, Emir veren - emir alan... Bugün herkes tüketmeye çalıştığı nesnelerin üretiminde çalıştırılarak tüketilen birer nesnedir. Biri iki milyon dolarlık bir villa için çalıştırılmaktadır,&nbsp;diğeri iki bin dolarlık kullanılmış bir araba için. Sistem için bugün&nbsp;herkes - köle olsun, efendi olsun - hem üretici hem de tüketici olarak&nbsp;iki ucundan yakılmış bir mumdur.</p>

  <p>* * *</p>

  <p>Şehir trafiğinde sıkışmış işine yetişmeye çalışan bir mercedesliyle, halk otobüsünün içindeki kara kalabalıklar, kalkınmanın ve endüstrileşmenin karabasanında eşitlenmişlerdir- Bu imtiyazsız yaşanan bir&nbsp;kâbustur. Mülkiyet esasına dayanan ekonomik ve siyasi sistem, geçmiş&nbsp;çağlarda olduğu gibi efendi - köle, emir veren - emir alan ayrıcalığını&nbsp;muhafaza ediyor. Ama ilk defa bu çağda ayrıcalığın imtiyazları yok&nbsp;olmuştur.</p>

  <p>* * *</p>

  <p>Zenginler ve fakirler ilk defa bu çağda benzer sefil duygular çekiyorlar: gelecek korkusu, para endişesi, başarısızlık kaygısı ve çok çalışma gereği...</p>

  <p>* * *</p>

  <h4>Yirmi Birinci Yüzyılda Ayrıcalık ve İmtiyaz</h4>

  <p>Herkes kendini farklı hissetmek istiyordu bu çağda...</p>

  <p>Başarıyorlar da doğrusu.</p>

  <p>Range Roverlar, Paris’te akşam yemekleri, şık villalar, yatlar ve çiftlikler...</p>

  <p>Ama kimse imtiyazlı değil.</p>

  <p>İşte bu yüzden bu kadar sefil ve fakir gözüküyor şu ayrıcalıklı zenginler.</p>

  <h4>Örnek : Efendiler ve Haremleri</h4>

  <p>Harem, tarihin her döneminde efendilerin en vazgeçilmez imtiyazıydı. Çünkü şehvetsiz ve neşesiz bir efendinin efendiliği beş para etmezdi. Köle efendisine gıpta ile bakmalı;onu üstün görmeli ve kıskanmalı. Yoksa ne diye saygı duysun, itaat etsin adama... Sadece sopa zoruyla olmaz bu işler.</p>

  <p>Birbirinden cazip kadınlardan kurulu bir haremi yoksa efendinin, dolu dolu attığı kahkahaları, fütursuz ve pervasız kaprisleri, şımarıklıkları, vurdumduymazlığı, hiç nedensiz zulümleri yoksa ve bütün&nbsp;bunlar onun en doğal hakları olarak kabul edilmezse kim takar efendileri? Kim inanır yalnız kendi gibi yiyen ve sıçan değil, aynı zamanda kendi gibi düşünen, yaşayan, çalışan, didinen, türlü sıkıntılar ve&nbsp;kaygılar içinde çırpınan bir efendinin efendiliğine ?</p>

  <p>Kimse.</p>

  <p>İşte böyle seslendi yine şu dizginsiz sözlerle&nbsp;aydınlıklar ağartan.</p>

  <p>Dayanamadım sordum ben de:</p>

  <p>“Çağımız zenginlerinin hiç mi ayrıcalıkları yok?</p>

  <p>Orman kenarlarındaki villalarından atlarla çıkarak gezebilen yine onlar.”</p>

  <p>“Hayır” dedi usta yorumcu, “Üç yüzyıl önceki efendilerin de, üç bin yıl önceki efendilerin de efendilikleri ata binebildikleri için meşru&nbsp;idi. Oysa günümüz efendileri için bu, ancak çalışma ve çabayla meşrulaştırabildikleri bir efendiliğin lüks yan ürünleridir. Böyle olunca da&nbsp;ata binmek veya avlanmak tüm kutsallığım yitirerek hafta sonu hobilerinin yavanlığına iniyor. Çağımızın efendileri ayrıcalıklarını nedense hak etmek istiyorlar. Yurdumuzun en zengin ailelerinin torunlarının her gün işe gitmeleri ve aynı iş köleleri gibi ancak hafta sonları&nbsp;ata binmeleri bu yüzdendir. İşte bu nedenle onların ayrıcalıkları imtiyazsızdır. Ruhsuzdur. Yavan, alelade ve bayağıdır. Bana göre sefalettir.”</p>

  <p>* * *</p>

  <p>Bu çağda zengin çocuklarına da bir haller oldu. Zengin olmaları yetmiyor onlara; zenginliklerini hak ediyormuş gibi görünmek için çalışıyor gibi görünüyorlar. Servetlerinin keyfini süreceklerine yahut&nbsp;eski çağlarda olduğu gibi kitap ve resim toplayacaklarına, “başarılı”&nbsp;kabul edilmek için yırtınıyorlar. Oysa eski asırlar tüm kültürel ihtişamlarını aylak ve serseri zengin çocuklarına borçluydular.</p>

  <p>“Başarı” çağımızın en büyük dayatması.</p>

  <p>Aylak bir keyif ise yüzkarası.</p>

  <p>Haz ve lezzet mi?</p>

  <p>Onlar sadece dinlenirken yani tatillerde veya çalışmadan arta kalan “boş” saatlerde tadılmasına müsamaha edilen küçük günahları...</p>

  <p>* * *</p>

  <p>“Zenginleri eleştirmenin en iyi yolu onların budalalıkları ile alay etmektir” dedi Şeytan. “Felsefi teoriler, siyasi ideolojiler, sosyal açıklamalar hele ahlâki yorumlar onları asla acıtmaz. Paralarını nasıl kazandıklarını eleştirmeyin - nasıl harcadıklarını eleştirin - sinirden kıpkırmızı olurlar- uykuları kaçar.”</p>

  <p>“Birkaç örnek fısıldayayım kulağına istersen,” dedi Şeytan.</p>

  <p>Son yıllarda şehrin semalarında birer iktidar sembolü olarak dikilen her gökdelenin tepesinde yarı iktidarsız bir holding patronu oturur.</p>

  <p>Yaratıcılığın gerçek alanı olan sanatta yeteneksiz olan karıları ise ya dekoratör olurlar ya da antikacı.</p>

  <p>Sığ bir entelektüelliğin telafisi her zaman eski kitap koleksiyonculuğudur; kof bir ruhun şifası ise antik eser.</p>

  <p>* * *<br /></p>

  <p>Sanmayın ki onlar ruhlarının derinliklerinde heyecanlı bir şeyler gizliyorlar. Onların çılgınca bir çabayla bütün gizledikleri "hiç” likleridir -kupkuru, yavan ve bomboş ruhlarıdır. Onun için bu afur tafurlar, gökdelenler, arabalar, evler, tekneler ve egzotik seyahatler. Canlarının sıkıldığı, daha da kötüsü can sıktıkları ortaya çıkmasın diye.</p>

  <p>* * *</p>

  <p>Efendiler, patronlar ve zenginler emirlerinde çalıştırdıkları iş kölelerinden daha sefil bir hayatın içindedirler.</p>

  <p>Neden?</p>

  <p>Çünkü çektikleri sefalet için bir de üste para vermişlerdir.</p>

  <p>* * *</p>

  <p>“Gerçekten çok şanslıyım, çünkü mutsuzluğumu bedavaya getiriyorum,” derdi bir berduş. “Kimileri her gün on iki saat çalışarak ve kucak dolusu dolar harcayarak bu hale geliyorlar”. “Evet ben de herkes kadar keyifsiz ve yalnızım. Ama bunun için ne sabah dokuz akşam&nbsp;beş çalışıyorum ne de üste para veriyorum”.</p>

  <p>Bir berduş cevabını bin Süleyman veremeye...</p>

  <p>* * *<br /></p>

  <p>- &nbsp;&nbsp;&nbsp;“Ne hırslı çocuk. Çok zengin olacak”</p>

  <p>- &nbsp;&nbsp;&nbsp;“Vah vah! Desene hep fakir kalacak.”</p>

  <p>* * *</p>

  <p>Yine de gerçek fakirler fakirliklerinin çilelerine, zenginlerin zenginliklerinin çilelerine katlandıklarından daha iyi katlanırlar. Örneğin, hayatından bezmiş her bin fakirden sadece bir tanesi çıkışı haklı olarak fuhuş veya uyuşturucuda ararken, hayatından bezmiş her bin zenginin en az elli tanesinin bu alemlerin gediklileri olduklarından emin olabilirsiniz. Ama fakir, fuhuş ve uyuşturucunun hiç olmazsa keyfini&nbsp;çıkartır - son damlasına kadar. Zenginin ise canı bunlardan da sıkılmıştır.</p>

  <p>* * *</p>

  <p>Fakirliğe katlanmak daha kolay olmalı - bakıyorum milyonlarca insan her gün sabah yedi akşam yedi sessiz sedasız katlanıyor. Zenginliğe&nbsp;katlanmak ise çok daha meşakkatlidir - haftada bir seans psikoterapi,&nbsp;iki seans aerobik ve yedi gram kokainle ancak ayakta durabiliyorlar.</p>

  <p>* * *</p>

  <h4>Zengin Mahalleleri</h4>

  <p>Fakir mahallelerinde cinayet, fuhuş, uyuşturucu, kaçakçılık, hırsızlık, gasp, soygun ne ararsanız vardır. Zengin mahallelerinde ise hem bunlar hem de can sıkıntısı, değersizlik, yalnızlık, depresyon, kaygı ve&nbsp;korku vardır.</p>

  <p>* * *</p>

  <p>Dışarıdan gelecek tehlikelere karşı kapısını silahlı bir bekçinin tuttuğu her mekan, dışarıya çıkma özgürlüğünün de engellendiği bir mekandır.</p>

  <p>Hakkaniyet her zaman yerini bulur.</p>

  <p>Zenginin milyonlarca dolar üste para ödeyerek; özgür sokaklar, neşeli meydanlar, edepsiz çıkmazlar yerine, kapılarını kameralı, silahlı&nbsp;ve telsizli güvenlik görevlilerinin tuttuğu evlerde ve kamplarda yaşamaya mecbur olması Tanrı’nın çok ince bir adaletidir.</p>

  <p>Toplama kampları ve gettolar tarihte sadece zenciler, Yahudiler ve zenginler için kuruldu. Bunların içinde en bahtsızları kendi kamplarını kendileri kurdukları için zenginlerdir.</p>

  <p>* * *</p>

  <p>Ne garip, dünyada cennetler çeşit çeşittir.</p>

  <p>Ama cehennemler hep aynı.</p>

  <p>* * *</p>

  <p>Sağlıklı bir toplumda evler özentisiz, dekorasyonsuz, hatta çirkin; şehirler ise olağanüstüdür.</p>

  <p>Sağlıksız bir toplumda ise evler olağanüstüdür; şehirler sıradan hatta çirkin.</p>

  <p>“En keyif aldığım çağ olan eski Yunan’da dekoratif ve mimari ilgi tamamen kamusal mekanlara yönelmişti,” diye anlatmaya başladı Büyük Tarihçi. “Özel mekana çok az değer verilirdi. O şanslı insanlar şehirlerinin tapınakları, tiyatroları, agoraları, stoaları, gymnasıumları ile&nbsp;övünürlerdi. En zenginlerinin bile evleri bir avlu etrafına dizilmiş sıra&nbsp;odacıklardı. Ortak yaşanılan şehrin güzelliği önemliydi. En keyifsiz&nbsp;çağ olan sizde ise tam tersidir”.</p>

  <p>* * *</p>

  <p>Sahip olduğumuz toprak parçasının altı arzın merkezine, üstü evrenin sonsuzluğuna kadar devam ettiği için bir matematikçi gözüyle tüm mülkler boyut olarak eşittirler. Kıtıpiyos bir toprak parçasına sahip olabilmek işte bu yüzden bu kadar önemlidir - sistemin eşit haklara sahip bir parçası yapar adamı. Tapu şerefli bir insan, hak sahibi bir&nbsp;vatandaş ve itibarlı bir yurttaş olmanın en önemli anahtarıdır.</p>

  <p>Adaletin temeli mülktür aslında. Tersi doğrudur diyenler ne siyaset biliyorlar, ne tarih ne de matematik.</p>

  <p>“Mülkün temeli Adalet” değildir. Kudrettir, Zordur.</p>

  <p>Ama Adaletin temeli mülkiyettir.</p>

  <p>* * *</p>

  <p>Sistemin temeli Mülkiyettir.</p>

  <p>Kaba inşaatı Devlettir.</p>

  <p>Çatısı Rüşvettir.</p>

  <p>İnsan hakları, Düşünce özgürlüğü ve Demokrasi ise dekorasyonu.</p>

  <p>* * *</p>

  <p>Eski Yunanlılar köleliği hiç yadırgamazlardı.</p>

  <p>Sizler de Mülkiyeti.</p>

  <p>Böyle dedi uzaklaştı karanlıklar kaldıran.</p>

  <h4>Tekrar Efendiler Sefaleti</h4>

  <p>Eski çağların efendileri mülkiyetleriyle kudretlerini teyit ederken keyiflerinden zerre kadar fedakârlık yapmadılar. On sekizinci yüzyıl&nbsp;Avrupa Aristokrasisinden geriye kalanlara bakın - etrafı meşe korularıyla çevrili geniş çayırlı araziler, muhteşem bir mimari, Barok kiliseler ve saraylar...</p>

  <p>Ya bu tüccarlardan, tellallardan, aracı, komisyoncu, büyük esnaf, tekstilci, tefeci, bankacı, genç işadamı ve doğal hayatı koruma dernekleri başkanlafından geriye ne kalacak? Dekorasyon dergileri, business&nbsp;class uçak biletleri, pahalı müzik setleri ve internet parolaları - bayağı&nbsp;ve sefil bir yaşamın bayağı ve sefil kırıntıları.....</p>

  <p>* * *</p>

  <p>Eskiden köle takımının çektiği sefalet ve acılar bazı duyarlı efendileri isyan ettirirdi. Tolstoy, Engels, Gandhi, Kropotkin, bu tip&nbsp;hassas ruhlu efendilerdir. Kölelerin sefaleti ise benim hiç umurumda&nbsp;değil. Müstahaktır eşeklere çeksinler! On bin yıldır bir türlü akıllanamayan; her dönem yeni oyunlarla kandırılan aptalı bulduğum yerde&nbsp;ben de sömürürüm.</p>

  <p>Hayır! Benim isyanım kölelerin değil efendilerin çektikleri sefalet yüziindendir. Bir zengin efendinin kendi sözde imtiyazlı sınıfının çektiği&nbsp;sefalet yüzünden isyan etmesi, yirminci yüzyılın paradokslarından biri&nbsp;olsa gerek. Türdeşlerimin bu kadar haz ve lezzet yoksunu, neşesiz,&nbsp;kültürsüz ve her anlamda fakir bir yaşamı hak etmediklerini düşünüyorum. Yanlarında çalıştırdıkları iş kölelerinden hiç de farklı olmayan&nbsp;bir çalışma temposu içinde didinmelerine, yine emirlerinde çalışan&nbsp;profesyonel yönetici denilen kahyâlarından farklı olmayan bir başarı&nbsp;ve kendini gösterme hırsı içinde yanıp tutuşarak onca nevroz ve hatta&nbsp;psikoz içinde eziyet çekmelerine dayanamıyorum.</p>

  <p>Böyle konuştu işte</p>

  <p>hep var olanların en yürek kandıranı.</p>

  <p>Ve kışkırttı yine şu kibirli sözlerle:</p>

  <p>“Kölelerin sefaletinde şaşacak ne var? - böyle gelmiş böyle gidecek nasıl olsa.</p>

  <p>Yirminci yüzyılda reklam pohpohlamaları, taksitli satışlar ve Tüketim Tanrıçasının diğer bütün cilveleri ile yine kandırılıyor biçareler.”</p>

  <p>Evet, kölelerin sefaletinde şaşacak ne var?</p>

  <p>Ama türdeşim, arkadaşım ve ortaklarım olan efendilerin bu yüzyılın ikinci yarısından itibaren çektikleri gönüllü sefalet beni hayretten hayrete düşürüyor. Çünkü bu yeni! Çünkü bu tarihte ilk defa!</p>

  <p>* * *</p>

  <p>“Eğer zenginler bu kadar sefil, neşesiz, mutsuz ve hödük iseler, herkesi zengin yapmak istemenin ve bunun için harcanan bu kadar&nbsp;emeğin anlamı ne?” diye sordum.</p>

  <p>Bin dereden su getirmeden, evelemeden gevelemeden,&nbsp;şişirmeden kafaları,&nbsp;karşılık verdi anında&nbsp;şu küstah ve iddialı sözlerle;</p>

  <p>“Hiçbir anlamı yok. Sen sistemin bir anlam peşinde koştuğunu mu sanıyorsun ?” Ve haykırdı:</p>

  <p>“Parlamenter demokratik kapitalizm kadar yalnız kölelerine değil, efendilerine de bu denli kaba, zalim ve riyakâr davranan bir sistem tarihte hiç görülmemiştir.”</p>

  <p>* * *</p>

  <p>Sevinç, neşe, haz, huzur, coşku, istek ve keyif vermiyorsa yanlıştır. Hayatın, Yaşamın, Hakikatin dayandığı yegâne temel, tek esas budur.</p>

  <p>Kapitalizm Yanlıştır ve Kötüdür. Neden?</p>

  <p>Çünkü efendilerinin bile neşesini kurutmuştur.</p>

  <p>‘Bakın,” dedi akıl çelen Büyük İlahiyatçı; “Tanrının orijinal fikri Adem, Havva ve Cennet’ti. Çuvalladınız ve kovuldunuz... Bunun üzerine Tanrı, neredeyse cennet kadar güzel olan paleolotik dünyayı size&nbsp;bağışladı. Tekrar çuvalladımz. Rahman ve Rahim olan bu sefer Nuh’un gemisini hazırladı sizler için. Şimdi soruyorum Allah’ın hakkı sizce&nbsp;üç müdür değil midir?</p>

  <p>İşte bütün mesele.”</p>

  <p>Böyle seslendi işte</p>

  <p>gök gözlü meleklerin en haset saçanı ve devam etti&nbsp;şu densiz sözlerle:</p>

  <p>“Dünyanın kanseri İşadamlarıdır.</p>

  <p>Çünkü ancak kanser hücreleri beslendikleri organizmayı harap ederek çoğalırlar.”</p>

  <p>Büyümek için büyü Çoğalmak için çoğal&nbsp;İlerlemek için ilerle&nbsp;Kalkınmak için kalkın</p>

  <p>Kapitalizmin ve Kanserin ideolojileri birbirlerinin tıpatıp aynısıdır.</p>

  <p>* * *</p>

  <p>“Benzer illetlerin benzer şifaları olmalı. Kapitalizmin şifasını da ekonomik ve sosyal reformlarda değil ruhsal ilaçlarda aramalısınız,”&nbsp;diye fısıldadı Şeytan. Gelen yüzyıllarda sistemi yaşatacak olanlar ekonomistler ve sosyologlar değil kimyagerler ve psikiyatristler olacak.</p>

  <p>Daha mutlu olmak mı?</p>

  <p>Ne çok şey istiyorsunuz yahu ?</p>

  <p>Daha da mutsuz olmanızı nasıl engelleriz.</p>

  <p>Sistem için bütün mesele budur.</p>

  <p>Devrim mi?</p>

  <p>Hadi canım.</p>

  <p>Laroxyl, Tofranyl, Diazem ve Lithium Xanax, Prozac, Seroksat ve Valium</p>

  <p>Bunlar “Kötü”ye daha rahat uyum sağlayabilmeniz için sistemin ürettiği meşru uyuşturuculardır. Beyin kimyanızın ince ayarı tamam&nbsp;olup düz bir çizgiye gelince de, biraz Ecstasy ile çizgiyi aşıp neşeleneceksiniz. Sistemin size verdiği tek şans budur.</p>

  <p>* * *</p>

  <p>İnsanlığın kurtuluşu mu ?</p>

  <p>Daha kapsamlı hapların elinden geçecek.</p>

  <p>Ecstasy, Prozac ve Viagra küçük birer denemeydiler sadece.<sup>(1)</sup></p>

  <p>......<br /></p>

  <p>böyle döküldü ağzından tek tek<br /></p>

  <p>kafasında bir zamandır dokuduğu belli sözler.</p>
</body>
</html>
