<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-42</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x5" xml:lang="tr-TR">
  <div class="Basic-Text-Frame">
    <p class="split"></p>

    <p class="anabaslik" id="_idParaDest-43">YOL TÜRKÜLERİ</p>

    <p class="paragraf">“Hereke’den çıktım yola,</p>

    <p class="paragraf">Selâm verdim sağa sola,</p>

    <p class="paragraf">Haydi, benim bu dünyaya garip gelmiş şairim,</p>

    <p class="paragraf">Yolun açık ola!”</p>

    <p class="bos"></p>

    <p class="paragraf">İzmit sokakları yaprak içindeydi;</p>

    <p class="paragraf">Başımda, unutamadığım şehrin havası;</p>

    <p class="paragraf">Dilimde hep oraların şarkıları;</p>

    <p class="paragraf">Ellerim ceplerimde,</p>

    <p class="paragraf">Bir aşağı, bir yukarı.</p>

    <p class="paragraf">Sonbahar;</p>

    <p class="paragraf">İzmit sokakları yaprak içindeydi.</p>

    <p class="bos"></p>

    <p class="paragraf">“İzmit’in köprüsü betondur beton,</p>

    <p class="paragraf">Nasıl kadrin bilmez yanında yatan,</p>

    <p class="paragraf">Sensin gece gündüz gözümde tüten.</p>

    <p class="paragraf">Yüreğim yanıktır, ciğerim delik,</p>

    <p class="paragraf">Of of, kemirir bağrımı of, ince hastalık.”</p>

    <p class="bos"></p>

    <p class="paragraf">Arifiye!</p>

    <p class="paragraf">Şoför durdu, Enistütü Mektebi, dedi.</p>

    <p class="paragraf">Süleyman Edip bey müdürün adı.</p>

    <p class="paragraf">Bir yol da burada duralım;</p>

    <p class="paragraf">Ellerinde nasır, yüzlerinde nur,</p>

    <p class="paragraf">Yarına ümitle yürüyenlere</p>

    <p class="paragraf">Bir selâm uçuralım.</p>

    <p class="bos"></p>

    <p class="paragraf">“Ada yolu kestane</p>

    <p class="paragraf">Aman dökülür tane tane.”</p>

    <p class="bos"></p>

    <p class="paragraf">Ada demek, Adapazarı demek;</p>

    <p class="paragraf">Kadehler şişe olur Çark’ın başında;</p>

    <p class="paragraf">Zaten efkârlısın,</p>

    <p class="paragraf">Ayağını denk al, şekerim.</p>

    <p class="bos"></p>

    <p class="paragraf">“Hükümat önünden geçtim,</p>

    <p class="paragraf">Oturdum bir kahve içtim,</p>

    <p class="paragraf">Hendek’te bir güzel gördüm,</p>

    <p class="paragraf">Yavuklumdan vazgeçtim;</p>

    <p class="paragraf">Hendeğin yolları taştan,</p>

    <p class="paragraf">Sen çıkardın beni baştan.”</p>

    <p class="bos"></p>

    <p class="paragraf">Sabahları erken kalkılıyor yolculukta;</p>

    <p class="paragraf">Doğan güneşe karşı,</p>

    <p class="paragraf">Dertler biraz daha unutulmuş,</p>

    <p class="paragraf">Gurbete biraz daha alışılmış,</p>

    <p class="paragraf">Yapılacak işler düşünülüyor.</p>

    <p class="bos"></p>

    <p class="paragraf">“Düzce yolu düz gider,</p>

    <p class="paragraf">Aman bir edalı kız gider.”</p>

    <p class="bos"></p>

    <p class="paragraf">Düzce’deyim Yeşil Yurt otelinde.</p>

    <p class="paragraf">Otelin önü çarşı,</p>

    <p class="paragraf">Salepçiler salep satar otele karşı.</p>

    <p class="yildiz">&gt;</p>

    <p class="paragraf">Yine dertli geçirdim geceyi,</p>

    <p class="paragraf">Şarkılar, türkülerle:</p>

    <p class="bos"></p>

    <p class="paragraf">“Evlerinin yüzü aşı boyası,</p>

    <p class="paragraf">İnsaf bilmez yüreğine acı değesi,</p>

    <p class="paragraf">Duyduğumdan beterini duyası.”</p>

    <p class="bos"></p>

    <p class="paragraf">Alışamıyacak mıyım,</p>

    <p class="paragraf">Unutamıyacak mıyım?</p>

    <p class="paragraf">Güneşten sonra yattım,</p>

    <p class="paragraf">Güneşten önce kalktım;</p>

    <p class="paragraf">Pencereden dışarıya şöyle bir baktım:</p>

    <p class="paragraf">Ufuk, yeşil yeşil, ağarıyordu.</p>

    <p class="paragraf">Sevgilim, dedim,</p>

    <p class="paragraf">Dördüncü uykudadır şimdi;</p>

    <p class="paragraf">Galata Köprüsü açılmak üzeredir;</p>

    <p class="paragraf">Kül rengi sulara</p>

    <p class="paragraf">Kirli bir gün ışığı dökülecektir.</p>

    <p class="paragraf">Çatanalar, mavnalar, kayıklar,</p>

    <p class="paragraf">Limanda sıra bekliyen gemilerin arasında</p>

    <p class="paragraf">İnsanlar hayat mücadelesinde;</p>

    <p class="paragraf">Adamlar, kadınlar, çocuklar;</p>

    <p class="paragraf">Ellerinde yemek çıkınları,</p>

    <p class="paragraf">Rejiye giden işçi kızlar.</p>

    <p class="bos"></p>

    <p class="paragraf">“Benden selâm olsun Bolu Beyi’ne,</p>

    <p class="paragraf">Çıkıp şu dağlara yaslanmalıdır;</p>

    <p class="paragraf">Ok gıcırtısından, kalkan sesinden,</p>

    <p class="paragraf">Dağlar seda verip seslenmelidir.”</p>

    <p class="bos"></p>

    <p class="paragraf">Hey, hey!</p>

    <p class="paragraf">Hey dağlar, hey dağlar, Bolu’nun dağları, hey!</p>

    <p class="paragraf">Savulun geliyorum, hey Bolu beyleri!</p>

    <p class="paragraf">Böyle olur yüksek yerin rüzgârı;</p>

    <p class="paragraf">Böylesine söyletir insanı.</p>

    <p class="bos"></p>

    <p class="paragraf">Yokuş çıkar, döne döne;</p>

    <p class="paragraf">Yokuştan bir Döne çıkar;</p>

    <p class="paragraf">İsa Balı’nın ardından</p>

    <p class="paragraf">Hanoğlu Kocabey çıkar;</p>

    <p class="paragraf">Ayvaz çıkar, Hoylu çıkar;</p>

    <p class="paragraf">Bir yardan Köroğlu çıkar:</p>

    <p class="paragraf">“Hemen Mevlâ ile sana dayandım,</p>

    <p class="paragraf">Arkam sensin, kalem sensin, dağlar hey!”</p>

    <p class="bos"></p>

    <p class="paragraf">Kır At’a nal mı dayanır?</p>

    <p class="paragraf">Dağlar uykudan uyanır,</p>

    <p class="paragraf">Yer gök kızıla boyanır.</p>

    <p class="paragraf">Bu dağlardan geçmedinse,</p>

    <p class="paragraf">Bu sulardan içmedinse,</p>

    <p class="paragraf">Yaşadım deme be, ahbap.</p>

    <p class="paragraf">El dayanmaz, diş dayanmaz pınar başlarında</p>

    <p class="paragraf">Kavaklar yatar, boylu boyunca.</p>

    <p class="paragraf">Ovaya kereste indiren arabalardan</p>

    <p class="paragraf">Ses gelir, inceden ince:</p>

    <p class="yildiz">&gt;</p>

    <p class="paragraf">“Arabalar yük indirir ovaya,</p>

    <p class="paragraf">Arabacı değnek vurur düveye,</p>

    <p class="paragraf">Başın döner, bakamazsın havaya.”</p>

    <p class="bos"></p>

    <p class="paragraf">Arabacı nasıl kıyar düvesine?</p>

    <p class="paragraf">Varı yoğu bir çift öküzü,</p>

    <p class="paragraf">Gelinlik bir kızı,</p>

    <p class="paragraf">Üç tane kuzu;</p>

    <p class="paragraf">Her şey ateş pahasına.</p>

    <p class="bos"></p>

    <p class="paragraf">Korozman yaptık yolda posta ile.</p>

    <p class="paragraf">Canım posta, gülüm posta,</p>

    <p class="paragraf">Selâm götür eşe dosta.</p>

    <p class="bos"></p>

    <p class="paragraf">Şehirliden vilâyete ilâm verilmiş,</p>

    <p class="paragraf">Belediye meydanına radyo kurulmuş;</p>

    <p class="paragraf">Verdiğimiz haberlerin özeti...</p>

    <p class="paragraf">Falan filân;</p>

    <p class="paragraf">Bir teneke benzin aldık karaborsadan,</p>

    <p class="paragraf">“Dayan!” dedik.</p>

    <p class="bos"></p>

    <p class="paragraf">Gerede’nin yolu,</p>

    <p class="paragraf">Reşadiye gölü.</p>

    <p class="paragraf">Bir göl ki...</p>

    <p class="paragraf">İnsanın şair olup şiir söyliyeceği geliyor.</p>

    <p class="bos"></p>

    <p class="paragraf">“Akşam oldu yine bastı kareler.”</p>

    <p class="paragraf">Oturdum sırtın üstüne.</p>

    <p class="paragraf">Geçmiş günleri düşündüm.</p>

    <p class="paragraf">Askerdim, Adilhan köyündeydim;</p>

    <p class="paragraf">Böyle bir akşamdı yine;</p>

    <p class="paragraf">İçimde yine İstanbul hasreti,</p>

    <p class="paragraf">Dalmış düşünmüştüm:</p>

    <p class="bos"></p>

    <p class="paragraf">“Bu dağlar Koru dağları değil,</p>

    <p class="paragraf">Bu köy Adilhan köyü değil;</p>

    <p class="paragraf">Ne şu değirmen Ferhat ağanın,</p>

    <p class="paragraf">Ne de bu türkü hazin;</p>

    <p class="paragraf">Ne açım, ne susuz,</p>

    <p class="paragraf">Ne de gurbet elde yalnız.</p>

    <p class="paragraf">Hele güneş bir çekilsin,</p>

    <p class="bos"></p>

    <p class="paragraf">Gideceğim bir ahçı dükkânına</p>

    <p class="paragraf">Bu akşam da orada içeceğim;</p>

    <p class="paragraf">Hele şu Haliç vapuru</p>

    <p class="paragraf">İskeleye yanaşsın,</p>

    <p class="paragraf">Yolcular çıksın hele;</p>

    <p class="paragraf">En güzel saati şimdi Eyüp’ün.”</p>

    <p class="bos"></p>

    <p class="paragraf">Haydi yavrum, yolcu yolunda gerek.</p>

    <p class="yildiz">&gt;</p>

    <p class="paragraf">Nihayet görüntü Ibrıcık köyü.</p>

    <p class="paragraf">– Selâmün aleyküm kahveci dayı!</p>

    <p class="paragraf">– Aleyküm selâm, evlât,</p>

    <p class="paragraf">Bir hastamız var, makine bekliyor.</p>

    <p class="paragraf">Bir hastaları varmış, makine bekliyor.</p>

    <p class="paragraf">Gübre kokuyor kahvenin peykeleri.</p>

    <p class="paragraf">Herkesin derdi başka;</p>

    <p class="paragraf">Memleket, hemşeri?</p>

    <p class="paragraf">Sinop.</p>

    <p class="bos"></p>

    <p class="paragraf">“Uy neyimiş neyimiş, aman aman,</p>

    <p class="paragraf">Kaderim böyle imiş,</p>

    <p class="paragraf">Yâr üstüne yâr sevmek, aman aman,</p>

    <p class="paragraf">Ateşten gömleğimiş.”</p>

    <p class="bos"></p>

    <p class="paragraf">“Gerede’ye vardık, günlerden pazar</p>

    <p class="paragraf">Kaldırımlarında yosmalar gezer;</p>

    <p class="paragraf">Bilmem, bu gurbetlik ne kadar uzar.</p>

    <p class="paragraf">Yüreğim yanıktır, ciğerim delik,</p>

    <p class="paragraf">Of of, kemirir bağrımı of, ince hastalık.”</p>

    <p class="bos"></p>

    <p class="paragraf">Zonguldak yolundayız.</p>

    <p class="paragraf">Dağların tepesinden,</p>

    <p class="paragraf">Birdenbire denizi göreceğiz.</p>

    <p class="paragraf">Denizi gökle bir göreceğiz.</p>

    <p class="paragraf">Şimal rüzgâriyle öpüşeceğiz.</p>

    <p class="paragraf">O yolcu, biz yolcu,</p>

    <p class="paragraf">Şimal rüzgârları gelecek uzaktan.</p>

    <p class="paragraf">Güneşli bir günde,</p>

    <p class="paragraf">Masmavi göreceğiz Karadeniz’i.</p>

    <p class="paragraf">Balkaya’dan Kapuz’a kadar,</p>

    <p class="paragraf">Karış karış biliriz biz bu şehri;</p>

    <p class="paragraf">Eki’nin çiçekli bahçeleri</p>

    <p class="paragraf">Rıhtıma kömür taşıyan vagonlariyle;</p>

    <p class="paragraf">Paydos saatlerinde yollara dökülen</p>

    <p class="paragraf">Soluk benizli insanlariyle.</p>

    <p class="yildiz">.................................</p>

    <p class="paragraf">“Siyah akar Zonguldağın deresi;</p>

    <p class="paragraf">Yüz karası değil, kömür karası;</p>

    <p class="paragraf">Böyle kazanılır ekmek parası.”</p>

    <p class="bos"></p>

    <p class="paragraf">Gemiler vardı limanda gemiler</p>

    <p class="paragraf">Her biri yeni bir ufka gider.</p>

    <p class="paragraf ParaOverride-6">1945</p>
  </div>
</body>
</html>
