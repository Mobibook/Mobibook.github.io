<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Evet, düşüncesiz olabilirim belki, törensi akşam ziyafetlerinin ortasına çıplak burnumu daldırmış da olabilirim ama onların bu düşmanca dileklerinin katbekat ötesine geçmiş durumdayım ben.</p>
<p class="calibre1">Mevcut bu gün ya da ayya da asırda, her ne zamansa artık, çalışma merkezindeki yerimde hatta bağlanıyorum ve insanlara tükenmezkalem ya da yeni çıkmış bir başka ürün hakkında tüketici tercihlerini soruyorum bağıra çağıra. Bir telefon çağrısı geliyor sistemden. Bir gelen çağrı. Odun kafalı moronun biri bana tam bağırdığı sırada, kulaklıktan bir bip sesi duyuluyor. Bu ses, başka birinin beklemede olduğunu haber veriyor. Bu aramanın yeryüzünden mi yoksa Cehennemden mi geldiğini henüz kestiremiyorum; ayrıca arayanın kimliği gizlenmiş durumda. Odun kafalı moron telefonu kapatır kapatmaz ben Ctrl+Alt+Del tuşlarına basıp hattı temizliyorum ve “Alo?” diyorum.</p>
<p class="calibre1">Bir kız sesi, “Maddy’yle mi görüşüyorum? Sen Madison Spencer mısın?” diyor.</p>
<p class="calibre1">Kim olduğunu soruyorum karşımdakine.</p>
<p class="calibre1">“Benim, Emily’’ diyor kız, “British Columbiadan.” On üç yaşındaki, gerçekten fena halde AIDS’li kız bu. Son aramayı çaldırarak ulaşmış bana. Telefonda, “Sen gerçekten, bildiğimiz anlamda ölü müsün?” diye soruyor.</p>
<p class="calibre1">Tam anlamıyla, bir taş kadar ölü olduğumu söylüyorum kıza.</p>
<p class="calibre1">Emily bu defa, ‘'Arayan numara Missoula, Montana'ya kayıtlı ama...” diyor.</p>
<p class="calibre1">Ona tarife aynı diyorum, değişmez.</p>
<p class="calibre1">Kız, “Eğer seni tekrar arasam, ödemeli, kabul eder misin?” diye soruyor.</p>
<p class="calibre1">Elbette, diyorum kıza. Çalışırım.</p>
<p class="calibre1">Ve bir “klik” sesi geliyor telefonun diğer ucundan. Söylemeye gerek yok, Cehennem’den kişisel telefon görüşmesi yapmak kesinlikle etik değil ama herkes yapıyor. Benim bir yanımdaki punk çocuk Archer’ın deri ceketli dirseği neredeyse benim yün süveterli dirseğime dokunuyor. Archer bir taraftan yanağına takılı büyük çengelli iğneyle oynarken, kulaklığının mikrofonuna, “...Hayır, ciddi söylüyorum, sesin acayip ateşli geliyor” diyor. “Deri kanserin metastaz yaptıktan sonra, senle ben birlikte takılmalıyız...”</p>
<p class="calibre1">Diğer tarafımda, dirsek temasında olduğum, sivri zekâ Le-onard bomboş gözlerle ileriye bakıyor ve “Kale G5e...” diyor, kulaklığının mikrofonuna.</p>
<p class="calibre1">Başım bir operatör başlığının kıskacında, yani kulaklık bir kulağımı kapatmış, mikrofon da dolanıp ağzımın bir kenarını çevrelemiş halde, koltuğumda otururken, Babette de bir taraftan etrafımda fır dönerek, çantasından çıkardığı manikür makasıyla, saçlarımı eline dolayıp kesiyor ve elinden gelenin en iyisini yaparak yüzümü çevreleyecek şekilde perçemli küt kesim bir saç modeli oluşturmaya çalışıyor. Cehennem’in güzelleri arasına girip sosyalleşecek olmamı bile umursamadan.</p>
<p class="calibre1">Hattım yeniden çalıyor ve mekanik bir ses, “Ödemeli bir aramanız var” diyor.</p>
<p class="calibre1">Ve Kanadalı AIDS’li kız ekliyor: “Emily.”</p>
<p class="calibre1">Bilgisayar soruyor: “Kabul ediyor musunuz?”</p>
<p class="calibre1">Ben yanıt veriyorum: “Evet.”</p>
<p class="calibre1">Hattın öbür ucundan Emily, “Çok acil bir durum olmasa aramazdım” diyor. “Bizimkiler benim yeni bir deli doktoruna görünmemi istiyor. Sence gitmeli miyim?”</p>
<p class="calibre1">Kafamı iki yana sallayarak, “Aklından bile geçirme” diyorum.</p>
<p class="calibre1">Babette saçlarımı arkada toplamaya çalışıyor ve ben kıpırdamadan durmayı beceremediğimden beyaz ojeli tırnaklarıyla deliyor ense derimi.</p>
<p class="calibre1">“Ayrıca seni üç öğün Xanax’la beslemelerine de izin verme” diyorum mikrofona. Kişisel deneyimlerime dayanarak söylüyorum, içini bir terapiste dökmek ve sonra da bu sözde profesyonelin tam anlamıyla bir aptal olduğunu ve en derin sırlarını bir ayağına kahverengi ötekine mavi çorap giyen bir dallamaya açık ettiğini fark etmek kadar insanı kötü hissettiren bir şey yok. Ya da onun H3T Hummer dizel cipinin tamponuna yapıştırdığı “Önce Yeryüzü!” çıkartmasını görmek kadar. Ya da onu burnunu karıştırırken yakalamak kadar. Bu sizin altüst olmuş psişenizin icabına bakmasını beklediğiniz ve şimdi en karanlık dehlizlerinizde dolaşan pek değerli sırdaşınız işe yaramaz hergelenin önde gideniymiş meğer... Konuyu değiştirmek için, Emily’ye AIDS’in ona nasıl bulaştığını soruyorum.</p>
<p class="calibre1">“Nasıl olacak ki?” diye yanıtlıyor. “Son terapistimden, elbette.’</p>
<p class="calibre1">“Değer miydi bari?” diye soruyorum.</p>
<p class="calibre1">Duyulur bir şekilde omuz silkiyor ve “Resmi tarifeye göre çalışan bir terapist için hiç de fena değildi” diyor.</p>
<p class="calibre1">Saçımın yandan inen bir tutamıyla oynuyor, onu parmağımın etrafına doluyor ve sonra da, kemirmek için dişlerimin ucuna doğru götürüyorken, Emily’ye AIDS’li olmanın nasıl bir şey olduğunu soruyorum.</p>
<p class="calibre1">Hattın diğer ucunda gözlerini yuvarladığını duyabiliyorum. “Kanadalı olmak gibi bir şey” diye yanıtlıyor. “Zamanla alışıyorsun.’</p>
<p class="calibre1">Etkilenmiş gibi ses çıkararak, “Vay!” diyorum. “Sanırım, insan her şeye alışabiliyor.’</p>
<p class="calibre1">Sadece laf olsun diye, Emily’ye hiç regl olup olmadığını soruyorum.</p>
<p class="calibre1">“Elbette oldum” diyor Emily. “Şayet bu, vücudunuzdaki virüslerin alıp başını gitmesi ve ilk kanamanızın kadınlığa geçişin büyük bir kutlamasından ziyade donunuza biyolojik olarak zararlı, zehirli bir sıvının akması anlamına geliyorsa...’</p>
<p class="calibre1">Farkında olmadan hâlâ saçlarımı dişliyor olmalıyım ki Ba-bette eliyle vurarak elimi uzaklaştırıyor. Makası gözümün önünde sallayarak sert bir bakış atıyor bana.</p>
<p class="calibre1">Hattın diğer ucundan Emily, “Bana öyle geliyor ki ben ancak öldükten sonra erkeklerle çıkmaya başlayabilirim’’ diyor ve ekliyor: “Corey Haim biriyle görüşüyor mu?”</p>
<p class="calibre1">Cevap vermiyorum, şimdi değil, şu an olmaz; çünkü Cehennem’e yeni gelmiş bir acemi sürüsü geçiyor benim çalıştığım yerin önünden. Henüz gelmiş, tam olarak ölüp ölmedikleri belli olmayan, düzenli bir insan kalabalığı... Çoğunun boynunun etrafında, yapayçiçeklerden bir kolye göze çarpıyor hâlâ. Güneş gözlüğü takmayanların gözünde şaşkın, endişeli bir ifade var. Kolaylıkla şu ya da bu ülkenin tüm nüfusunu oluşturabilecek bir güruh, yeryüzündeki halkların başına şu an itibariyle çok dehşetli bir şeylerin geldiğinin kanıtı gibi duruyor.</p>
<p class="calibre1">Telefonun diğer ucundaki Emily’ye, dehşetli bir şey vuku bulup bulmadığını soruyorum. Mesela büyük bir deprem? Dev bir dalga? Nükleer bir bomba? Bir baraj patladı mı? Boyunlarında kameraları olan ve çoğu canlı renklerde, Hawaii baskılı tişört giymiş, hırpalanmış, şaşkın bakışlı yeni misafirler var burada. Bu insanların hepsi kızarmış güneş yanığı teniyle iftihar ediyor; bazıları burun kemerlerine çinko-oksitli beyaz bantlar yapıştırmış.</p>
<p class="calibre1">Emily yanıt olarak, “Bir yerlerde bir yolcu gemisi faciası yaşanmış; bir zilyon turist kokmuş karides yediği için zehirlenmiş mi ne” diyor. “Niçin sordun?”</p>
<p class="calibre1">“Bir nedeni yok’’ diye yanıtlıyorum.</p>
<p class="calibre1">Kalabalığın içinde, arkalarda bir yerde, tanıdık bir yüz çarpıyor gözüme. Bir oğlan çocuğunun yüzü bu, kalın bir kaşın altında parlayan gözleri ve tarak işlemeyecek kadar sık saçlarıyla.</p>
<p class="calibre1">Kulağımın içinde Emily’nin sesi, “Sen nasıl öldün?” diye soruyor.</p>
<p class="calibre1">“Marihuana’’ diyorum ona. Çok da yakınımda olmayan çocuğun yüzünü inceliyorum hâlâ. “Ama tam olarak emin değilim” diyorum, “biraz kafam iyiydi.’</p>
<p class="calibre1">Yakınımdaki Archer ölmekte olan bir ponpon kızla flört ediyor. Leonard, yaşayan bir mankafayı şah mat ediyor. Patter-son yeryüzündeki birine Raiders’ın bu sene nasıl gittiğini soruyor.</p>
<p class="calibre1">Emily, “Kimse marihuanadan ölmez” diyor, konunun üzerine giderek. “Hayatına ilişkin hatırladığın son ayrıntıyı söyler misin bana?” diye soruyor.</p>
<p class="calibre1">Bilmediğimi söylüyorum.</p>
<p class="calibre1">Bu yeni lanetliler dalgasının ardındaki çocuk yüzünü benden yana dönüyor. Gözlerimiz karşılaşıyor: Huysuz bir ifade, kırışık bir alın. Hırlamaya hazır Heathcliff dudaklar.</p>
<p class="calibre1">Emily, “İyi de seni ne öldürdü?” diye soruyor.</p>
<p class="calibre1">Bilmediğimi söylüyorum.</p>
<p class="calibre1">Uzaktaki oğlan arkasını dönüp uzaklaşmaya başlıyor, yana sıçrıyor ve zikzak çizerek zehirlenmiş turist kalabalığının arasına karışıyor.</p>
<p class="calibre1">Refleks olarak ayağa kalkıyorum ama mikrofonlu kulaklığını beni çalışma masama bağlıyor. Ve omzuma sert bir baskı uygulayan Babette beni tekrar koltuğuma oturtuyor ve saçlarıma makas atmayı sürdürüyor. “İyi de ne hatırlıyorsun?” diye soruyor Emily.</p>
<p class="calibre1">Goran, diyorum ona. Dirseklerime dayanıp, Goran<sub class="calibre5">’</sub>ın yanında, halının üzerine yüzükoyun uzanmış, televizyon seyrettiğimi hatırlıyorum. Halının üzerinde ayrıca, oda servisinin getirdiği, içinde yarısı yenmiş soğan halkaları ve çizburgerler bulunan iki tepsi duruyor. Televizyon ekranında annem görünüyor. Elbisesine pembe renkli göğüs kanseri kurdelesi iliştirmiş ve alkışlar kesilmeye başlarken, “Bu gece özel bir gece, birçok bakımdan. Sekiz yıl önce, bu gece, biricik kızım doğdu...” diyor</p>
<p class="calibre1">Goran’la soğumuş yemekler arasında, otel halısının üzerinde yayılmışken bir anda cinlerimin tepeme çıktığını hatırlıyorum.</p>
<p class="calibre1">Bu benim <span class="calibre2">on üçüncü</span> yaş günüm.</p>
<p class="calibre1">Televizyon kameraları, izleyiciler arasında oturan, yeni implant dişlerini göstermek için gururla gülümserken ışıldayan babama yaklaşıyor.</p>
<p class="calibre1">Ölü ve Cehennem'de olmama ve Kanadadan ödemeli arama kabul ettiğim için suçüstü yakalanmaya hazır olmama rağmen, Emily’ye soruyorum: “İkinci ya da üçüncü sınıfta...” diyorum, “hiç Fransız Öpücüğü Oyunu oynadın mı?”</p>
<p class="calibre1">Emily soruyor: “Bu yüzden mi öldün?”</p>
<p class="calibre1">Hayır, diyorum ona; ama bütün hatırladığım bu oyun.</p>
<p class="calibre1">Ve evet, unutkan ya da inkârcı olabilirim ya da annemin olmamı istediğinden beş yaş daha büyük bile olabilirim ama; bazılarınınki gıda zehirlenmesinden ötürü kusmukla lekelenmiş, Hawaii baskılı tişörtler ve yapay çiçekten kolyeler yığınına bakarken gördüğüm, Cehennemin derinliklerinde kaybolan yüzün erkek kardeşim Goran’ın yüzü olduğundan eminim. Gösterişli tropik yolcu gemisi giyim kuşamının aksine, Goran pembe, cart pembe bir paraşütçü tulumu giymiş ve tulumun göğsünün bir kenarına, üzerinde boydan boya rakamlar dizili bir arma dikilmişti.</p>
<p class="calibre1">Telefonda, hattın öbür ucunda, Emily’nin sesi hâlâ kulaklığımda, “Fransız Öpücüğü Oyunu nedir?” diye soruyor.</p>
<p class="calibre1">Ve sonra öpülesi, bal gibi tatlı, dolgun dudaklı ve cart pembe paraşütçü tulumlu Goran, kalabalığın arasında kaybolup gidiyor.</p>
<p class="calibre1"><span class="calibre2">Orada mısın, Şeytan? Benim ben, Madison. Benim her zaman parlak zekâmla övündüğüm izlenimine kapılma sakın, lütfen. Tam tersine, kendi payıma düşen hatalardanfazlasınıyapmışımdır ben ve Fransız öpücüğünün nasıl birşey olduğuna ilişkin yanlış anlayışım da bunlardan biri sadece.</span></p>
<p class="calibre1">Bana okulumuzda Fransız Öpücüğü Oyunu’nu öğreten, Bayan Orospu Çocuğugillerin Orospusu kızlardan biriydi. Donmak üzereyken neyse ki yalnızca ellerimin derisinin bir kısmını feda ederek kurtulduğum, İsviçre’deki yatılı okulumda bir grup aynı pislik kızla, özellikle üçüyle hep birlikte takılırdık ve hepsi de, babamın Jaguar’ındaki Küresel Konumlanma</p>
<p class="calibre1">Sistemi’ne uygun aynı düz aksanla İngilizce ve Fransızca konuşan, tam anlamıyla Kaltağın Kaltağı, Sürtüğün Önde Gideni ve Motorun En Motoru tiplerdi. Bu kızlar ayaklarının dışına basarak, düz bir çizgi üzerinde yürüyormuşçasına yürür, adeta uzun yıllar bale dersi aldıklarını kanıtlamak isterlerdi. Bu üçü birbirinden hiç ayrılmazdı ve genellikle de oralarını buralarını keserler ya da birbirlerinin kusmasına yardım ederlerdi. Yatılı okul adası evreninde bu tiplerin kötü bir şöhreti vardı.</p>
<p class="calibre1">Bir gün odamda uzanmış, Jane Austen okuyordum ki bu üç kız kapımı çalıp içeri girmek için izin istedi.</p>
<p class="calibre1">Hayır, elbette, annemle babamın sinema müdavimi insanlara yalakalık yapmasına tanık olduğum yılların bir sonucu olarak zaman zaman antisosyal eğilimler sergilediğim olmuştur; ama üç sınıf arkadaşımın yüzüne kapıyı kapatacak kadar kaba değilim. Tabii ki, kibarca <span class="calibre2">Persuasionı</span> bir kenara bıraktım ve bu üç Bayan Fahişelerin Feriştahı’nı içeriye buyur ettim. Kızları benim tek kişilik sade ama rahat yatağıma oturmaları için davet ettim.</p>
<p class="calibre1">İçeri girip oturduktan sonra üçlüden biri, “Fransız Öpücüğü Oyunu’nu biliyor musun?” diye sordu.</p>
<p class="calibre1">“Bornozun nerede?” diye sordu ikincisi.</p>
<p class="calibre1">“Kimseye söylemeyeceğine söz ver” dedi üçüncüsü.</p>
<p class="calibre1">Elbette, meraktan ölüyormuşum gibi yaptım. Dürüst olmak gerekirse, merak da etmiştim doğrusu. Bu arada, istedikleri bornozu verdim ve Orospu Çocuğugiller’den birinin, havlu kumaştan bornozumun kuşağını çekip çıkarmasını seyrettim. Öteki Kancık Kaltak benden yatağımın üzerine sırtüstü yatmamı ve gözlerimi tavana dikmemi istedi. Üçüncü Sürtüğün Önde Gideni bornozumun kuşağını boynuma dolayıp, iki ucunu gırtlağımın tam üzerinde düğümledi.</p>
<p class="calibre1">Gerçek bir ilgiden ziyade nezaket gereği ve içten gelen bir kibarlıkla, bu hazırlıkların oyunun bir parçası olup olmadığını sordum. Fransız Öpücüğü Oyunu’nun. Hepimiz benim küçük odama doluşmuştuk ve koyu renk şort etek, uzun kollu yün süveter, loafer ve soket çoraptan oluşan aynı okul üniforması içindeydik. Hepimiz on-on iki yaşlarındaydık. Ve o gün günlerden, sanırım, salıydı.</p>
<p class="calibre1">“Öylece bekle” dedi, içlerinden bir Pislikgillerden Pislik.</p>
<p class="calibre1">“Çok güzel. .. olacak” dedi öteki Şirretgillerden Şirret.</p>
<p class="calibre1">Üçüncüsü, “Canını yakmayacağız, söz” dedi.</p>
<p class="calibre1">Ben her zaman açık, kırılgan bir doğaya sahip biri olmuşumdur. Ne zaman başkalarının dürtüleri ve gündemleri söz konusu olsa, ben daima aşırı güvenilir biriyimdir. Üç okul arkadaşımdan kuşku duymak benim kitabımda yazmaz; dolayısıyla ben kendimi bu üç kızın direktiflerine teslim ederken onlar da yatağın kenarında, benim etrafımdaki yerlerini aldılar. Kızlardan ikisi sağ ve sol omzumun oraya oturdu. Üçüncü kız ise, ayakucuma otururken, taktığım gözlüğü yavaşça çıkardı gözümden, katladı ve eline aldı. Yanlarda kalan ikisi, boynumun etrafına gevşekçe sarılmış, bornozumun kuşağını birer ucundan tuttu. Üçüncü kız, onlara kuşağı çekmeleri emrini verdi.</p>
<p class="calibre1">Bu anlattığım hikâye, eski hipi, eski rasta, eski punk-rockçı anne babanın çocuğu olmanın doğal sonucu bir tehlikeye işaret ediyor olabilir. Kuşak giderek daha sıkacak şekilde gerilip soluk alıp vermem engellenince, sadece alacağım hava kesilmekle kalmıyor beynime kan akışı da sekteye uğruyordu ve bütün bunlar olurken ben öyle aman aman bir tepki göstermedim. Hatta seyretmekte olduğum tavanı kayan yıldızlar doldururken, yüzümün giderek daha koyu kırmızıya döndüğünü hissederken ve kalbim göğüs kafesinde gümbür gümbür atarken bile, direnmedim. Nihayetinde olup biten bir oyundan ibaretti. İsviçre Alpleri’nin güvenli eteklerinde bir kuytuda konumlanmış, son derece ayrıcalıklı kızların yer aldığı bir yatılı okulda, bir kafadarlar grubu tarafından bana öğretilen bir oyundan ibaret. Bu kızlar, şu andaki mevcut Bayan Fahiş Fahişe ve Bayan Rezilbeyoğlu Rezil sıfatlarına rağmen, bir gün mezun olup Britanya Vogue’unun baş editörü, hadi bilemediniz</p>
<p class="calibre1">ısı</p>
<p class="calibre1">Arjantin’in first lady’si olarak hayata atılacaktı. Adabı muaşeret, protokol ve doğru davranış kuralları her gün başımıza kakılıyordu. Böylesi nazik genç hanımlar asla münasebetsiz bir şey yapmaya yeltenmezdi.</p>
<p class="calibre1">Bu saldırı olurken ben kendimi Frankenstein’daki, çılgın bir bilim adamının yeniden canlandırdığı canavar tarafından haksız yere cinayetle suçlanmış ve ilmik boynuma geçirilip darağacına asılmış masum mürebbiye olarak hayal ettim. Boğulurken, balina kemiğinden, sıkıca bağlanan korseleri hayal ettim. Tüberkülozdan yavaşça gerçekleşen bir ölümü. Esrar tekkesini. Bayıldığımı, kendimden geçtiğimi ve çok aşırı doz afyon ruhu aldığımı gözümün önüne getirdim. Üç kız benim cesur, şövalye ruhlu Ashley Wilkes’a olan aşkımı boğmaya çalışırken, ben Scarlett O’Hara oldum, Rhett Butler’ın güçlü kollarını hissettim ve o an, kıpkırmızı kesilmiş, keskin tırnaklarımı yatak çarşafına geçirmiş bir halde, güçlükle çıkardığım boğuk bir sesle Katie Scarlett O’Hara gibi bağırdım: “Çöz beni, seni aşağılık herif!”</p>
<p class="calibre1">Görüş alanımı, her renkten, kırmızı, mavi ve altınrengi yıldız ve kuyrukluyıldızlar doldururken, odamın tavanı giderek daha yakınıma geliyordu sanki. Bir an için sanki kalbim durdu ve burnum daha az önce çok yüksek görünen, yatak odamın tavanına değecek gibi oldu. Bilincim sanki yatağımı işgal eden kızların tepesinde dönüyor, havada uçuyor ve yukarıdan aşağıya bakıyordu.</p>
<p class="calibre1">Kızlardan birinin sesi duyuldu: “Çabuk ol, öp hadi şunu!” Arkamdan bir yerlerden geliyordu bu ses. Döndüm, yatakta sırtüstü yatan kendimi gördüm; düğümlenmiş kuşak hâlâ sıkıca boynumu kavrıyordu. Yüzüm allak bullak olmuş, betim benzim atmıştı ve omuz başlarımda duran iki kız hâlâ bornozun kuşağını iki ucundan tutmuş, çekiyordu.</p>
<p class="calibre1">Sağımda oturan kız, “Çekmeyi kes artık ve öp şunu!” dedi. Ayaklarımın dibinde oturan üçüncü kız, katladığı gözlüğü açtı ve kendini beğenmiş bir ifadeye bürünmüş yüzüne taktı. Kaşlarını aşağı yukarı oynattı, başını fettan bir edayla sağa sola salladı ve “Bana bakın, hepiniz... Ben siktiri boktan aptal bir film yıldızının şişman, çirkin kızıyım... Benim resmim aptal <span class="calibre2">People</span> dergisinin kapağında çıktı..:’ dedi. Ve bu üç Bayan Sürtük Kızı Sürtük kıkırdadı hep birlikte.</p>
<p class="calibre1">Bana bir dakika, keyfe keder bir mahcubiyet izni verecek olursanız, diyebilirim ki berbat görünüyordum. Yanağım hafifçe şişmiş, kabarmış bir sufleyi andırıyordu. Hafifçe aralık gözlerim, aşırı karamelli krem brulenin cam kadar saydam yüzeyi gibi parlıyordu. Daha da kötüsü, dudaklarım son derece aralıktı ve taze istiridye kadar yeşil dilim kaçmaya çalışıyor-muşçasına ağzımdan dışarıya fırlamıştı. Alnımdan çeneme kadar bütün yüzüm, açık maviden kar beyaza her rengi barındırıyordu. Kenara koyduğum <span class="calibre2">Persuasion,</span> mavi elimin yanında yatağın üzerinde duruyordu öylece.</p>
<p class="calibre1">Tıpkı annemin klavye üzerindeki tuşlara hükmederek hizmetçileri dikizlemesi ve dizüstü bilgisayarından ışıkları ayarlaması gibi, yukarıda gezinip olup biteni gözlerken ne acı ne de endişe duydum. Hiçbir şey hissetmedim. Aşağıdaki üç kız boynumu saran kuşağı çözdü. Kızlardan biri elini başımın arkasına kaydırıp, yüzümü hafifçe geriye yaslarken, öbürü derin bir nefes çekti ciğerlerine ve üzerime eğildi. Dudakları benim mavi dudaklarımı kapladı.</p>
<p class="calibre1">Ve evet, ölümün kıyısından dönme deneyiminin ne olduğunu biliyorum bilmesine de, ben o an için daha çok numaralı gözlüğüm için endişeleniyordum. Hâlâ benim okuma gözlüğümü takmakta olan ve ayaklarımın ucunda oturan kız, “Ye onu, daha sert!” diyordu.</p>
<p class="calibre1">Üzerime çöken kız... ağzıma hava üflerken ben tavandan yere düşüyor, bedenime konuyordum. Kızın dudakları benimkilerin üzerine basınç uygularken, ben bir kere daha, kendimi yatağımın üzerinde yatan bedenimi işgal ederken buldum. Öksürdüm. Boğazım acıdı. Kızların üçü de gülüyordu. Küçük yatak odam ve parçalanmış <span class="calibre2">Wuthering Heights, Northanger</span></p>
<p class="calibre1"><span class="calibre2">Abbey</span> ve <span class="calibre2">Rebecca</span> ışık saçıyor, parıldıyordu. Bütün bedenim öyle bir akıma kapılmıştı ki sanki gecenin ortasında çıplak olarak karlara yatmışım gibi zinde ve gergindi. Her bir hücrem sanki yeni keşfedilmiş bir yaşam enerjisiyle dolmuştu.</p>
<p class="calibre1">Şırfıntıgillerden Şırfıntı’nın teki, soluğunu ağzımın içine dolduran kız, “Buna ‘hayat öpücüğü’ derler” dedi. Soluğu çiğnediği sakızdan dolayı frenküzümü tadındaydı.</p>
<p class="calibre1">Öteki kız, “İşte bu Fransız Öpücüğü Oyunu!” dedi.</p>
<p class="calibre1">“Yeniden denemek ister misin?” diye sordu üçüncüsü.</p>
<p class="calibre1">Mecalsiz ellerimi kaldırıp, soğuk ve titrek parmaklarımla, yeni yeni ritim kazanmış kalbimin üzerine kadar uzanan yumuşak bornoz kuşağının gevşekçe sarılı olduğu boğazıma dokunurken, başımı evet anlamında salladım ve ölgün bir sesle tekrar tekrar, fısıldayarak yanıtladım soruyu: “Evet, evet, evet!” Sanki Bay Rochester’ın yüzüne söylüyormuşçasına, fısıltıyla, “Tanrım, evet!” dedim ve ekledim:“Edward, n’olur, ah, evet!”</p>
<p class="calibre1"><span class="calibre2">Orada mısın, Şeytan? Benim ben, Madison. İnsanlar, dünya küçük, diyor... Bu durumda Cehennem için, eski dostların buluşmayeri diyebiliriz. Gerçekten, herkes beni tanıyor sanki burada; tersi de doğru aslında, ben de herkesi tanıyorum sanki. Yatılı okulun mezunlar buluşması gibi, bütün yaşlı başlı örümcek kafalı herifler buğulu gözlerle kampüsün her yerini yalpalayarak turluyor. Nereye baksam, sanki tanıdık biryüz bana bakıyormuş gibi hissediyorum.</span></p>
<p class="calibre1">Babam bu konuda size, “Dış mekânda çekim yapıyorsan, yağmura hazır olmalısın” diyecektir. Anlamı ise şudur: Kaderin yoluna ne çıkaracağını asla bilemezsin. Bir dakika önce, Kanadalı AIDS’li bir kıza Cehennem’e gelip bana katılması için dil döküyordum; şimdiyse, göğsüne Sosyal Güven-</p>
<p class="calibre1">lik numarası benzeri bir numara dikilmiş, pembe renkli ve seksi bir paraşütçü tulumu giymiş, sevgili Goran’ımı seyrediyorum yukarıdan. Mikrofonlu kulaklığım hâlâ, son moda, küt kesilmiş saçlarımı sıkıca kavramış bir haldeyken, çivileme dalıyorum ve kollarımla hepsi de kendi zehirli kusmuklarına bulanmış, oldukça fazla sayıda şişko, yeni mevta tatilciler denizini yararak yüzmeye başlıyorum. Kısa bir süre sonra, ellerim kamera askıları, güneş gözlüğü ipleri ve yapay çiçekten kolyelere dolanıyor. Hindistancevizi kokulu ucuz bronzlaşma kremlerinin sümüksü denizinde neredeyse boğulacak gibi oluyorum ve avazım çıktığı kadar bağırıyorum: “Goran!” Soluk soluğa kalmış bir halde, gıda zehirlenmesinden ötürü buraya gelmiş turistleri ite kaka ilerlerken, bir yandan da, “Bekle beni, Goran! Lütfen bekle!” diye bağırıyorum. Yüksek topuklu yeni ayakkabılarımla yürümeye daha alışamamış ve mikrofonlu kulaklığımın kabloları her yanıma dolanmış olduğundan, tökezliyor, oluk oluk akan insan güruhunun yüzeyinde kalmakta zorlanıyor ve batmaya başlıyorum.</p>
<p class="calibre1">Birden bir kol arkamdan kapıyor beni. Siyah deri ceketli bir kol. Ve Archer kurtarıyor beni; sığır sürüsü gibi uyuz uyuz dolanan ölüler denizinin üzerine çıkarıyor.</p>
<p class="calibre1">Öylece bakakalan Babette’e ve bizi izleyen Leonard’a, “Erkek arkadaşım ... tam oradaydı” diyorum.</p>
<p class="calibre1">Patterson mikrofonlu kulaklığımı çıkarıyor kafamdan. “Sakin ol” diyor Babette. Doğru zebanilere, Tootsie Pops lolipopu ya da Oh Henry! çikolatası vermemiz gerekeceğini anlatıyor. Eğer Goran çok yakın bir tarihte lanetlenmişse, evrakını bulmanın kolay olacağını söylüyor. Hemen ardından Babette elimi bir an olsun bırakmadan, beni tuttuğu gibi ters istikamete sürükleyerek, telepazarlama salonundan çıkarıyor. Sonra koridorlar boyunca sürüklüyor. Merdivenleri inip çıkıyoruz, salonlar boyunca ilerliyoruz, kapıları ve iskeletleri geride bırakıyoruz, tepetaklak asılı uyuyan yarasaların siyah püsküller gibi süslediği kemerlerin altından geçiyoruz, azametli köprüleri katediyoruz, karanlık tünellerde ilerliyoruz ama hiçbir zaman yokdünyanın genel merkez binalarının devasa kovanından dışarıya çıkmıyoruz. Sonunda, kan damlayan bir bankonun önüne geldiğimizde, Babette kuyrukta bekleşen ruhları dirseğiyle yana itip en başa geçiyor. Çantasından bir Abba-Za-ba çıkarıyor ve bankonun arkasında oturan, kendini önündeki çapraz bulmacaya kaptırmış, kertenkele kuyruklu yarı insan yarı şahin zebaninin gözünün önünde bu şekerlemeyi sallıyor. Zebaniye, “Hey Akibel” diye sesleniyor Babette. “Yeni gelenler arasında şu isimde...” diyor ve Babette bana bakıyor.</p>
<p class="calibre1">“Goran’’ diyorum, “Goran Spencer.”</p>
<p class="calibre1">Şahin-kertenkele-zebani-adam gazetesinin katladığı sayfasından başını kaldırıp bakıyor ve çatallı diliyle kaleminin ucunu ıslatırken, “Altı harfli, ‘elektrik kesintisi’ anlamında bir sözcük; neydi o?” diye soruyor.</p>
<p class="calibre1">Babette dönüp bana bakıyor. Elini uzatıp, tırnaklarıyla hafifçe, alnıma düşen yeni perçemlerime dokunuyor ve “Neye benziyor şu oğlan, canım?” diye soruyor.</p>
<p class="calibre1">Hülyalı vampir bakışlı ve çıkık mağara adamı kaşlı Goran<sub class="calibre5">’</sub>ım o benim. Etli dudakları, dağınık saçlarıyla Goran'ım, alaycı bir küçümsemeyle bakan terk edilmiş bir yetim; asi ve kavgacının teki. Benim konuşmayan, düşman, yürüyen iskeletim. Tatlı sevdiğim. Sözcük bulamıyorum onu anlatacak. Çaresizce iç geçirerek, “O... yağız” diyorum ve ardından hemen ekliyorum: “Ve kaba saba.’</p>
<p class="calibre1">Babette, “Oğlan, Maddy’nin uzun süredir kayıp erkek arkadaşı” diyor.</p>
<p class="calibre1">Kızarıyorum ve itiraz ediyorum hemen: “Bir tür erkek arkadaş işte. Ben daha on üç yaşındayım!.:’</p>
<p class="calibre1">Zebani, Akibel, koltuğunu döndürüyor yana doğru ve tozlu bilgisayar ekranının karşısına geçtikten sonra, şahin pençeleriyle Ctrl+Alt+F tuşlarına dokunuyor. Yanıp sönen yeşil imleç ekranda belirince, zebani, “Spencer, Goran<sub class="calibre5">’</sub>’ diye tekrarlıyor. İşaret pençesini kaldırıp Enter tuşuna basıyor.</p>
<p class="calibre1">Tam o anda, bir parmak omzuma vuruyor birkaç kez. Bir insan parmağı. Ve cılız bir ses, “Sen küçük Maddy misin?” diye soruyor. Arkamda ayakta dikilen, kamburu çıkmış yaşlı kadın, “Siz Madison Spencer olabilir misiniz acaba?” diyor.</p>
<p class="calibre1">Koltuğunda oturan zebani dirseklerini masaya dayamış, yüzü ellerinin arasında, bilgisayar ekranına bakıyor ve bekliyor. Sabırsızca bir pençe atıyor önündeki klavyenin kenarına ve “Bu siktiri boktan çevirmeli telefonlardan nefret ediyorum...” diyor. “Bana buzulu anlat” diye ekliyor. Bir dokunuş sonra, zebani Akibel çapraz bulmacasını bir kere daha alıyor bıraktığı yerden, incelemeye başlıyor ve “Dört harfli, ‘bezik oyunu tablası’ anlamında bir sözcük; neydi o?” diye soruyor.</p>
<p class="calibre1">Omzuma dokunan yaşla kadın bana bakıp duruyor, ışıl ışıl gözlerle. Pamuk öbeği kadar beyaz ve yumuşacık saçları örgü yapılmış ve tepede toplanmış. Titrek bir ses tonuyla, “Telefon işinde çalışanlar seni burada bulabileceğimi söylediler” diyor. İnci beyazı parlak dişleriyle ağız dolusu gülerek, “Ben Trudy. Bayan Albert Marenetti...” diyor, soru soran bir ses tonuyla.</p>
<p class="calibre1">Zebani, bilgisayar ekranının kenarına pat diye bir şahin pençesi atıyor ve dişlerinin arasından küfrü basıyor.</p>
<p class="calibre1">Ve evet, çılgınlar gibi, bütün enerjimi en romantik düşlerimi süsleyen sevgili Goran’ımın izini sürmeye vermiş durumdayım ama başkalarının duygusal ihtiyaçlarına karşı da tümüyle ilgisiz değilim elbette. Özellikle de uzun süren ölümcül bir hastalık sonucu yakın zamanda ölenlerin. Kollarımı bu iki büklüm, bodur ve yaşlı kadının boynuna dolayıp, cıyaklayarak, “Bayan Trudy! Tabii ya, Ohio, Columbus’tan! Sizi hatırlamaz olur muyum hiç?” diyorum. Pudralı kırışık yanaklarına küçük birer yapmacık öpücük kondurup, “Küçük pankreas kanserli şey nasıl?” diye soruyorum. Mevcut halimizin; ikimizin de ölü ve ilelebet Cehennemin sıkıntılarına mahkûm edilmiş olduğunun farkına varıp hemen ekliyorum: “Pek iyi değil, sanırım^’</p>
<p class="calibre1">Yaşlı kadın, gök mavisi gözlerinde bir parıltı, “Benimle konuşmuş olman son derece nazik ve cömert bir davranıştı” diyor. Yaşlı kadın iki yanağımdan da makas alıyor. Sonra yüzümü iki elinin arasına alıp, gözlerimin içine bakarak, “Böylece ben de, düşkünler evine bu son seyahatimin tam öncesinde bir kiliseyi yakıp kül ettim” diyor.</p>
<p class="calibre1">İkimiz de basıyoruz kahkahayı. Bangır bangır. Bayan Trudy’yi Babette’e takdim ediyorum. Zebani, Akibel, Enter tuşuna vuruyor durmadan pat pat.</p>
<p class="calibre1">Beklerken Bayan Trudy’ye ayakkabı seçiminden dolayı övgülerimi iletiyorum. Siyah, alçak topuklu bir çift terlik giymiş. Yoksa normalde demirkırı bir tüvit ve kulak hizasına gelen yerine gösterişli, kırmızı bir tüy iliştirilmiş, Tirol işi çok güzel bir gri şapka giyiyor olurdu. Şu anda ise, sittin sene Cehennem azabına mahkûm olmasına rağmen gayet canlı görünüyor.</p>
<p class="calibre1">Babette, zebaninin daha hızlı çalışmasını sağlamak için, elinde bir Pearson Salted Nut Roll sallıyor. Başının etini yediği zebaniye sesleniyor: “Hey, hızlan biraz! Sonsuza kadar seni bekleyemeyiz burada!”</p>
<p class="calibre1">Zaten orada olan ve zaten ne zamandır bekleyen insanlar belli belirsiz gülüyor.</p>
<p class="calibre1">Babette beni herkese takdim ediyor bu arada: “İşte karşınızda Madison^’ Omzuma bir kolunu atıp beni masanın başına kadar sürüklüyor ve ekliyor: “Daha sadece üç haftada, Maddy, bu kız, lanetlenenlerin oranını yüzde yedi artırmayı başardı; hem de tek başına!”</p>
<p class="calibre1">Kalabalıktan bir homurtu yükseliyor.</p>
<p class="calibre1">Kısa bir süre sonra yaşlıca bir adam bizim küçük gruba yaklaşıyor. Şapkasını iki eliyle sıkıca kavramış ve boynuna çizgili ipek bir papyon takmış. İhtiyar adam, “Yoksa siz Madison Spencer mısınız?” diye soruyor.</p>
<p class="calibre1">Bayan Trudy, “Ta kendisi” diyor. Işık saçan Bayan Trudy, derisi kırışmış eliyle elimi okşuyor ve parmaklarımı sıkıyor hafifçe.</p>
<p class="calibre1">Bulutlanmış kataraktlı gözleri ve çökmüş, titrek omuzlarıyla bu adama bakıp, “Durun ... durun söylemeyin. Siz... siz Ida-• ho, Boise’ten Bay Halmott’sunuz, değil mi?” diye soruyorum.</p>
<p class="calibre1">“Kanlı canlı karşınızda duruyor!” diyor ihtiyar adam ve sonra da, “Kandan candan ne kaldıysa artık, buradayım” diye ekliyor. Belli ki çok memnun, yüzü kızarıyor.</p>
<p class="calibre1">Kan dolaşımına bağlı kalp yetmezliği, diye açıklıyorum. Elini sıkıyorum ihtiyar adamın ve “Cehenneme hoş geldiniz” diyorum.</p>
<p class="calibre1">Bankonun uzak ucunda, zebaninin olduğu yerde, nokta vu-ruşlu yazıcı gıcırdayarak çalışmaya başlıyor. Zincir dişlisi çarkı, tozlu bir kutudan art arda kâğıt yiyor. Sarıya çalan ince kâğıtlar. Yazıcının gövdesi, her bir kâğıdı satır satır içeriye alırken sarsılıyor.</p>
<p class="calibre1">Babette’in kolu boynumun arkasından çekiliyor, çekiliyor ve yüzümün kenarında asılı kalıyor. O sırada, bluzunun kolu sıyrılıyor ve bileğinin iç tarafındaki koyu kırmızı çizgiler açığa çıkıyor. Bileğinin iç kısmı boyunca uzanan açık ve taze derin izler sanki yakın bir tarihte olmuş gibi görünüyor.</p>
<p class="calibre1">Ve evet, intiharın ölümcül bir günah olduğunu biliyorum ama Babette her zaman İşçi Bayramı’ndan sonra beyaz ayakkabılar giydiği için lanetlendiği konusunda ısrar etmiştir.</p>
<p class="calibre1">Yüzlerinde gülücükler, bana bakan Bay Halmott ve Bayan Trudy ile birlikte -ki bendeniz çok yakından- önce Babette’in intihar yaralarına, ardından da süklüm püklüm sırıtışına bakıyoruz.</p>
<p class="calibre1">Elini omzumdan çekip, sırrını da bluzunun kolunun içine gizleyen Babette, ‘'Aklım gerçekten, gerçekten ama gerçekten karıştı' ...” diyor.</p>
<p class="calibre1">Zebani yazıcıdan bir sayfayı çekip alıyor ve şak diye önünde beklediğimiz bankonun üzerine koyuyor.</p>
<p class="calibre1">* Vivona Rider ve Angelina Jolie’nin başrollerini paylaştığı, bizde Aklım Karıştı adıyla gösterime giren, The Girl Interrupted filmine gönderme yapılmış. (ç.n.)</p>
<p class="calibre1"><span class="calibre2">Orada mısın, Şeytan?Benim ben, Madison. Sevgili Goran’ımı son defa Oscar Ödül Töreni gecesinde görmüştüm. Eğer Cehennem, antik Yunanların iddia ettiği gibi, pişmanlık ve hatırlama yeriyse, o zaman ben bu görevleri yavaş yavaş yerine getiriyorum.</span></p>
<p class="calibre1">Goran’la birlikte, oda servisinin getirdiği yemeklerin soğuk artıkları arasında oyalanarak, süitimizin geniş ekranlı televizyonunun karşısında halının üzerinde uzanıyoruz. Annemle babamın, en iyi karışımlı esrarlı sigarasından yakıyorum bir tane, derin bir nefes çekiyorum ve ağır kokulu sarmayı taze gençliğimin hayranlık nesnesine uzatıyorum. Sistine Şapeli’nin tavanında resmedilen Adem ile Tanrı’yı andırmaktan gayet uzak bir şekilde, halının üzerine yayılmışız biz ve sadece arada</p>
<p class="calibre1">bir tırnak uçlarımız birbirine değiyor ki o zaman da aramızda ancak bir yaşam enerjisi, daha doğrusu statik elektrik geçişi söz konusu oluyor, çatırtılı bir şekilde.</p>
<p class="calibre1">Goran esrarlı sigarayı alıyor ve ciğerlerine çekiyor dumanı. Sonra da külünü, içinde yarısı yenmiş çizburger ve tadı kaçmış patates kızartması artıkları bulunan tepsideki tabağa silkiyor kenarına vurarak. İkimiz de oturmuş, hiç konuşmadan dumanı içimize çekiyoruz. Romantik anarşistleriz ve burasının sigara içilmeyen bir süit olduğu gerçeği umurumuzda bile değil. Televizyonda birisi bir nedenle Oscar alıyor. Birisi diğerine teşekkür ediyor. Reklam amaçlı bir gösteri işte!</p>
<p class="calibre1">Derin bir nefes çekiyorum, öksürüyorum. Öksürüyorum da öksürüyorum; tam anlamıyla bir öksürük krizine girmiş durumdayım ve can havliyle, kızarmış soğuk tavuk kanatlarının konduğu tepsideki portakal suyuna uzanıyorum.</p>
<p class="calibre1">Süitin havası, bizimkilerin her çekimin son gününde ev sahipliği yaptığı, sarma partilerindeki gibi ağır; esrarotu, cips ve yanmış sigara kâğıdı kokuyor. Esrarotu ve eritilmiş çikolata fondüsü kokuyor. Televizyonda lüks bir Avrupa dört çekerlisi çatlamış tuz tabakaları çölünde, portakalrengi trafik konilerinin arasından geçerek hızla ilerliyor ve ben bunun yeni bir ticari süprüntü mü yoksa Oscar adayı bir filmin fragmanı mı olduğunu ayırt edemiyorum. Sonra meşhur bir kadın oyuncu ya bir reklam filminde ya da bir filmin reklamında, çok bilinen bir markanın diyet kolasını içiyor. Hızlı arabalar bile ağır çekimde gidiyor sanki. Soğuk sarmısaklı ekmek tabağına uzanırken, Goran için için yanan marihuanayı parmaklarımın arasına tutuşturuyor. Yeni bir fırt daha alıp arkaya uzatıyorum. Sonra, buharda pişirilmiş, tereyağlı leziz karides yığınına uzanıyorum ama parmaklarım sadece pürüzsüz cama dokunuyor. Bu camdan bariyeri tırnaklıyorum.</p>
<p class="calibre1">Kahkahayı basan Goran’ın ağzından keskin kokulu uyuşturucunun kesif dumanı çıkıyor.</p>
<p class="calibre1">Baştan çıkarıcı ve leziz görünen karideslerim, deniz ürünleriyle meşhur bir lokanta zincirinin televizyon reklamıymış meğerse. Lezzetli, kıtır kıtır ve ulaşamayacağım kadar uzaklarda bir yerdeymiş. Yüksek çözünürlüklü ekranda görünen bu leziz şeyler muzip bir serapmış sadece.</p>
<p class="calibre1">Ekranda dev hamburgerler yavaş yavaş dönüyor; ateşte pişirilmiş et öyle sıcak ki dumanı üzerinde tütüyor ve yağı cı-zırdıyor. Peynir dilimleri eriyor, dağlanmış sıcak biftek dilimlerinin kıvrımları arasında kendine yol buluyor. Erimiş şeker ırmakları ufalanmış İspanyol cevizlerinin hain serpintisi altında ezilen yumuşak vanilyalı dondurma dağlarının arasından akıyor kıvrılarak. Pudra şeker esintileri donutların üzerini kaplıyor. Pizzadan domates sosu damlıyor ve bunu uzayan, beyaz mozeralla peyniri izliyor.</p>
<p class="calibre1">Goran marihuanayı alıyor parmaklarımın arasından. Yeni bir fırt çekiyor ve dumanını izliyor, çikolatalı milk shake’inden bir yudum alırken.</p>
<p class="calibre1">Bir kere daha ortak marihuanalı sigaranın ıslak zıvanasını ağzıma yerleştirirken, sevgilinin tükürüğünün tadını ayırt etmeye çalışıyorum. Kâğıdın nemli kıvrımlarında dilimi gezdirince, minibardan aşırılmış çikolatalı kurabiyelerin tadını alıyorum. Yapay meyve; limon, vişne, karpuz ve dişlere zararlı maddeler yüzünden bize yasaklanmış, çalıntı şekerlemelerin tadı geliyor ağzıma. Sonunda benim tat alma duyum, hepsini bastıran, dünyevi bir şeyler tespit ediyor: Benim doğurgan, ilkel, asi çocuk-erkeğimin tükürüğünü, duygusuz Heathcliff’in yabancı, pis kokusunu. Benim kaba, yontulmamış vahşimin. Tadını aldığım şey, Goran’ın nemli dudaklarının vereceği bir öpücük ziyafetinin aperatifi gibi. Yanmış haşhaş ile çikolatalı milk shake karışımı bir tat ağzımda hissettiğim.</p>
<p class="calibre1">Televizyondaki, üzerine bolca zeytin serpiştirilmiş, acı soslu Meksika pizzası bir anda dağılıyor ve güzel bir kadın şeklini alıyor. Kadın kırmızı -düzeltiyorum, daha ziyade portakalren-gine çalan- bir tuvalet giymiş ve tuvaletinin üst kısmına bir şerit kurdele iliştirmiş. Kurdele küp küp doğranmış domatesler kadar pembe. Kadın, “Bu yılın en iyi film adayları...” diyor.</p>
<p class="calibre1">Ekrandaki kadın benim annem.</p>
<p class="calibre1">O an, ayaklarıma doğru uzanarak, otel halısının üzerinde doğruluyor ve yemek artıklarıyla Goran’ın tepesinde sallanıyorum. Yalpalayarak süitin banyosuna giriyorum; korkunç miktarda tuvalet kâğıdını doluyorum elime, kilometrelerce tuvalet kâğıdını ve kabaca eşit büyüklükte katlayıp sıkıştırdığım iki parçayı süveterimin içine sokup göğsüme yerleştiriyorum. Banyonun aynasında kendime bakıyorum; gözlerim kan çanağı gibi olmuş. Yan dönüp, aynadaki iri memeliyeni görüntümü süzüyorum. Süveterimin içindeki kâğıtları çekip çıkarıyorum ve tuvalete atıp, tuvalet kâğıtlarını süveterimi değil elbette, sifonu çekiyorum. Öylesine uçuyorum ki, sanki yıllardır bu banyodayım. Onlarca yıl geçmiş gibi. Ne onlarcası, zilyon yıl. Lavabonun yanındaki dolabın çekmecesini çekip, içinden uzun, Hello Kitty kondom şeridini alıyorum. Banyodan dışarı fırlıyorum, bir fular gibi boynuma doladığım kondomlarla Goran’ın karşısına çıkmak üzere.</p>
<p class="calibre1">Televizyonda, kamera babama odaklanmış: Ön kısmın ortalarında bir yerde, izleyiciler arasında oturuyor; sıkıcı yabancı bilmem ne ödülü boyunca ortalıktan sıvışıp martini içebileceği en sevdiği yerde, ara koridorun hemen sağında. Aslında törenin çok az bir bölümünü izliyor babam. Herkes alkışlıyor. Ben hâlâ banyonun kapısındayım, eğilmiş, iki büklüm bir halde.</p>
<p class="calibre1">Goran gözünü televizyondan ayırıp bana bakıyor. Gözleri kıpkırmızı parlıyor ve Goran öksürüyor. Çenesine koyu kırmızı renkli deniz ürünü sosu bulaşmış. Yapışkan tartar sosu artığı tişörtünde bir iz oluşturmuş. Süitin havası puslu; esrarlı sigara dumanı basmış her yeri.</p>
<p class="calibre1">Boynuma doladığım kondomlara bir düğüm atıyorum ve sıkıca çekerken düğümü, “Oyun oynamak mı istiyorsun?” diyorum. “Sadece ağzıma üflemen yeter.” Öne doğru bir adım atıp, sinsice sevgilimin yanına sokularak, “Buna Fransız Öpücüğü Oyunu deniyor” diye ekliyorum.</p>
<p class="calibre1"><span class="calibre2">Orada mısın, Şeytan? Benim ben, Madison. Lütfen bunu eleştiri olarak alma ama bilgi işlem donanımınızı yenilemeniz gerekiyor artık. Şu sizin nokta vuruşluyazıcıdan alınan çıktıların kalitesi yerlerde sürünüyor; her çıktı sayfasının kenarındaki şu yırtık izlerinin sözünü bile etmiyorum.</span></p>
<p class="calibre1">Annem size, “İki dudak ve bir dil her şeyi vaat edebilir” diyecektir. Anlamı ise şudur: Bütün anlaşmalarını yazılı yap. Nokta vuruşlu yazıcıdan çıkma matbu kâğıdın üst kısmında, boylu boyunca, güç belâ okunan şu satırlar yer alıyordu: <span class="calibre2">Goran Metro Spencerın Cehennem Giriş Belgesi: Yaş</span> 14.</p>
<p class="calibre1">Hemen altında, “Ölüm Yeri” yazıyordu: <span class="calibre2">Şiddet Suçlusu Gençler İçin Los Angeles River Gözetim Merkezi.</span></p>
<p class="calibre1">Bu üzerindeki, göğsüne dikilmiş hapishane numarasıyla tamamlanan cart pembe kılığı açıklıyordu. Modayı pek iplemese de, üzerindeki giysi benim tanıdığım huysuz, buyurgan Goran’ın tercihi olamazdı.</p>
<p class="calibre1">“Ölüm Nedeni”nin altında ise şu yazıyordu: <span class="calibre2">İsyan sırasında koğuş arkadaşı tarafından bıçaklanma.</span></p>
<p class="calibre1">“Lanetlenme Nedeni” ise şuydu: <span class="calibre2">Madison Spencer' boğarak öldürmek.</span></p>
<p class="calibre1"><span class="calibre2">Orada mısın, Şeytan? Benim ben, Madison. Ölüm çok sevimsizgörü-nüyorolabilir ama işin iyi tarafı sadece bir kere geliyor insanın başına. Bir kere öldün mü, sızısı kalmıyor. Anılar son derece travmatik olabilir ama önünde sonunda bir anıdır o. Kimse sizden bir daha o şeyleri yaşamanızı istemez. Sadece, bir ihtimal Hindu'ysanız, bu geçerli değil.</span></p>
<p class="calibre1">Bu sonraki kısmı belki size hiç anlatmamalıydım. Yaşayan insanların kendilerini her zaman haklı gördüklerini biliyorum.</p>
<p class="calibre1">Kabul edin; ne zaman gazetelerdeki ölüm ilanı sayfalarına göz atsanız ve sizden daha genç birilerinin öldüğünü görseniz -özellikle de mevtanın yayımlanan fotoğrafındaki sima gü-</p>
<p class="calibre1">lümsüyor ve üzerinde şortu, yanında altınrengi av köpeği, bir çayırlıkta oturuyorsa- kendinizi inanılmaz üstün hissediyor-sunuzdur. Kendinizi bir parça şanslı da görüyor olabilirsiniz ama aslında en çok kendinizle gurur duyuyorsunuzdur. Hayatta olan herkes, homoseksüeller ve Amerikalı Kızılderililer bile, ölülerden üstün görür kendini.</p>
<p class="calibre1">Bunu okuduğunuzda muhtemelen yalnızca gülecek, benimle alay edeceksiniz; ama soluk almak için çırpındığımı, otel süitinin halısının üzerinde boğulduğumu hatırlıyorum. Kafam televizyon ekranının alt kenarına sıkışmış, oda servisi ziyafetinden arta kalanlar çevreme saçılmıştı. Goran ata biner gibi göğsümün üzerine çökmüş, bana doğru eğilmiş, kocaman yüzü yüzümü kaplamıştı; elleri boynumun etrafındaki Hello Kitty kondomlarının her iki ucunu da sıkıca kavramış, düğümü hızla çekip sıkıştırıyordu.</p>
<p class="calibre1">Verdiğimiz her nefes havada asılı kalıyor ve süiti ağır esra-rotu dumanıyla dolduruyordu.</p>
<p class="calibre1">Başımın üzerinde, televizyon ekranında, son derece gerçek bir biçimde annemin görüntüsü belirdi. Sanki süitin uzak tavanında durmuş, bana bakıyordu. Bütün ihtişamıyla, sahne ışıklarının altında, parıldıyordu. Gerçek güzelliğin ışıltısıydı bu. Muhteşem bir görüntüydü. Özel tasarım tuvalet giymiş bir melek gibiydi. Televizyonda, annem ayakta, son derece muhteşem görünüyor ve sakinleşmek için, ona hayran dünyanın alkışlarını bekliyordu sabırla.</p>
<p class="calibre1">Bu arada benim ellerim ve ayaklarım çırpınıyor, dövünüyor, yakınındaki, içinde jumbo karides bulunan tabakları dağıtıyordu. Umutsuz kıvranışlarım, arta kalan, kızarmış piliç kanatlarını da etrafa saçmıştı. Salata soslarını ve Çin böreklerini de.</p>
<p class="calibre1">Televizyonda, kameralar izleyici sıralarında oturan babama odaklanmıştı; babam ışık saçıyordu.</p>
<p class="calibre1">Alkışlar yavaşça kesilirken, huzurlu, sevimli annem, gizemli bir ifade takınarak ve gülümseyerek, “En iyi film dalında bu yılın Oscar ödülünü vermeden önce ...” dedi, “sevgili, tatlı kızım Madison’ın sekizinci yaş gününü kutluyorum. Nice mutlu yıllara...”</p>
<p class="calibre1">Bugün itibariyle, işin aslı. . .on üç yaşındaydım ben. Kalbim kulaklarımda atıyordu ve kondomlar boynumun nazik derisini kesiyordu. Kırmızı, altınrengi ve mavi yıldızlar, kuyrukluyıldızlar görüş alanımı doldurmaya başlamıştı; Goran’ın zalim yüzü siliniyordu, odanın tavanı ve annemin parlayan yüzüyle birlikte. Süveter ve şort etekten oluşan okul üniformam içinde terliyordum. Püsküllü, düz tabanlı loaferlerimin içindeki ayaklarım bir iki kez kalkıp indi.</p>
<p class="calibre1">Görüş alanım giderek daralırken ve ben, giderek büyüyen bir karanlığın çevrelediği dar bir tünele sıkışırken, hâlâ annemin sesini duyabiliyordum: “Doğum günün kutlu olsun, benim tatlı küçük bebeğim. Baban ve ben seni çok ama çok seviyoruz.” Bir kalp atışı sonra, boğukve uzaktan gelen bir sesle, “Şimdi, iyi geceler ve iyi uykular, benim biricik aşkım...” diye ekledi.</p>
<p class="calibre1">Otel süitinde, birinin kesik kesik ve derin derin soluk alıp verdiğini duyuyordum ama bu ben değildim. Beni boğmak için büyük çaba harcayan Gorandı hızlı hızlı soluyan ve tam da benim ona öğrettiğim Fransız Öpücüğü Oyunu’nun kurallarına uygun olarak beni soluksuz bırakıyordu.</p>
<p class="calibre1">Sonra, havaya yükseldim ve yüzüm boyalı alçı kaplama tavana yaklaştı. Kalp atışlarım durdu. Soluğum kesildi. Odanın en yüksek noktasından dönüp geriye, Goran’a baktım. Bağırıyordum: “Öp beni!” Çığlık çığlığa bağırıyordum: “Bana hayat öpücüğü ver!” Hiçbir şey ama hiçbir şey duyulmadı, televizyonda annem için patlayan alkışlar dışında.</p>
<p class="calibre1">Halının üzerinde yayılıp kalmıştım ve etrafımdaki soğuk yiyeceklerin statüsüne inmiştim ama tek farkla: Benim hayatım ancak kısmen tüketilmişti. İsraf edilmiştim. Çok geçmeden çöpe atılacaktım. Şişmiş, morarmış yüzüm ve mavi dudaklarım artık yalnızca kokmuş yağ birikintisiydi, tıpkı bayat soğan halkaları ve kokmuş patates cipsleri gibi. Benim biricik yaşamımdan katılaşmış ve pıhtılaşmış sıvılardan başka bir şey çıkmamıştı. Kurumuş proteinden başka. Sadece birkaç küçük ısırık alınmış, zengin bir ziyafet sofrasıydım. Tadına bile bakılmamış. İnkâr edilmiş, israf edilmiş ve terk edilmiş.</p>
<p class="calibre1">Evet, biliyorum, on üç yaşında küçük bir Yaş Günü Kızı’nın bir otel süitindeki acıklı görüntüsü hakkında son derece soğuk, duygusuz ifadeler bunlar ama başka türlü bir tavır kendine acımaktan başka bir anlama gelmez benim için. Havada uçarken, geriye dönüp bu korkunç hatamı düzeltmekten başka hiçbir şey istemiyordum. Şu an hem annemi hem de babamı yitirmiştim. En kötüsü de... kendimi. .. Bütün o romantik planlarımla, her şeyi mahvetmiştim.</p>
<p class="calibre1">Televizyonda, annem dudaklarını büzüyordu. Manikürlü elinin parmaklarını ağzına götürüyor ve sonra bana bir öpücük yolluyordu.</p>
<p class="calibre1">Goran kondom şeridinin her iki ucunu da bırakmıştı elinden. Gözlerini bedenime dikmişti ve yüzünde neye uğradığına şaşırmış bir yüz ifadesi vardı. Ayağa sıçradı hızla, yatak odasına seğirtti ve paltosunu giymiş olarak dışarıya çıktı. Oda anahtarını almadı yanma. Geriye dönmeye niyeti yoktu. 9ll’i de aramadı. Benim sevgili, romantik duygularımın nesnesi, bir an için bile geriye bakmadan otel süitinden uzaklaştı var gücüyle.</p>
<p class="calibre1"><span class="calibre2">Orada mısın, Şeytan? Benim ben, Madison. Banapi sayısının karekö-künü sor. Bana bir okkanın kaç gram çektiğini sor. Bana Charlotte Brontenin yaralı, trajik hayatı hakkında ne sorarsan sor. Sana İkinci Marne Savaşında Joyce Kilmerın tam olarak ne zaman öldüğünü söyleyeyim. Elektrostatik havafiltrelerinin bir toz tanesinin bile barınmasına izin vermediği, elbiselerimin, ayakkabılarımın ve doldurulmuş hayvanlarımın karanlıkta, belirli bir nem oranında, güneşten uzak, parıltılı oyuncakların ve süslü kutuların bir firavuna ebedi istirahat-gahında eşlik edecek kadar sabırla bekleştiği, annemin arşiv odalarının derecesinde, etin taze kalacağı kadar soğuk tutmaya özen gösterdiği Kopenhag ya da Oslodaki kilitli, klimalı yatak odalarımın ışığını ve perdelerini ayarlayacak, güvenlik kameralarını izleyecek, Ctrl +Alt+ S ya da Ctrl +Alt+</span> Q <span class="calibre2">gibi tuş kombinasyonlarını anlatayım</span></p>
<p class="calibre1"><span class="calibre2">sana. Fiji’nin ekolojisini sor bana ya da revaçtaki Hollywood hovardalarının eğlenceli kişisel alışkanlıklarını. Bana o çok korunaklı İsviçre yatılı kız okullarında okuyan bütünkızlarınkültürel bir parçaları ha-linegelmişpolitik entrikalarını sor. Sakın ola ki ne hissettiğimi sorma bana! Anne ve babamı hâlâ özleyip özlemediğimi sorma bana. Sıla hasretiyle hâlâ ağlayıp ağlamadığımı sorma bana. Elbette, ölüleryaşa-yanları özler.</span></p>
<p class="calibre1"><span class="calibre2">Ben, şahsen, yağmurlu günlerde Twining marka İngiliz çaylarını ve Elinor Glynin romanlarını okumayı özlüyorum. Ben Bain de Soleil’in turunç kokusunu içime çekmeyi, Somalili hizmetçilerimizi tavlada mars etmeyi, gavot ve menüet çalışmayı özlüyorum.</span></p>
<p class="calibre1"><span class="calibre2">Ama daha genel anlamda, acımasız birşekilde dürüst obnakgerekirse, ölüler her şeyi özler.</span></p>
<p class="calibre1">Biriyle konuşmak için yanıp tutuşurken, küçük bir sohbet terapisinin vereceği huzur arayışı içinde, Kanadalı Emily’ye telefon ediyorum ve bir kadın çıkıyor telefona. Kadın adımı sorunca, ona Emily’nin çok uzakta yaşayan bir arkadaşı olduğumu söylüyorum ve Emily’nin kısa bir sohbet için birkaç dakikalığına telefona gelip gelemeyeceğini soruyorum. Lütfen, diye de ekliyorum.</p>
<p class="calibre1">Bunun üzerine, kadın önce burnunu çekiyor, sonra hıçkırarak ağlamaya başlıyor. Hattın öbür ucunda, kadın derin ve titrek bir şekilde soluk alıp veriyor, hıçkırıklara boğuluyor. “Emily’’ diyor kadın, “bebeğim...” Kelimeleri hıçkırıklar arasında kaybolurken, güçlükle, “Canım bebeğim yine hastaha-neye yattı. ..” diyor. Kadın, Emily’ye bir mesajım olup olmadığını sorarken durmadan ağlıyor ve burnunu çekiyor.</p>
<p class="calibre1">Ve evet, bütün o hatırı sayılır İsviçre nezaket kuralları eğitimime rağmen ve empati konusunda aldığım hippi eğitimini hiçe sayarak, telefonun öbür ucundaki kadına, “Emily ölüyor mu?" diye soruyorum.</p>
<p class="calibre1">Hayır, hiç adil değil biliyorum ama hayatı Cehennem’e çeviren şey bizim onun ebediyen sürmesi beklentimizdir. Oysa hayat kısadır. Ölüm ise ebedi. Çok geçmeden bunu kendiniz</p>
<p class="calibre1">ın anlayacaksınız. Sizin için herkesin perişan olması da hiçbir işe yaramayacak.</p>
<p class="calibre1">“Evet” diyor kadın; duygulu sesi çatlıyor ve derinden geliyor. “Emily yakında ölecek.” Belirgin bir çekingenlikle, “Senin adına ona bir şey söylememi ister misin?” diye soruyor.</p>
<p class="calibre1">Ve ben, “Salla gitsin” diyorum.</p>
<p class="calibre1">“Ona, yanında on tane Milky Way getirmeyi unutmamasını söyleyin” diyorum.</p>
<p class="calibre1"><span class="calibre2">Orada mısın, Şeytan? Benim ben, Madison. Ölürken hayatının ışık hızıylagözlerinin önünden geçtiği hiç dedoğru değil. En azından, hepsi geçmiyor. Hayatının bir kısmı geçebilir tamam ama öbür kısımları hatırlamakyıllarını alıyor insanın. Bence, bu da Cehennemin işi: Burası bir hatırlamayeri. Bunun ötesinde, Cehennemin amacı hayatının ayrıntılarını unutturmaktan ziyade onları bağışlamanı sağlamak.</span></p>
<p class="calibre1"><span class="calibre2">Ve evet, ölüler her şeyi ve herkesi özlerken, ilelebet yeryüzünde aylak aylak dolaşmazlar öyle.</span></p>
<p class="calibre1">Bir keresinde, babam bir hissedarlar toplantısına katılmak için jetiyle Prag’a giderken, aynı gün annemin tavşandu-daklı bir yetimi evlat edinmek ya da bir film festivaline katıl-</p>
<p class="calibre1">mak ya da saçma sapan bir filmin çekimleri için Nairobi’de olması gerekiyordu; bu yüzden beni ve annemi götürmesi için bir jet kiraladık. Ne var ki havayolu şirketinin vardiyalı çalışan bütün personelini kiralamayı unutmuşuz... Bize son derece düşüncesiz bir şekilde, annemin istediğiyle uzaktan yakından alakası olmayan bir jet gönderdiler. Altın kaplama banyosu ve tavanlarında el işi freskleri olan, tam olarak Suudi kraliyet ailesinin genç üyelerinin Bayan Fıstık Kızı Fıstıklardan bir haremle Kuveyt’e uçmak için kiralayacağı türden bir jetti bu ve farklı bir tane göndermek için artık çok geçti. Estetik delisi annem fıttırdı elbette.</p>
<p class="calibre1">Ama şunu söyleyebilirim ki, Oscar Töreni’nin ardından otelin süitine gelip, milyon tane yarı yenmiş bayat sandviç tabağı arasından geçip, beni Hello Kitty kondomlarıyla boğulmuş olarak ölü bulduğunda... annem fıttırmaktan da beter olmuştu.</p>
<p class="calibre1">Ruhumun hâlâ odada dolandığı bir esnada, ruhani parmaklarımı çaprazlayıp, birisi acil müdahale ekiplerini çağırma zahmetine girecek mi ve onlar da odaya dalıp yeniden hayata döndürme mucizesine girişecek mi diye bekledim. Söylemeye hiç gerek yok; Goran çoktan sırra kadem basmıştı. O ve ben kapının dışına Lütfen Rahatsız Etmeyiniz tabelası astığımızdan, oda servisi, boşları almak için odanın kapısını çalmamıştı. Yastıkların üzerinde çikolata tabletleri yoktu. Bütün ışıklar söndürülmüştü ve süit tümüyle karanlığa gömülmüştü. Annemle babam içeriye parmak uçlarında girmişti çünkü bizim çoktan uykuya daldığımızı düşünüyorlardı. Bu hiç de hoş değildi.</p>
<p class="calibre1">Hayır, annenizin durmadan adınızı haykırmasını, sonra ölü omuzlarınızdan sizi kavrayıp silkmesini, ketçaba bulanmış soğan halkaları ve soğuk karides kokteylleri yığınının ortasında dizlerinin üzerine çökmesini ve uyanmanız için size salya sümük yalvarmasını seyretmek hiç de özel bir kıyak sayılmaz. 911’ i arayan babam oldu; ama gerçekten çok geçti artık. Gelen Acil Müdahale Ekibi beni kurtarmaktan ziyade annemin histerisiyle uğraştı. Elbette polis de geldi. <span class="calibre2">People</span> dergisi nasıl yeni doğmuş bebek Madison’ın fotoğraflarını çektiyse, onlar da aynı şekilde yeni ölmüş cansız Madison’ın birçok fotoğrafını çekti. Cinayet masasından detektifler kondom şeridinden bir milyon, Goran parmak izi aldı. Annem bir milyon Xanax yuttu birbiri ardına. Bütün bunlar olup biterken, babam Goran’ın yeni giysilerinin bulunduğu dolaba yaklaştı usulca, dolabın kapağını açtı ardına kadar, asılı duran Ralph Lauren marka spor takımları yırtarak çıkardı askılarından, hiçbir şey söylemeden parça parça etti, düğmelerini kopardı ve süitin dört bir yanma saçtı.</p>
<p class="calibre1">Bütün bu zaman zarfında, gece boyunca, tıpkı annemin di-züstü bilgisayarındaki güvenlik kamerasından seyrettiği gibi, uzaktan ve ilgisiz gözlerle sadece seyrettim olup biteni. Belki otel perdelerini çekmiş ya da bir ışığı yakmış olabilirim ama kimsenin dikkatini çektiğini sanmıyorum. En iyi ihtimalle, bir bekçinin dikkatini çekmiştir. En kötü ihtimalle ise bir röntgencinin.</p>
<p class="calibre1">Bu bir tür güç; ama amaçsız, aciz bir güç.</p>
<p class="calibre1">Ölülerin canlı insanlar karşısında uğradığı ayrımcılık kadar hiç kimse ayrımcılığa maruz kalmamıştır. Hiç kimse bu kadar toplum dışına itilmemiştir. Ölü insanlar popüler kültürde resmedilecek olsalar bile, paylarına düşen zombiler... vampirler... hortlaklar... yani hemen her zaman yaşayanları tehdit eden bir şeydir. Ölüler, 1960’ların kitle kültüründe siyahlar nasıl tasvir edilmişse öyle anlatılır: daimi bir tehlike ve tehdit. Ve ölü karakterler yasaklanmalı, aforoz edilmeli ve on dördüncü yüzyılın Yahudileri gibi memleketten sürülmelidir. Yasadışı Meksikalı göçmenler gibi sınır dışı edilmelidir. Cüzamlılar gibi.</p>
<p class="calibre1">Tüm bu söylediklerimden sonra, hadi çekinmeyin, gülün bana. Siz hâlâ yaşıyorsunuz; dolayısıyla belli ki siz doğru şeyler yapıyorsunuz. Ben ölüyüm; dolayısıyla gidip hemen benim şişko, ölü yüzüme tükürün, aşağılayın beni.</p>
<p class="calibre1">Önyargılı, aptal modern dünyada, canlı canlıdır, ölü de ölü. Ve iki kesim karşılıklı etkileşime girmemelidir. Ölülerin gayrimenkul fiyatlarına ve hisse senedi değerlerine neler yapacağını göz önüne aldığınızda, bu tamamen anlaşılabilir bir tavırdır. Bir kere ölüler yaşayanlara, maddi varlığın büyük bir şaka ... tam anlamıyla koca bir şaka olduğunu beyan ettiğinde, De Be-ers asla elmas satamayacaktır artık. Emeklilik fonları gerçekten eriyecektir.</p>
<p class="calibre1">Gerçekte, ölüler her zaman canlıların etrafındadır. Bir hafta boyunca bizimkilerle takıldım; bu iş, ciddi söylüyorum, Bay Pespayeoğlu Pespaye ölü yıkayıcının kanımı dışarıya akıtmasını ve benim on üç yaşındaki çıplak bedenimle dalga geçmesini seyretmekten daha zor geldi bana. Benim çevreci ebeveynim kesinlikle çabucak çözülen ve toprak altı bakteriyel yaşam biçimlerini destekleyen, preslenmiş ağaç küspesinden biyolojik dönüşümlü bir tabut seçmişti. Bu, bir kere ölünce ne kadar az saygı gördüğünün tipik bir örneğidir. Demem o ki, dünyanın kurtçuklarının esenliği daha büyük bir önceliğe sahiptir.</p>
<p class="calibre1">Vasiyetinizi hazırlamanın yaşı olmadığını destekleyen bir kanıt olarak düşünün bunu.</p>
<p class="calibre1">Bu, şekerleme ve oyuncak dolu bir pinata<a id="footnote1"></a><sup class="calibre4"><a href="#bookmark0">1</a></sup> içine gömülmek gibiydi.</p>
<p class="calibre1">Eğer kendi ölümümü duyuracak olsaydım, tamamen bronzdan, hava geçirmeyecek bir şekilde, değerli taştan çivilerle mühürlenmiş bir tabutun içinde gömülü değildim de, oyma beyaz mermerden bir mahzen mezarda istirahata çekilmiştim, derdim. Küçük bir ahşap adadaydım bir gölün ortasında. İtalyan Alpleri’nde. Yine bizimkiler kendi bildikleri yoldan gittiler. İncelikli bir şey yapmak yerine, çıkarmak üzere oldukları bir albüme ulusal çapta görünürlük sağlamak için uygun olduğundan, kilisenin birinden kedi gibi miyavlayan bir koroyu tercih etmişlerdi. Birileri Elton John’un şu mumlu şarkısını yeniden yorumlayarak, “Güle güle Madison Spencer, seni hiç tanımamış olsam da...” diye söyledi. Hatta sayısız beyaz güvercin salındı gökyüzüne. Klişeleşmiş şeylerden bahsediyoruz. Türetilmiş şeylerden.</p>
<p class="calibre1">Başıboş dolaşan ölüler arasında herkes, JonBenet Ramsey‘ bile acıdı bana. Hatta Lindbergh’lerin bebeği<a id="footnote2"></a><sup class="calibre4"><a href="#bookmark1">2</a></sup>‘ bile benim adıma utandı.</p>
<p class="calibre1">İşte buradaydım, ölüydüm ben ama yatılı okulumdan bütün o küçük Bayan Sürtük Kızı Sürtükler hâlâ yaşıyordu ve benim cenaze merasimime katılmıştı. Üç Orospu Kızı Orospu oradaydı ve dindar bir havada başlarını öne eğmiş, bana nasıl Fransız Öpücüğü Oyunu’nu öğrettiklerine ilişkin tek bir söz etmeden dikiliyorlardı. O üç Fahiş Fahişegiller annemden cenaze merasimi programının yazılı olduğu kâğıdı alıp, bir da ondan arkasını imzalamasını istediler. Amerika Birleşik Devletleri Başkanı kartonpiyerden, ekolojik duyarlı biyo-sandığın mezarıma taşınmasına yardım etti. Büyük Britanya Başbakanı da.</p>
<p class="calibre1">Film yıldızları kasvetli bir havada oradaydılar. Meşhur şairin biri kafiye bile tutturamadığı berbat bir çiçek böcek şiiri okudu. Dünya liderleri böbürlendikleri saygılarını sunmak üzere oradaydılar. Uydu aracılığıyla gerçekleştirilen canlı yayınla, bütün gezegen “Güle güle” demek için oradaydı.</p>
<p class="calibre1">Goran, benim sevgili, tek gerçek aşkım... hariç.</p>
<p class="calibre1">Goran orada değildi.</p>
<p class="calibre1"><span class="calibre2">Orada mısın, Şeytan?Benim ben, Madison. Kafama şimdi dank etti: Arabayıgönderdiğin için sana hiçbir zaman yeteri kadar teşekkürede-medim; oysa etmeliydim. Senin adına bu son derece duyarlı, düşünceli bir davranıştı. Böyle bir inceliğe can attığım bir sırada bana oldukça nazik davrandın ve bu cömertliğine her zaman müteşekkir olacağımı bilmeni isterim.</span></p>
<p class="calibre1">Yeni ölmüş bir ruh olmak yeni doğmuş bir bebek olmaktan daha kolay bir durum değil; dolayısıyla bir nebze olsun özen ve bakıma canı gönülden şükranlık duyuyor insan. Forest Lawndaki mezarımın başına toplanmış, herkes ağlıyordu; annemle babam ağlıyordu, Senegal Devlet Başkanı ağlıyordu. Ben hariç herkes salya sümüktü ve bu yüzden birinin kendi cenazesinde ağlamasını dehşetli bir biçimde ben-merkezcilik olarak görürüm. Yas tutan insanların ortasında, kimse gerçek beni gö-</p>
<p class="calibre1">remiyor, ruhumu okuyamıyor diye dövünmekten başka bir anlamı yoktur bunun. Biliyorum, biliyorum, kendi cenazene katılarak ve gizliden gizliye herkesin seni nasıl sevdiğine, sana nasıl hayran olduğuna tanıklık ederek mutlu olmak, tam anlamıyla, <span class="calibre2">Tom Sawyer</span> senaryosunun bire bir kopyası; ama acı gerçek şu ki çoğu insan nasıl siz hayattayken arkanızdan başka yüzünüze karşı başka davranıyorsa, aynı şekilde, öldükten sonra da hiçbir şey değişmiyor. Hele işin ucunda ufacık da olsa bir çıkar söz konusuysa, nefret ettiğiniz herkes üstünü başını yırtacak ve yalandan ağlayan mızmız çocuklar gibi dövünecektir. Buna tipik bir örnek: Pislik Kızı Pislikler üçlüsü pespaye yeni-yetme benliklerini, sevdiğini kaybetmiş annemin çevresinde konumlandırdı ve ona durmadan beni ne kadar çok sevdiklerini anlattı; ama bu arada örümcek gibi anoreksik parmakları ve Fransız manikürü yapılmış tırnaklarıyla, hepsi de Rodeo Drivedan bu cenaze için alınmış ve Bulgari için Christian Lac-roix tarafından tasarlanmış olan, Tahiti siyah incileri, koca yakutlar ve zümrütlerden oluşan tespihleriyle oynadılar. Fahişe-gillerden bu üç Fahişe, üzgün anneme fısıltıyla benden psişik mesajlar aldıklarını ve benim onları rüyalarında ziyaret ettiğimi ve onlara ailemi ne kadar sevdiğimi ve onların yanında olduğumu bildirmeleri için yalvardığımı anlattı ve benim zavallı annem bu korkunç yaratıkları dinleyecek ve onların yalanlarını ciddiye alacak kadar sarsılmış görünüyordu.</p>
<p class="calibre1">Sürüsüne bereket, sarışın prodüksiyon asistanı babamın başına üşüşmüştü; hepsi de seksi siyah striptizci eldiveni takmıştı ve bacak bacak üstüne atma denemelerinde siyah mini etekleri bronzlaşmış ve ağdalı baldırlarını açığa çıkarırken, ellerinde son moda, deri kaplı İncil’ler taşıyorlardı, tıpkı Chanel el çantası taşır gibi ve hepsi de tabii ki onunla -lafta solcu, ileri düşünceli, soylu babamla- yattığını anlatıyordu. Ama eğer bu kızların tek yaptığı işin saksafonculuk olduğunu kabul edecek olsa herhangi bir projenin çekim bütçesine dahil edemezdi bu kızların çeşitli ücret giderlerini. Bu sulu gözlü medya sirki, dünyevi kalıntımın etrafında toplaşmıştı. Yeni yontulmuş mezartaşımın hemen yanı başında, daha çok Çinli çete flamalarıyla örtülmüş, kirli beyaz koca bir pislik yığınına benzeyen, üzerine saçma sapan, Asya kökenli izlenimi veren kaligrafık şekiller çiziktiril-miş, ağartılamaz bambu lifinden organik bir tabutun içinde her tarafıma pamuk tıkıştırılmış bir halde yatıyorum ben bu arada. Ve ölü bana reva görülen sayısız hakaretten bazılarını sayayım size: Taşın üzerine, koca on üç yıl boyunca var gücümle kocaman bir kişisel sırrım olarak herkesten sakladığım ve şimdi üç Bayan Kuzenkızıgillerden Kuzenin İsviçre’ye dönünce bütün sınıfla paylaşmak için sabırsızlandığı, benim tam komik adım, Madison Desert Flower Rosa Parks Coyote Trickster Spencer adı kazınmıştı. Elbette, granitin üzerine ölüm ve doğum tarihlerimin beni ilelebet hatalı bir biçimde dokuz yaşa sabitleyecek şekilde yazıldığını söylememe bile gerek yok. İçimi acıtan bir başka hakaret de, hitaptı: <span class="calibre2">Maddy Şimdi Huzur İçinde Yat, Ebedi Tanrıçanın Kucağında, Kutsal Memesinden Sütünü Emerek.</span></p>
<p class="calibre1">Bütün bu ahmakça zırvalar, yasal olarak bağlayıcı bir vasiyetnameniz olmaksızın ölmüşseniz şayet size reva görülecek muameleler. Ben ölüyüm ve bu çılgın kalabalıktan güvenli bir mesafede uzakta duruyorum ama yine de onların bütün makyajlarının ve saç spreylerinin kokusunu alabiliyorum.</p>
<p class="calibre1">Ve eğer <span class="calibre2">ahmakça</span> sözcüğünün anlamını önceden bilmiyor-duysam da, şimdi gayet iyi biliyorum. <span class="calibre2">Hatalı</span> sözcüğünün anlamına gelince; bunun için etrafa bakmam yeterli.</p>
<p class="calibre1">Ve eğer öteki dünyaya dair bir gerçekle daha yüzleşmeyi mideniz kaldıracaksa, buyurun: Cenaze merasiminde kimse yeni mevtadan daha fazla üzülmez. Bu yüzden, gözlerimi bu kasvetli tablodan başka yöne çevirip, kaldırım kenarına park etmiş, mezarlıkyolunun kıyısında öylece duran siyah Lincoln’ü, o geniş ve büyük arabayı görünce çok mutlu oldum. Temiz ve cilalı parlak siyah yüzeyi yas tutan kalabalığı. .. mavi gökyüzünü... Forest Lawn’ın mezar taşlarını yansıtıyordu. Gerçekten benim dışımda herkesi ve her şeyi yansıtıyordu; çünkü ölülerin yansıması olmaz. Yeryüzünde, ölülerin gölgesi yere düşmez ya da fotoğraflarda görünmez ölüler. En iyisi de, arabanın</p>
<p class="calibre1">ısı</p>
<p class="calibre1">yanında üniformalı, saçı siperlikli şapkasının altında kaybolmuş ve yüzünün yarısı koyu güneş gözlüğüyle perdelenmiş bir şoförün ayakta hazır bekliyor oluşuydu. Siyah sürücü eldivenli elinde, üzerinde boydan boya, bitişik el yazısıyla <span class="calibre2">Madison Spencer</span> yazan beyaz bir karton tutuyordu. Yakasına ise küçük, kromdan bir isim kartı takmıştı; ismi bu plakaya kazınmıştı sürücünün. Ama kim zahmet edecek de okuyacaktı onu; çünkü uzun süreli deneyimlerime dayanarak söylüyorum ki saniyenin milyonda biri kadar kısa bir sürede ben o ismi unutacak ve ona George diye hitap etmeye başlayacaktım.</p>
<p class="calibre1">Ömrünün yarısını araba kiralama servisi arabalarında geçirmiş biri olarak, Lincoln’e nasıl bineceğimi biliyorum. Bir adım atıyorum arabaya doğru, sonra bir adım daha ve sürücü hiçbir şey söylemeden arka kapıyı açıyor ve girmem için bir adım kenara çekiliyor. Hafifçe başını öne eğen sürücü elindeki kartonun kenarını siperlikli şapkasının ucuna dokundurarak belli belirsiz bir baş selamı veriyor. Ben şort eteğimle rahatça koltuğuma kurulur kurulmaz sürücü kapıyı, kaliteli ellerden çıkmış bir Amerikan kara yatının tok sesiyle çat diye kapatıyor; ses öyle şiddetli ve boğuk ki yaşayan, soluk alıp veren dış dünyanın en ufak emaresini dahi geride bırakıyor. Camlar öyle koyu renkli ki kendimi adeta siyah deri koltuktan bir beşiğin içinde sallanırken buluyorum; derinin kokusunu alıyor, klimanın serinliğini hissediyorum ve pirinçten iç aksamın ve koyu renk camların yumuşak parıltısı alıyor gözümü. Tek ses, arka ve ön koltukları birbirinden ayıran yarı bölmenin ardından geliyor. Ortamda, baskın deri kokusuna karışan başka bir koku, bayıltıcı bir koku daha var; sanki birisi az evvel kaynamış yumurta soyup yemiş gibi harifbir sülfür ya da metan kokusu kaplamış arabanın içini. Ve patlamış mısır kokusu... patlamış mısır ve karamel. .. mısır taneleri. Bölmenin ortasındaki küçük pencere kapalı ama ben sürücünün yerine geçtiğini ve emniyet kemerini taktığını seslerden anlayabiliyorum. Motor çalışıyor ve araba yavaşça, sarsıntısız ilerlemeye başlıyor. Epeyce uzun bir zaman sonra araba sarsılarak yukarıya doğru tırmanıyor; sanki bir lunapark treni ilk tepeyi tırmanıyormuş ya da İsviçre, Locarno’nın Alpler’deki küçük bir havaalanından kalkmak için bir Gulfstream imkânsız bir dik rampaya ihtiyaç duyuyormuş gibi.</p>
<p class="calibre1">Arabanın arka koltuğu, deri döşenmiş ve yalıtılmış bir rahim gibi... Öyle ki, kendinizi böyle bir yerde bulacak olursanız, Hades yolunda olduğunuzu varsayabilirsiniz. Magazin cebinde, <span class="calibre2">Hollywood Reporter, Variety</span> dahil ne kadar ticari paçavra varsa hepsinden birer örnek ve kapağında sırıtan annemin fotoğrafı, içinde de onun Gaia, Önce Dünya! zırvalarının yer aldığı <span class="calibre2">Vanity Fair</span> duruyor.</p>
<p class="calibre1">Ve evet, annemle babam bana Bağlamın Gücü ve Marcel Duchamp hakkında her şeyi öğretti; ve havalı bir galerinin duvarına astığında bir hela taşının nasıl bir sanat eseri haline dönüştüğünü de. Bu durumda kimin vesikalık fotoğrafını <span class="calibre2">Vanity Fair</span> dergisinin kapağına koyarsanız koyun, o kişi pekâlâ bir film yıldızı gibi geçiş yapabilir. Ben işte böyle, öteki dünyaya, bir otobüs ya da at arabası ya da bir tür öküz arabası, ucuz tarifeli, ter kokulu bir toplu taşıma aracında değil de geniş ve rahat bir Lincoln’ün arka koltuğunda geçtiğim için çok ama çok müteşekkirim. Tekrar çok teşekkür ediyorum sana, Şeytan.</p>
<p class="calibre1">Arabanın güzergâhının sürekli dikleşen açısı ve sonucunda ortaya çıkan çekiş gücü beni deri kaplama koltuğuma gömüyor adeta. Sürücü bölümüyle aramdaki küçük pencerenin kenarındaki açıklıktan, şoförün dikiz aynasına yansıyan güneş gözlüğünü görebiliyorum. Bu yansıma yoluyla bana seslenen şoför, “Sizin için bir mahsuru yoksa, söyleyebilir misiniz acaba... film yapımcısı Antonio Spencer’la bir akrabalığınız var mı?” diye soruyor. Yüzünde tek seçebildiğim yer ağzı ve o ağız tekinsiz bir sırıtışla gerilmiş.</p>
<p class="calibre1"><span class="calibre2">Vanity Fair</span> dergisini alıyorum elime ve benim yüzümün yanında annemin yüzünün durduğu kapak fotoğrafını göstererek, “Hiç benziyor muyuz baksana? Anneminkinin aksine benim cildim pürüzlü...” diyorum. Halihazırda uykum var ve içim geçmek üzere. Korkarım, konuşmanın nereye gitmekte olduğunu hissediyorum.</p>
<p class="calibre1">Sürücü, “Ben bir senaryo yazdım, kendim’’ diyor.</p>
<p class="calibre1">Ve evet, elbette, arabayı ilk gördüğümde bu itirafın geleceğini anlamıştım. Şoförlerin hepsinin adı George’dur ve Kaliforniya’daki her şoförün size anında hazır teslim edeceği bir senaryo metni vardır ve dört yaşından beri -o sene Cadılar Bayramı’nda şaka mı ceza mı oyunundan sonra eve döndüğümde benim yastık kılıfını tonlarca senaryoyla doluydu- bu saçma durumla başa çıkmayı öğrenmiştim. Babamın da diyeceği gibi: “Şu sıralar yeni projelerle ilgilenemiyoruz...” Anlamı ise şu: “Hadi al sen o senaryo dediğin şeyi de başka birine yuttur:’ Az çok kabiliyetli ama hevesli gençlerin, umutlarını ve hayallerini incitmeden nazikçe nasıl geri çevrileceğine ilişkin sıkı bir eğitim almış olmama rağmen... belki de artık yorulduğumdan... ve belki de ebedi öteki dünyanın düşük kalite yazılı materyalin eğlencesi olmadan daha da çekilmez olacağının farkına vardığımdan olsa gerek... “Elbette” diyorum, “bana temiz bir kopyasını verin de bir okuyayım bakalım:’</p>
<p class="calibre1">Uyku bedenimi teslim alırken, ben elimde hâlâ, kapağında annemin olduğu <span class="calibre2">Vanity Fair</span> dergisini tutuyor ve arabanın artık gökyüzüne tırmanmadığını hissedebiliyorum. Sanki bir dağın zirvesine varmıştık ve şimdi de, yavaşça, tehlikeli bir biçimde, tepetaklak aşağıya iniyorduk.</p>
<p class="calibre1">Dikiz aynasından bana bakmayı sürdüren şoför, “Emniyet kemerinizi bağlamak ister misiniz, Bayan Spencer?” diyor.</p>
<p class="calibre1">Bunun üzerine elimdeki dergiyi bırakıyorum ve dergi ara bölmenin boşluğundan ön tarafa düşüyor ve açılarak ön cama yapışıyor.</p>
<p class="calibre1">“Bir şey daha var” diyor şoför. “Gidilecek yere vardığımızda, demir parmaklıklara dokunmak istemezsiniz. Oldukça kirlidir parmaklıklar:’</p>
<p class="calibre1">Arabanın dimdik inişe, inanılmaz bir hızla tepetaklak dalışa koyulduğu ve giderek artan bir süratle serbest düşüşe geçtiğimiz sırada ben hızla ve yarı uykulu bir halde kemerimi bağlamaya yelteniyorum.</p>
<p class="calibre1"><span class="calibre2">Orada mısın, Şeytan?Benim ben, Madison. Doğaları gereği, ikinci tekil şahsa hitaben anlatılan hikâyeler duacıları akla getirebilir: “Senin adın kutlu olsun... Tanrı seninle olsun...” Bunu aklına getirip, sana dua ettiğimfikrine kapılma. Kişisel bir şey değil ama basitçe söyleyecek olursam, ben bir Satanist değilim. Üstüne üstlük, bizimkilerin bütün çabalarına rağmen, seküler bir hümanistim. Öteki dünyada kendimi bulduğum ışığın altında, diyebilirim ki artık ne kendimden emin bir ateist ne de agnostiğim. Şu an neye inanacağımı bilemiyorum. Şu noktada, öyle görünüyor ki, bu zamana kadargerçek olduğunu düşündüğüm her şey hakkında yanılmış olduğum düşünülürse, benim inançlarımın herhangi bir inanç sistemine işaret etmesi pek imkân dahilinde görünmüyor. İşin aslı şu ki, artık ben bile kim olduğum konusunda emin değilim.</span></p>
<p class="calibre1">Babam size, “Sonra neyin geleceğini bilmiyorsan, önce neyin geldiğine iyi bak” diyecektir. Anlamı ise şudur: Eğer izin verirsen, geçmişin geleceğine hükmetmeye başlar. Bunun anlamı ise şudur: Ayak izlerimi takip etmenin zamanı gelmiştir. Bu aklıma düşünce, telefon bankasındaki telepazarlama işini bırakıyorum ve yaya olarak, yeni yüksek topuklu ayakkabılarımı yanıma alıp, sağlam laoferlerimi ayağıma geçirip yola koyuluyorum. Karasinek bulutları tepemde uçuşuyor vızıldayarak, siyah bir duman kütlesi gibi yoğun ve ağır. Böcekler Denizi sonsuz bir devinim içinde kaynıyor ve gıcırdayan bir kaos, titrek, sürekli değişen renkleriyle ufka kadar uzanıyor. Atık el ve ayak tırnaklarından oluşan dikenli tepecikler giderek büyüyor ve düzensiz heyelanlar şeklinde bataklıklara boşalıyor. Kırık camlar çölü ayakların altında çatırdıyor. Büyük Atık Sperm Okyanusu giderek genişliyor, etrafındaki cehennemi araziyi kuşatıyor.</p>
<p class="calibre1">Ve evet, kendimi on üç yaşında, güven sorunlarının tam bilincine ermiş, ölü bir kız olarak buluyorum ama keşke gerçekte, korkunç koşullarımı ve mutsuzluğumu umursamayacak hale gelinceye kadar, hiçbir kurtuluş imkânı olmayan, terk edilmiş ve ıstırap içinde yalnız bir Doğu Bloku yetimi olsaymı-şım. Ya da annemin bana söylediği şekilde ifade edecek olursak: <span class="calibre2">“Vır, vır, vır... kes sesini Madison</span></p>
<p class="calibre1">Anlatmak istediğim şu: Ben bütün kimliğimi akıllı olmak üzerine kurmuşum. Öteki kızlar, çoğunlukla da Bayan Oros-puçocuğu Orospular, sevimli olmayı seçmiş. Kaldı ki, gençken alması kolay bir karardır bu. Annem olsa şöyle derdi: “Mayıs’ta her bahçe güzel görünür.” Anlamı ise şudur: Gençken herkes biraz çekicidir. Genç kadınlar arasında, fiziksel çekicilik düzeyi konusunda rekabete girmek doğuştan gelen bir tercihtir. Karga burunlu ya da bozuk ciltli öteki kızlar ise çılgınca komik olmaya oynar. Diğerleri atletik ya da anoreksik ya da hipo-kondriyak olmaya bakar. Çok sayıda kız, öfkesini kuşanıp ömür boyu keskin dilli, yalnız Bayan Gıcık Kızı Gıcık olmayı seçer. Diğer hayati tercih, azimli ve enerjik bir politik öğrenci olmaktır. Ya da kim bilir belki de, her daim asık suratlı, şair yönünü keşfeder, kendi özel dizelerine kafa yorar, Sylvia Plath ve Virginia Woolf’un bıkkınlık veren depresyonuna giden yolu bulursun. Ama bu kadar seçeneğe rağmen, ben zeki olmayı tercih ettim; parlak bir beyne sahip, duyarlı ve akıllı şişman kız olmayı; sade vesağlam ayakkabılar giyen, voleyboldan, manikürden ve kikirdemekten uzak duran, 10 numara bir öğrenci olmayı.</p>
<p class="calibre1">Size şu kadarını söyleyeyim, daha düne kadar, kendi benliğimi keşfetmiş olmaktan ötürü gayet mutlu ve başarılı hissediyordum kendimi. Her birimiz, insanın ancak daha küçük bir çocukken sahip olabileceği, hayat boyu süren bir güvenle kendi kişisel yolumuzu -sporcu ya da şakacı ya da akıllı olmayı-seçeriz.</p>
<p class="calibre1">Gelgelelim, aşırı doz marihuanadan ölmediğim... Goran’ın da benim romantik idealim olmadığı gerçeği göz önünde bulundurulacak olursa... benim bu planlarımın aileme baş ağrısı dışında hiçbir şey getirmediği ortada... Demek oluyor ki, buradan pek de zeki olmadığım sonucuna varabiliriz. Ve eğer öyleyse, benim bütün benlik kavrayışım temelsiz demektir.</p>
<p class="calibre1">Şimdi bile <span class="calibre2">uzak durmak, seçmek, bıkkınlık</span> gibi sözcükleri kullanırken tereddüt ediyorum; kendime olan inancım tamamen sarsılmış durumda, diyebilirim. Ölümümün gerçek doğası benim Parlak Genç Şey değil aptal, gösteriş meraklısı bir avanak olduğumu kanıtlıyor. Parıltılı değil de birkaç etkileyici sözcükten kendi yanılsamaları gerçekliğini yaratan bir madrabaz olduğumu. Böylesi sözcükler donanımı benim göz farım, yapay memem, fiziki düzenlemem, güven kaynağım olarak hizmet görmüş. <span class="calibre2">Bilgili, sinsi</span> ve <span class="calibre2">karartma</span> gibi sözcükler benim yapı desteklerim olmuş.</p>
<p class="calibre1">Belki de bu derece kişisel yanılgıyı hâlâ gençken kabul etmek, orta yaşlarda, gençlik ve güzellik elden giderken, kuvvet ve canlılık yok olurken, belirlenmiş benlik duygusunu kaybetmekten daha iyidir. Kişinin yalıtılmış, bütün akranlarının gazabını üzerinde toplamış hale gelinceye kadar alaycılığı ve tepeden bakmayı sürdürmesi de feci bir şey olsa gerek. Gelgelelim, bu aşırı psikolojik rota düzeltme tarzı da... bir hayli yıkıcı.</p>
<p class="calibre1">Bu krizin tam olarak farkına varınca, rotamı tekrar belirliyor ve Cehennem’e ilk geldiğim zamanki hücreme dönüyorum. Yerimde duramıyorum. Archer’ın verdiği, parmağıma taktığım çalıntı elmas yüzük ışıl ışıl parlıyor. Artık kendimi ölü olma konusunda bir otorite olarak sunamayacağım için, kirli paslı parmaklıkların çevrelediği hücreme, kilit altında sağlanan konfora, ölü bir punk-rockçıdan kalan çengelli iğnenin paslı demirle buluşmasından çıkan müziğe dönüyorum. Kendi hücrelerinde feci akıbetlerini yaşayan komşularım, başları ellerinin arasında öylece çöküp kalmış, onları bir örümcek ağı gibi saran kendilerine acıma duygusunun etkisinde, uzun zamandır donuk gözlerle boşluğa bakıyorlar...ya da volta atıyorlar, havayı döverek ve kendi kendilerine konuşarak.</p>
<p class="calibre1">Hayır, kendimi komik ya da gösterişli olmaya, enerjik bir biçimde bedenimi bir jimnastik minderi üzerinde oradan oraya atmaya ya da havalı şaheserler çiziktirmeye adamam için çok geç değil elbette; ama başlangıçtaki stratejide başarısızlığa uğrayan biri olarak bir daha asla tek bir kimliğe bağlanmayacağım. Geleceğimi ister sporcu kız ister otçu kız olmaya; ister Wheaties mısır gevreği kutusunun kapağında gülümseyen yüz ister absent içici bir yazar olmaya kanalize edeyim, o yeni şahsiyet her zaman yapmacık ve edinilmiş olacak, tıpkı plastik tırnak ya da geçici dövme gibi. Öbür dünyadaki hayatım boyunca kendimi, Babette’in Manolo Blahnik’leri kadar çakma hissedeceğim.</p>
<p class="calibre1">Yakınımda, kayıtsız faniler kafeslerinde perişan bir halde öylece - uzanıyorlar. Kendi travmalarına ve inzivalarına öyle bir gömülmüşler ki toz toprak içindeki çıplak kollarında toplaşan karasinekleri kovma zahmetine bile girişmiyorlar. Bu sinekler kirli yanaklarında ve alınlarında serbestçe geziniyor. Kuru üzüm kadar iri bu karasinekler insanların sabit bakan, buğulu gözlerinin camsı yüzeyinde yürüyor. Bu ev sinekleri fark edilmeden insanların gevşek, açık ağızlarından girip burun deliklerinden çıkıyor.</p>
<p class="calibre1">Kendi hücre parmaklıklarının arkasında saçını başını yoluyor öteki mahkûm ruhlar. Öfkeli ruhlar, kendi togalarını ve pelerinlerini yırtıp parçalıyor; kürklerini, kefenlerini, ipek elbiselerini, Savile Row takım elbiselerini kesip doğruyor. Bunların bazıları, ben doğmadan çok zaman önce ölmüş ve lanetlenip Cehenneme atılmış, Roma senatörleri ve Japon şogunlar. İşkence görmüş, inliyorlar. Feryat eden ağızlarından saçılan salya zerreleri ağır havada bir sis oluşturuyor. Alınlarından ve yanaklarından oluk oluk akan terler, her yeri sarmış cehennem ateşinin alevinde ışıldıyor turuncu turuncu. Hades’in sakinleri dövünüp kendilerini yerlere atıyor, sıkılı yumruklarını alev alev yanan gökyüzüne sallıyor, kan gözlerini kör edene kadar başlarını demir parmaklıklara vuruyorlar. Kimileri kendi yüzlerini tırmalıyor, çıplak derilerini tırnaklıyor, kendi gözlerini kazıyor. Canhıraş, çatlak sesleriyle ağıtlar yakıyor bazıları. Yandaki hücrelerde ... kafeslerin ötesindeki kafeslerde... kapana kısılmış ruhlar dört bir yandan, alev alev ufka doğru uzanıyor. Mülti-milyarlarca kadın ve erkek inliyor, feryat ediyor, adını ve bir kral, vergi memuru, mazlum azınlık ya da yasal mülk sahibi olarak statüsünü haykırıyor. Cehennemin bu büyük şamatası içinde, insanlık tarihi bireysel protesto yarıklarına ayrılıyor. İnsanlar doğal haklarını talep ediyor. Hıristiyan, Müslüman ya da Yahudi olarak haklı ve masum oldukları konusunda ısrar ediyorlar. İnsansever ya da hekim olarak. Hayırsever, şehit, film yıldızı ya da politik aktivist olarak.</p>
<p class="calibre1">Cehennemde bize işkence eden, bizim belirlenmiş benlikle olan bağlarımız.</p>
<p class="calibre1">Uzakta bir yerde, çok yakın bir zaman önce dönmüş olduğum yolun ilerisinde, parlak bir mavi ışık huzmesi beliriyor. Portakal ve ateş rengi alazla şiddetli bir tezat oluşturan mavi benek, sonsuzluğa uzanan kafesler ile içinde feryat eden insanların arasında süzülüyor. Mavi huzme, diş gıcırdatan ölü devlet başkanlarını geride bırakıyor; unutulmuş imparatorları ve hükümdarları görmezden geliyor. Sonra bu mavi huzme, paslı kafes yığınının ardında kayboluyor, eski deli papalar kalabalığının arkasında gözden uzaklaşıyor, hıçkırarak ağlayan şa-manların, sürgün edilmiş kent yöneticilerinin ve çatık kaşlı kabile şeflerinin hapsedildikleri demir kovanların arkasında karanlığa karışıyor ve önce az biraz mavilik, sonra daha çok mavilik ve kısa bir süre sonra da yaklaşan bir mavilik olarak yeniden beliriyor. Böylece, parlak mavi nesne zikzaklar çizerek, umutsuzluk ve şaşkınlık labirentinde kendine yol bularak, yakına geliyor. Parlak mavi, sinek bulutunda kayboluyor. Mavi, yoğun karasinek bulutunda geçici olarak gizleniyor. Tekrar beliriyor, büyüyor, yaklaşıyor ve sonunda mavi saç oluyor; tepesindeki mavi boyalı Mohikan saç dışında dazlak bir kafa ortaya çıkıyor. Siyah bot geçirilmiş ayakların ve kot pantolona girmiş bacakların desteklediği, siyah bir motorcu ceketinin omuzları üstünde yükselen kafa aşağı yukarı sallanıyor. Her adım atışta, botunun bilek kısmına dolanmış bisiklet zinciri şakırdıyor. Punk-rockçı oğlan, Archer, hücreme yaklaşıyor.</p>
<p class="calibre1">Deriye geçirilmiş kolunun altında, kahverengi ambalaj kâğıdından bir zarf taşıyor Archer. Ellerini kot pantolonunun ön ceplerine sokmuş, zarfı dirseğiyle kalçası arasına sıkıştırmış. Archer sivilceli çenesini benden yana uzatıyor ve “Hey” diye sesleniyor.</p>
<p class="calibre1">Archer etrafımızdaki, alışkanlıklarına, haklılıklarına ve şehvetlerine batmış insanlara bakış atıyor. Her biri herhangi bir gelecekten, herhangi bir ihtimalden uzak, yalıtılmış, kendi geçmiş yaşamlarının kabuğunun içine çekilmiş insanlara. Arc-her başını sallıyor ve “Bunlar gibi ezik olma sen...” diyor.</p>
<p class="calibre1">Archer anlamıyor. Gerçek şu ki, ben daha ergenliğe bile erişmemiş, ölü, inanılmaz derecede saf ve aptal biriyim... ve Cehenneme gönderilmişim, ilelebet.</p>
<p class="calibre1">Archer doğrudan yüzüme bakıyor ve “Gözlerin kan çanağına dönmüş... sedef hastalığın kötüye mi gidiyor?” diye soruyor.</p>
<p class="calibre1">Ve ayrıca, ben bir yalancıyım. Ona, “Aslında ben sedef hastası falan değilim’’ diyorum.</p>
<p class="calibre1">‘'Ağlıyor musun sen?” diye soruyor Archer.</p>
<p class="calibre1">Ve ben öylesine büyük bir yalancıyım ki, “Hayır” diyorum.</p>
<p class="calibre1">Lanetlenmiş olmak tamamen benim suçum da değil. Kendimi savunmam gerekirse, babam her zaman bana Şeytanın kullanılıp atılacak bir bez olduğunu söylerdi.</p>
<p class="calibre1">“Ölüm uzun bir süreçtir” diyor Archer, “nalları diken ilk parçan bedenindir.” Anlamı ise şudur: Bunun ötesinde, hayallerin ölmelidir. Sonra umutların. Ve bütün bir ömrü, boktan şeyler öğrenmeye, insanları sevmeye, para kazanmaya ve esasında hepsi tamamen anlamsız bir şeylere sahip olmaya feda ettiğin için duyduğun öfken. Gerçekten de, bedenin ölümü, işin kolay kısmı. Bunun ötesinde, anıların ölmelidir. Ve egon. Gururun ve utancın, tutkun ve umudun; bütün bu Kişisel Kimlik Çöplüğü’nün ortadan kalkması yüzyıllar sürer. “Bütün herkes bedenin nasıl öldüğünü görür” diyor Archer. “Helen Gurley Brown’dır<a id="footnote3"></a><sup class="calibre4"><a href="#bookmark2">3</a></sup> nalları dikişimizin ilk yedi aşamasını araştıran.”</p>
<p class="calibre1">“Helen Gurley Brown da kim?” diye soruyorum.</p>
<p class="calibre1">“Bilirsin işte” diyor Archer, “inkâr, pazarlık, öfke, depresyon...”</p>
<p class="calibre1">Elisabeth Kübler-Ross" demek istiyor.</p>
<p class="calibre1">“Bak” diyor Archer gülümseyerek. “Benden akıllı... çok daha akıllısın.’</p>
<p class="calibre1">Gerçek şu ki, diye izah ediyor Archer, kendini affedene kadar Cehennemde kalırsın. “Boku yedin. Oyun bitti” diyor, “dolayısıyla gevşe artık:’</p>
<p class="calibre1">İyi haber şu ki, ben Jane Eyre ya da Oliver Twist gibi, basılı bir kitaba sıkışmış kurgusal bir karakter değilim; benim için artık her şey mümkün. Başka biri olabilirim. Baskıdan ve umutsuzluktan ötürü değil, yalnızca yeni bir hayat fikri kulağa eğlenceli ya da ilginç ya da hoş geldiğinden.</p>
<p class="calibre1">Archer omuz silkiyor ve “Küçük Maddy Spencer öldü... ama belki artık senin, varoluş macerana başlama vaktin gelmiştir” diyor. Omuz silkerken koltuğunun altına sıkıştırdığı zarf kayıyor ve taş zemine düşüyor. Ambalaj kâğıdından zarf. Üzerine büyük, kırmızı harflerle GİZLİ damgası basılmış kahverengi kâğıt.</p>
<p class="calibre1">“Nedir bu?” diye soruyorum.</p>
<p class="calibre1">Düşen zarfı yerden almak üzere eğilen Archer, “Bu mu?” diyor. “Girdiğin kurtarma sınavının sonuçları.” Tırnaklarının her birinin altında siyah, hilal şeklinde pislik birikmiş. Yüzünün her tarafını kaplamış sivilceler galaksisi kırmızının farklı tonlarını yansıtıyor.</p>
<p class="calibre1">“Kurtarma sınavı” derken, Archer şu garip poligraf testini, zebaninin bana kürtaj ve aynı cinsiyetten kişiler arasında evlilik hakkında fikirlerimi sorduğu yalan makinesi düzeneğini kastediyor. Anlamı ise şu: Cennet’te mi yoksa Cehennemde mi kalacağımı, hatta belki de dünyadaki yaşama geri dönme izni mi alacağımı belirleyen sonuç. Kendiliğinden, içten gelen bir dürtüyle zarfa uzanıyorum ve “Ver onu” diyorum. Elmas yüzük, Archer’ın çalıp bana verdiği yüzük, o taş, dışarı uzanan elimin parmağı etrafında ışıldıyor.</p>
<p class="calibre1">Demir parmaklıkların dışında, uzanamayacağını kadar uzakta, zarfı elinde tutan Archer, “Söz ver bana, bundan sonra somurtmak yok” diyor.</p>
<p class="calibre1">Hücremin pislik içindeki metal parmaklıklarına dokunma-maya özen göstererek elimi zarfa doğru uzatırken, zaten somurtmadığımı söylüyorum ısrarla.</p>
<p class="calibre1">Sınav sonuçlarını uzanmış parmaklarımın yakınında sallayarak, “Yüzünde bir sinek var” diyor Archer.</p>
<p class="calibre1">Yüzümdeki sineği kovmaya çalışırken, söz veriyorum ona.</p>
<p class="calibre1">“Peki” diyor Archer, “bu iyi bir başlangıç.” Bir elini kullanarak kocaman çengelli iğneyi açıp yanağından çıkarıyor. Daha önce yaptığı gibi, iğnenin ucunu hücremin kapısının anahtar deliğine sokuyor ve antik kilidi kurcalamaya başlıyor.</p>
<p class="calibre1">Kapı açılır açılmaz, dışarıya çıkmamla sınav sonuç kâğıdını elinden kapmanı bir oluyor. Verdiğim söz daha havada asılı duruyorve hâlâ kulaklarımda çınlıyorken, zarfı yırtarak açıyorum.</p>
<p class="calibre1"><span class="calibre2">Ve kazanan...</span></p>
<p class="calibre1"><span class="calibre2">Orada mısın, Şeytan? Benim ben, Madison. Cehennemin giriş kapısıyla birlikte anılan o meşhur sloganı, “Burayagirerken, bütün umutlarınızı terk edin” sloganını değiştirmeyi bir düşünün, lütfen. Bunun yerine, çok daha uygulanabilir ve faydalı bir mesajgibigörünen, “Bütün inceliklerinizi terk edin" ya da “Bütün nezaket kurallarını terk edin’yazabilirsiniz oraya.</span></p>
<p class="calibre1">Anneme soracak olursanız, “Maddy, hayat bir popülerlik yarışması değildir” diyecektir.</p>
<p class="calibre1">Onu çürütmek için, pekâlâ, “Ölüm de öyle” diyebilirim.</p>
<p class="calibre1">Siz, henüz ölmemiş olanlar, dikkatlice not alın, lütfen. Archer’a göre, ölü insanlar yaşayanlara sürekli mesaj gönderiyor; sadece pencerenin perdelerini açarak ya da ışığı yakıp</p>
<p class="calibre1">söndürerek de değil üstelik. Örneğin, mideniz gurulduyorsa, bunun nedeni sizinle iletişim kurmak isteyen öteki dünyadan biri olabilir. Ya da aniden canınız tatlı bir şeyler çektiyse, bu, ölüler sizinle irtibata geçti demektir. Bir başka bilindik örnek ise, birbiri ardına hapşırmanızdır. Ya da kafanızın kaşınmasıdır. Ya da gecenin bir yarısında bacağınıza giren korkunç bir krampla yerinizden fırlamanızdır.</p>
<p class="calibre1">Dudaklarınızda çıkan uçuklar... seğiren, huzursuz bir bacak... kıl dönmesi... Archer’a göre, bunlar hep ölü insanların dikkat çekme yöntemleridir; belki size karşı sevgilerini göstermek ya da sizi yaklaşmakta olan bir tehlike konusunda uyarmak için.</p>
<p class="calibre1">Archer, bütün ciddiyetiyle, eğer siz, yaşayan, canlı bir kişi olarak, aynı gün içinde, <span class="calibre2">Grease</span> müzikalinden “You’re the One That I Want” şarkısını -görünüşte tamamen tesadüfen; asansörde, radyoda, telefonda bekletilirken ya da herhangi bir yerde ya da zamanda- üç kere duyarsanız bunun güneş batmadan önce kesinlikle öleceğinizin işareti olduğunu iddia ediyor. Buna karşın, burnunuza gelen yanık tost kokusu ölmüş bir sevdiğinizin size göz kulak olmaya ve sizi tehlikelerden korumaya devam ettiği anlamına geliyor.</p>
<p class="calibre1">Kulaklarınızda, burun deliklerinizde ya da kaşlarınızda çıkan, olur olmaz düzensiz kıllar, irtibata geçmek isteyen bir ölünün habercisi. Hatta sürüyle ölü insan, akşam yemeği sırasında yaşayanlara telefon edip yapay tatlandırıcı markalarına ilişkin tüketici tercihleri konusunda kamuoyu araştırması yapıyor. Ölüler internet için müstehcen web sitesi içeriği sağlamadan çok önceleri bile her zaman canlılar dünyasıyla irtibatta olmuştur.</p>
<p class="calibre1">Archer bütün bunları bana yorgun argın, Büyük Kırık Camlar Ovası’nı, ardından Buharlı Kaynar Kusmuk Nehri’ni geçerken, uçsuz bucaksız Kullanılmış Çocuk Bezi Vadisi boyunca ilerlerken açıklıyor. Leş gibi kokan bir tepenin üzerinde bir ara soluklanırken, Archer ufku kaplayan kara bir leke gibi duran araziyi gösteriyor. Şahin, akbaba, kuzgun gibi leşçil kuşların oluşturduğu alçak bir tavan, o uzak ve kara topraklar üzerinde uğuldayarak dönüyor. “Kürtaj Artığı Parçalar Bataklığı” diyor Archer, mavi Mohikan saçını kara gölgelerin hâkim olduğu bataklığa doğru sallarken. Bu korkunç topraklara yaklaştıkça soluğumuzu tutarak ilerliyoruz; Cehennem’in genel merkezine doğru akınımız sürüyor.</p>
<p class="calibre1">Archer’ın tespitine göre, hoşa giden biri olmaktan vazgeçmem gerekiyor. Bütün hayatım boyunca, annem, babam ve öğretmenlerimin bana hoş ve dost canlısı olmayı öğrettiği konusunda bahse girmeye hazır. “Kuşkusuz” diyor, “daima neşeli ve enerjik olduğun için ödüllendirilmişsindir.”</p>
<p class="calibre1">Alev alev yanan portakalrengi gökyüzünün altında düşe kalka ilerlerken, Archer, “Şüphesiz, uysallık yeryüzünde kıymetli olabilir ama Cehennemde bir boka yaramaz ...” diyor.</p>
<p class="calibre1">Diyor ki, bütün hayatımı sevimli olmak için harcamış olduğumdan, öteki dünyada alternatif bir yol tutturmayı düşünsem iyi olacakmış. Kulağa belki ironik geliyor ama Archer diyor ki, sevimli ve hoş hiç kimse, bir katilin hapishanede sahip olduğu türden bir özgürlüğe sahip olamaz. Eğer eskiden sevimli olan bir kız yeni bir sayfa açmak istiyorsa, bir zorba ya da piç, saldırgan ya da sadece iddialı olmayı keşfetmesi; parlak, diş macunu reklamı gülümsemelere ve nazikçe dinlemelere son vermesi belki de onun için iyi olurmuş. Cehennem bu risklerin göze alınacağı yermiş.</p>
<p class="calibre1">Archer’ın ebediyen lanetlenme sebebine gelince: Bir gün, eski hatun onu ekmek ve çocuk bezi çalması için bakkala göndermiş. Eski hatun derken karısını değil, annesini kastediyor. Çocuk bezi ise daha bebek olan kız kardeşi içinmiş ve paraları da yokmuş. Archer yakınlardaki bir bakkalın civarında, kimsenin kendisini görmeyeceğinden emin olana kadar oyalanmış.</p>
<p class="calibre1">Birlikte, Kepek Çölü’nün pul pul uçuşan, mumlu ölü derilerinin arasından yürüyüşümüzü sürdürürken, küçük bir grup kaderine terk edilmiş ruha rastlıyoruz. Kabaca, Barcelona’nın en lüks gece kulübünün VIP salonundaki bir kokteyl partiye katılanların sayısı kadar bir grup insan, yüzünü topluluğun oluşturduğu çemberin merkezine dönmüş, ayakta dikiliyor. Bu insanların arasından, grubun perdelediği, boğuk bir erkek sesi yükseliyor.</p>
<p class="calibre1">Kalabalığa yakın durduğumuz bir yerde, Archer kafasını benimkinin yanma gömüyor ve fısıldayarak, “İşte sana kendini pratikte gösterme şansı” diyor.</p>
<p class="calibre1">Dinleyen kalabalığın arasından, ayakta duran siluetlerin, onların kirli kolları ve yağlı pis saçları arasından, bakışların odağındaki kişiyi gayet net bir şekilde görüyoruz: Dar omuzlu, siyah saçları bir kısmı alnına düşecek şekilde yandan ayrılmış bir adam bu. Her iki eliyle birden leş kokulu havayı dövüyor; vahşice el kol hareketleriyle konuşuyor sanki. Almanca bağırırken bir yandan yumruk atıyor, kesip biçiyor. Kabarıp açılan burun deliklerinden daha geniş olmayan, kenarları kesik kahverengi bıyıkları üstdudağının üzerinde dans ediyor. Etrafındakiler dumura uğramış bir ifadeyle tepkisiz dinliyor adamı.</p>
<p class="calibre1">Archer soruyor: Daha kötü ne olabilir ki? Gücümü hissettirmeyi öğrenmeliymişim. Dirseklerimle kalabalığı yara yara ön sıraya geçmeliymişim. Yoluma çıkan insanları itip kakmalıymışım. Zorbayı oynamalıymışım. Omuz silkiyor Archer ve ceketinin siyah deri kollarını gıcırdatarak, “Seçim senin...” diyor ve der demez küçücük sırtıma açık ayasını yerleştiriyor elinin ve beni ileriye doğru itiyor.</p>
<p class="calibre1">Sendeliyorum ve onları itip kakarak, kalabalığın yün palto-lu kollarının üzerine düşüyorum; parlak, kahverengi ayakkabılarına basıyorum. Doğruyu söylemek gerekirse, kalabalığı oluşturan herkes Cehennem’e en uygun giysileri seçmiş: koyu yeşil uzun paltolar ve gri fanilalar, kalın kösele tabanlı ayakkabı ve botlar ve yünlü kumaştan şapkalar. Tek kötü seçimleri, pazularının tam üstüne denk gelen bantlar. Bu pazubantları-nın üzerini siyah gamalı haçlar süslüyor.</p>
<p class="calibre1">Archer konuşmacıya şöyle bir bakıyor. Bana, hâlâ fısıltıyla konuşarak, “Küçük kız... Hitler’e de kaba davranamazsan artık!.:’ diyor.</p>
<p class="calibre1">Beni kavgaya davet ediyor. Birkaç Nazi kıçı tekmelemeye.</p>
<p class="calibre1">Hayır anlamında başımı iki yana sallıyorum. Yüzüm kızarıyor. Bütün hayatım boyunca, hiçbir zaman kimsenin sözünü kesmemek üzere eğitildikten sonra, yapamazdım. Yapamam. Ateş basıyor her yanımı; yüzümün Archer’ın sivilceleri kadar kızardığını hissediyorum. Gamalı haç süslemeli pazubantları kadar kırmızı görünüyor olmalı.</p>
<p class="calibre1">“Ne?” diyor fısıltıyla Archer. Ağzı yana kaymış, pis pis sırıtıyor; derisi, yanağına batırdığı, paslanmaz çelikten çengelli iğnenin çevresinde toplanmış. Beni azarlıyor: “Ne yani? Yoksa Bay Herr Hitler sonra seni sevmez diye mi korkuyorsun?”</p>
<p class="calibre1">İçimden, cılız bir ses şöyle diyor: En kötü ne olabilir? Yaşadım. Acı çektim. Öldüm... Herhangi bir ölümlünün hayal edebileceği en acı kader. Ölüyüm... ve yine de benden bir parça yaşamaya devam ediyor. Ben ebedi lanetliyim. İyi ya da kötü. Puştların dünyayı yönetmesine izin verenler benim gibi cici bici küçük yalaka kızlar: Matmazel Soytarının Soytarısı kızlar, milyarder çevreciler, ikiyüzlü uyuşturucu müptelaları, kitle katili uyuşturucu kartellerinin para kaynağı olan ve yoksulluk içinde kıvranan muz cumhuriyetlerindeki zulmün sürmesini sağlayan, ot üfleyici barış aktivistleri... Bu kadar kötülüğün var olmasına izin veren, benim küçük kişisel reddedilme korkum. Benim korkaklığım, zulmü mümkün kılan. Kendi kendimi böyle gaza getirip, Archer’ın arkamda duran elinden kurtuluyor ve ileriye atılıyorum. Omuzluyorum yoluma çıkan yünlü paltolu kolları, gamalı haçlara dirsek atıyorum, kalabalığın merkezine uzanan yolu dişimle tırnağımla açarak, yüzerek geçiyorum. Her adımda yabancıların ayaklarını çiğniyorum; bu arada bedenimi araya sokup, adeta birbirine geçmiş lanetliler kütlesinin derinlerine dalıyorum ve en sonunda kalabalık beni fark ediyor. Bir ara sendeliyorum ve yüzüm gevşek kepek zemine çarpmak, gözlerim ise bir çift parlak siyah çizmeye toslamak üzereyken güç belâ ancak ellerimin ve dizlerimin üzerine düşmeyi başarıyorum. Pürüzsüz, cilalı deride kendi yüzümün yansımasını görüyorum: Yün süveter ve şort etek giymiş tombul bir kız, dolgun bileklerinden birine zarif bir kol saati takmış ve fal taşı gibi açılmış gözlerin belirgin olduğu yüz utançtan kızarmış. Benden yukarıda, ellerini arkada birbirine kenetlemiş Adolf Hitler kocaman ve korkunç görünüyor. Çizmesinin topukları üzerinde ileri geri sallanan Hitler aşağıya bakıyor ve gülüyor. Gözlüğüm burnumun üzerinden uçtuğu gibi, ölü deri yığınları arasına gömülüyor yarıya kadar ve o gözümde olmayınca dünya çarpık görünüyor. Herkes, beni kapana sıkıştıracak katı bir kütle oluşturmak üzere eriyip akıyor; odaksızım, her bir yüz yayılıp yamuluyor. Başını geriye atan ve tepemde kule gibi dikilen Hitler ince bıyıklarını alev alev gökyüzüne çeviriyor ve kahkahayı patlatıyor.</p>
<p class="calibre1">Bizi, yani Hitler’le beni, çevreleyen kalabalık Hitler’in işaretini takip ediyor ve kahkahalarıyla gömüyor beni. Öylesine birbirine yapışık dikiliyorlar ki, çok sayıda ölü bedenin arkasında kaybolan Archer’ı da mavi Mohikan saçını da göremiyorum.</p>
<p class="calibre1">Ayaklarımın üzerinde dikilmeye çabalıyorum yavaşça ve pul pul, yapışkan kepekleri silkeliyorum giysilerimi kaplayan. Herkese sessiz olun, lütfen demek için ağzımı açıyorum. Yağlı, pul pul kepek tabakası içinde telaşla, gözlüğümü arıyorum. Gözlerim bir şey görmese de, sessiz olmaları için yalvarıyorum ki liderlerini komik duruma düşürebileyim. Ne var ki kalabalık yalnızca sadistçe bir neşe içinde böğürüyor; kızaran yüzleri açık ağızlar ve dişlerden ibaret sanki.</p>
<p class="calibre1">Belki de post-travmatik stres bozukluğundandır, bilmiyorum; ama o an ben, İsviçre’deki yatılı okulda geçirdiğim o öğleden sonraya, Bayan Orospu Kızı Orospu üçlüsünün beni neredeyse öldürecek kadar havasız bıraktığı, gözlüğümü zorla alıp, hayata geri döndürmeden önce benimle dalga geçtiği zamana gidiyorum. Kolumu kavramak üzere, musalla taşı kadar soğuk bir elin, koca kaba bir elin bana doğru uzandığını hissediyorum; nasırlı parmaklar kolumu gamalı haçlı pazubant kadar sıkı bir biçimde kavrıyor ve bir şey beni ayaklarımın üzerine dikiyor. Belki formaldehit ve erkek kolonyası kokan pespaye bir cenaze levazımatçısının okşayarak dokunuşunun bastırılan anısı yüzündendir, bilmiyorum ama ben kendimi geri çekiyorum aniden. Bütün o on üç yaş ağırlığım da geri çekiliyor ve sonra, roket gibi yumruğumu ve incecik kolumu ileriye fırlatıyor; katı bir şeye çarpana kadar bir yay çiziyor yumruğum. O... bir şey... yumruğumdaki eklem kemiklerinin darbesiyle eziliyor. Tekrar, pul pul kepekten yumuşacık halının üzerine yığılıyorum; ancak bu kez ölü deri yığınları içine, tam yanıma, ağır bir şey daha düşüyor.</p>
<p class="calibre1">Kalabalığın kahkahası kesiliyor aniden. Ellerim gözlüğümü bulup çıkarıyor. Ölü, pul pul derilerin yapıştığı kirli camlarının pusları arasından, yanımda iki büklüm kıvranan Hitler’i görebiliyorum. Yavaşça inliyor Hitler; kapalı gözünün etrafında daha şimdiden şişkin mor bir halka oluşmuş.</p>
<p class="calibre1">Yüzük; Archer’ın benim pis hücremin hemen yakınındaki kafeste yerlere kapanmış, salya sümük ağlayan zavallı bir mahkûmdan aşırdığı ve şimdi benim parmağımda takılı olan elmas yüzük Hitler’in yüzünde patlamıştı. Soğan kadar iri, yetmiş beş kıratlık elmas adamı bayıltmıştı. Yumruğum titriyor şimdi. Bileğim bir çatal gibi geriye doğru bükülmüştü vururken; bu yüzden parmaklarımı çıtlatarak elimi yeniden hissetmeye çalışıyorum.</p>
<p class="calibre1">Bir adam bağırıyor herkesin duyabileceği bir sesle. Donup kalmış, olup biteni seyreden kalabalığın arkasından Archer’ın sesi geliyor. “Bir hatıra al!” diye bağırıyor.</p>
<p class="calibre1">Archer’ın daha sonra açıkladığına göre, bütün büyük zorbalar hezimete uğrattıkları düşmanlarının gücünü çalmak için onlardan bir totem ya da fetiş nesnesi alırmış. Bazı savaşçılar, kemerine iliştirilmek üzere düşmanının kafa derisini yüzer-miş. Bazıları kulakları, genital organları ya da burunları kesip alırmış. Archer, ısrarla, bir düşmanın gücünü kendine geçirmek için alınacak bir hatıranın her zaman hayati bir öneme sahip olduğunu söylüyor.</p>
<p class="calibre1">Hitler yerde yüzükoyun yatarken ben başında dikiliyorum ayakta. Dürüst olmak gerekirse, onun çizmelerini gerçekten istemedim. Boyun bağı ya da o aptal pazubandı benim olsun diye en ufak bir arzu duymadım. Kayışı olabilir mi? Ya silahı? Nazi kıyafetinden küçük bir aksesuara, mesela teneke kartala ya da kim bilir kafa derisine ne dersiniz? Hayır, zevk sahibi biri olarak, kıyafetinden hiçbir parçayı almak bana yakışmaz.</p>
<p class="calibre1">Ve evet, eskiden cicili bicili bir kız olabilirim, <span class="calibre2">yakışmak, vicdan azabı</span> gibi sözcüklerle ve faşist bir tirana tereddütsüz yumruğu patlatmakla bir işim olmayabilir ama benim bir tarzım var; yeni zevklerime uygun gardırobumu süsleyecek, tarzımı yansıtacak özel bir şeylerin de olması gerekiyor, değil mi?</p>
<p class="calibre1">Kalabalığın uzakucunda bas bas bağıran Archer’ın sesi duyuluyor. “Korkak olma!” diyor. ‘'Al şu lanet bıyığı!”</p>
<p class="calibre1">Bu bıyık, kesinlikle, bu deli adamın bütün kimliğinin ağırlığını taşıyan bir tılsım. Kemerime iliştireceğim küçük deri parçası, yani bu bıyık, onsuz Hitler’in artık Hitler olamayacağı bir şey. Loaferimin topuğunu adamın boynuna bastırıp öne eğiliyorum ve parmaklarımı ince dudağın üstündeki kaba, kasık kılı hissi verenpüsküle geçiriyorum alttan. Adamın ılık ve ıslak soluğunu hissediyorum elimde. Geriye yaslanıp var gücümle, Herkülvari bir ıhlamayla bıyığı çekerken, Hitler’in gözkapakları titriyor ve sonra gözleri öfkeyle gözlerime odaklanıyor. Ayağımı bastırıyorum gırtlağına, ani bir hareketle kısa bıyığın kıllarını bütün gücümle çekiyorum ... ve Hitler bir çığlık atıyor.</p>
<p class="calibre1">Kalabalık irkiliyor ve bir adım geri çekiliyor.</p>
<p class="calibre1">Bir kez daha sırtüstü yere düşüyorum; ellerim daireler çizerek dönüyor havada ama ödülünü de sıkıca tutuyor.</p>
<p class="calibre1">Adolf Hitler elleriyle yüzünü kapamış; parmaklarının arasından kan boşalıyor. Ağzından böğürtüyle çıkan sözler kesik kesik ve anlaşılmaz; üniformasının kollarından aşağıya kan süzülüyor ve öyle yoğun ki kolunu çevreleyen pazubandın üzerindeki aptal gamalı haç yok oluyor.</p>
<p class="calibre1">Elimin içinde, avcumda sıcak, küçük bir bıyık tutuyorum; yırtılmış ama hâlâ, üstdudağın hilal şeklindeki ince derisinden ayrılmamış bir halde.</p>
<p class="calibre1">2oı</p>
<p class="calibre1"><span class="calibre2">Orada mısın, Şeytan? Benim ben, Madison. Gücün tadına vardıkça gücü kullanma kabiliyetim de artıyor günden güne.</span></p>
<p class="calibre1">Elmas yüzük, Archer’ın söylediğine göre, bir Macar kontesi olan ve öldüğü 1614’ten beri o pis, cehennem gibi kafese mahkûm edilen Elizabeth Bathory’ye aitmiş. Her zaman bir güzellik abidesi gibi dolaşan Kontes Bathory bir keresinde hizmetçi kıza bir tokat atıyor ve bunun sonucunda kızın dudağı kanıyor. Bu arada kazara kontesin yüzüne de sıçrayan kan, onun soylu cildine gençleştirici bir etki yapmış gibi görünüyor. Yaşanan bu olayı açık bir kanıt olarak alan Elizabeth Bathory kafayı bu yeni cilt bakım ritüeline takıyor. Hiç vakit geçirme-202</p>
<p class="calibre1">den, altı yüz hizmetçi kızı himayesine alıyor ve kanlarını akıtıyor. Bundan böyle her daim sıcak kanda banyo yapabiliyor. Ne var ki o günlerde tam tersine, kontes berbat görünüyor; şaşkınlık içinde ayılıp bayılıyor, yırtınıp dövünüyor, inkâr ediyor ama kana susamış Kontes Kavaşe Kızı Kavaşevski’ye dönüşmekten de bir türlü kurtulamıyor.</p>
<p class="calibre1">Parazit Elizabeth’in yüzüğünü parmağına geçirmiş biri olarak Adolf Hitler’i kolayca yere serebildim. Ve şimdi küçük faşist bıyığıyla silahlanmış biri olarak, Nazi süpermeninin işini bitirdim. Elbette, biri Cehenneme mahkûm edildiğinde, onu dışarı atmak artık neredeyse imkânsızdır. Benim bulduğum çözüm, adamı hiçbir zaman ayak basmayı aklımdan geçirmeyeceğim bir yere postalamak oldu. İlk tercihim Böcekler Denizi’ydi; gelgelelim, bir kere daha düşününce, kararımı Kürtaj Artığı Parçalar Bataklığı yönünde değiştirdim. Şimdi işte orada, Cehennemin en dibinde, bir Technicolor film makinesinin hiç durmaksızın <span class="calibre2">İngiliz</span> Hasta’yı oynattığı, kaçmanızın imkânsız olduğu dev bir sinema ekranının altında, haşlanmış bebek parçaları bulamacının devasa, dehşetli bataklığında yatıyor Herr Hitler, bıyığından ve kimliğinden yoksun bir halde.</p>
<p class="calibre1">Demagog liderlerinden mahrum kalan Hitler’in akılsız kuklaları kaçınılmaz olarak Archer’la benim peşimize düşüyor; biz ise, Kepek Çölü’nü boydan boya geçip yolumuza devam ediyoruz. Elbette, onlardan o zevksiz pazubantlarını çıkarmalarını rica ediyorum ve talebimin altını çizmek için küçük dünyevi bıyığı sallıyorum.</p>
<p class="calibre1">Archer ve ben, peşimizde bizim yeni dalkavuklar takımı, Sakin Safra Gölü’nden daha ileriye gidemiyoruz; çünkü yolumuza başını önüne eğmiş, yalvar yakar bir kalabalığın ortasında, heykel gibi bir kadın çıkıyor. Taht yerine haksız edinilmiş koca bir Almond Joys yığınına kurulmuş kadının etrafında tam bir çember oluşturmuş tebaası, sırma işli ve dantelli elbisesinin etekleri etrafında toplanmış. Manik, ferfecir okuyan gözleriyle histerik görünen bu deli kadın, özenli bir biçimde örülmüş saçlarını süsleyen, incili bir taç ya da bir kraliyet tacı takıyor. Tebaası ayaklarına kapanmış ona taparken, kadın Archer’a ve bana dönüp bezgince gülümsüyor ama anında kayboluyor yüzündeki bu gülümseme.</p>
<p class="calibre1">Bizim gezgin grubumuz bu yeni manzaraya yaklaşırken, Archer kulağıma eğiliyor. Fi tarihinde gittiği Ramones konseri tişörtüne sinmiş, iğrenç ter kokusu geliyor burnuma. Archer, “Medici’lerden Catherine” diyor fısıldayarak.</p>
<p class="calibre1">Eğer babamdan bir tavsiye isteyecek olsanız, “Başarılı bir komedyen olmanın püf noktası, birilerinin kahkahasını duyana kadar konuşmayı hiç kesmemektir” diyecektir. Anlamı ise şudur: Sebat et: Yani: Kararlı ol. Tek bir kişiyi güldür; sonra o kişiyi ve o şakayı kullanıp daha fazla kişiyi güldür. Bazıları senin komik olduğuna bir kere karar verince, gerisi iplik söküğü gibi gelecektir.</p>
<p class="calibre1">Hitler’in küçük bıyığını şort eteğimin cebine koyup, güvende olmasını sağlıyorum, Archer’ın tavsiyesine uyarak.</p>
<p class="calibre1">“Bu kadın bir yerlerin kraliçesi” diyor Archer, kulağıma fısıldayarak.</p>
<p class="calibre1">Rönesans Fransa’sı, diye karşılık veriyorum. II. Henry’nin eşi ve kraliçe; ölüm yılı 1589. Çok büyük bir ihtimalle, Paris çetelerinin otuz bin Fransız Protestanı katlettiği St. Bartholo-mew Günü Kıyımı’nı kışkırttığı için ebediyen cehennem ateşine mahkûm edilmiş olmalı. Biz yakma geldikçe, kraliçenin yüzü benim üzerimde sabitlenmeye başlıyor; kim bilir belki de benim yeni keşfedilen gücümü ve daha fazlası için kuduran iştahımı hissetmiştir. Tıpkı kişilik olarak mide bulandırıcı bir kendini beğenmişlik tuzağına düşen Hitler ve kalıcı taze güzelliği takıntı yapan Kontes Bathory gibi, Medici’lerden Catheri-ne de doğuştan buyurgan asil konumuna aşırı bağlanmıştı.</p>
<p class="calibre1">Archer bir an için duruyor ve benim ileri çıkıp ona yaklaşmama imkân tanıyor; her adımım yeni rakibimle aramdaki mesafeyi daraltıyor. Güvenli bir uzaklıkta durmuş dikilen Arc-her arkamdan sesleniyor: “Ha gayret, Madison. Bas tekmeyi şunun saraylı şeker kıçına...”</p>
<p class="calibre1">Kabul etmek gerekir ki benim savaş taktiğim en ufak incelikten bile yoksun, fazlasıyla çocukça görünebilir; saldıracağım hedefe var gücümle koşmaktan ve koşarken de “Ölmeye hazır ol, boklu göt surat, pis, koca götlü, yapışkan sümüklü aşağılık kraliçe...” gibi oyun parklarında atılan türden naralar atmaktan ibaret benim taktiğim. Ardından da, fiziksel olarak şekerleme tahtından düşürmek için Medici’lerden Catherine’i itmek, tekme yağmuruna tutup iyice pataklamak, tırnakla yüzünü yırtmak, acımasızca çimdiklemek ve vahşice gıdıklamak geliyor. Gelgelelim bütün bu okul bahçesi barbarlığı işe yarıyor; önce başarılı bir biçimde Majestelerini yere yüzüstü yatırıp tepesine biniyorum ve sonra da bu yüce Medici hanedan mensubuna zorla da olsa bir ağız dolusu toprak yutturmayı başarıyorum. Ardından, asil Cathyness’i baskı altında, “Si! Si! Ben şıllık bir Bayan Şıllıkzadekızı Şıllık ve bir Kepaze Kızı Kepaze’yim ve bayat kedi sidiği gibi kokuyorum...’ ’ demeye ikna etmek, kabur-gakemiklerinin tam ortasına konuşlanmış, mütevazı ağırlığımı çeken kıvrık dirseğimin sivri ucuna kalıyor. Söylemeye gerek yok; ne Catherine ne de asalak saray ahalisi tekrarlayıp durduğu şeyin tek bir sözcüğünü anlıyor; ama kraliçenin metazori konuşması Archer’a son derece komik gelmiş olacak ki vahşi kahkahalar atarak kırılırcasına gülmeye başlıyor.</p>
<p class="calibre1">Evet, benim şu an için istediğim şey güç. Şefkat değil. Daha önce dediğim gibi, artık o tür amaçsız, aciz bir güç istemiyorum. Sözümü bir kenara yazın: Ölü olmak hiç de pişmanlık içinde düşüncelere dalıp, acımasızca kendini suçlayıp, kıçüstü oturmak değildir. Ölüm de tıpkı hayat gibi, başardığın şeydir.</p>
<p class="calibre1">Hitler’in bıyığı ve Bathory’nin elmas yüzüğüyle gücüne güç katmış biri olarak, bu boğaz kesen dindar bağnaz karının işini çabuk ve vahşi bir şekilde bitiriyorum. Adolf’a eşlik etmek üzere onu paketleyip iğrenç bataklığa postaladıktan sonra, Archer’la seyahatimize kaldığımız yerden devam ediyoruz. İncili taç artık benim başımda duruyor ve bu arada, Rönesans leydilerinden ve centilmenlerinden oluşan hırpani grup da, benim sayısı durmadan artan müritlerimin arasına katılıp peşimize takılıyor. Bizim, Archer’la benim, arkamızdan ayağını sürüyerek yürüyen ordumuz Nazi zombilerinden... artı Medi-d cellatlarından... sonra olarak da Caligula’nın sempatizanlarından oluşuyor.</p>
<p class="calibre1">Bu benim yeni cüretimi bir tür plasebo etkisi olarak görebilirsiniz; ama ağzı kalabalık bir despotun bıyığını taşıdığımdan beri, kendi sözcüklerim kulağıma çok daha dokunaklı gelmeye başladı. Kurduğum her cümle, kaz adımı yürüyen, meşale taşıyan ve kitap yakan yalakalar ordusuna hoparlörlerle bangır ban-gırpatlatılan bir nutkun gücünüve otoritesini taşıyor. Erde<span class="calibre8">mlilik</span> taslayan sadist bir kraliçenin inci süslemeli tacını kafamda dengede tutmak için, daha dik durmak zorunda kalıyorum; omurgam, ellerim ve ayaklarım, bütün taşıyıcı uzuvlarım daha asil bir yüksekliğe erişmek üzere gerilmiş durumda. Bass Weejuns’ları-mı bir kenara bırakıp ayaklarıma Babette’in getirdiği yüksek topuklu ayakkabıları geçirince, daha da endamlı oluyorum.</p>
<p class="calibre1">Daha bir sonraki menzile erişmeden, başka bir düşmanı daha perişan ediyorum: III. Vlad, namı diğer Kazıklı Voyvoda, Drakula ailesinden bir prens;yüz binlerce insanı işkenceyle öldürdükten sonra 1476 yılında ölmüş. Drakula vampir efsanesinin kaynağı olan şahıs. Ondan mücevher kakmalı bir hançer, toz toprak içinde bir grup perişan şövalye ve içi ışıldayan Charleston Chews çikolatalarıyla dolu bir hazine sandığı kalıyor bana.</p>
<p class="calibre1">Sonra bu aynı hançeri vahşi Roma İmparatoru Caligula’nın taşaklarını almak için kullanıyorum. Ve onun muhteşem zula-sından da, Reese’s Peanut Butter Cups marka fındık dolgulu minik çikolatalardan çıkıyor.</p>
<p class="calibre1">Şimdilik dünya tarihinin itaatkâr şapşallarının yarısını peşimize takıp tekrar yola koyulduktan sonra, Archer’a, “Demek sen şimdi dükkânın birinden ekmek çaldığın için Cehennemi boyladın, öyle mi?” diye soruyorum.“Tıpkı... Jean Valjean gibi ha?”</p>
<p class="calibre1">Archer dik dik yüzüme bakmakla yetiniyor.</p>
<p class="calibre1">“Tıpkı 24601 Numara gibi. ..” diyorum, elimi muzaffer bir Galyalı edasıyla sallayarak. “Tıpkı <span class="calibre2">Sefiller</span> gibi. .</p>
<p class="calibre1">Karşılık olarak Archer, “Ekmek çalmaktan çok daha fazlası söz konusu” diyor.</p>
<p class="calibre1">Yolculuğumuzun ileri bir aşamasında, kesilmiş kol ve bacakların bakımsız, çirkin bir çalılığı olan Kesik Uzuvlar Çalılığı’na giriyoruz, ki burada isli, dumanrengi bir esintiyi süzen kesik eller ve ayaklar karışık bir şekilde yayılıyor her yöne. Bedenlerden koparıp alınmış parmak artıklarıyla döşenmiş bir yoldan ilerliyoruz. Geçmişin bütün savaş alanlarının kopmuş uzuvları ve baştan savma kesilmiş, hiçbir zaman uygun bir mezara erişememiş hastahane atıklarına karışan, sahipleri belirsiz kollar, bacaklar ve parmaklar sarıyor etrafımızı. Bir de her yerde karşımıza çıkan değersiz patlamış mısır taneleri. İşte tam burada, St. Brice’s Day katliamında yirmi beş bin Danimarkalının ölümünden sorumlu İngiliz Kral II. Ethelred’in kuşağına el koyuyorum. Sallanan kesik taşaklar, mücevher kakmalı hançer ve üzeri bıyıklı küçük deri parçası şimdi benim üzerimdeki bu kuşakta asılı. Ne kadar başa çıkılmaz biri olduğumu kanıtlamak için ardı ardına girdiğim savaşlardan elde ettiğim ganimetler bunlar. Çok geçmeden bu tılsımların arasına, bir tarikat lideri olan Haydut Behram’ın 931 kurbanı boğazlamak için kullandığı kutsal <span class="calibre2">rumal</span> ya da mendil de katılıyor. Benim gibi cicili bicili bir yatılı okul kızının hiçbir kural tanımayan vahşi bir savaşçı prensese dönüşmesinde büyük payı olan kuşak, korkuyla karışık hayranlık uyandıran bir tür gerdanlık haline geliyor. Jane Eyre neyse ben tam tersiyim. Uzun adımlarla gerçekleştirdiğim yürüyüşümü kesintiye uğratmadan, son derece kötü bir nam salmış Mavi Sakal’ı, Gilles de Rais’yi perişan ediyorum ve ırzına geçtikten sonra altı yüz çocuğu boğazlarken kullandığı palasını belimde sallanan acayip hatıraların yanına, kuşağıma iliştiriyorum. Hepsinde olduğu gibi bu zaferden sonra da bir grup subay gölgemi takip etmeye başlıyor.</p>
<p class="calibre1">Benim bütün bu dönüşüm sürecimde, dikkatli bir biçimde katlanmış, ambalaj kâğıdından zarfın içindeki kurtarma polig-raf sınavının sonuçları hâlâ şort eteğimin arka cebinde duruyor açılmadan. Alev alev yanan portakalrengi gökyüzünün altında kavrulan çorak arazi boyunca yürüttüğümüz amansız mücadelemize nadiren ara veriyoruz.</p>
<p class="calibre1">“Ekmek ve çocuk bezlerini aldıktan sonra” diyor Archer, “onları eve, benim eski hatuna götürdüm..”’</p>
<p class="calibre1">“İlk başta iddia ettiğin gibi, okul çocuklarına ateş açan çatlaklardan <span class="calibre2">olmadığını</span> söyle lütfen” diye araya giriyorum. Archer, “Sus ve dinle, tamam mı?” diyor.</p>
<p class="calibre1">Archer, ekmeği ve çocuk bezlerini annesine veriyor ama tam verirken, o sinirle çaldığı bezlerin yanlış bezler olduğunu fark ediyor. Beli bantla tutturulan bezlerin yerine yanlışlıkla, nispeten daha ucuz olan, beli çengelli iğneyle tutturulanlardan çalıp eve getiriyor Archer. Telafi etmek için, normalde yanaklarına ya da meme uçlarına taktığı çengelli iğneleri teklif ediyor. Daha bebek yaştaki kız kardeşine batan, işte bu hijyenden yoksun punk takılarıymış. Zayıf çocukcağız enfeksiyon kapıp hasta düşmüş ve sabahı edemeden ölmüş.</p>
<p class="calibre1">Yaptığı itirafın tuhaflığını fark ederek, bilinçli olarak göz kontağından kaçınmaya çalışıyorum; bu yüzden Archer’ın yanında yürüyüşümü sürdürüyorum, ordumuz da eşzamanlı olarak bizi takip ediyor. Gözlerimi dikmiş, doğrudan ileriye bakıyorum; belimde sallanan ve her adımda kalçalarıma çarpan tılsımların, fetişlerin, güç nesnelerinin birbiriyle çarpıştığını hissediyorum. Yeni incili tacımın ağırlığını dengelemek için dimdik duruyorum. Öylesine soruyormuşçasına, duygudan arınmış ses tonumu korumaya çalışarak, ebediyen lanetlenmiş olmasının nedeninin bu, bebek kız kardeşini öldürmek, olup olmadığını soruyorum...</p>
<p class="calibre1">“O çok boktan bir şeydi, kızın ölme biçimi” diyor Archer, yanı başımda yürüyüşüne ara vermeden. ‘'Ama dahası var...” Bir sonraki adımımızda, Cehennemin genel merkezinin uzak ufukta yükselen kuleleri, burçları ve siperleri beliriyor</p>
<p class="calibre1">gözümüzün önünde. Hemen peşimizden, insanlık tarihinin en zalim kanundışı insanlarından, haydutlarından ve suçlularından oluşan, uygun adım yürüyen bir sürü insan; gün geçtikçe sayılamayacak kadar büyüyen bir ordu geliyor. Yürüyüş kolundaki bu insanların uyumlu adımları toprağı titretiyor, atık kabukları ezip un ufak ediyor. Düzgün sıralar halinde yürüyen ordumuz, görkemli bir sahne yaratıyor; alt rütbeliler ileride harıl harıl çalışıp, yolumuza Red Hots, Skittles, M&amp;M’s fındık ezmesi ve sakız kokulu bir halı döşüyor. Boston Baked Beans ve Jolly Ranchers ganimetlerimiz neredeyse yeri göğü deliyor.</p>
<p class="calibre1">Şu anda gelip Cehennem kapılarına dayanmış bu genç hanımefendi, bir otel televizyonunun parlak ışığı altında son nefesini veren o genç kadın değil artık. Hannibal keşke böyle korkunç bir görünüş sergileyebilseymiş. Cengiz Han’ın kabile birliklerinin benimkinin yanında esamesi bile okunmaz. Spar-talılar. Sezar’ın lejyonları. Firavunun orduları. Hiçbiri, kirli gökyüzünde birbirine karışmış kör palalarını, kargı ve kılıçlarını kuşanmış, benim boş bakışlı kara muhafızlarımla bir savaşa tutuşup da hayatta kalmayı umut edemez.</p>
<p class="calibre1">Dikkatli bakın, benim adım Madison Spencer, Antonio ve Camille Spencer’ın kızı, Cehennemin bir yurttaşıyım ben ve benim askerlerimin sayısı gökyüzündeki yıldızlar kadar çok. Şekerlemelerin çokluğu da yıldızlarla ölçülür. Hades’in bütün zebanilerinin ve şeytani yaratıklarının, geçit vermez kalelerinin kapılarını çok geçmeden benim önümde açacaklarına bahse girerim.</p>
<p class="calibre1"><span class="calibre2">Orada mısın, Şeytan? Benim ben, Madison. Oradasın ya da değilsin, bununpek de bir önemi yok... çünkü ben buradayım. Müsrif kız. Leydi Maddy Spencer başınıza belâ olmaya geliyor.</span></p>
<p class="calibre1">Öte dünyanın genel merkezinin dimdik gökyüzüne uzanan</p>
<p class="calibre1">duvarlarına yaklaştığım sırada, yılların ve bağlantı demirlerinin kararttığı meşeden kirişleriyle Cehennemin geçit vermez kapıları girişimi engellemek için kapatılıyor. Sanki saldırımıza karşı durmak üzere geri çekilmiş, iki yandan ufuk çizgisi boyunca uzanan muhteşem kale burçları bulutlara yükseliyor. Portakalrengi gökyüzüne doğru dikilmiş koca bir karaltı adeta. Büyük Atık Tıraş Bıçakları Ovası, insanların attığı her çeşit körelmiş, paslı tıraş bıçağıyla döşenmiş, uçsuz bucaksız kızgın bir kıta. Ve bu parıltılı topraklar, burada, karşımızda dikilen uğursuz taş duvarların dibinde son buluyor.</p>
<p class="calibre1">Tek bir muhafız dikiliyor kapıda ama zaten bizim gelişimizle birlikte içeriye girişleri kontrol eden turnike demirleri kapanıyor, zincirler bağlanıp kilitler şangırdıyor ve kapılar hızlıca ve gıcırtıyla çekilip sürgüleniyor. Çakıl taşı kaplamışçasına bütün bedenini iltihaplı yaraların sardığı, postu cerahat ve pislikten geçilmeyen bir zebani tutuyor kapıyı. Dev bir yabandomuzu-nun küt burnu zebaninin lastiksi yüzünü kaplıyor. Muhafızın gözleri, suyun içinde soğukkanlı bir şekilde kurbanını arayan bir katil köpekbalığınm, iki siyah taşı andıran gözlerine benziyor. Orada, kendisine nesiller boyu sayısız çocuk kurban edilen, Babillilerin azledilen tanrısı Baal kendini takdim ediyor. Çığlık çığlığa kurban edilen milyonların sesiyle gürleyen zeba -ni, “Dur ve daha fazla yaklaşma!” diyor. Zebani, Baal, emirler yağdırıyor: “Tehditkâr ordunu dağıt! Ve lezzetli Nestle Crunch hazinelerini bırak!”</p>
<p class="calibre1">Bunları söyleyip yolumuzu kesen bu domuz ile köpekbalığı karışımı, pedofil zebani adımı öğrenmek istiyor.</p>
<p class="calibre1">Sanki, bu son gelişmelerden sonra, ben kendime ne ad vereceğimi biliyormuşum gibi.</p>
<p class="calibre1">Olduğum her kimse, gözlerini kırpıştırarak dostça gülümseyen, “Sevimli olun lütfen, şeker gibi” diyen o tombul kız değil. Sesim, Hitler’in bıyığının öfkesiyle konuşuyor. Başım gösterişli Mecidi tacının ağırlığı altında dimdik duruyor. Tombul belimde cani bir kralın kuşağı sarılı ve üzerinde, seferlerimde kazandığım ganimetler sergileniyor. Kalçam totem ve tılsımlardan geçilmiyor ve bu da benim sadece tek bir kitabın ya da filmin sabit bir karakteri olmadığımın kanıtı. Benim tek bir hikâyem yok. Ne Rebecca de Winter ne de Jane Eyre’im; ben kendi hikâyemi gözden geçirip yeniden yazma özgürlüğüne sahibim; kendimi, dünyayı her istediğimde yeniden keşfedebilirim ben. Archer’ın yanında ilerleyen ben, ele geçirdiğim iktidarın vahşi giysileri içinde muhteşem görünüyorum. Emrimde görev bekleyen, şimdi artık unutulmaya terkedilmiş bir düzine despottan toplanmış, muhafızlar var. Tiranların kanıyla kırmızıya bulanmış parmaklarım, aciz romantik kız kahramanların kâğıttan hayatlarını okumak üzere sayfaları çeviren parmaklar değil artık. Artık koşulların kaderine karar vermesini bekleyen pasif bir küçükhanım değilim; şimdi ben bir baş belâsıyım, hikâyenin kavgacı kahramanıyım; kendimi kurtarmaya gelen, rüyalarımın Heathcliff’iyim ben. Bu zamana kadar Goran'da bulmayı umut ettiğim bütün özelliklerin vücut bulmuş haliyim şimdi. Anlamı ise şu: Artık sınırlı değilim.</p>
<p class="calibre1">Ben kendimin çapkın baştan çıkarıcısıyım. Ben, benim kendi huysuz, kaba, sütü bozuk adamım olarak hizmet veriyorum.</p>
<p class="calibre1">Hızımızı kesmeden, milyar kere milyar uygun adım yürüyen ayakların ritmiyle Cehennem’in kapılarına yaklaşırken, Archer kulağıma eğilip fısıldayarak, “Bir savaşçının savaş alanına taşıyabileceği en büyük silah, ebedi ruhunun mutlak kesinliğidir” diyor.</p>
<p class="calibre1">Kaygan olmayan, ıslak yüreğim göğüs kafesimin nemli boşluğunda gümbür gümbür atıyor. Kan, uzuvlarımın ince derisi altında akmıyor sanki. Şu noktada ben, öldürülebilecek bir şey değilim artık.</p>
<p class="calibre1">Archer, “Ölümün sana altın bir fırsat sundu” diyor fısıldayarak.</p>
<p class="calibre1">Zebani domuz Baal azıdişlerini gösteriyor; damağı parçaladığı sayısız düşmanının kanı ve sıvısıyla ışıldıyor; ağrıyan dişinin işkencesi ve insanların acısıyla inleyen bir karabasan gibi ... ama yalnızca hâlâ geçmiş yaşamlarına... krallar ya da güzeller olarak... zengin insanlar ya da meşhur oyuncular olarak takılıp kalmışlar için öyle. Hayır, böylesi gıcırdayan, takırdayan azıdişler ancak kendi ölümsüzlükleri gerçeğini henüz kabul etmemiş olanları korkutur. Zebani canavar burnundan alevler saçıyor; büyük, keskin pençeleriyle, yanan havayı dağıtıyor. Canavar öylesine iştahla kahkaha atıyor, öylesine açlıkla hırlıyor ki, peşimizden gelen dalkavuklar, serseriler ve çulsuzlar bile korkudan sırtüstü yere düşmeye başlıyor. Başı zebaninin zehirli, sülfürlü soluğunun saldırısıyla öne eğilen Archer, kahramanlık görevinden kaytaran mavi saçlı yardımcım bile geri basıyor.</p>
<p class="calibre1">Ne olursa olsun artık burada sevilen biri olmayı göze alamam. Tatlı, gülümseyen bir yüz, sevgi ve şefkat de bekleye-mem. Amacım sevimli görünmek ya da yaranmak hiç değil. Zihin gözümde, saçlarım dalgalanıyor, dizler bükülüp bacaklar ileri fırlatılmış, hançerim kınından çıkmış, yani gayet Byronvari görünüyorum.</p>
<p class="calibre1">İğrenç zebaninin bir kol mesafesi kadar yakınına gelince, doğruyu söylemek gerekirse, tek başıma kaldığımı görmek beni hiç şaşırtmıyor. Asker kaçaklarından ve gladyatörlerden oluşan taburlarım, bütün bir ordum, ellerindeki palaları ve attıkları savaş naralarına rağmen, titreyip geri çekiliyor. Ordunun ikinci komutanı, sağ kolum punk Archer bile, cesaretle saldırma konusunda bocalıyor. Bilgece tavsiyelerini artık kulaklarıma fısıldamıyor.</p>
<p class="calibre1">Kazanmak için tek bir stratejisi olan zavallı zebanilere acırım ben sadece. Tıpkı sorunlu bir biçimde Jane Eyre’in pısırık bir sabır taşı olarak kalması gerektiği gibi, bu şeytani Baal da var olmak için tek bir yol biliyor: korkutucu olmak. Ben değişmeye ve uyum sağlamaya, savaş planımı her yeni durumda yeniden hazırlamaya yatkın, esnek biriyken, Baal hiçbir zaman bir düşmanı aciz bir kahkahayla yok edemediği gibi, olağanüstü güzelliğini kullanarak düşmanını cazibesiyle büyüleyemez de. Bu yüzden, böylesi kırılgan bir canavardan korkmaktan vazgeçerseniz, onu etkisiz kılarsınız.</p>
<p class="calibre1">Jane Eyre’in değil de daha çok Grace Poole’un atacağı türden bir savaş çığlığı atarak, cesaretle ve bodoslama Baal’ın domuz göğsüne doğru fırlıyorum. Uzun yıllar boyunca okulda katıldığım, tecavüz önleme antremanlarından öğrendiklerime uygun olarak, zebaninin taşı andıran gözlerine ve hassas domuz genital organlarına iki koldan saldırı gerçekleştiriyorum. Bir yandan gözlerini oyarken, diğer yandan genital organlarını ayakkabımın uzun topuklarıyla eziyorum. O zamana kadar gayet dikkatle koruduğum derli toplu ve temiz dış görünüşüme zerre kadar aldırmadan, zemini kaplayan paslı tıraş bıçaklarından bir avuç dolusu kaptığım gibi, kesip doğramaya başlıyorum her yerini. Domuz kanı akmaya başlıyor oluk oluk. Zebaninin kopmuş, açıkta sallanan bağırsaklarının etrafa yaydığı kokunun bir benzeri ancak morgda duyulabilir. Mezbahada fışkıran kanların buğusu kaplarken her yanı, kesimhane çığlıkları takip ediyor bunu. Grand Guignol<a id="footnote4"></a><sup class="calibre4"><a href="#bookmark3">4</a></sup> tarzı bu vahşet sahnesinde, hayvan artıklarına dadanan sinekler geniş yaylar çizerken, Cehennemin portakalrengi gökyüzü bile Baal’ın ciyak ciyak bağırışlarıyla geriliyor.</p>
<p class="calibre1">Çok az bilinen bir gerçektir ama zebanileri alt etmek despotları ya da tiranları alt etmekten daha zor değildir. Muazzam cüsselerine ve korkunç görünüşlerine rağmen, zebanilerin gerçek anlamda kendilerine güveni yoktur. Bütün üstünlükleri, yaygara koparmak, iğrenç bir görünüş ve yaydıkları pis kokudur ve bir kere bu savunma mekanizmaları kırıldığında, bir zebaniyi tekrar ayağa kaldıracak bir güç yoktur. Abartılı gururu da aynı şekilde zebaninin zayıf noktasıdır. Bütün zorbalar gibi, ne zaman ki itibarını yitirme noktasına gelir, işte o zaman bir zebani çok büyük bir ihtimalle kaçar.</p>
<p class="calibre1">Bir film yıldızının evladı, Madison Spencerdan geriye kalmış ne varsa o da bir sonraki vahşi hamlesinde kaybolmuştu. Kötücül Baal karşısında tek başıma savaş verirken, uzaktan benim cüretli yabanıllığıma tanıklık eden kirli güruhu da unutmuş değilim. Benim amansız çocuksu tekmelerimin, kızca dürtükle-melerimin, terbiyesizce alaylarımın, yakası açılmadık, ardı arkası kesilmeyen küfürlerimin ve kıç sallamalarımın karşısında zebanilerin bu en acımasızı şaşkınlık ve çaresizlik içinde çığlık çığlığa bağırıyor. Benim acı verici naniklerimin korku salan saldırısına, sonra ışıkhızında etrafında dönerek dil çıkarmalarıma, sonuç olarak benim bütün okul çağı hakaretler dağarcığımdaki saldırı biçimlerine maruz kalan Baal canını kurtarma derdine düşerek debelenmeye başlıyor. Bilhassa, şiddetli bir donunu aşağıya çekme hamlesinin ardından, zebani buruş buruş deri kanatlarını açtığı gibi savaş meydanından uçarak kaçıyor. Yarasa benzeri kanatları karasineklerden oluşan kara bulutları döverken, Baal uzak portakalrengi ufukta gözden kayboluyor.</p>
<p class="calibre1"><a id="bookmark0"><sup class="calibre4"><a href="#footnote1">1</a></sup></a></p>
<p class="calibre1"> Karton veya kil konteynırların içinin şeker, sakız gibi tatlı yiyeceklerle ve oyuncaklarla doldurulduğu, kuş ya da başka bir hayvana benzetilebilen, Meksika kültürüne ait bir kukla oyuncak. (ç.n.)</p>
<p class="calibre1"><a id="bookmark1"><sup class="calibre4"><a href="#footnote2">2</a></sup></a></p>
<p class="calibre1"> JonBenet Patricia Ramsey 6 Ağustos 1990’da doğmuştur; Amerika’da çocuk güzellik kraliçesi seçilmiş ve 26 Aralık 1996’da öldürülmüştür. (ç.n.)</p>
<p class="calibre1"><a id="bookmark2"><sup class="calibre4"><a href="#footnote3">3</a></sup></a></p>
<p class="calibre1"> 1922-20 12 yılları arasında yaşamış, Amerikalı yazar, yayıncı ve iş kadını; 32 yıl Cosmopolitan dergisini yönetmiştir. (ç.n.)</p>
<p class="calibre1"><a id="bookmark3"><sup class="calibre4"><a href="#footnote4">4</a></sup></a></p>
<p class="calibre1"> Paris’te 1897-1962 yılları arasında faaliyet gösteren ve vahşet sahneleriyle ünlenen tiyatro. (ç.n.)</p>
<p class="calibre1">214</p>
</body>
</html>
