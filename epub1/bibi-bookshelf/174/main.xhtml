<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Asilerin, kaybedenlerin, hayalperestlerin, küfürbazların, günahkârların, beyaz zencilerin, aşağı tırmananların, yola çıkmaktan çekinmeyenlerin, uçurumdan atlayanların ...</p>
<p class="calibre1">dili, sesi</p>
<p class="calibre1"><span class="calibre2">Yeraltı Edebiyatı...</span></p>
<p class="calibre1">CHUCK PALAHNIUK: Gerçek adı Charles Michael Palahniuk olan yazar 21 Şubat 1962de Burbank, Washingtonda doğmuştur. Annesi ve babası Chuck on dört yaşındayken ayrılır. Chuck ve kardeşleri annelerinin ebeveyninin sığır çiftliğine yerleşir ve burada büyür. 1980de Columbia High School’u bitirdikten sonra Oregon Üniversitesinde gazetecilik öğrenimi görür. Üniversite yılları boyunca yazar olmayı aklından geçirmez. Geçimini Freightliner adlı şirkette otomobil tamirciliği yaparak sağlamaktayken, 1996da, arkadaşlarıyla birlikte bir edebiyat grubuna katılır ve burada Project Mayhem (Kargaşa Projesi) adlı kısa hikâyeyi yazar. Söz konusu hikâye üç ay gibi kısa bir süre içinde <span class="calibre2">Fight Cluba </span>( 1996) [Dövüş <span class="calibre2">Kulübü,</span> Çev. Elif Özsayar, Ayrıntı Yay., 2001] dönüşür. İlk romanını yayımlatması kolay olmaz. Pek çok kez reddedilir. Chuck Palahniuk her reddedilişinde daha da “karanlık” yazmaya başlar. Nihayet yayımlanan ilk romanı Dövüş <span class="calibre2">Kulübü,</span> özellikle de 1999 yılındaki film uyarlamasının ardından büyük ses getirir ve Pacific Northwest Book-sellers Association Award ve Oregon Book Award ödüllerine değer bulunur. <span class="calibre2">Survivor </span>(1999) <span class="calibre2">[Gösteri Peygamberi,</span> Çev. Funda Uncu, Ayrıntı Yay., 2002]; <span class="calibre2">Invisible Monsters </span>(1999) <span class="calibre2">[Görünmez Canavarlar,</span> Çev. Funda Uncu, Ayrıntı Yay., 2004]; <span class="calibre2">Choke</span> (2001) <span class="calibre2">[Tıkanma,</span> Çev. Funda Uncu, Ayrıntı Yay., 2003]; <span class="calibre2">Lullaby</span> (2002) <span class="calibre2">[Ninni,</span> Çev. Funda Uncu, Ayrıntı Yay., 2007]; <span class="calibre2">Fugitives and Refugees</span> (2003) <span class="calibre2">[Kaçaklar ve Mülteciler,</span> Çev. Esra Arı-şan, Ayrıntı Yay., 2005]; <span class="calibre2">Diary</span> (2003) <span class="calibre2">[Günce,</span> Çev. Funda Uncu, Ayrıntı Yay., 2005]; <span class="calibre2">Ha-unted</span> 2005 <span class="calibre2">[Tekinsiz,</span> Çev. Funda Uncu, Ayrıntı Yay., 2009]; <span class="calibre2">Rant</span> (2007) <span class="calibre2">[Çarpışma Partisi, </span>Çev. Funda Uncu, Ayrıntı Yay., 2010]; <span class="calibre2">Snuff</span> (2008) <span class="calibre2">[Ölüm Pornosu,</span> Çev. Funda Uncu, Ayrıntı Yay., 2011]; <span class="calibre2">Pygmy</span> (2009) <span class="calibre2">[Pigme,</span> Çev. Gökçe Çiçek Çetin, Ayrıntı Yay., 2013]; <span class="calibre2">Stranger Than Fiction</span> (2004) <span class="calibre2">[Kurgudan da Garip,</span> Çev. Ahmet Ergenç, Ayrıntı Yay., 2013]; <span class="calibre2">Tell-AU</span> (2010) ve <span class="calibre2">Doomed</span> (2013) adlı kitapları kaleme alan Palahniuk, halen Oregon’un Portland şehrinde yaşamını sürdürüyor.</p>
<p class="calibre1">Ayrıntı Yayınları Yeraltı Edebiyatı <span class="calibre2">Lanetli Chuck Palahniuk</span></p>
<p class="calibre1">Ayrıntı: 771 <span class="calibre2">Yeraltı Edebiyatı Dizisi: 76</span></p>
<p class="calibre1">Lanetli</p>
<p class="calibre1"><span class="calibre2">Chuck Palahniuk</span></p>
<p class="calibre1">Kitabın Özgün Adı</p>
<p class="calibre1"><span class="calibre2">Damned</span></p>
<p class="calibre1">İngilizce’den Çeviren</p>
<p class="calibre1"><span class="calibre2">Gökçe Çiçek Çetin</span></p>
<p class="calibre1">Yayıma Hazırlayan</p>
<p class="calibre1"><span class="calibre2">Güler Emektar</span></p>
<p class="calibre1">Originally published in the English language under the title <span class="calibre2">Damned</span> by Chuck Palahniuk Copyright © 2011, Chuck Palahniuk No part of this book may be reproduced, in any form without written permission from the publisher.</p>
<p class="calibre1">Published by arrangement with Donadio and Olson, Inc. &amp; AnatoliaLit Agency.</p>
<p class="calibre1"><span class="calibre2">Bu kitabın yayın hakları Ayrıntı Yayınlarına aittir.</span></p>
<p class="calibre1">Kapak İllüstrasyonu</p>
<p class="calibre1"><span class="calibre2">Sevinç Altan</span></p>
<p class="calibre1">Kapak Tasarımı</p>
<p class="calibre1"><span class="calibre2">Deniz Çelikoğlu</span></p>
<p class="calibre1">Kapak Düzeni</p>
<p class="calibre1"><span class="calibre2">Gökçe Alper</span></p>
<p class="calibre1">Dizgi</p>
<p class="calibre1"><span class="calibre2">Hediye Gümen</span></p>
<p class="calibre1">Baskı</p>
<p class="calibre1"><span class="calibre2">Kayhan Matbaacılık San. ve Tic. Ltd. Şti Davutpaşa Cad. Güven San. Sit. C Blok No.: 244 Topkapı/îst.</span></p>
<p class="calibre1"><span class="calibre2">Tel: (0212) 612 31 85 Sertifika No: 12156</span></p>
<p class="calibre1">Birinci Basım: İstanbul, 2014</p>
<p class="calibre1">İkinci Basım: İstanbul, 2014</p>
<p class="calibre1">Baskı Adedi 2000</p>
<p class="calibre1">ISBN 978-975-539-806-8 Sertifika No.: 10704</p>
<p class="calibre1">AYRINTI YAYINLARI Basım Dağıtım Tic. San. ve Ltd. Şti. .</p>
<p class="calibre1">Hobyar Mah. Cemal Nadir Sok. No: 3 Cağaloğlu - İstanbul Tel.: (0212) 512 15 00 Fax: (0212) 512 15 11 <a href="http://www.ayrintiyayinlari.com.tr">www.ayrintiyayinlari.com.tr</a> &amp; <a href="mailto:info@ayrintiyayinlari.com.tr">info@ayrintiyayinlari.com.tr</a></p>
<p class="calibre1">Lanetli Chuck Palahniuk</p>
<p class="calibre1">Ayrıntı Yayınları Yeraltı Edebiyatı</p>
<p class="calibre1"><span class="calibre2">Orada mısın, Şeytan? Benim ben, Madison. Şimdi geldim buraya, Cehenneme; ve belki de aşırı doz marihuanadan ölmek dışında hiçbir şey benim hatam değil. Belki de şişman... gerçek bir domuzcuk olduğum için düştüm Cehennem’e. Kendine saygın yeterli olmadığı için Cehennem'e gidilebiliyor mu bilmiyorum ama ben bu yüzden buradayım. Keşke yalan söyleyip, sarı saçlarım ve irigöğüslerimle bir deri bir kemik olduğumu anlatabilseydim sana. İnan bana, şişmanım ama çok iyi nedenlerim var bunun için.</span></p>
<p class="calibre1"><span class="calibre2">Önce kendimi takdim edeyim...</span></p>
<p class="calibre1"><span class="calibre3">• •</span></p>
<p class="calibre1">Olü olmanın tam anlamıyla nasıl bir duygu olduğunu tarif etmenin en iyi yolu... Evet, <span class="calibre2">tarif etmek</span> sözcüğünün anlamını biliyorum. Ölüyüm ben, zihinsel özürlü değil. İnan bana, ölü-olma kısmı ölüyor-olma kısmından çok daha kolay. Eğer</p>
<p class="calibre1">uzun süre televizyon seyredebiliyorsan, o zaman ölü-olma halinin çocuk oyuncağı olduğunu göreceksin. Aslında, televizyon seyretmek ve internette sörf yapmak gerçekten mükemmel bir ölü-olma pratiğidir. Ölümü anlatmanın en iyi yolu, ölümü annemin dizüstü bilgisayarını açıp Mazatlan ya da Banff’taki evimizin kamera sistemine bağlanmasıyla kıyaslamaktır. “Bak” diyor annem, ekranı görmem için benden yana çevirerek, “kar yağıyor^’ Bilgisayar ekranında yavaşça beliren, büyük pencerelerinden dışarıdayağan karın görüldüğü oturma odasıyla, Mi-lan evimizin iç mekânı olmalı. Uzaktan kumanda sayesinde, Control, Alt ve W tuşlarına basarak, annem oturma odasının bütün perdelerini ardına kadar açıyor. Control ve D tuşlarına basarak, uzaktan kumandayla ışığı kısıyor; loş ışıkta ikimiz bir trende ya da kiralık bir arkası açık geniş arabada ya da tuttuğumuz bir jette oturuyoruz ve bilgisayar ekranında görünen bu boş evin penceresinden hoş kış manzarasını seyrediyoruz. Control ve F tuşlarıyla, gazlı şöminenin ateşini yakıyor ve güvenlik sisteminin sesli monitörleri sayesinde İtalyan kar yağışının hışırtısını ve şöminede yanan ateşin çıtırtısını dinliyoruz. Sonra annem Cape Town’daki evimizin sistemine giriyor klavyeden. Ardından, Brentwood’taki evimizi görmek için giriş yapıyoruz sisteme. Annem aynı anda her yerde olabiliyor ama hiçbir yerde aslında; aslında hiç olmadığı her yerde güneşin batışını ve ağaçların çiçeklenişini seyredebiliyor. En iyi ihtimalle, bir bekçi olarak. En kötü ihtimalle, bir röntgenci...</p>
<p class="calibre1">Annem günün yarısını, mobilya dolu boş odaları seyrettiği dizüstü bilgisayarının ekranına bakarak geçirebilir. Uzaktan kumandayla termostatı çalıştırır. Işıkları kapatır ve her bir odada çalacak hafif müzik için en uygun ses düzeyini seçer. “İçeride insan var sanıp, kedi hırsızlarının uzak durması için” diye açıklar bana. Kameradan kameraya mekik dokurken, Paris’teki evimizde Somalili hizmetçinin temizlik yapışını seyreder. Bilgisayar ekranına adeta yapışmış bir halde iç geçirir ve “Londradaki çiğdemim açıyor” der.</p>
<p class="calibre1"><span class="calibre2">Times</span> gazetesinin açık iş dünyası sayfasının arkasından babam, “Çoğul kullanacaksın; çiğdem değil <span class="calibre2">çiğdemlerim"</span> der.</p>
<p class="calibre1">Annem muhtemelen kıkırdayacak; sonra Control ve L tuşlarına dokunup üç kıta öteden, fayanslar yeterince iyi parlatıl-madığı için hizmetçiyi banyoya kilitleyecektir. Ona göre bu biraz haince ama iyi bir eğlence yerine geçecek nitelikte. Fiziki olarak orada bulunmadan çevreyi etkilemek oluyor bu. Gıyabında tüketim. Yirmi otuz yıl önce kaydettiğin bir hit parçanın bugün hâlâ, hiç karşılaşmayacağın bir Çinli atölye işçisinin zihninde yer ediyor olması gibi bir şey bu. Bir tür güç; ama amaçsız, aciz bir güç.</p>
<p class="calibre1">Bilgisayar ekranında, bir hizmetçi Dubai'deki evimizin penceresinin pervazındaki vazoya yeni açmış şakayıkları yerleştiriyor ve annem kablosuz bağlantı yoluyla klavyeye bir dokunuşla, klimayı giderek daha düşük bir dereceye getiriyor; hatırı sayılır miktarda gaz ve elektrik harcayarak o evi, o odayı, eti muhafaza edecek, kayak yapacak kadar soğutuyor ve bunu sırf şu lanet olası on papellik hoş pembe çiçekler biraz daha uzun süre taze kalsın diye yapıyor.</p>
<p class="calibre1">Ölü olmak işte tam da böyle bir şey. Evet, <span class="calibre2">gıyabında</span> sözcüğünün anlamını biliyorum. On üç yaşındayım, aptal değilim... ve ölüyüm ... işe bak ya ... gıyabında sözcüğünün anlamını benden iyi kim bilecek.</p>
<p class="calibre1">Ölü olmak, ışık hızıyla seyahat etmenin özüdür.</p>
<p class="calibre1">Ölü-ölü olmak hiç durmamak, yedi gün/yirmi dört saat, yılda üç yüz altmış beş gün demektir... ilelebet.</p>
<p class="calibre1">Bütün kanın damarlarınızdan çekilip alınması nasıl bir his-tir bilir misiniz? .. Bunu tarif etmemi istemeyin benden... Belki size ölü olduğumu da söylememeliydim; çünkü kuşkusuz, şimdi kendinizi korkunç üstün görüyorsunuz. Hatta öteki şişko insanlar bile Ölü İnsanlardan üstün görüyordur kendilerini. Ama işte benim İğrenç İtirafnamem. Açık ve kesin olarak itiraf ediyorum. Hakkımdaki tüm gerçeği ilan ediyorum. Ben ölüyüm. Artık bunu bana karşı kullanmayın, tamam mı!</p>
<p class="calibre1">Evet, hepimiz birbirimize biraz gizemli ve biraz da garip insanlar olarak görünürüz; ama kimse bir ölünün göründüğü kadar yabancı gelmez kimseye. Bir yabancıyı Katolik dinini seçtiği ya da homoseksüel tecrübeler yaşadığı için bağışlayabiliriz: ama ölüme boyun eğdiği zaman onu bağışlamayız. Bir şeyden vazgeçenlerden nefret ederiz. Alkolizm ya da eroin bağımlılığından daha beter bir şey olan ölmek sanki en büyük zayıflıktır ve bacaklarınızı tıraş etmediğiniz için insanların size tembel dediği bir dünyada, ölü olmak sanki en vahim karakter bozukluğudur.</p>
<p class="calibre1">Sanki hayattan kaytarmışsın, sanki bütün potansiyelini yaşayıp bitirmeye yetecek kadar ciddi çaba harcamamışsın gibi bir şey demektir. <span class="calibre2">Seni gidi dönek!</span> Hem şişmansın hem de ölü... Buna çifte ayıp derler.</p>
<p class="calibre1">Hayır, bu hiç adil değil; ayrıca benim için üzülsen bile, muhtemelen hayatta olduğun için halinden gayet memnun bir şekilde, yiyecek zincirinde senden aşağıda olma talihsizliğine uğramış zavallı bir hayvandan bir parçayı ağzına atmış, çiğniyorsun. Bütün bunları senin sempatini kazanmak için anlatmıyorum. On üç yaşındayım, bir kız çocuğuyum ve ölüyüm. Adım Madison ve ihtiyacım olan son şey, senin bana bahş edeceğin o aptal acıma duygun. Hayır, bu hiç adil değil; ama ne yaparsın ki insanlar böyle işte. Başka biriyle ilk karşılaştığımızda kafamızın içinde bir ses usulca, “Güneş gözlüğü takmış olabilirim ya da kalçaları geniş, etine hayli dolgun biri de olabilirim; ama en azından Gay, Siyah ya da Yahudi değilim” diye fısıldar. Yani, ben benimle ilgili ne varsa o olabilirim ama SEN olmadığım için de gayet mutluyumdur. Bu yüzden ölü olduğumdan söz ederken biraz tereddüt ediyorum; çünkü hemen herkes, hatta Meksikalılar ve AIDS’liler bile, ölü insan karşısında kendilerini acayip üstün hissediyor. Bu, ortaokulda, Batı Tarihinin Etkileri dersinde Büyük İskender okurken kafanızın içinden geçen düşüncelere benziyor biraz: “İskender o kadar cesur, o kadar akıllı, o kadar ‘Büyük’tü de... neden öldü?”</p>
<p class="calibre1">Evet, <span class="calibre2">sinsi</span> sözcüğünün anlamını da biliyorum.</p>
<p class="calibre1">Ölüm, hiçbirimizin yapmayı ASLA tasarlamadığı BÜYÜK BİR HATA. Kepekli poğaçalar ve kolonoskopiler de işte bu yüzden var. Vitaminleri bu yüzden alıyoruz, Pap smear testini<a id="footnote1"></a><sup class="calibre4"><a href="#bookmark0">1</a></sup> bu yüzden yaptırıyoruz. Hayır, sen değil. .. <span class="calibre2">sen asla ölmeyeceksin</span> ... ve bu yüzden şimdi benden üstün görüyorsun kendini değil mi? Pekâlâ, öyle olsun, devam et böyle düşünmeye. Güneş kremi sür vücudunun her yerine ve elle göğüslerini içindeki kütleyi hissetmek için. Büyük Sürpriz’in içine etmeyeyim ben.</p>
<p class="calibre1">Ama, dürüst olmam gerekirse, öldüğünde muhtemelen evsizler ve geri zekâlılar bile senin yerini almak istemeyecektir. Demem o ki, seni kurtçuklar yiyecek. Bu bütün medeni haklarının ihlal edilmesi gibi bir şey. Ölümün yasadışı olabilir ama Uluslararası Af Örgütü’nün senin için bir mektup kampanyası başlatmasını bekleme boş yere. Hiçbir rock yıldızı hit parçalarını senin için çalmayacak; benim yüzümün kurtçuklar tarafından yenmesini engelleyecek hiçbir şey senin için yapılmayacak.</p>
<p class="calibre1">Annem size benim çok küstah ve herkese laf yetiştiren bir geveze olduğumu söyleyecektir. “Madison, lütfen ukala dümbeleği gibi davranmaya son ver!” diyecektir. <span class="calibre2">“Ölüsün</span> sen; şimdi biraz <span class="calibre2">sakin</span> ol.”</p>
<p class="calibre1">Benim ölü olmam babamı muhtemelen inanılmaz rahatlatmıştır; böylece en azından hamile kalıp onu utandıracak olmamdan endişe duymasına gerek kalmadı. “Madison” derdi babam, “sana kalan erkeğin elleri boş kalmayacak ...” Keşke babam bilseydi.</p>
<p class="calibre1">Balığım Bay Wiggles öldüğünde onu tuvalete atıp, sifonu da üzerine çekmiştik. Köpeğim Tiger Stripe öldüğünde de ben aynı şeyi denedim ve tıkanan boruyu açmak için sucu çağırmak zorunda kaldık. Her yer birbirine girmişti. Zavallı Tiger Stripe. Ben ölünce, ayrıntıya girmeyeceğim ama şu kadarını söyleyeyim, Bay Sapıkoğlu Sapık levazımatçı beni çırılçıplak görecek, bütün kanımı dışarı akıtacak ve benim on üç yaşındaki bakir bedenimle Tanrı bilir ne dengesiz şehvet oyunları oynayacaktı. Bana çenesi düşük diyebilirsiniz ama ölüm benim gördüğüm en büyük şaka. Annemin parasını ödediği bütün o kalıcı permalardan ve bale derslerinden sonra, şimdi burada göbekli, sefil bir ölü yıkayıcı herifin sıcak, tükürüklü diliyle banyo yapıyorum.</p>
<p class="calibre1">Demem o ki, öldüğünüzde, sınırlarınız ve özel alanınız konusundaki taleplerinizden büyük oranda feragat etmek zorunda kalıyorsunuz. Sadece şunu bilin ki, yaşayamayacak kadar tembel olduğum için ölmedim. Ailemi cezalandırmak istediğim için de ölmedim. Annemle babam hakkında ne kadar ileri geri konuşursam konuşayım, onlardan nefret ettiğim fikrine kapılmayın sakın. I'.vct, belli bir süre orada burada sürttüm; dizüstü bilgisayarı üzerine kapanmış beni gözetleyen annemin Control, Alt ve L tuşlarına basarak Roma’daki, Atinadaki, dünyanın dört bir yanındaki yatak odalarımın kapısını kilitlediği oldu. Ardından bütün perdeleri kapatıyordu ve klimayı çalıştırıyor, hatta oyuncaklarım, elbiselerim ve doldurulmuş hayvanlarım tozlanmasın diye elektrostatik hava temizleyiciyi de aktif hale getiriyordu. Bu demek oluyor ki ben onları onların beni özlediğinden daha çok özlemeliyim, özellikle de onların beni yalnızca on üç yıl sevdikleri, benimse onları bütün ömrüm boyunca sevdiğim dikkate alınırsa. Daha uzun kalmadığım için beni bağışlayın ama ölü olmak ve odaları serinletip, ışıkları yakıp söndürüp, perdeleri açıp kapatırken sadece insanları seyretmek de istemiyorum. Sadece bir röntgenci olmak istemiyorum.</p>
<p class="calibre1">Hayır, bu hiç adil değil ama dünyayı Cehenneme çeviren, onun Cennet gibi olması gerektiğine dair beklentimiz. Dünya dünyadır. Ölü de ölü. Çok geçmeden bunu kendiniz anlayacaksınız. Sizin için herkesin perişan olması da hiçbir işe yaramayacak.</p>
<p class="calibre1"><span class="calibre2">Orada mısın, Şeytan? Benim ben, Madison. Sakın ha Cehennemden hoşlanmadığım gibi bir izlenime kapılma, hayır, gerçekten, şahane olmuş. Sahiden, kaynar kusmuk denizini karıştırmak, kabartmak, leş gibi kükürt kokusunu yaymak ve kapkara sinek ordusunu ortalığa saçmak için çok uzun zaman dişini tırnağına takıp çalıştığın belli.</span></p>
<p class="calibre1">Benim Cehennem tasvirim seni etkilememişse, bunu benim yetersizliğime ver. Demek istediğim; ben ne bilirim ki? Muhtemelen her yetişkin, uçan vampir yarasalar, yükseklerden dökülen pis kokulu bok çağlayanları görünce korkudan altına yapar. Kuşkusuz, hata tamamen bende; çünkü ben Cehennem’i, hani şu klasik Hollywood şaheseri vardı ya, dur hatırlatayım sana, bir hiper-sosyal, bir sevimli ponpon kız, bir asi kılıklı otçu, bir dangalak futbolcu, bir akıllı geçinen ebleh ve bir insan düşmanı psikopatın, bütün kitapları ve sandalyeleri ateşe atıp cayır cayır yakmaları dışında, sıradan bir Cumartesi gunu, okudukları lisenin kütüphanesinde cezaya kalmalarını anlatan <span class="calibre2">The Breakfast Club<a id="footnote2"></a><sup class="calibre4"><a href="#bookmark1">2</a></sup></span> filminin biraz daha sert versiyonu olarak hayal etmiştim.</p>
<p class="calibre1">Evet, tabii, sen yaşıyor olabilirsin, Gay, İhtiyar ya da bir Meksikalı olabilirsin ve bunu başıma kakabilirsin ama şöyle bir düşün: Ben fiili olarak Cehennemdeki ilk günüme uyanıyorum ve bütün bu yaşadığım şeyin neye benzediğine, nasıl bir şey olduğuna ilişkin benim söylediklerimi dinlemek zorundasın. Hayır, bu hiç adil değil ama ucunda çoktan öteki dünyayı boylamış büyükanne ya da büyükbabanın kollarını açmış seni beklediği o ışık tüneli masalını unutabilirsin; belki başkaları bu tatlı, hoş süreci anlatmıştır ama o insanların hâlâ hayatta olduklarını ya da neyle karşılaştıklarını anlatmalarına yetecek kadar hayatta kaldıklarını unutma. Demek istediğim şu: Bu insanlar açıkça “ölümle burun buruna gelmek” denen şeyi yaşamış. Ben ise ölüyüm, kanım çekilmiş, kurtçuklar üzerime çullanmış. Benim kitabımda, bu durum beni bu konuda otorite kılar. İtalyan şair Dante Alighieri gibileri, kusura bakmasınlar ama okuyan insanlara okul öncesi düzeyinde aşamalı bir öğrenme yöntemi sunuyorlar sadece.</p>
<p class="calibre1">Hadi, Cehenneme dair anlattıklarımı kulak ardı et de, gör bakalım başına neler geliyor.</p>
<p class="calibre1">En başta, demir parmaklıklarla çevrili oldukça kasvetli bir hücrenin taş zemininde yatarken açıyorsun gözlerini ve bu sözlerim kulağına küpe olsun: Sakın hiçbir şeye dokunma. Hapishane hücresinindemir parmaklıkları kir pas içinde. Başkalarının kanıyla kaplı iğrenç parmaklıklara kazara DOKUNACAK olursan, yüzüne ya da giysilerine SÜRME elini sakın; tabii ki,</p>
<p class="calibre1">Kıyamet Günü’ne kadar temiz, doğru düzgün kalmak gibi bir isteğin varsa.</p>
<p class="calibre1">Ve yerlere saçılmış şekerler göreceksin; SAKIN alıp da yiyeyim deme!</p>
<p class="calibre1">Yeraltı dünyasına tam olarak nasıl geldiğim meselesi biraz karışık. Park halindeki siyah bir Lincolnün direksiyon tarafında, kaldırıma çıkmış dikilen ve elinde üzerine berbat bir el yazısıyla, büyük harflerle, ismim, MADISON SPENCER, yazılmış olan beyaz bir karton tutan bir şoför hatırlıyorum. Şoför -bu insanlar asla İngilizce konuşmaz- aynalı güneş gözlüğü takmış ve başına bir şoför kasketi geçirmişti; dolayısıyla yüzünün büyük bir kısmını görmek imkânsızdı. İçeriye girebileyim diye arka kapıyı açtığını hatırlıyorum; sonra dışarıyı göstermeyen kapkara camları olan arabayla uzun bir yol gittiğimi; ama benim burada anlattığım şey, şehirle havaalanı arasında belki milyon kere milyon yaptığım yolculuklar gibi olmasa gerek. Yine de beni Cehenneme o araba mı getirdi emin değilim; ama uyandığımda bu pis hücredeydim.</p>
<p class="calibre1">Belki birilerinin çığlık atması yüzünden uyandım; Cehen-nem’de her zaman birileri acı içinde çığlık atar zaten. Mızmız bir bebeğin yanındaki ya da yakınındaki bir koltuğa oturmuş, Londra’dan Sydney’e uçan biri neye maruz kalıyorsa, hiç şüpheniz olmasın Cehennemde de aynı şeye maruz kalıyor. Tıpkı yabancılarla birlikte, kalabalık bir yerde, hiçbir şey olmaksızın sonsuz bir bekleyiş gibi, Cehennem de uzun, nostaljik bir deja-vu duygusu yaşatacak size. Hele uçakta gösterilen film <span class="calibre2">İngiliz Hasta’ysa.</span> Cehennemde zebaniler herkese hafızalarda yer etmiş bir Hollywood filmiyle kıyak çekeceklerini söyleyecek olurlarsa, sakın fazla heyecanlanmayın; çünkü bu film daima <span class="calibre2">İngiliz Hasta</span> ya da maalesef <span class="calibre2">Piyano</span> olur. Hiçbir zaman <span class="calibre2">Kahvaltı Kulübü</span> gösterilmez.</p>
<p class="calibre1">Kokuya gelince, Cehennem ekseriyetle, çöpçülerin grev yaptığı yaz aylarındaki Napoli gibi kokuyor.</p>
<p class="calibre1">Bana kalırsa, Cehennemidekiler sırf kendi seslerini duymak ve vakit geçirmek için çığlık atıyor. Yine de Cehennemden</p>
<p class="calibre1">ıs</p>
<p class="calibre1">şikâyet etmek bana biraz işgüzarlık, biraz da rahatına düşkünlük gibi geliyor. Yatılı okulda, Swanson donmuş balıklı turtası ya da katıldığınız bir ziyafette donmuş Salisbury bifteği ya da İskoçya’da herhangi bir şey yemek gibi, berbat sonuçlanacağından emin olduğunuz ama yine de balıklama atladığınız birçok deneyim söz konusudur. İzninizle hafızanızı tazeleyeyim: <span class="calibre2">Val-ley of the Dolls’un</span> film versiyonunu izlemek gibi belli eğlencelerden hoşlanmamızın tek nedeni göz aşinalığımız ve onun hiç tartışmasız düşük kalitesi konusundaki rahatlığımızdır.</p>
<p class="calibre1">Buna karşın <span class="calibre2">İnglizHasta</span> önemli ve büyük olmak için yırtınır ama ancak bayıltıcı derecede sıkıcı olmayı başarır.</p>
<p class="calibre1">İşgüzarlığımı bağışlayın ama dünyayı Cehenneme çeviren, onun Cennet gibi olması gerektiğine dair beklentimiz. Dünya dünyadır. Cehennem de Cehennem. Şimdi kesin sızlanmayı ve viyaklamayı.</p>
<p class="calibre1">Bu sebepten, Cehenneme düşüp sonra da kendini bok yığını içinde bulduğun ya da kor kızıl keskin bıçaklardan bir yatağa atıldığın için salya sümük ağlamak, üstünü başını yırtıp dövünmek son derece basmakalıp ve bayağı geliyor bana. Salya sümük yalvarıp tepinmek bana ... ikiyüzlülük gibi geliyor. Bu, önce bir güzel, <span class="calibre2">Jean de Florette</span> filmini izlemek üzere sinemanın koltuğuna kurulup, sonra da bütün oyuncular Fransızca konuşuyor diye kızıp yüksek sesle şikâyet etmeye başlamak gibi bir şey. Ya da sadece ne kadar boktan bir yer olduğunu görmek üzere Las Vegas’a giden insanların verdiği tepkilere benzer bir şey. Kuşkusuz, kristal avizeleri ve renkli camlarıyla ortama bir incelik katmaya çalışan kumarhaneleri, dikkat çekmek için yanıp sönen elektronik ışıklı plastik slot makinelerinin şangırtısı ve şıkırtısı arasında gezinen kalabalıkları görmek üzere oraya giden insanları da onlardan ayrı tutamayız. Böyle-si bir durumda salya sümük ağlayıp böğüren bu insanlar bir katkıda bulunuyor olduklarını hayal edebilirler; ama aslında böyle yaparak kendileri de küçük birer baş ağrısı olmanın ötesine geçmiyorlar.</p>
<p class="calibre1">ı6</p>
<p class="calibre1">Öteki en önemli kuralı tekrar hatırlatmakta yarar var: Şekerlerden yeme. Öyle ağzın sulandı diye bunu yapabileceğini falan da düşünme; çünkü hepsi pis zemine saçılmış durumda VE şişko oburların, eroin bağımlısı denyoların bile ağzına atmayacağı türden şekerler bunlar: taş şeker, kaya gibi Bazooka ciklet, Sen-Sen şekeri, kayatuzu karamelası, siyah Crows kekleri ve patlamış mısır taneleri.</p>
<p class="calibre1">Sen, halen yaşıyor olan, Siyahi, Yahudi ya da her neyse o olan, ki kepekli mafinlerden yiyorsun ya, cesaretine hayranım inan, bütün söylediklerimi can kulağıyla dinlemek zorundasın. O halde kulaklarını kocaman aç:</p>
<p class="calibre1">Hücrenin her iki yanında, sonsuza dek uzanan ve her birinde canhıraş bağıran bir kişinin bulunduğu diğer hücreler yer alıyor. Hatta gözlerimi kırpıştırırken, bir kızın “Parmaklıklara dokunma!" dediğini duydum. Yan hücrede ayakta dikilen kızcağız ise her iki elini de kocaman açmış, kir pas içindeki avuçlarını bana gösteriyordu. Cehennemde gerçekten korkunç bir küf sorunu var. Sanki bütün bu yeraltı dünyası çürük bina hastalığından mustarip.</p>
<p class="calibre1">Komşu kız, tahminim, lise birinci sınıf öğrencisi çünkü kalçaları pilisiz dar eteğini tutacak kadar gelişmiş ve gömleğinin göğüs kısmını fırfırların ya da büzgülerin yerine memeleri dolduruyor. Görüşü bulandıran dumana ve arada bir gözümün önünden geçen vampir yarasalara rağmen, giydiği Mano-lo Blahnik marka ayakkabıların çakma, internetten Singapur üzerinden yürütülen beş dolarlık bir operasyonla alınmış olduğunu görebiliyorum. Tahammül edebilirsen şayet sana bir tavsiye daha: Ayağında ucuz ayakkabılar varken SAKIN ölme. Cehennem dediğin, her şeyiyle cehennem; plastik her şey erir orada ve sen ilelebet cam kırıkları üzerinde yürümek istemezsin. Vaden dolunca, o meşhur çanlar senin için çalınca, ayağına koyu renk, topuksuz, sade bir Bass Weejuns marka loafer geçirmeyi ciddi olarak düşün derim sana.</p>
<p class="calibre1">Yan hücredeki yeniyetme kız, “Sen ne için lanetlendin?" diye sesleniyor.</p>
<p class="calibre1">Ayağa dikilip geriniyorum ve şort eteğimdeki tozları silker-ken, “Marihuana içmekten, sanırım” diye yanıtlıyorum.</p>
<p class="calibre1">Sahiden merak ettiğim için değil de nezaketen, kıza asıl günahının ne olduğunu soruyorum.</p>
<p class="calibre1">Kız omuz silkiyor; kir pas içindeki bir parmağıyla ayaklarını işaret ederek, “işçi Bayramı ertesi beyaz ayakkabılar” diyor. Kızcağızın şu zavallı ayakkabıları... Suni derisi beyaz ve daha şimdiden sürtünmekten soyulmuş ve çakma bir Manolo Blahnik’i kesinlikle cilalayamazsınız.</p>
<p class="calibre1">“Güzel ayakkabılar” diye yalan söylüyorum, başımla ayaklarını işaret ederek. “Bunlar Manolo Blahnik mi?”</p>
<p class="calibre1">“Evet” diyor, o da yalan söyleyerek. ‘'Aynen öyle. Bir servet değerindeler.”</p>
<p class="calibre1">Cehennem’le ilgili hatırladığım başka bir ayrıntı da şu: Ne zaman birine neden sonsuza kadar lanetlendiğini sorsanız, kırmızı ışıkta geçme ya da kahverengi ayakkabıyla siyah çanta taşıma ya da bu gibi eften püften cevaplar alıyorsunuz. Cehennem’de, insanlardan yüksek dürüstlük standardı beklemek aptallık olur. Hoş, aynı şey dünya için de geçerli ya!</p>
<p class="calibre1">Yan hücredeki kız bir adım yaklaşıyor ve “Biliyor musun, gerçekten çok hoşsun” diyor gözlerini kırpmadan.</p>
<p class="calibre1">Bu ifadesiyle her şeyden önce, su katılmamış, birinci sınıf bir yalancı olduğunu açık ediyor ama karşılık vermiyorum.</p>
<p class="calibre1">“Harbi, doğru söylüyorum” diyor. “Tek ihtiyacın olan biraz eyeliner biraz da rimel:’ Hemen, yine çakma Coach marka, plastik çantasını karıştırmaya koyuluyor ve bir rimel ile Avon marka, turkuaz tonlarda far paleti çıkarıyor. Dışarıya uzattığı kirli eliyle yüzümü parmaklıklara yaslamam için bana işaret ediyor.</p>
<p class="calibre1">Tecrübelerime dayanarak söylüyorum ki kızlar genel olarak göğüsleri büyüyene kadar feci zeki oluyor. Hassas bir yaşta olmam sebebiyle bu gözlemi benim kişisel önyargım farz ederek kale almayabilirsiniz; ama unutmayın ki zekâ, kişilik ve cesaret bakımından kemale ermiş her insana on üç yaş böyle görünür, pek tabii ki. On üç yaşındaki kızlar da oğlanlar da. Övünmek için söylemiyorum ama bana göre insan, hormonlar tarafından yönlendirilmeden, kendisiyle çatışmaya girmeden ve cinsel kimlik beklentilerine boğulmadan önce, yani on üç yaşında, gerçekten de hayatının en ayrıksı dönemini yaşıyor; Pippi Longstocking, Pollyanna, Tom Sawyer ve Dennis the Menace örneklerine bir bakın. Kızlar bir kere regl olmaya, erkekler de rüyalarında ıslanmaya görsün, bütün ışıltılarını ve yeteneklerini anında unutuyorlar. Yine, benim Batı Tarihinin Etkileri ders kitabıma başvuralım isterseniz: Ergenlikten sonraki bu uzun zaman dilimi, Atina Aydınlanması ile İtalyan Rönesansı arasında bir yerlere düşen karanlık çağlara benziyor tıpkı. Kızlar, iri memeleri çıkınca hemen ne kadar gözü pek ve zeki olduklarını unutuveriyorlar. Zaman zaman kendi çaplarında akıllı ve komik olabilen erkekler ise, sikleri kalkar kalkmaz, ömürlerinin kalan altmış yılını tam anlamıyla bir <span class="calibre2">moron</span> olarak geçirmeye hazır hale geliyorlar. Her iki cinsiyet için de ergenlik bir tür Sersemliğin Buz Çağı olarak tezahür ediyor.</p>
<p class="calibre1">Evet, evet, <span class="calibre2">cinsiyet</span> sözcüğünün anlamını biliyorum. İşe bak! Tombalak, tahta göğüslü, miyop ve ölü olabilirim belki ama bir moron DEĞİLİM; hem de hiç.</p>
<p class="calibre1">Ve evet, şunu da biliyorum ki, ne zaman geniş kalçalı, iri göğüslü, dalgalı saçlı süper seksi bir yetişkin kız, gözlüğünü çıkarmanı ve gözlerini boyayıp buğulu bir ifade vermeyi istese, bu, seni kendisinin zaten kazandığı bir güzellik yarışmasına sokmaya çalışıyor demektir. Bu bir tür küçümseyici, ezici bir tavırdır; tıpkı kendileri sefa sürerken zenginlerin fakirlere yaz tatilini nerede geçireceklerini sormaları gibi. Bana göre ise bu, arsız, duygusuz “o halde pasta yesinler" türü bir şovenizmdir.</p>
<p class="calibre1">Ya durum bundan ibaret ya da bu çekici, olgun ve dolgun kız bir lezbiyen. Her neyse, kız yumuşak rimel fırçasını beni anında Sinderalla orospusuna dönüştürecek sihirli bir değnek gibi ileri uzatıp hazır beklese de ben yüz vermiyorum. Dürüst olmam gerekirse, ne zaman John Hughes’un <span class="calibre2">Kahvaltı Kulübü </span>filminde Molly Ringwald’ın zavallı Ally Sheedy’yi kızlar tuvaletine götürdüğü, sonra zavallı Ally’yi hazırlık sınıfı kurdelesiyle arkadan bağlanmış saçları, Ringwald’ın kendi mamülü, Kepazenin Kepazesi <span class="calibre2">Vogue</span> dergisinden çıkma, Çin işi ucuz oyuncak bebekler gibi cart kırmızıya boyanmış dudakları, 1980’lerin o iğrenç allıklarına bulanmış elmacıkkemikleriyle nefes alıp veren, Patrick Nagel imzalı poster kızlarına benzettiği ve sonra birlikte dışarı çıktıkları o sahneyi görsem, avazım çıktığı kadar televizyon ekranına doğru bağırırım: “Kaç, Ally!" Gerçekten çığlık çığlığa, “Yüzünü gözünü yıka, Ally, hiç durma, <span class="calibre2">kaç!”</span> diye bağırırım.</p>
<p class="calibre1">Yüzümü ellerine teslim etmek yerine, “Egzamam iyileşene kadar sürmesem iyi olur" diyorum.</p>
<p class="calibre1">Sihirli rimel değneği anında geri çekiliyor. Avon marka far paleti ve rujlar; hepsi birden çakma Coach çantanın içine atılırken, gözlerini kırpıştırarak yüzümde kızarık, kabarık, pul pul olmuş ya da çatlak deri ve açık yara arayışına geçiyor.</p>
<p class="calibre1">Annemin bana, “Her yeni hizmetçi senin iç çamaşırlarını farklı biçimde katlamak istiyor" demesi gibi bir şey bu. Anlamı ise şu: Her zaman akıllı olmak zorundasın ve seni itip kakmalarına izin vermemelisin.</p>
<p class="calibre1">Hücrelerimizin her iki yanında diğer başka hücreler sıralanıyor; bazıları boş, bazılarında birer kişi var. Hiç şüphesiz, futbolcu dangalak, otçu asi, sivri zekâlı, sapık; her türden ucube burada, ilelebet gözaltında tutuluyor.</p>
<p class="calibre1">Hayır, bu hiç adil değil ama ikiyüzlü insanlar rutubet ve kokudan şikâyet edip ortalığı yıkarken ve benim Kepazenin Kepazesi komşum bir parça buruşuk Kleenex yardımıyla, beyaz plastikten ucuz ayakkabılarını tükürüğüyle parlatmak üzere eğilmişken, sedeften mustaripmiş gibi yaparak bu hücrede yüzlerce yıl geçirme olasılığım yüksek. Bok, yanık ve kükürt kokusuna rağmen, kızın karışık meyve aromalı sakız ya da konsantre üzüm suyu gibi kokan ucuz parfümünün kokusunu alabiliyorsunuz. Doğrusunu isterseniz, bok kokusunu tercih ederim ama kim milyon kere milyon yıl nefesini tutabilir ki? Bu yüzden, sırf saygıda kusur etmeyeyim diye, “Teşekkür ederim, bana makyaj yapmayı teklif ettiğiniz için, sahiden" diyorum. Kibarlığı elden bırakmamak için yine, yüzüme kondurduğum zoraki bir sırıtışla, “Ben Madison” diyerek elimi uzatıyorum.</p>
<p class="calibre1">O an, yeniyetme kız aramızdaki parmaklığa neredeyse atlayıp yapışıyor. Memeleri, kalçaları ve yüksek ökçeli ayakkabılarıyla, şimdi açık ve acıklı bir biçimde benim arkadaşlığıma şükran duyan kız bütün o seri üretim porselen kaplama dişlerini göstermek için sırıtıyor. Delik kulak memelerine on sent büyüklüğünde, kaba kesilmiş, bir çift parlak zirkonyum küpe takmış sanki sahici bir Claire Standish kesimi elmas küpeymiş gibi. Elindeki mendil parçasını bırakıp, “Ben Babette" diyor, kir pas içindeki elini bizi ayıran parmaklıklar arasından elimi sıkmak için uzatırken.</p>
<p class="calibre1"><span class="calibre2">Orada mısın, Şeytan? Benim ben, Madison. Lütfen gücenme Şeytan ama bizimkiler senin var olmadığına inandırdılar beni, öyleyetiştim ben. Annem ve babam senin ve Tanrının geri zekâlı, bağnaz bir din adamlcrı ve Cumhuriyetçi madrabazların fındık kabuğunu doldurmayan akıllarıyla icat ettikleri bir şey olduğunu söyledi bana.</span></p>
<p class="calibre1">Bizimkilere göre, Cehennem diye bir yer yok. Onlara soracak olsan, muhtemelen sana benim şimdi bir kelebek ya da bir kök hücre ya da bir güvercin olarak yeniden hayata dönmüş olduğumu söyleyeceklerdir. Demem o ki, benim anne ve babam, ikisi de, benim onları her daim ortalıkta çırılçıplak dolanırken görmemin ne kadar önemli olduğunu, aksi halde</p>
<p class="calibre1">tümden Bayan Sapığın Önde Gideni olup çıkacağımı anlatıp durur. Onlara göre, günah diye bir şey yoktur; yalnızca kötü yaşam tercihleri vardır. Kötü dürtü kontrolü. Kötü diye bir şey de yoktur. Yanlış ve doğru kavramları, onlara göre, belli bir zamana ve belli bir yere göre değişen kültürel birer kurmacadan başka bir şey değildir. Onlar bana, eğer bir şeyler bizi kişisel tavrımızı değiştirmeye zorlayacaksa bunun belirsiz, dışarıdan dayatılan bir ateşte yakılma cezası tehdidi değil, toplumsal bir sözleşmeye duyduğumuz bağlılık olacağını söyledi. Israrla, hiçbir şeyin kendi başına kötü olmadığını, hatta seri katillerin bile kablolu televizyon ve danışmanı hak ettiğini çünkü çok sayıda insan öldürmüş olsalar da onların da acı çektiğini anlattılar.</p>
<p class="calibre1">John Hughes’un klasikleşmiş <span class="calibre2">Kahvaltı Kulübü</span> filmindeki ruh haline uygun olarak ben, Shermer Lisesi’ndeki cezaya kalan öğrencilerin yazması gereken tarzda, “Siz Kim Olduğunuzu Sanıyorsunuz?" konulu bin kelimelik bir makale yazmaya koyulmuştum.</p>
<p class="calibre1">Elbette, <span class="calibre2">kurmaca</span> sözcüğünün anlamını biliyorum. Kolaysa kendinizi benim yerime koyun bakalım: Cehennemde bomboş bir hücrede kilitliyim; on üç yaşındayım ve ilelebet on üç kalmaya mahkûmum; üstüne üstlük her şeyin farkındayım.</p>
<p class="calibre1">Daha da kötüsü, annemin son filminin tanıtımını yaparken <span class="calibre2">Vanity Fair</span> dergisinde o Toprak Ana Gaia palavrasını sık-masıydı. Dergi annemin, babamla birlikte Oscar kırmızı halısına yaklaşırken bindikleri elektrikli küçük bir arabada göründüğü bir resmini basmıştı; ama aslına bakarsanız, kimsenin bakmadığı zamanlarda onlar her yere, hatta kuru temizlemeden giysilerini almaya bile kiraladıkları bir Gulfstream jetiyle gidiyorlar; çünkü onlar kirlilerini, temizlensin diye Fransa’ya yolluyorlar. Oscar’a aday gösterildiği o filmde canı sıkkın, tatminsiz bir rahibeyi oynuyordu; bu rahibe, gündüz kuşağında en çok izlenen bir talk show programı yapıp Ric-hard Gere’le evlenmeden önce, yeminini bozup fahişelik yapıyor, eroine alışıyor ve birkaç çocuk aldırıyordu. Kimse para verip izlememiş olsa da eleştirmenler filmi yere göğe sığdıra-madılar. Sinema eleştirmenleri ve muhabirleri gerçekten ama <span class="calibre2">gerçekten</span> Cehennem diye bir yerin olmadığına güveniyor olsa gerek.</p>
<p class="calibre1">Benim tahminim, ben <span class="calibre2">Kahvaltı Kulübü</span> hakkında ne hissediyorsam annem de Virginia Woolf hakkında aynısını hissediyor. Şöyle ki, sırf <span class="calibre2">Saatleri</span> okumak için Xanax içmek zorunda kalıyor ama buna rağmen neredeyse bütün yıl ağlamaktan kendini alamıyor.</p>
<p class="calibre1">Annem, <span class="calibre2">Vanity</span> Fair’de, tek gerçek kötülüğün büyük petrol şirketlerinin küresel ısınmayı kullanarak masum kutup ayısı yavrularını ölüme sürüklemesi olduğunu söylüyordu. Daha da kötüsü aynı röportajda şöyle diyordu: “Kızım Madison ve ben yıllardır o korkunç çocuk obezitesine karşı mücadele ediyoruz” Evet, görüyorsunuz, ben <span class="calibre2">pasif-agresif</span> terimini kavramışım.</p>
<p class="calibre1">Başka çocuklar Pazar okuluna gitti. Ben Ekoloji Kampı’na gittim. Fiji’ye. Başka çocuklar On Emir’i ezbere öğrendiler. Ben karbon ayak izimi azaltmayı öğrendim. Fiji’de, Aborijin Beceriler Atölyesi’nde, herkesin bir kenara attığı şu boktan cüzdanları örmek için, organik olarak yetiştirilmiş, sertifikalı, sürdürülebilir, adil ticari kurallara göre toplanmış palmiye yaprakları kullandık. Ekoloji Kampı bir milyon dolara patladı ama biz yine de götlerimizi silmek için aynı pis bambu tuvalet çubuğunu paylaşmak zorunda kaldık. Noel yerine Yeryüzü Günü kutlaması yaptık. Eğer Cehennem olsaydı, der annem, kürk manto giyenler ve Fransa’da kaçak Nazi bilim adamları tarafından tavşan yavruları üzerinde test edilen saç kremlerinden kullananlar oraya atılırdı. Babam ise, “Eğer şeytan diye biri varsa, o Ann Coulter’dir" der. Annem, eğer ölümcül bir günah varsa, o da strafordur, deyip durur. Bizimkiler çoğu zaman bu çevreci saçmalıkları tekrarlamaktan geri durmaz ama bir yandan da ben küçük bir Bayan Fahiş Fahişe olup çıkmayayım diye evde, perdeler açık, çırılçıplak dolaşmayı sürdürürler.</p>
<p class="calibre1">Bazen şeytan Big Tobacco’dur. Bazen Japonların trol ağları.</p>
<p class="calibre1">Daha da kötüsü, sanki biz Ekoloji Kampı’na Pasifik dalgalarında salınan altı düz kayıklarla gittik. Elbette hayır; her birimiz oraya kendi özel jetlerimizle, benzeri bu gezegende bir daha asla görülemeyecek dinozor suyundan oluşan sayısız galon fosil yakıt harcayarak vardık. Her çocuk buraya, kendi ağırlığınca, biyolojik ömrü ASLA bitip tükenmez, tek kullanımlık Mylar paketlerinde organik kuru incir ve gümrüksüz kutu yoğurtla birlikte, havadan taşındı. Ev özlemiyle yanıp tutuşan bu çocukların hepsi, yemek arası atıştırmalıkları ve video oyunu sistemleriyle birlikte, SESTEN daha hızlı gidecek biçimde Fiji’ye yollandı.</p>
<p class="calibre1">Ne nafile bir çabaymış o öyle! .. Şimdi bana bir bakın: Aşırı doz marihuanadan ölmüşüm, Cehenneme postalanmışım ve hücre komşumu bulaşıcı sedef hastalığından mustarip olduğuma inandırmak için kıçımı yırtıyorum. Etrafımda milyon kere milyon bayat patlamış mısır taneleri. İşin iyi tarafından bakacak olursak, Cehennem’de artık bedensel bir benliğin kölesi değilsin ve bu, gerçekten müşkülpesent biri için bulunmaz bir nimet olabilir. Hoşunuza gitsin ya da gitmesin, söylemek durumundayım: Fiziksel bedeni faal tutmak için gerekli çeşitli delikleri habire temizlemek, doldurmak ve boşaltmak gibi can sıkıcı uğraşlara gerek kalmıyor artık. Kendinizi Cehennem’de bulacak olursanız, hücrenizde tuvalet, su ya da yatak bulunmayacağı gibi, bunların eksikliğini de hissetmeyeceksiniz. Ceza olsun diye biteviye tekrarlanan <span class="calibre2">İngiliz Hasta</span> gösterimlerinin birinde misilleme olarak olası bir savunma pozisyonu almak dışında Cehennem’de kimse uyumaz.</p>
<p class="calibre1">Hiç kuşkusuz, annem ve babam iyi niyetliydi; ama bu, köpüren boktan -bildiğiniz cıvık bok yani, <span class="calibre2">İngiliz Hasta</span> değil-çağlayan manzaralı, paslı demir parmaklıktan örülü bir kafeste tıkılıp kalmış olduğum gerçeğini değiştirmiyor. Haa, şikâyet mi ediyorum; HAYIR! İnanın bana, çölde nasıl kuma ihtiyaç yoksa, Cehennem’de de şikâyet eden yeni birine ihtiyaç olmadığını gayet iyi biliyorum.</p>
<p class="calibre1">Tabii ki <span class="calibre2">bok</span> sözcüğünün anlamını biliyorum. Sıkışıp kaldım ve canım sıkkın ama beyin hasarlı değilim.</p>
<p class="calibre1">Ve bana kendimi dışa vurmamı, azıcık da olsa insanları canlandıran ilaçlardan denememi söyleyen annemle babamdı.</p>
<p class="calibre1">Hayır, bu hiç adil değil ama tahminim o ki bana öğrettikleri en kötü şey umut etmek oldu. Eğer ağaç diker, çöpleri toplarsan, onlara göre, işler yoluna girecekti. Tüm yapman gereken cıvık çöplerden gübre yapmak ve evinin çatısını güneş panelleriyle kaplatmaktı; bunları yapıyorsan eğer endişe etmene gerek yoktu. Yenilenebilir rüzgâr enerjisi. Biyoyakıt. Balinalar. Annemle babama göre, manevi kurtuluşumuz bunlara bağlı. Öte yandan, milyon kere milyon Katolik, alçıdan bir puta mum yakıyor ya da milyarlarca Müslüman dizlerinin üstüne çökmüş, sıraya diziliyor ve yüzünü New York City’ye dönüyor ve benim babam onlara bakıp, “Şu zavallı cahil sürüsü..." diyor.</p>
<p class="calibre1">Tamam, annemle babamın bütün o seküler hümanizmala-rını sergileyip kendi ebedi ruhları üzerine kumar oynamalarını bir kenara koyalım, buna bir diyeceğim yok, olsun ama benim ruhumla da kumar oynadılar: Ellerinde ne varsa kerameti kendinden menkul böyle bir palavraya yatırdılar ama kaybeden ben oldum.</p>
<p class="calibre1">Televizyonda, bazı doktor muayenehanelerinin önünde toplanmış, ellerindeki ağaçtan sopalara çaktıkları, üzerinden ketçaptan sahte kanlar damlayan oyuncak bebekleri sallayan Baptist kalabalıkları görüyoruz ve şunu söyleyeyim, ben gerçekten bütün dindarların kafayı yemiş andavallar olduğuna inanabilirdim. Buna karşın, babam daima, yeteri kadar lifli diyet yiyecek yersek ve bütün kapaklı plastik şişeleri yeniden çevrime sokarsak, benim için her şeyin yoluna gireceğini vaaz ediyordu. Yanılıp da Cennet ya da Cehennem’le ilgili bir soru soracak olsam, annem dayıyordu bana Xanax’ı.</p>
<p class="calibre1">Şimdi, inanabiliyor musunuz, dilimin tutup kopartılmasını ve kızgın yağ ve sarmısakta kızartılmayı bekliyorum burada. Muhtemelen zebaniler koltukaltlanmda sigara söndürmeyi planlıyor.</p>
<p class="calibre1">Aklımı karıştırıp bana yanlış bir şey söyletme. Cehennem öyle korkunç bir yer değil; Ekoloji Kampı’yla ve özellikle de ortaokulla kıyaslanamaz elbette. Bana bıkkın olduğumu söyle, tamam ama bunların hiçbiri bacaklarına ağda yaptırmak ya da bir alışveriş merkezinde piercing taktırmakla kıyaslanamaz. Ya da bulimiayla. Ben hep böyle düzensiz beslenen bir Bayan Pespaye Paçoz da değilim.</p>
<p class="calibre1">Benim en büyük karın ağrım hâlâ umut. Cehennemde umut, tıpkı sigara içmek, tırnak yemek gibi, gerçekten ama gerçekten kötü bir alışkanlık. Umut gerçekten bırakmak zorunda olduğunuz zorlu ve inatçı bir şey. Mutlaka vazgeçmeniz gereken bir alışkanlık.</p>
<p class="calibre1">Evet, <span class="calibre2">inatçı</span> sözcüğünün anlamını biliyorum. On üç yaşındayım, hayal kırıklığına uğradım ve biraz da yalnızım ama kuş beyinli değilim.</p>
<p class="calibre1">Dürtülerime ne kadar direndiğimin hiç önemi yok; ben hâlâ ilk regl kanamamı görmeyi umut ediyorum. Yan hücredeki Babette gibi, gerçekten iri memelerimin olacağını ya da şort eteğimin cebine bir elin uzanıp, bir Xanax bulacağını. .. Olmaz ama bir de bakmışsınız, zebani beni fokur fokur kaynayan bir cüruf kazanına, çıplak halde River Phoenix’le birlikte atıyor ve o da ne kadar güzel olduğumu söyleyip beni öpüyor.</p>
<p class="calibre1">Sorun şu ki, Cehennemde umut yok.</p>
<p class="calibre1">Ben Kendimi Ne Sanıyorum ki? Bin sözcükle ifade edecek olursam ... Hiçbir fikrim yok ama umudu terk ederek başlayacağım. Lütfen, bana yardım et, Şeytan. Bu beni çok mutlu edecek. Umut etme alışkanlığımı bırakmamda bana yardımcı ol. Teşekkür ederim.</p>
<p class="calibre1"><span class="calibre2">Orada mısın, Şeytan? Benim ben, Madison. Sanırım bir an senigör-düm, bugün ve dikkatini çekmek için ateşli bir hayran gibi el salladım delicesine. Cehennem gittikçe heyecan verici, ilginç bir yer oluyor ve ben Şeytan biliminin esaslarını öğrenmeye başladım; dolayısıyla ilelebet birgerzek gibi hissetmeyeceğim kendimi. Gerçekten, ev özlemi çekmeye zaman yok neredeyse.</span></p>
<p class="calibre1"><span class="calibre2">Hatta bugün, hülyalı bakan kahverengi gözlü bir oğlanla arkadaşlık bile kurduk.</span></p>
<p class="calibre1">Tamamen teknik birdille ifade edecek olursak, Cehennem’de zaman günlerden ve gecelerden oluşmuyor; dalgalar halinde yükselen buhar bulutları ve kurşuni dumanlarla titreşen</p>
<p class="calibre1">portakalrengi alevlerin ışığında, yani sürekli loş ışıkta yaşıyorsunuz. Bu unsurlar bir araya gelip, sürekli bir kırsal kayak sonrası atmosferi yaratıyor.</p>
<p class="calibre1">Neyse ki, Tanrı’ya şükür, kendinden kurmalı takvimi olan bir kol saati takıyordum. Kusura bakma, Şeytan, benim hatam; şu T’li sözcüğü kullandım. Siz, hepiniz, oraya buraya yürüyen, her harften vitaminlerini alan ve Lutherci olmakla ya da kolo-noskopi yaptırmakla meşgul, yaşayan insanlar, günü ve yılı gösteren, kaliteli, uzun ömürlü bir kol saati edinmelisiniz. Cehennem’de cep telefonu kabul merkezi bulacağınızı sanmayın ve bir an için bile olsa, elinizde şarj aletiyle ölecek kadar ileri görüşlü olduğunuzu ya da kendinizi duvarlarında bu aletle uyumlu elektrik prizlerinin yer aldığı kirli paslı bir hücrede kilitli bulacağınızı aklınızdan geçirmeyin. Bu demek değil ki, koşun hemen bir Swatch marka saat alın. Swatch demek plastik demektir ve plastik Cehennemde erir. Kendinize kıyak geçin ve kaliteli deriden ya da şu her kola uyan, metal kordonlu saatlerden bir tane alın.</p>
<p class="calibre1">Yeterli nitelikleri taşıyan bir kol saatiyle donanmamış olmanız halinde, bir çift topuksuz Bass Weejuns giyen ve kemik çerçeveli gözlük takan on üç yaşında tombul, ileriyi gören parlak bir kız çocuğu bulacağınızı, bulsanız bile sürekli ona, “Bugün günlerden ne?” ve “Saat kaç?" diye soracağınızı mı sanıyorsunuz? Az önce sözü edilen ileri görüşlü iri cüsseli kız ne yapacak o zaman? Yalancıktan saatine bakıp, “Bunu bana SON soruşunuzun üzerinden beş bin yıl geçti” diyecek.</p>
<p class="calibre1">Evet, <span class="calibre2">yalancıktan</span> sözcüğünün anlamını biliyorum. Biraz şikâyetçi ve savunmacı olabilirim ama -yalakalık kokan şu ses tonuyla ne kadar nazikçe sormuş olursan ol- ben SENİN zaman tutmakla görevli köle orospun değilim.</p>
<p class="calibre1">Ve sigarayı bırakma çabasına girmeden önce, aklında olsun, sigara ve puro içmek Cehennem için şahane bir pratik.</p>
<p class="calibre1">VE benim genel ruh halime dayanarak, yok “aybaşım mı tutmuş”, yok “muayyen günümde miymişim” gibi art niyetli dokundurmalar yapmadan önce, hatırlatmam gerekir ki ben ölüyüm, mevtayım ve ilelebet ergenlik-öncesi dönemimde kalacağım ve bu yüzden, hiç kuşkusuz her canlıyı, o sefil yaşamlarında nefes aldıkları her an, her solukta biçimlendiren akıldışı üremeyle ilgili biyolojik zorunluluklara karşı bağışıklığım var.</p>
<p class="calibre1">Şimdi bile annemin, “Madison, ölüsün sen; şimdi biraz <span class="calibre2">sakin ol”</span> dediğini duyabiliyorum.</p>
<p class="calibre1">Giderek, hangisine daha bağımlı olduğum konusunda şüpheye düşüyorum: umuda mı yoksa Xanax’a mı? Yan hücrede, Babette tırnak etlerini inceleyerek ve tırnaklarını beyaz omuz çantasının askısına sürtüp parlatarak vakit öldürüyor. Ne zaman göz ucuyla benim hücreye doğru bakacak olsa, abartılı bir biçimde ensemi kaşıyorum ve gözlerimi döndürüyorum.</p>
<p class="calibre1">Babette’in aklına ölü olduğumuz hiç gelmiyor olmalı ki, sedef gibi koşulların yaşam sonrasında da devam edebileceğini sanıyor; öte yandan mat beyaz tırnak cilası seçimine bakarsan, belli ki Babette kimsenin okullu bir kız diyebileceği biri değil. Belki bir kapak kızı denebilir.</p>
<p class="calibre1">Bir an bakışlarımız karşılaşınca, “Bugün günlerden ne?” diye soruyor yüksek sesle Babette.</p>
<p class="calibre1">Kaşınarak karşılık veriyorum: “Perşembe.” Aslında, tırnaklarımı derime dokundurmuyorum; yaptığım şey bir tür hayali gitar çalma hareketleri; aksi halde yüzüm hamburger gibi kızarır. İhtiyacım olan son şey böyle pis, mikrop yuvası bir yerden enfeksiyon kapmak.</p>
<p class="calibre1">Gözlerini kısmış, tırnak etlerini inceleyen Babette, “Perşembeleri severim” diyor. Çakma Coach çantasından beyaz tırnak cilasını çıkarırken, “Perşembeler Cuma gibi gelir bana; tek farkı dışarı çıkıp eğlence arama baskısı hissetmemem. Tıpkı Noel arifesinin arifesi, 23 Aralık gibi. ..” diye ekliyor. Küçük şişeyi sallayan Babette, “Perşembe aslında, sevişmenin bir sakıncası olmayabileceğini düşündüğün, gerçekten iyi bir ikinci randevu gibidir” diyor.</p>
<p class="calibre1">Neredeyse dibimizdeki başka bir hücreden birisi çığlık atmaya başlıyor. Venedik dükası, Napolyon askeri, Maori kelle avcısı giysileri içindeki, dumura uğramış insanlar hücrelerinde tek başına öylece duruyor boş boş bakarak. Belli ki bütün umutlarını terk etmek zorunda olan bu zavallılar kirli paslı hücre demirlerine tutunmuş, bekliyor. Ezilip posası çıkarılmış ve bir kenara atılmış bu yaratıklar şimdi pislik içinde, hareketsiz, boşluğa bakıyor anlamsız gözlerle. Şanslı piçler!</p>
<p class="calibre1">Tırnaklarını boyamayı sürdüren Babette, “Şimdi... günlerden ne?" diye soruyor.</p>
<p class="calibre1">Kol saatim Perşembe’yi gösteriyor. “Cuma” diyorum. Yalan söylüyorum.</p>
<p class="calibre1">“Yüzüne biraz renk gelmiş bugün" diyerek başka bir yalanla karşılık veriyor Babette.</p>
<p class="calibre1">Karşı yalanım geliyor hemen: “Parfümünün kokusu çok güzel:’</p>
<p class="calibre1">Karşı yalanımı, “Sanırım göğüslerin biraz büyümüş" diye savuşturuyor hemen.</p>
<p class="calibre1">îşte tam o an, sanırım, seni gördüm Şeytan! Karanlığın içinden çıkıp, upuzun bir sıra halinde dizilmiş kafesler boyunca ilerleyen kule gibi bir siluet. Kafeslerinde korkudan pusup sinmiş zavallı insancıklardan en az üç misli uzun bu siluet kuyruksokumundan çıkmış çatallı kuyruğunu peşi sıra sürüyor. Derisi balık pullarıyla kaplı. îki omzunun arasındaki kü-rekkemiklerinden fırlamış kocaman, siyah deriden -hem de gerçek deri, Babette’in çakma, uyduruk Manolo Blahnik’leri-nin derisinden değil- kanatları ve dazlak kafatasından fırlamış kalın, kemik boynuzları etkileyici.</p>
<p class="calibre1">Cehennem protokolünü çiğneme ihtimalimden ötürü beni bağışla ama fırsatı kaçıramazdım. Elimi kaldırıyorum ve sanki yoldan geçen bir taksiye işaret eder gibi başımın üzerinde sallayarak, “Merhaba, Sayın Bay Şeytan” diye bağırıyorum. “Benim ben, Madison!"</p>
<p class="calibre1">Boynuzlu yaratık, kim bilir hangi futbol takımının tarazlanmış, kirli formasını giymiş bir faninin içinde feryat ettiği bir kafesin önünde duruyor. Ellerinin yerini sivri uçlu pençeleri almış olan bu boynuzlu yaratık, adamın kafesinin kilidini açıyor, içeriye giriyor ve formalı adam yakalanmamak için çığlık çığlığa geriye sıçrarken pençelerini uzatıyor.</p>
<p class="calibre1">Ben ise hâlâ el sallıyor ve bağırıyorum: “Hey, buradayım ben, bak!" Sadece bir merhaba deyip, kendimi takdim etmek istiyorum. Nezaket gereği yapmam gereken buymuş gibi geliyor bana.</p>
<p class="calibre1">Sonunda, nefes nefese çırpınan adamı pençesiyle kavradığı gibi kafesten çekip çıkarıyor. Çevre kafeslerdeki bütün tutsaklar çığlık atıyor, olası bir hamleden kaçınmak için geriye çekiliyor; her biri iki büklüm olmuş, bir köşede titriyor, gözleri korkudan fal taşı gibi olmuş, göğüs kafesleri ise tıpkı bir körük gibi inip kalkıyor. Hep bir ağızdan çıkardıkları canhıraş inleme sesi boğuk ve çatlak. Boynuzlu yaratık, sanki buharda haşlanmış bir yengecin bacaklarını gövdesinden ayırıyormuş-çasına, futbolcu adamın bir ayağını kavrıyor ve bacak tamamen kopana kadar kıvırıyor. Sonunda bağlar tek tek koparken bacak kalça oyuğundan tamamen ayrılıyor. Yaratık bu işleme devam ediyor ve adamın her bir uzvunu koparıp ağzına atıyor; köpekdişleriyle etli yerleri kemiklerinden ayırarak çiğnemeye başlıyor.</p>
<p class="calibre1">Bütün bu zaman zarfında ben, “Merhaba! Müsaitseniz, bir bakar mısınız, Sayın Bay Şeytan!" diye bağırıp duruyorum; ama öte yandan da böylesine bir ziyafeti bölmenin görgüsüzlük olup olmayacağını merak ediyorum.</p>
<p class="calibre1">Boynuzlu yaratık, kol ve bacakları mideye indirdikten sonra, kalan kemikleri futbolcu adamın kendi kafesine fırlatıyor. Çığlıklar bile yaratığın ilikleri emerken, çiğnerken ve ağzını şaplatırken çıkardığı sesler arasında duyulmaz oluyor. Ardından gök gürültüsünü andıran bir geğirme geliyor. Futbolcu adamdan geriye, didiklenmiş bir Şükran Günü hindisini andıran kemikli bir gövde, bembeyaz bir göğüs kafesi ve üzerinde sallanan deri parçaları kalınca, ancak o zaman, boynuzlu yaratık son kalıntıları da hücreye fırlatıp kapıyı bir kez daha kilitliyor.</p>
<p class="calibre1">Bu arada ben olduğum yerde nöbet geçiriyor gibi zıplıyor, ellerimi olabildiğince yukarıya kaldırmış, sallıyor ve bağırıyorum. Kendi kirli, pis demir parmaklıklarıma temas etmemeye gayret ederek, avazım çıktığınca haykırıyorum: “Hey! Merhaba! Benim ben, buradayım, Madison!” Yerden toz toprak içindeki bir patlamış mısır tanesini alıp kafesin dışına doğru atıyorum ve bir yandan da, “Seninle tanışmaya can atıyorum! ” diye bağırıyorum.</p>
<p class="calibre1">Futbolcu adamın dört bir yana saçılmış, kanlı kemik parçaları, bir insan formunu alacak şekilde toplanıp bir araya gelmeye, bir kere daha kemiklerin etrafında et, kas ve deri oluşmaya başlıyor; o insanı yeniden yaratmak, yeniden, sonsuza kadar, ilelebet işkenceye hazır hale getirmek üzere toplaşıyorlar.</p>
<p class="calibre1">Açlığını gidermiş gibi görünen boynuzlu yaratık geriye dönüyor ve yürüyerek uzaklaşıyor.</p>
<p class="calibre1">Umutsuzca bağırıyorum ben. Hayır, hiç adil değil; size söyledim ben, Cehennem’de çığlık çığlığa bağırmak çok kötü bir izlenim yaratacaktır. Çığlık atmanın kesinlikle son derece uygunsuz olduğunu düşünüyorum ama yine de bağırıyorum: “Sayın Bay Şeytan!”</p>
<p class="calibre1">Heyula gibi, kuyruklu yaratık gözden kayboluyor.</p>
<p class="calibre1">Yan komşum Babette’in sesi duyuluyor: “Bugün günlerden ne?”</p>
<p class="calibre1">Hiçbir şey değilse bile Cehennem denen yer Warner Bros’un klasik bir çizgi filmi gibi: Burada da karakterlerin durmaksızın giyotinle kafası koparılıyor, dinamitle gövdesi patlatılarak parçalara ayrılıyor ve ardından, bir sonraki saldırı için tamamen yeni baştan toplanıp, birleştiriliyor. Bu öyle bir sistem ki rahat olduğu kadar sıkıcı da.</p>
<p class="calibre1">Bir ses, “O Şeytan değil” diyor. Yandaki bir hücreden, yeni-yetme bir oğlan, “O Ehriman’dı, İran çöllerinden bir zebani” diyor. Kısa kollu, yakaları düğmeli gömleğini keten pantolonunun içine sokuşturmuş bir oğlan bu. Bileğinde sualtı basınç ölçer ve hesap makinesi işlevleri olan kocaman bir kol saati var. Ayağına ince tabanlı Hush Puppies geçirmiş oğlanın keten pantolonun paçaları o kadar kısa ki beyaz çoraplarını görebiliyorsunuz. Gözlerini devirip başını sallayan oğlan, “Vay be, sen temel antik kültürler arası teolojik antropolojiden <span class="calibre2">hiç</span> çakmıyorsun galiba” diyor.</p>
<p class="calibre1">Babette diz çöküyor ve yine bir parça Kleenex yardımıyla ayakkabılarını tükürüğüyle parlatmaya girişiyor. “Kes sesini, ahmak!" diye mırıldanıyor.</p>
<p class="calibre1">“Benim hatam" diyor oğlan. Olan bitenden habersiz bir vaziyette, parmağımla kendimi işaret ediyorum -o dehşetli Cehennem sıcağında bile yüzümün kızardığını hissedebiliyorum- ve “Ben Madison” diyorum. “Biliyorum” diyor oğlan, “kulaklarım duyuyor.” Oğlanın kahverengi gözlerini görmem ... bodur benliğimin derinlerinde berbat, lanet bir umudun doğmasına yetip artıyor.</p>
<p class="calibre1">Ehriman, diye anlatmaya başlıyor oğlan, kadim Pers kültüründe, görevinden azledilmiş yerel bir tanrıdan başka bir şey değil. Yaratıcı Zurvan diye bilenen tanrıdan olmadır ve Ahura Mazda’nın ikiz kardeşidir. Ehriman zehir, kuraklık, açlık, akrepler gibi çoğunlukla çölde görülen illetlerden sorumludur. Zohak adlı bir oğlu vardır ve bu oğlan omuzlarındaki deriden oluşan zehirli yılanlara hükmeder. Bu yeniyetme oğlana göre, bu yılanların tek besin kaynağı insanların beyinleri. Bütün bunlar... bir yeniyetmenin zahmet edip öğrendiği, çoğu dehşet verici gereksiz detaylar. Tüm o ejderha, canavar oyunları gibi bir şey işte.</p>
<p class="calibre1">Babette tırnaklarını çantasının askısına sürterek parlatmaya çalışıyor; bizi taktığı yok.</p>
<p class="calibre1">Yeniyetme oğlan başıyla, boynuzlu yaratığın gözden kaybolduğu tarafı işaret ederek, “Genellikle Kaynar Salya Nehri’nin batısına düşen, Bok Gölü’nün karşısındaki Kusmuk Göleti’nin uzak ucunda takılır" diyor. Sonra omuz silkip ekliyor: “Bir hortlak için gayet radikal bir tavır" diyor.</p>
<p class="calibre1">Babette’in incecik sesi araya giriyor ve “Ehriman... bir keresinde... beni yedi" diyor. Pantolonunun önünde kurulmuş çadırı görüp oğlanın yüzündeki ifadeyi fark edince, Babette, “Bu kadarı da fazla artık; yuh be, seni angut!" diyor. Evet, ölü olabilir ve dünya çapında bir aşağılık kompleksi yaşayabilirim ama gördüğümde kalkmış bir aleti tanırım. Bizi çevreleyen ağır, bok kokan havanın semirtik karasinekten geçilmiyor olmasına aldırmadan, “Adın ne senin?" diye soruyorum oğlana.</p>
<p class="calibre1">“Leonard" diyor oğlan.</p>
<p class="calibre1">“Cehenneme düşecek ne yaptın ki sen?"</p>
<p class="calibre1">“Otuz bir çekmiştir" diyor Babette.</p>
<p class="calibre1">“Kırmızı ışıkta geçtim” diye yanıtlıyor oğlan.</p>
<p class="calibre1"><span class="calibre2">“Kahvaltı Kulübü</span>’nü sever misin?" diyorum.</p>
<p class="calibre1">“O da ne?" diye yanıt veriyor oğlan.</p>
<p class="calibre1">“Sence hoş bir kız mıyım?" diye soruyorum.</p>
<p class="calibre1">Oğlan, Leonard, hülyalı kahverengi gözlerini dikiyor bana; bakışları tıpkı bir sinek gibi, güdük bacaklarıma, şişe dibi kalın gözlüğüme, çarpık burnuma ve tahta göğüslerime konuyor sırayla. Yan gözle Babette’i süzüyor bir an. Sonra yeniden bana bakıyor ve kaşlarını öyle bir kaldırıyor ki alnında akordeon gibi boğumlar oluşuyor. Gülümsüyor ve hayır anlamında başını iki yana sallıyor.</p>
<p class="calibre1">“Laf olsun diye sormuştum” diyorum ve yanağımdaki olmayan kızarıklığı kaşırmış gibi yaparak kendi gülümsememi gizliyorum.</p>
<p class="calibre1"><span class="calibre2">Orada mısın, Şeytan? Benim ben, Madison. Biraz dertli bir başlangıç yapmış olsam da, şu sıra buradaki en iyi günlerimi geçiriyorum. Yeni insanlarla tanışıyorum; karışıklık için de özür dilerim...Düşünsene, ben sıradan, hiçbir özelliği olmayan bir yaratığı seninle karıştırdım! Leonarddan her zaman yeni ve ilginç şeyler öğreniyorum. Bu sayede, en başta, benim o melun umut etme alışkanlığımla nasıl baş edeceğime ilişkin parlak birfikirgeldi aklıma.</span></p>
<p class="calibre1">Karşılaştırmalı kültürel antropolojik teolojinin bu kadar il</p>
<p class="calibre1">ginç olabileceği kimin aklına gelirdi? Leonard’a, gerçekten çok sevimli kahverengi gözleri olan bu oğlana göre, Cehennemdeki bütün zebaniler daha önceki kültürlerden birinde tanrı olarak bir dönem hüküm sürmüş.</p>
<p class="calibre1">Hayır, hiç adil değil biliyorum ama ne yaparsın ki birinin tanrısı ötekinin şeytanı işte. Sonra gelen her bir kültürün egemen bir güç haline gelir gelmez ilk işi, daha önceki kültürün taptığı kimse onu alaşağı etmek ve şeytanileştirmek olmuş. Ya-hudiler, Babil’in tanrısı Belial’a saldırmış. Hıristiyanlar sırasıyla Yunanların, Keltlerin ve Romalıların tanrısı olan Pan, Loki ve Mars’ı yasaklamış. Anglikan Britanyalılar Mimi olarak bilinen Avustralyalı aborjinal ruhlara inanmayı menetmiş. Şeytan ayrık toynaklarıyla tasvir ediliyor çünkü Pan öyleydi. Ve aynı Şeytan üç çatallı bir asa taşıyor ve bu da Neptün’ün üç çatallı zıpkınından geliyor. Alaşağı edilen her bir tanrısal varlık tenzil-i rütbeyle Cehenneme yollanmış. Saygı ve ilgi görmeye böylesine alışmış tanrılar açısından bu statü kaybı, elbette, onları biraz bozmuş.</p>
<p class="calibre1">Ve elbette, aziz tanrılar, Leonard’ın ağzından duymadan önce de ben <span class="calibre2">tenzil-i rütbe</span> sözcüğünün anlamını biliyordum. On üç yaşında ve bu yeraltı dünyasında henüz yeni olabilirim ama bu beni aptal yerine koymanızı gerektirmez.</p>
<p class="calibre1">“Dostumuz Ehriman aslında, Zerdüştlük öncesi İranlılar tarafından tanrılar panteonundan kovulmuş” diyor Leonard, işaretparmağını benden yana sallayarak ve ekliyor:“Ama Es-sencilik denen şeyi Mazdaizm’in bir Musevi sureti olarak yorumlamaya da kalkışmak’</p>
<p class="calibre1">Parmağını sallamayı sürdüren Leonard, “II. Nebukadne-zar’la hiçbir alakası yok bunun ve Siyaksares daha da basit" diyor.</p>
<p class="calibre1">Babette, elinde tuttuğu pudraya odaklanmış, küçük bir fırçayla farlarının rengini açıyor. Gözlerini kaldırıp küçük aynadaki görüntüsüne bakarken Leonard’a sesleniyor: “Belki biraz uğraşırsan daha da sıkıcı olabilirsin ha, ne dersin? "</p>
<p class="calibre1">İlk dönem Katolikler arasında, diye anlatıyor Leonard, Kilise tektanrıcılığın, artık miyadını doldurmuş olan ve paganlık sayılan o çok muhterem çoktanrıcılığı yerinden edemeyeceğini fark ediyor. Ayinleri yöneten papazlar bile tek tanrıya yakarmaya alışmış; bu yüzden Kilise, aşkı, başarıyı, hastalıktan kurtulmayı vb temsil eden, her biri önceki çağın bir tanrısına denk gelecek şekilde çeşitli azizler yaratıyor. Sonra savaşlar kızışıyor ve krallıklar kurulup yıkılırken Tanrı Aryaman’ın yerini de Sraosha alıyor. Vişnu’nun yerini ise Mithra. Zerdüşt, Mithra’yı saf dışı bırakıyor ve bu böyle sürüp gidiyor, bir önceki hâkim tanrı bilinmezliğe terk edilerek ve küçümsenerek.</p>
<p class="calibre1">“Hatta <span class="calibre2">demon</span> [zebani] sözcüğü" diyor Leonard, “Socrat’ın yazılarındaki <span class="calibre2">daimonu</span> yanlış yorumlayan Hıristiyan din âlimlerinin icadıdır. Köken olarak bu kelime ‘düşünmek’ ya da ‘ilham vermek’ anlamına geliyordu ama en bilindik tanımı ‘tanrıydı.” Ve anlatmayı sürdürerek, hatta uygarlık daha ileri bir geleceğe taşınabilirse, bir gün İsa bile üzerine bir çizik atılıp sürgüne gönderildikten sonra Hades’te gizli gizli dolaşacak, diye ekliyor.</p>
<p class="calibre1">“Saçma!" diye bağırıyor bir adam. Canhıraş ses futbolcu adamın hücresinden yükseliyor. Adamın çıplak kellesinden kırmızı kanlar köpürüyor, bu kabarcıklar akarak, sinir uçlarına tutunmak üzere şişen ve gerinen kasları oluşturuyor ve beyaz bağdokular örgü örgü, kemikleri sarıyor. Bu zorlu ve altüst edici bir süreç. Henüz kafa derisi bütün kelleyi tamamıyla örtmeden adamcağız bas bas bağırıyor: “Bu tam bir <span class="calibre2">deli saçması, </span>seni eblek!" Yeni derinin dişlerin çevresinde dudakları oluşturmak üzere pembe bir dalga gibi yayılışı sürerken, dudaklardan, “Daima böyle zırvalayıp duruyorsun, angut!" sözleri dökülüyor. “İşte bu yüzden tıktılar seni buraya.”</p>
<p class="calibre1">Gözünü pudra kutusunun aynasından ayırmadan Babette soruyor: “Seni niye attılar buraya?"</p>
<p class="calibre1">“Ofsayt" diye yanıtlıyor futbolcu bağırarak.</p>
<p class="calibre1">“Peki ben neden buradayım?" diye bağırıyor Leonard.</p>
<p class="calibre1">“Ofsayt da ne demek?" diye soruyorum ben.</p>
<p class="calibre1">Futbolcu adamın kafa derisinden kestanerengi saçlar fışkırıyor. Kıvırcık, bakırrengi saçlar. Gri gözleri gözyuvarlarından fırlayacakmış gibi. Hatta adamın, hücre zeminine dağılan forması bile ipler halinde yeniden örülüp dokusuna kavuşuyor. Formanın arkasında basılı koca bir numara ve bir isim var: 54 Patterson. Bana bakarak, “Hakem oyunu başlatmam için düdüğünü çaldığında ayağımın bir kısmı hücum çizgisinin üzerindeydi. İşte bu ofsayttır" diye yanıt veriyor.</p>
<p class="calibre1">“İnczTde mi yazıyor bu?" diye soruyorum.</p>
<p class="calibre1">Bütün saçları ve kafa derisi yerine oturduğunda, futbolcu adamı görseniz lise talebesi sanırdınız. On altı, bilemedin on yedi yaşında. Hatta adam konuşurken, dişleri arasındaki ince gümüş tellerin parladığını, sonra da ağzının bunlarla kaplı olduğunu görürdünüz. “İkinci çeyreğe gireli iki dakika olmuştu ki" diyor adam, “bir topu çeldim ve bir savunma hamlesiyle oyun dışı kaldım ve ... puf! İşte şimdi buradayım.”</p>
<p class="calibre1">Leonard tekrar bağırıyor: “İyi de <span class="calibre2">ben neden buradayım?” </span>“Çünkü sen tek gerçek Tanrı’ya inanmıyorsun” diyor Patterson, futbolcu. Her tarafı deri ve kıllarla kaplanır kaplanmaz, yan gözle Babette’i süzmeye başlıyor.</p>
<p class="calibre1">Babette ise gözlerini kaldırıp küçük aynasına bakmıyor ama suratını şekilden şekle sokuyor, dudaklarını büzüyor, saçlarını savuruyor ve kirpiklerini kırpıştırıyor hızlı hızlı. Annemin de söyleyeceği gibi: “Kameralar üzerine çevrili değilse kimse öyle durmaz!" Kısaca demem o ki, Babette ilgiyi seviyor.</p>
<p class="calibre1">Hayır, bu hiç adil değil. Kendi çapraz kafeslerinden hem Patterson hem de Leonard gözlerini dikmiş, Babette’i süzüyor. Kimse bana bakmıyor. Eğer yok sayılmak isteseydim dünyada hortlak olarak kalır, annemin ve babamın ortalıkta çıplak dolaşmalarını izler, Üzerlerine bir şeyler giymeleri yönünde onlara ültimatom verirken perdeleri açıp, odaları havalandırırdım. Hatta o Ehriman zebanisinin beni parçalara ayırıp midesine indirmesini bile hiç ilgi görmemeye yeğlerdim.</p>
<p class="calibre1">İşte yine... o hiç yakamı bırakmayan umut etme eğilimi. Benim kötü alışkanlığım.</p>
<p class="calibre1">Patterson ve Leonard Babette’i süzerken ve Babette kendisini süzerken ben de ortalıkta cirit atan vampir yarasaları sey-rediyormuş gibi yapıyorum. Bok Gölü üzerinde patlayan kahverengi dalgalardaki kabarma ve kırılmalara bakıyorum. Yüzümdeki olmayan sedef lekelerini kaşır gibi yapıyorum. Komşu kafeslerdeki günahkârlar toplaşmış, alışkanlıktan gözyaşı döküyor. Nazi askeri üniforması giymiş lanetli bir ruh, tıpkı kabuğunu kırmak için kaynamış bir yumurtayı bir tabağın kenarına vurur gibi, hücresinin taş döşemesine çarpıyor yüzünü durmaksızın; burnunu ve alnını eziyor, kırıyor böyle-ce. Zeminle yüzün bir sonraki çarpışmasına kadar geçen sürede, kırılan burun ve dağılan kemikler birleşip eski, normal haline dönüyor. Başka bir hücrede, siyah, deri bir motorcu ceketi giymiş, yanağına nal gibi bir çengelli iğneden piercing takmış, maviye boyatıp Mohikanlar gibi dik dursun diye jöle-lediği, alından enseye uzanan bir sıra saçı dışında kafasını tamamen kazıtmış bir yeniyetme dikiliyor ayakta. Ona baktığım sırada deri ceketli punk, yanağına uzanarak çengelli iğneyi açıyor ve derisindeki delikten iğneyi çekip çıkardıktan sonra, demir parmaklığın kapısındaki kilidin deliğine sokup döndürmeye, kilidi açacak pimle oynamaya başlıyor.</p>
<p class="calibre1">Pudra aynasında hâlâ kendisini süzmekte olan Babette kimseye bakmadan, ortaya soruyor: “Bugün günlerden ne?"</p>
<p class="calibre1">Leonard’ın kolu anında kıvrılıyor ve o, göstergeli dalgıç saatine bakıp, “Bugün Perşembe. Saat ise öğleden sonra 3:09” diyor. Der demez de düzeltiyor hemen: "Hayır, dur... şimdi 3:10 oldu.”</p>
<p class="calibre1">Biraz uzakta, kabarık kapkara kürkle kaplı bir aslan kafası, ellerinin yerinde ise kedi pençeleri olan bir devin karaltısı beliriyor. Zebani, bir kafese yaklaşıyor ve inleyip kıvranan bir günahkârı saçından tutup dışarıya çekmesiyle havada sallandırması bir oluyor. Sanki bir salkımdan üzüm tanelerini koparıp alır gibi, zebani dudaklarıyla adamın bacağını kapıyor. Zebaninin kıllı aslan yanakları içeriye göçüyor, adeta bir oyuk oluşuyor ve canlı kemiklerinden etler çekilirken adamcağızın feryatları her yeri inletmeye başlıyor. Pençesindeki, sallanan bir kemiğe dönüşen bacağı kenara fırlatan zebani ikinci bacağın etini emmeye koyuluyor.</p>
<p class="calibre1">Bütün bu gürültü patırtı arasında, Leonard ve Patterson Babette’i süzmeyi, Babette’se kendini süzmeyi sürdürüyor. Mankafalığın Buzul Çağı işte!</p>
<p class="calibre1">Deri ceketli punk, elindeki çengelli iğnenin ucunu hücre kapısının kilidine sokup uygun pimi bulmak üzere çevirirken boğuk bir çınlama sesi duyuluyor. Sonra çocuk iğneyi anahtar deliğinden çıkarıyor ve ucundaki pası ve kiri blucinine sürtüp sildikten sonra önceki yerine, yanağına geçirip takıyor. Sonra hücre kapısını ardına kadar açan punk dışarıya çıkıyor. Mohi-kan yelesi öylesine kabarık ki mavi saç telleri demir kapının üst pervazını fırçalayıp geçiyor.</p>
<p class="calibre1">Kasıla kasıla, yan yana sıralı hücreler boyunca yürüyen mavi Mohikan saçlı punk, her hücreye şöyle bir göz atıyor. Hücrelerden birinde, yanlış tanrıya dua ettiği için Cehenneme yollanan bir Mısırlı ya da bir firavun, ne dediği anlaşılmaz sesler çıkararak yerde iki büklüm yatarken, aynı anda bir kolunu açıp kafes demirlerine doğru uzatıyor. Parmaklarından birinde büyük bir elmas yüzük parlıyor; yüzüğün taşı öyle Babette’in küpelerindeki gibi ucuz zirkonyum değil, dört kıratlık hakiki bir değerli taş. Hücrenin önüne gelen punk çocuk eğiliyor, kolunu parmaklıklar arasından uzatıyor ve boşta sallanan parmaktan yüzüğü çekip çıkarıyor. Elmas yüzüğü motorcu ceketinin cebine indiren punk' ayağa kalkıyor, gözleri benim gözlerimle buluşuyor ve havalı havalı, hücreme doğru yürümeye başlıyor.</p>
<p class="calibre1">Siyah motorcu botları geçirmiş ayağına çocuk. Bu arada, motorcu botlarının Hades için mükemmel bir ayakkabı tercihi olduğunu belirtmeliyim. Botun tekinin bilek kısmına bir bisiklet zinciri sarılmış, diğerine ise kirli, kızıl bir handana bağlanmış. Soluk benizli çene ve alnını, açık yeşil gözleriyle bir tezat teşkil edercesine, şişmiş kırmızı sivilceler kaplamış. Mo-hikan punk yaklaşırken bir elini ceketinin cebine sokuyor ve bir şey çıkarıyor. Yürümeye devam ederken, “Yakala” diyerek elindeki şeyi uzaktan bana fırlatıyor; fırlattığı şey uzun, geniş bir yay çizerek kafesime doğru uçmaya başl iyi ır ve yakalayınca kapanmak üzere bekleyen elime düşüyor.</p>
<p class="calibre1">Tam bir Matmazel Orospunun Orospusu rolünü oynamakta olan Babette bir yandan Patterson ve Leonard’ı görmezden gelirken bir yandan da pıı ıı k oğlanın her hareketini merakla izliyor; çocuğun atı ığı şey havada parlayınca ışığı aynasına çarpıp gözüne yansıyor.</p>
<p class="calibre1">“Senin gibi ı iıl 11ir kızın” diye soruyor Mohikan oğlan, “böyle bir yenle ne işi var?” Konuşurken yanağındaki çengelli iğne saga sola sallanıyor, ateşin ışığında portakalrengi parıldıyor. 1 lavalı a d ı m l arla hücremin parmaklıklarına kadar geliyor ve yeşil gözlerinden birini kırpıyor; ama öte yandan, çaktırmadan yan gözle Babettee bakıyor. Oğlan hiç çekinmeden kirli demir parmaklıklara dokunuyor; sonra yüzü, blucini, botları da sürtünüyor parmaklıklara ve her tarafına pislik bulaşıyor.</p>
<p class="calibre1">Hayır, bu hiç adil değil ama ne yaparsın ki kir bile bazı insanları daha seksi kılabiliyor.</p>
<p class="calibre1">“Adım Madison" diyorum, “ve ben bir umutkoliğim.”</p>
<p class="calibre1">Evet, <span class="calibre2">alet</span> sözcüğünün anlamını biliyorum. Ölmüş olabilirim, reşit olmayabilirim ve erkek delisi de olabilirim ama hâlâ başka bir kızı kıskandırmak için kullanılabilir durumdayım. Punk oğlanın cebinin sıcaklığını taşıyan ve şu anda avcumda tuttuğum şey, çalıntı elmas yüzük. Bir çocuktan aldığım ilk hediye.</p>
<p class="calibre1">Kocaman çengelli iğneyi yanağından çıkaran Mohikan oğlan iğnenin sivri ucunu hücremin anahtar deliğine sokuyor ve kilidi açmak için iğneyi çevirmeye başlıyor.</p>
<p class="calibre1"><span class="calibre2">Orada mısın, Şeytan? Benim ben, Madison. Sanırım, Cehennemde üyelik sana milyon kere milyon birinci sınıf meşhura erişme imkânı veriyor.. Benim burada karşılaşmaktan heyecan duymayacağım tek kişi ölü dedem olur. Uzun süre önce mevta olmuş babamın babası Ben yani. Uzun hikâye. Benimgençlik merakımı bağışla lütfen amafırsatı kaçırmak niyetinde değilim; kafesimden dışarıya çıkmak ve yeni muhitimin ahalisineşöyle bir bakıp dönmek istiyorum.</span></p>
<p class="calibre1">Beni senin şu on para etmez psikolojinle yargılamaya kalkışma lütfen ama Şeytanın benden gerçekten hoşlanacağını umuyorum. Bak, yine o U ile başlayan fiile takılıp kaldım. Benim burada, bu daracık kafeste kilitli olduğum düşünülürse</p>
<p class="calibre1">Tanrı’nın benim en büyük hayranım olmadığı sonucuna varmak kaçınılmaz görünüyor ve annemle babam, görünüşe bakılırsa, gözde öğretmenlerim, beslenme koçlarım, aslında geçen on üç yıldır gönüllerini hoş tutmaya çalıştığım bütün o yetkili şahsiyetler gibi, ortalıkta görünmüyor. İşte bu yüzden benim de bütün o toyca etkileme ve etkilenme gibi duygusal ihtiyaçlarımı, ortalıkta görünen tek ebeveynim olan Şeytan’a havale etmem şaşırtıcı olmasa gerek. Dürüst olmam gerekirse, bütün o kusursuzluk hallerim, oturuşuma kalkışıma dikkat etmelerim, neşeli duruşum, yüzümden eksik olmayan gülücüklerim; hepsi kendimi Şeytana sevdirmek için yapılmış hesaplı hareketlerdi. Olabilecek en iyi senaryoda bile ben kendime sahneye biraz çeşitlilik katan bir tür yardımcı oyuncu rolü yazarım: Yalanlar Prensi’nin kuyruğunda dolaşan, onun yerlerde sürünen egosunu şişirmek için olur olmaz methiyeler düzüp şakalar yapan, çok bilmiş, tombul ve arsız kız rolü. Uzun lafın kısası, Karanlıklar Prensi’ne bile karalar bağlama şansı tanımayan atak bir kişiliğim var. Ben gerçek anlamda Zoloft’un eti kemiğe bürünmüş haliyim. Belki bu, Şeytan’ın genel olarak ortada görünmeyişini açıklar. Kendini bana takdim etmeden önce coşkumun kendi kendine bitip tükenmesini bekliyor olmalı.</p>
<p class="calibre1">Evet, pop psikolojiyi oldukça iyi biliyorum. Ölü ve hayat dolu olabilirim belki ama yaratacağım manik ilk izlenimi de inkâr edecek değilim.</p>
<p class="calibre1">Benim özbeöz babam bile size, “Bu kız bir derviş" diyecektir. Anlamı ise şu: Ben genelde insanları bıktırıyorum.</p>
<p class="calibre1">İşte bu yüzden, mavi saçlı Mohikan punk çocuk hücre kapımın kilidini açıp paslı, gıcırtılı demir parmaklıklı kapıyı ardına kadar ittiğinde ileri çıkıp özgürlüğümü kazanmak yerine geriye, hücremin derinliklerine çekiliyorum. Punk oğlanın elime fırlattığı, şimdi benim sağ el ortaparmağımı süsleyen elmas yüzüğe rağmen, seyahat tutkumu bastırıyorum. Oğlana adını soruyorum.</p>
<p class="calibre1">“Benim mi?” diyor, kocaman çengelli iğneyi yanağına saplarken. “Sadece Archer de bana!”</p>
<p class="calibre1">Hâlâ hücremde oyalanan oğlana, “Seni niye attılar buraya?” diye soruyorum.</p>
<p class="calibre1">“Beni mi?” diyor oğlan, Archer. “Gittim ve benim ihtiyarın AK-47’sini aldım, yarı...”</p>
<p class="calibre1">Tek dizinin üstüne çöküyor ve görünmez silahını omzuna dayarken, “Ve benim ihtiyar ile onun hatununun kafasını uçurdum. Sonra oğlan kardeşimle kız kardeşimi doğradım. Ardından, ninemi. Sonra bizim küçük köpek, Lassie’yi ...” diyor. Her cümleyi üstüne basa basa söyleyen Archer görünmez tetiği çekiyor her defasında, uzun namlulu tüfeğin namlusunu doğrultup ateş ederken. Ve tetiği her çekişinde, omzu geriye doğru gidip geliyor ve mavi saçları savruluyor, sanki tüfek geri tepi-yormuş gibi. Şimdi bile sanki görünmez bir hedefe nişan alıyormuş gibi yapan Archer, “Ritalin’imi klozete atıp sifonu çektim ve arabayı okula sürdüm, okul takımını ve üç hocasını dışarı çıkardım... ve hepsi geber, geber, geberdi” diyor. Doğrulurken, hayali tüfeğinin namlusunu ağzına yaklaştırıyor, dudaklarını büzüyor ve görünmez barut dumanını üflüyor havaya.</p>
<p class="calibre1">“Hadi ordan!” diye bağırıyor bir ses. Kızıl saçları, gri gözleri ve sırtında kocaman rakamlarla 54 yazan formasıyla bir ye-niyetme oğlana dönüşen futbolcu Patterson’ın sesi bu. Elinde bir kask tutuyor. Ayaklarıyla taş döşemeyi eziyor, ökçeleriyle taşı dövüyor ve çelik kramponlarıyla yeri kazıyor. “Baştan aşağı palavra’’ diyor Patterson, başını iki yana sallayarak. “Buraya ilk geldiğinde evrakını gördüm senin. Orada, senin adi bir hırsızdan başka bir şey olmadığın yazıyordu.”</p>
<p class="calibre1">Leonard, eblek, gülüyor.</p>
<p class="calibre1">Archer yerden kaya gibi sert bir patlamış mısırı kaptığı gibi, sanki usta bir beyzbol oyuncusuymuşçasına ebleğin kulağına patlatıyor. Patlamış mısır deyim yerindeyse infilak ediyor ve oğlanın cebindeki kalemler her yana saçılıyor. Leonard sesini kesiyor.</p>
<p class="calibre1">“Anla şunu artık” diyor Patterson. “Dosyana göre, Bay Seri Katil, burada, bir somun ekmek ve bir paket çocuk bezi çalmaya teşebbüs ettiğin yazıyor.”</p>
<p class="calibre1">Babette, aynasının üzerinden bakıp, “Çocuk bezi mi!” diyor.</p>
<p class="calibre1">Archer, Patterson’ın hücresinin parmaklıklarına doğru yürüyor ağır adımlarla, çenesini demir parmaklığa dayıyor ve sıktığı dişlerinin arasından hırlayarak, “Kes sesini, taşak bağı seni!” diyor.</p>
<p class="calibre1">Babette, “Senin bir bebeğin mi var?” diyor.</p>
<p class="calibre1">Hışımla ona dönen Archer, “Kapat çeneni!” diye bağırıyor.</p>
<p class="calibre1">“Hepimizin başını belâya sokmadan, geri dön şu hücrene!” diye sesleniyor Leonard.</p>
<p class="calibre1">“Ne?” diye bağırıyor Archer. Kasılarak sesin geldiği yöne doğru dönüyor ve yanağındaki çengelli iğneyi çıkardıktan sonra Leonard’ın hücre kapısının kilidini kurcalamaya başlıyor. “Bunun senin öğrencikarnene gireceğinden korkuyorsun, değil mi angut!” Kilitle oyalanan Archer, “Sen de bir Ivy Lig‘ takımına giremeyeceksin diye mi korkuyorsun?” diye karşılık veriyor. Bunu der demez de hücre kapısını ardına kadar açıyor.</p>
<p class="calibre1">Kapıyı kavrayan Leonard, “Yapma!” diye bağırıyor, avazı çıktığı kadar. Kilidi açık kapı kapalı durmuyor, hemen açılıyor. Eliyle kapıyı kapalı tutan Leonard, “Kilitle şunu, çabuk, zebaninin teki gelmeden...” diyor.</p>
<p class="calibre1">Archer’m mavi kafası tüm ihtişamıyla Babette’in hücresinin önünde beliriyor; elinde de iğnesi. “Hey, tatlı şey, Böcekler Denizi’nin batı ucunda nefesini kesecek manzarası olan bir yer biliyorum’’ diyor, bir eliyle kapının kilidini kendine doğru çekerken.</p>
<p class="calibre1">Hücre kapısının parmaklıklarına abanan Leonard bir yandan da bağırmayı sürdürüyor.</p>
<p class="calibre1">Benim kapım da açılıyor. Yeni elmas yüzüğümü öne çıkaracak şekilde elimi yumruk yapıyorum.</p>
<p class="calibre1">* Kuzeydoğu ABD'de, Yale, Harvard, Columbia, Princeton, Cornell, Brown, Dart-mouth, Pennysylvania’dan oluşan sekiz seçkin üniversiteye verilen isim. (ç.n.)</p>
<p class="calibre1">46</p>
<p class="calibre1">Patterson bağırıyor: “Seni ezik, Bok Gölü’nün karşı kıyısında yolunu kaybedersin sen!”</p>
<p class="calibre1">Archer da bağırıyor, Babette’in kapısını açarken: “Öyleyse sen de bize katıl, taşak bağı, bana yolu göster.”</p>
<p class="calibre1">Çakma Coach çantasına kozmetiklerini tıkıştıran Babette, “Tamam o zaman... madem bu kadar cesursun” diyor. İş olsun diye, zaten çok kısa olan eteğinin sağını solunu çekiştiriyor ve açılmasını istemiyormuşçasına yanlarına bastırıyor. Tam bir Bayan Eski Kaşar olarak, neredeyse külotlu çorabının apış arası görünen Babette çakma Manolo Blahnik’lerini kapıp açık hücre kapısından dışarıya çıkıyor.</p>
<p class="calibre1">Leonard etrafa saçılan kalemlerini toplamak üzere eğiliyor. Saçlarındaki yapışkan, patlamış mısır tanelerini temizliyor.</p>
<p class="calibre1">Archer yine Patterson’ın hücresine gidiyor bir çırpıda. Patterson’ın erişemeyeceği bir noktada, demir parmaklıkların dışında, elinde çengelli iğnesi, “Şöyle bir çıkıp arazide dolaşmaya ne dersin?” diyerek onu kızdırıyor.</p>
<p class="calibre1">Dikkatini çekmek için, sıradan, eski moda şeytan çıkarma ayinleri yerine davranış güdüleme terapileri hakkındaki teorimi anlatıyorum Leonard’a. Şimdilerde, arkadaşlarımdan, hayatta olan kız arkadaşlarımdan herhangi biri bütün gün odasına kapanıp kusarsa, koyulan teşhis bulimia olacaktır. Kızı bu davranışından ötürü sorgulayacak, aşkını ya da derdini itiraf ettirecek ve içine yerleşen şeytanı çıkaracak bir papaz bulmak yerine, çağdaş aileler bir davranış terapistiyle anlaşacaklardır. Çok eskilere gitmeye gerek yok; daha 1970’lerde, dini liderlerin yeme içme bozukluğu yaşayan ye-niyetme kızlara kutsal su serptiği biliniyor. ..</p>
<p class="calibre1">Umudum gerçekten sınır tanımıyor; ama lanet olsun, Leo-nard dinlemiyor ki.</p>
<p class="calibre1">Bu arada Archer, Patterson’ı sınırlarından kurtarıyor. Babette de onlara katılıyor ve üçlü çığlıklar ve karasinek bulutları arasından geçerek, alev alev ufka doğru yol alıyor. Patterson elini, yüksek ökçeleri üzerinde durmakta zorlanan Babette’e uzatıyor. Archer dudak büküyor ama muhtemelen çengelli iğneyi yanağına geçirmeye çalıştığı için.</p>
<p class="calibre1">Xanax bağımlılığının şeytanın insan ruhunu ele geçirmesiyle oluştuğuna ilişkin teorimi anlatmayı sürdürürken bile Leonard’ın o tatlı kahverengi gözleri açık hücre kapısına dikiliyor ve sonra gözden kaybolan kaçakların peşi sıra fırlıyor. Cehennemdeki son tek yeni arkadaşım Leonard bayat Ayıcık Şekerlerin ve için için yanan kömürlerin bulunduğu alanda güçlükle ilerliyor. Zebanileri kollamak için başı bedeninde dönüyor ve Leonard bağırıyor: “Bekle! Beni de bekle!” Silikleşip mavi bir noktaya dönüşen Archer’ın peşi sıra seğirtiyor.</p>
<p class="calibre1">Dörtlü, atık jelibonların ve kabarıp püsküren bok denizinin ortasında kural dışı noktalar haline dönüşüp neredeyse gözden kaybolmak üzereyken ben de hücremden dışarı çıkıyorum ve peşlerinden ilk yasak Bass Weejuns adımlarımı atıyorum.</p>
<p class="calibre1"><span class="calibre2">Orada mısın, Şeytan? Benim ben, Madison. Birçok turist gibi biz de Cehennemi keşfetmek üzere ilk küçükgezintimizi yapmaktayız. Genel görüntüye bakıyoruz şöyle bir. Birkaç ilginçyergözümüze takılıyor. Ve ben kendimi küçük bir itirafta bulunmaktan alamıyorum.</span></p>
<p class="calibre1">Grubumuz, bir milyar saç kurutma makinesinden çıkmış gibi kavurucu rüzgârların, Matterhorn Dağı kadar yükselen hortumlarına ölü deri kabuklarını üflediği kat kat, yağlı Kepek Çölü kıyısına doğru yollanıyor. Büyük Kırık Camlar Ovası’nı geçiyoruz. Biraz zahmetli bir yürüyüşün ardından, ufka kadar uzanan solgun devasa bir okyanusa tepeden bakan volkanik cüruf yığını tepesinde duruyoruz. Okyanusun donuk</p>
<p class="calibre1">yüzeyini rahatsız eden ne bir dalga ne bir kıpırtı var; Babette’in çakma Manolo Blahnik’lerinin çizik suni derisine benzeyen lekeli, fildişi bir yüzey bu.</p>
<p class="calibre1">Biz bu manzarayı seyrederken, kirli beyaza çalan çamur yığınından, yapışkan bir dalga oluşuyor ve küllü topraktan sahil şeridinin bir karış kadarını yutuyor. Çökelti o kadar kıvamlı ki sanki dalga kıyıya sürünmüyor da yuvarlanıyor. Belli ki bu özel okyanusta dalgalar hiçbir zaman çekilmiyor, daima yükseliyor ve ilerleyip belli bir alanı yutuyor.</p>
<p class="calibre1">“Buyurun bakın’’ diyor Archer, deri ceketli kolunu manzaraya doğru uzatıp geniş bir yay çizerek. “Bayanlar baylar, işte karşınızda Büyük Atık Sperm Okyanusu...”</p>
<p class="calibre1">Archer’a bakarsanız, insanlık tarihi boyunca, en azından Onandan bu yana, mastürbasyon emisyonları halinde fışkırtılan bütün malzeme burada birikiyormuş. Aynı şekilde, dediğine göre, Yeryüzü’nde akıtılan bütün kan da Cehenneme dökülüyor ve orada toplanıyor. Bütün gözyaşları da. Ağızdan çıkan her tükürük ve balgamın yolculuğu da buralarda bir yerlerde son buluyor.</p>
<p class="calibre1">“VHS kasetlerin ve internetin icadından beri” diyor Archer, “bu okyanus rekor denecek oranda yükselişini sürdürüyor.’ Büyük büyükbabam Ben’i düşünüyorum ve içim titriyor. Bu da Uzun Hikâye.</p>
<p class="calibre1">Cehennemde porno, yeryüzünde küresel ısınmanın etkisine eşit bir etki yaratıyor.</p>
<p class="calibre1">Grubumuz bir adım geriye çekiliyor, yükselen ve titreyen bataklıktan uzaklaşıyor.</p>
<p class="calibre1">“Bu angut halihazırda nalları dikmiş olmasaydı” diyor Pat-terson, Leonard’ın ensesine bir şaplak indirerek, “belki de sperm denizi çok daha hızla dolacaktı.”</p>
<p class="calibre1">Leonard kafasını kaşıyor ve “Şimdi bakma, Patterson ama sanırım orada senin taşak suyunun aktığını görmek mümkün” diyor ürkek bir ses tonuyla.</p>
<p class="calibre1">Gözlerini Babette’e diken Archer dilini dudaklarında dolaştı rıyor ve “Bugünlerde çok yakın bir zamanda burnumuza kadar batacağız içine...” diyor.</p>
<p class="calibre1">Babette, parmağımdaki elmas yüzüğe bakıyor.</p>
<p class="calibre1">Babette’i kesmeyi sürdüren Archer, “Hey kızlar, siz hiç ateş-1 i gözlerinize kadar sıcak sperme battınız mı?” diye soruyor.</p>
<p class="calibre1">Ve bir topuğu üzerinde ona doğru dönen Babette, “Geri bas bakalım, Sid Vicious‘. Ben senin Nancy Spungen’ın değilim” diyor. Babette, beyaza boyalı tırnaklarını kıpırdatarak kendisini izlememiz için bize işaret ederken, futbol forması içindeki Patterson’a bakıyor ve “Sıra sende. Şimdi sen bize ilginç bir yer göster bakalım” diyor.</p>
<p class="calibre1">Patterson yutkunuyor, omuz silkiyor ve “Arkadaşlar, Tamamlanmamış Kürtaj Artığı Parçalar Bataklığı’nı görmek ister misiniz?” diye soruyor.</p>
<p class="calibre1">Biz, geriye kalan hepimiz, başımızı iki yana sallıyoruz. Hayır. Yavaşça. Hep birlikte, uzun bir süre... Hayır, hayır, hayır. Kesinlikle hayır.</p>
<p class="calibre1">Babette kararlı adımlarla Atık Sperm Okyanusu’ndan uzaklaşırken, Patterson onun peşi sıra seğirtiyor. İkili kol kola girip birlikte yürümeye başlıyor. Takım kaptanı ile ponpon kızların lideri. Geriye kalanımız, Leonard, Archer ve ben, birkaç adım geriden onları izliyoruz.</p>
<p class="calibre1">Dürüst olmak gerekirse, ben hâlâ birlikte muhabbet edebilmeyi diliyorum. Havadan sudan da olsa. Ah evet, biliyorum, dilemek umut etmenin bir başka semptomu ama ne yapayım, ben böyleyim işte. Üzerinden dumanlar yükselen sülfür ve kömür yataklarının kenarından salına salına ilerlerken benden başka utanç içinde kıvranan biri daha var mı diye sormak istiyorum. Ölerek, bir ihtimal kendilerini sevmiş birilerini hayal kırıklığına uğrattığı hissine kapılan başka biri daha var mı?</p>
<p class="calibre1">* Gerçek adı John Simon Ritchie olan ve bir dönem Sex Pistols grubunun bas gitaristliğini yapan Sid Vicious, 21 yaşında aşırı doz eroin komasına girerek hayatını kaybetmiştir. Sevgilisi Nancy Spungen da kısa süre önce bir otel odasında bıçaklanmış olarak ölü bulunmuştur. (ç.n.)</p>
<p class="calibre1">sı</p>
<p class="calibre1">Onları besleyip büyüten, onlara birçok şey öğreten çok sayıda değerli insanı yüzüstü bırakmış olduğu duygusu altında eziliyor mu acaba Archer, Leonard ya da Babette de? Onlar da ölmenin muhtemelen işlenebilecek en büyük günah olduğu endişesine kapılıyor mu? Onlar da ölerek her birimizin arkamızda kalanların ömür boyu çekecekleri acı ve üzüntüye sebep olduğumuz ihtimalini göz önünde bulunduruyor mu acaba?</p>
<p class="calibre1">Ölerek -sınıfta çakmaktan, tutuklanıp kodesi boylamaktan ya da okul balosunda hamile kalmaktan da beter bir şey yaparak- belki de biz büyük oranda, iflah olmaz bir biçimde, işin içine ettik.</p>
<p class="calibre1">Ama kimse bu konuyu açmıyor; aynı şekilde ben de...</p>
<p class="calibre1">Anneme soracak olursanız, o size benim küçük bir korkak olduğumu söyleyecektir. Annemin deyişiyle söyleyecek olursak: “Madison, sen ölüsün ... şimdi kes artık şu yoksulluk edebiyatım.”</p>
<p class="calibre1">Anne ve babama kıyasla muhtemelen dünyadaki herkes bir korkak. Bizimkiler Zaire’ye gidiş dönüş için bir jet kiralıyorlardı her zaman ve eve, yanlarında Noel hediyesi olarak -Noel’i de kutladığımız yoktur bu arada- getirdikleri bir evlatlık oğlan ya da kız kardeşle dönüyorlardı; arkadaşlarım nasıl Noel ağacının altında bir kedi ya da köpek yavrusu buluyorsa ben de aynı şekilde karanlık, postkolonyal, yaşayan bir kâbus örneği memleketin birinden yeni bir kardeş buluyordum. Bizimkilerin iyi niyetli olduğunu düşünebilirsiniz ama unutmayın ki Cehenneme giden yollar şöhret basamaklarıyla döşelidir. Her evlat edinme, annemin yeni bir filminin tanıtımına ya da babamın bir halka açılma projesine denk geliyordu ve basın açıklamaları, fotoğraf kareleri sağanağı altında, medyaya boca ediliyordu. Estirilen bu medya fırtınasının ardından benim evlatlık yeni kız ya da erkek kardeşim uygun bir yatılı okula postalanıyordu; artık aç kalmayacaktı, iyi bir eğitim alacaktıve parlak bir gelecek onu bekliyordu ama bundan böyle bizim yemek masamızda bir daha oturamayacaktı.</p>
<p class="calibre1">Yürüyoruz ve dönüş yolundayız. Tekrar Büyük Kırık Camlar Ovası’ndan geçiyoruz. Leonard bize eski Yunanların öteki dünyayı, Hades’i nasıl yorumladıklarını açıklıyor. Hades, yer-yüzündeki hayattan arta kalan günahlarını ve egolarını unutmak için hem kötülerin hem de masumların gittiği bir yer. Yahudiler Sheol’a inanıyor -biz bunu “bekleme yeri” olarak çevirebiliriz- ki yine burası da suçlarına ya da erdemlerine bakılmaksızın bütün ruhların toplandığı bir yer. Burada dünyadaki yüklerinden ve geçmiş günahlarından arınarak huzur buluyor, dinleniyorlar. Burası insanların yakılarak cezalandırıldığı bir Cehennem değil de bir tür arınma ve rehabilitasyonun gerçekleştiği bir Cehennem. İnsanlık tarihinin büyük bir bölümünde, Leonard’ın söylediğine göre, insanlar Cehennemi dünyevi alışkanlıklarımızdan kurtulmak için gittiğimiz bir tür yataklı has-tahane olarak tahayyül etmiş.</p>
<p class="calibre1">Yürüyüşüne ara vermeksizin, “John Scotus Eriugena, dokuzuncu yüzyılda Cehennem’i, arzularınızın sizi Tanrıdan ve Tanrı’nın ruhunuzun mükemmelliğe erişmesi için hazırladığı orijinal planlardan uzaklaştırıp ayarttığı yer olarak tarif etmiştir” diye anlatıyor.</p>
<p class="calibre1">Belki de, şu iptal edilen hamilelikler bataklığına bir uğra-malıydık, diyorum. Belki de, çoktan beri kayıp bir ya da iki öz kardeşime rastlardım oralarda bir yerlerde.</p>
<p class="calibre1">Evet, ciddiyetsiz, öyle ağzına geleni söyleyen biri olabilirim ama sağlıklı bir psikolojik savunma mekanizmasının ne olduğunu da bilirim ben.</p>
<p class="calibre1">Yürüyüşümüze devam ederken, Leonard tekdüze bir ses tonuyla Hades’in iktidar yapısı hakkındaki dersini sürdürüyor. On beşinci yüzyıl ortalarında, sonradan Hıristiyanlığa dönüp bir Fransisyen keşişi, sonra da rahibi olmuş, Avusturya Yahu-disi Alphonsus de Spina’nın Cehennem’i dolduran şeytani yaratıkların tam bir listesini yaptığını anlatıyor. Ona göre, sayıları milyonları buluyor.</p>
<p class="calibre1">“Keçi boynuzlu kafası, kadın gibi göğüsleri ve kuzgun gibi kocaman kanatları olan birini görürsen” diyor Leonard, “o zebani Baphomet’tir işte:’ İşaretparmağını bir orkestra şefi gibi havada sallayarak, bir bir sayıyor Leonard: “Musevi Shedim var, sonra Yunan zebani krallar Abaddon ve Apollyon. Abigor altmış şeytani yaratıktan oluşan lejyonu kumanda ediyor. Alo-cer otuz altılık bir lejyonu. Cehennem’in kraliyet ailesinden bir kont olan Furfur ise yirmi altı lejyona komuta ediyor...”</p>
<p class="calibre1">Nasıl ki dünya bir liderler hiyerarşisinde yönetiliyorsa, Leonard’a göre, Cehennemde de benzer bir hiyerarşi var. Alphonsus de Spina da dahil, çoğu teolog Cehennem’de on tane zebani zümresi olduğunu söylüyor. Bu düzen içinde 66 prensin gözetiminde 6,666 lejyon ve her lejyonda da 6,666 zebani bulunuyor. Bunlar arasında Cehennem’in dükü Vala-far, Cehennem’in başhekimi Rimmon ve Cehennem’in başmühendisi Ukobach’ı sayabiliriz. Bu sonuncusu ayrıca havai fişek denen şeyi bulmuş ve bunu insanlığa bir armağan olarak takdim etmiş. Leonard isimleri ardı ardına saymayı sürdürüyor: Omzunda timsah başı taşımakla övünen Zaebos ... İnsan komedyenlerin zebani şefi Kobal... Nefret zebanisi Succorbenoth...</p>
<p class="calibre1">Leonard, “Bunlar tıpkı Zindanlar ve Ejderhalar gibidirler; tek farkları on kat daha güçlü olmalarıdır” diyor ve ekliyor: “Ciddi söylüyorum, Ortaçağ’ın en büyük beyinleri bütün hayatlarını bu teolojik pösteki sayma ve pirinç ayıklama işine adamış:’</p>
<p class="calibre1">Başımı sallıyorum onaylarcasına ve keşke bizimkiler de böyle yapsaymış diyorum.</p>
<p class="calibre1">Bütün yol boyunca Leonard düzenli aralıklarla durup uzaktaki bir görüntüye işaret ediyor. Bu, portakalrengi gökyüzünde, erimiş mum damlalarından donuk kanatlarını çırparak uçan, Rus kültürünün gece zebanisi Troian. Farklı yörüngeler çizerek uçan; bir baykuş gibi parlayan gözleri ve kocaman kafasıyla aşağıda olan biteni gözleyen şu yaratık da Meksikalıla-ı ııı kötülük tanrısı Tlacatecolototl. Yağmur ve toz toprak bulutlarını arkasına almış, ortalığı kasıp kavuran ve geleneksel ( ılarak fırtınaların tam ortasında yaşayan Japon Oni zebanileri de var elbette.</p>
<p class="calibre1">İnsan Genom Projesi gelecek kuşaklar için neyi temsil ediyorsa, diye anlatıyor Leonard, bütün bu şeytani yaratıklar manzumesi de önceki yüzyılların dünya liderleri için aynı şeyi temsil ediyor.</p>
<p class="calibre1">Spina rahibine göre, Cennet’in meleklerinin üçte biri ( Cehenneme kovulmuş ve bu ilahi kesinti, bu öte-dünyasal temizlik, tam dokuz gün sürmüş... Tanrı’nın dünyayı yarattığı süreden iki gün daha uzun yani. Sonuçta toplam 133,306,668 melek... çok saygın şerubimler, serafimler, potentalar ve do-minationlar dahil. .. aralarında Asbeel ve Gaap, Oza, Marut ve Urakabarameel de olmak üzere zoraki ikametgâha tabi tutulmuş.</p>
<p class="calibre1">Önümüzde, Patterson<sub class="calibre5">’</sub>la kol kola yürüyen Babette abartılı, tiz ve çakma ayakkabıları kadar sahte kahkahasını atıyor.</p>
<p class="calibre1">Archer dönüp dik dik bakıyor; büyük çengelli iğnesi kenetlenmiş çene kaslarını büzüyor.</p>
<p class="calibre1">Leonard toslama ihtimalimiz olan farklı zebanilerin adlarını sayıyor bir bir sanki yakın arkadaşlarından bahseder gibi: Baal, Beelzebub, Belial, Liberace, Diabolos, Mara... yarasa kafalı ve akrep kuyruklu bir Asurlu olan Pazuzu... bir memesiyle domuz, diğeriyle bir köpek besleyen Mezopotamyalı dişi şeytan Lamaş-tu ya da bizim modern Azrail tiplemesinin Mezopotamyalı versiyonu olan Namtaru. Annemle babamın Tanrı’yı aradığı kadar şiddetli bir biçimde biz de Şeytanı arıyoruz.</p>
<p class="calibre1">Geriye dönüp bakınca, diyebilirim ki, bizimkiler her zaman tiner, mazot çekip uyuşturucu haplar çiğneyerek bilincimi açmam yönünde teşvik ettiler beni. Bunun tek nedeni onların kendi zamanlarını yaşamış olmalarıydı: Yeniyetmelik dönemlerini Vermont’un çamurlu tarlalarında ve Nevada<sub class="calibre5">’</sub>nın tuzlu ovalarında aylaklık ederek, yüzlerine sürdükleri gökkuşağının renkleri ve vücutlarına yapışmış pis terin kalın astarı dışında çıplak dolaşarak geçirmişler; başlarına tarak girmeyen ve bit kaynayan örgülü saçlardan kocaman taçlar takmışlar ve böyle-ce aydınlanmış olduklarını zannetmişler. .. Bu benim de aynı hatayı yapmak zorunda olduğum anlamına gelmiyor.</p>
<p class="calibre1">Kusura bakma, Şeytan, bir kere daha aynı T’li sözcüğü kullandım.</p>
<p class="calibre1">Leonard, yürüyüşünü kesmeden, kafasını sallıyor ve şimdi artık yitip gitmiş, artık öteki dünyanın antrepolarına tıkılmış kültürlerin eski tanrılarını saymayı sürdürüyor. Bunlar arasında, Babillilerin tanrısı Benoth, Filistinlilerin putu Dagon, Sidon-luların tanrıçası Astarte, Hivitelerin tanrısı Tartak bulunuyor.</p>
<p class="calibre1">Kuşkum o ki, annemle babam sefil Woodstock ve Burning Man anılarına, geçmiş bu anları bilgelikle sonuçlandırdığı için değil de bu çılgın günler genç oldukları ve henüz hayatın yükünü sırtlamadıkları dönemlerin ayrılmaz birer parçası olduğu için değer veriyor; boş zamanları vardı, güçleri yerindeydi ve gelecek onlara büyük, muazzam bir macera gibi görünüyordu. Ayrıca hem babam hem de annemin sosyal statü diye bir dertleri yoktu; dolayısıyla çıplak zıplamakla, uyarılmış cinsel organlarına çamur bulaşmakla hiçbir şey kaybetmezlerdi.</p>
<p class="calibre1">Bu nedenle, uyuşturucu kullandıkları ve beyin hasarına aldırmadıkları için, benim de aynı şeyleri yapmam gerektiği konusunda ısrar ettiler. Okulda beslenme çantamı açtığımda ben hep peynirli sandviç, bir kutu elma suyu, çubuk havuç ve beş yüz miligramlık Percocet buldum. Noel’i kutlamazdık ama gönderilen Noel hediyelerimin arasında üç portakal, bir elma şekeri, bir ağız mızıkası ve metakualon hapları mutlaka olurdu. Paskalya diye bir âdetimiz yoktu ama Paskalya sepetime jelibon-lar yerine esrar plakaları konurdu. On ikinciyaş günümde, arkadaşlarımın ve onların saygın, eski hippi, eski rasta, eski anarşist anne ve babalarının gözü önünde, elimde bir çalı süpürgesiyle tavana asılı hediye torbasını dövdüğüm sahneyi nasıl unuturum!.. Renkli kâğıttan torba patlayınca, Tootsie Rolls ya da l lershey’s Kisses yerine etrafa saçılanlar Vicodin, Darvon, Per-ı ■ odan, amil nikrat ampulleri, LSD pulları ve tatlandırılmış bar-luitratlar olmuştu. Şimdi artık zengin ve orta yaşlı ebeveynlerimiz kendilerinden geçmişti ama ben ve benim küçük arkadaşlarım kendimizi biraz aldatılmış hissetmiştik.</p>
<p class="calibre1">Bunları ... ve on iki yaşındaki çok az çocuğun giyinmenin isteğe bağlı, herkesin genelde çıplak olduğu bir doğum günü partisine katılmaktan hoşlanacağını bilmek için beyin cerrahı olmak da gerekmiyor.</p>
<p class="calibre1">En dehşetli Cehennem imgelerinden bazıları, çırılçıplak soyunup, ortalığa saçılan bir avuç kodein kapsüllerinden kapmak için alt alta üst üste güreşen, kapışan ve soluksuz kalan bütün bir kuşakla kıyaslanırsa, düpedüz komik kalıyor.</p>
<p class="calibre1">Benim büyüyüp bir Matmazel Erkekdelisigillerden Erkek-delisi olacağımdan endişe duyanlar da bu aynı insanlardı.</p>
<p class="calibre1">Şu an itibariyle Archer, Leonard ve ben, atık ayak ve el tırnakları tepeleri arasından zikzaklar çizerek, yarım ay şeklindeki kesik tırnak yığınlarından oluşan gri tümsekleri aşarak, Babette ve Patterson’ın peşinden gidiyoruz. Bazı tırnak parçaları pembe, kırmızı ya da maviye boyanmış. Ve biz dar vadiler boyunca ilerledikçe, atık el tırnaklarının cılız derecikleri küçüldükçe küçülüyor. Akan ayak tırnakları, sivri uçlu keratin birikintilerinde bizi canlı canlı (canlı mı?) gömecek koca bir çığ oluşturma tehlikesi arz ediyor. Tepemizde alev alev, portakalrengi gökyüzü ve aşağıda dallanıp budaklanan vadiler uzanırken, bizim gibi sefil ruhların daimi pis yalnızlıkları içinde oturduğu, uzaktan küçücük görünen, kafes toplulukları çarpıyor gözümüze.</p>
<p class="calibre1">Biz dolanarak ilerlerken, Leonard karşılaşma ihtimalimiz olan zebanilerin adlarını saymaya devam ediyor: Musevilerin ölüm zebanisi Mevet, çocukları çalan Lilith, salgın zebanisi Reshev, çöllerin zebanisi Azazel, Astaroth... Robert Mapplet-horpe... Lucifer... Behemoth...</p>
<p class="calibre1">Hepimizin önünden yürüyen Patterson ve Babette, daha ileriyi görmemizi engelleyen tepeye çıkan hafif yokuşu ağır ağır tırmanıyor. Sırta ulaştıklarında duruyorlar. Arkadan baktığınızda bile Babette’in vücudunun gerildiği fark edilebiliyor. Uzakta gördüğü şeye tepki olarak iki eliyle yüzünü kapatıyor, parmaklarını gözlerinin üzerine bastırıyor. Babette elleriyle kalçasından destek alarak, usulca iki büklüm hale gelecek şekilde eğiliyor ve sanki kusacakmış gibi boğazı geriliyor. Patterson bize dönüyor ve başıyla, acele edip manzarayı yakalamamızı istercesine işaret ediyor. Bu yeni ufkun ötesinde yeni bir vahşete tanık olacak gibiyiz.</p>
<p class="calibre1">Archer, Leonard ve ben peş peşe seğirtiyoruz tepeye ulaşmak üzere. Sanki karlı ya da kayan kumlu bir bayırı tırmanıyor gibi her adımımızı zorlu bir uğraş vererek atıp tepeye ulaşıyor, Patterson ve Babette’in yanında, dik bir uçurumun kıyısında dikiliyoruz. Bir adım ötemizde toprak kayıp gidiyor ve aşağımızda ufka kadar bir böcek denizi uzanıyor: eşekarı-ları, kırkayaklar, ateş karıncaları, kulağakaçanlar, kınkanatlılar, yabanarıları, örümcekler, akrepler, kurtçuklar, çekirgeler ve hep birlikte durmaksızın birbirine karışıp kollardan, tutaçlardan, duyargalardan, ayaklardan, iğnelerden, kabuklardan ve dişlerden oluşan kaygan, yumuşak bir toz denizi. .. büyük oranda kapkara ama yabanarılarının sarısıyla ve yeni çıkmış çekirgelerin yeşiliyle lekelenmiş. Bitmek bilmez bu hengame öyle bir gürültü doğuruyor ki yeryüzünde azgın bir okyanus dalgasının patlamasından pek farklı değil.</p>
<p class="calibre1">“Vay anasını!” diyor Patterson, elindeki kaskı sanki dikkatimizi kaynayan, köpüren, dalgalanan bu korku denizine çekmek istermişçesine sallayarak ve ekliyor: “Bakın, görün işte... Böcekler Denizi:’</p>
<p class="calibre1">Aşağıdaki korkunç böceklerin kabaran, yuvarlanan dalgalarına gözlerini diken Leonard haklı bir tiksintiyle dişlerinin arasından, “Örümcekler böcek değildir” diyor.</p>
<p class="calibre1">Bu konu üzerinde o kadar durmak niyetinde değilim; ama lüks malların çakmasını yapmak tamı tamına sahte bir ekonomiyi temsil ediyor. İşte size bir kanıt: Babette’in plastik pabuç-l.ırı ayağında parçalanacak gibi. Bantları kopmuş, tabanları patlamış ve delinmiş ki bu da yumuşak ayaklarına tırnaklanıl ın ve kırık camların batmasına neden oluyor elbette. Oysa lıcııim kaba Bass Weejuns loaferlerim görünüşe bakılırsa bu lıayli zorlu yürüyüşe rağmen bana mısın dememiş.</p>
<p class="calibre1">Biz bu vızırtılı, cızırtılı böcek yaşamı karışımını gözlerken arkamızdan bir yerden bir çığlık kopup geliyor. Gerimizdeki yamaçtan kan ter içinde, elleri ve ayakları üzerinde koşarak, üzerine Romalı bir senatör gibi toga geçirmiş, sakallı bir yaratı k çıkageliyor. Bize doğru koşan adam boynunu omzunun üst ii ııden uzatarak arkaya doğru bakıyor ve <span class="calibre2">Psezpolnica</span> diye , ığlık atıyor avazı çıktığı kadar. “Psezpolnica!”</p>
<p class="calibre1">Uçurumun kenarına, bizim dikildiğimiz yere gelip sendeleyen bu deli, togalı adam titreyen parmağıyla geldiği yönde bir şeye işaret ediyor. Fal taşı gibi açılmış gözleriyle bize adeta yalvaran adam, “Psezpolnica!” diye bağırıyor ve uçurumdan atlıyor, dikine düşüyor, savruluyor ve börtü böcek denizinin kaynayan yüzeyinde kayboluyor. Togalı adam bir kez, iki kez ve son defa üçüncü kez yüzeyin üstünde beliriyor, ağzı tıka hasa arıyla dolmuş bir halde. Her tarafını sokan ve çırpınan kollarından etler koparan böcekler ve örümceklerden başka, kulağakaçanlar sürü halinde gözyuvarlarına dalıp etlerini koparıyor, kırkayaklar ise artık ayrık duran kalçakemiklerinin arasında kanlı oyuklar açıp her şeyi talan ediyor.</p>
<p class="calibre1">Bütün bunları korku içinde seyrederken, bir yandan da acaba bir insanı böylesine korkunç bir eyleme sürükleyen şey nedir acaba diye merak ediyoruz ... Babette, Patterson, Leo-nard, Archer ve ben; hepimiz, yalpalayarak bize doğru yaklaşan devasa yaratığa bakakalıyoruz.</p>
<p class="calibre1"><span class="calibre2">Orada mısın, Şeytan? Benim ben, Madison. Dehşet verici boyutlarda bir canavarın üzerimize çullandığını duymak hoşuna gidebilir belki. Bu, en şaşırtıcı kahramanlık ve fedakârlık eylemine neden oldu... gerçekten ve eylem içimizdeki belki de en olmayacak kişiden geldi. Ayrıca kendi geçmişime ilişkin verdiğimpek çok örneğe ek olarak, benim gibi göz kamaştırıcı, son şekli verilmiş, aşırı kilolu biri hakkında daha fazla şey öğrenmen bakımından bu olay seni de ilgilendiriyor.</span></p>
<p class="calibre1">Bizim küçük grubumuz hâlâ, Böcekler Denizi’ne bakan uçurumun kenarında ayakta dikiliyor ve o sırada korkunç bir yaratık bize doğru geliyor. Gök gürültüsünü andıran her bir adımı çevremizdeki tepecikleri sallıyor, toz toprakla karışık, eski dönemden kalma ayak ve el tırnaklarının çağlayarak 60</p>
<p class="calibre1">dökülmesine neden oluyor ve bu yaratık öyle uzun ki biz ancak alev alev, portakalrengi gökyüzünde onun kaba hatlarını seçebiliyoruz. Devin ağırlığı üzerine bastığımız zemini öyle bir sallıyor ki zorlukla dikildiğimiz uçurumun kıyısı bel veriyor ve sarsılıyor; üzerine bastığımız gevşek kaya parçacıkları neredeyse koptu kopacak ve bizi kabarıp çekilen bu böcek ve kurtçuk denizinin ortasına boca edecek.</p>
<p class="calibre1">İlk konuşan Leonard oluyor ve tek bir sözcük çıkıyor ağzından fısıltıyla: “Psezpolnica:’</p>
<p class="calibre1">Bu bir anda oluşan gerilim ortamında, Babette tamamen kendi halinde görünüyor; takıştırdığı son moda takıların kalite yoksunluğu, kör gözün parmağına, besbelli bir metafor ve onun içkin kaliteden çok yüzeysel çekiciliği tercih ettiğini gösteriyor. Bir sporcu olan Patterson kendi geleneksel, tutucu tavırları içinde donup kalmış gibi görünüyor. Kaldı ki, evrenin kurallarının çok sabit olduğuna ve hep böyle kalacağına inanan biri o. Archer ise, tam tersine, hemen hiç düşünmeden her şeyin inkârıydı. Benim bu yeni arkadaşlarım içinde sadece Le-onard, göründüğü kadarıyla bir şeyler vaat eden biriydi bana göre. Ve evet, bu kez de, başımın belâsı o en derinlerdeki umut etme hastalığımın bir semptomu olarak <span class="calibre2">vaat</span> çıktı karşıma!</p>
<p class="calibre1">Bu umutla ve kendimi koruma içgüdüsüyle dolu olduğumdan, Patterson kaskını başına usulca yerleştirip, “Koş!” diye seslendiğinde, kalın bacaklarım hiç itiraz etmiyor. Archer, Ba-bette ve Patterson; her biri kendi açılarına en uygun yöne kaçarken, ben Leonard’ın peşine takılıyorum.</p>
<p class="calibre1">“Psezpolnica’’ diyor, hızlı hızlı soluyarak Leonard, bacakları yumuşak, kolayca şekil alan tırnak katmanları üzerinde inip kalkarken ve kıvrılmış kolları ivme kazanmak için havayı geri iterken. “Sırplar ona ‘gün ortasının tornado kadını’ diyor:’ Soluk soluğa, hemen yanımda koşarken, gömleğinin kalem dolu yaka cebi cılız göğsünü dövüyor. “Özelliği insanların aklını başından alması, kafalarını koparması, kol ve bacaklarını gövdelerinden ayırması. ..” diye ekliyor.</p>
<p class="calibre1">Göz ucuyla, hortum gibi yükselen bir kadın görmek üzere geriye bakıyorum; ama yüz o kadar uzaktaki gökyüzünde küçücük görünüyor, tıpkı gün ortasında tepemde dikilen güneş gibi. Uzun saçları tıpkı bir meşalenin alevleri gibi başının arkasında sağa sola dalgalanıyor ve bir aşağı bir yukarı hopluyor. Dişi dev hangimizi takip edeceğine karar verememiş gibi sanki.</p>
<p class="calibre1">Devin ötesinde, uzakta, Babette şaşkın bir halde kalakalmış. Dandik, tapon ayakkabılarının ikisi de ayaklarından çıkmak üzere ve bu da topallamasına, tökezleyip düşmesine neden oluyor. Patterson omuzlarını çekip kamburunu çıkarmış, sağa sola şaşırtma hamleleri yapıyor, kramponlarıyla ayağının altındaki kesik tırnakları eziyor ve sanki maçta bir savunma hattının arasından geçip sayı yapacakmış gibi tetikte bekliyor. Archer deri ceketini çıkarıp bir kenara savurmuş; tabanları iyiden iyiye yağlamış kaçarken, botunun etrafına doladığı zincir şangırdıyor.</p>
<p class="calibre1">Tornado kadın çömeliyor, bir elini aşağıya götürüyor, parmaklarını bir paraşüt gibi açıyor ve sendeleyen, çığlıklar atan Babette’e doğru uzanıyor santim santim.</p>
<p class="calibre1">Hiç kuşkusuz, bütün bu korku ortamında bir oyunu andıran sahneler de cereyan edecekti. Zebani Ehriman’ın uygun bulup, Pattersorn nasıl yalayıp yuttuğunu ve ardından aynı Patterson’ın yeniden kızıl saçlı, gri gözlü bir futbolcu olarak doğduğunu kendi gözleriyle görmüş biri olarak, benim için mutlak ölümün mümkün olmadığının farkındayım. Anlatılanlara bakılırsa, bedenimin parçalara ayrılıp mideye indirilme süreci bütün diğerleri gibi gelip geçici bir acıdan başka bir şey olmayacaktı.</p>
<p class="calibre1">Devasa tornado kadın, çığlık çığlığa kaçan Babette’i kapmak için uzanırken, Leonard bağırarak ona atlamasını söylüyor. Her iki elini ağzının kenarına bir megafon gibi yerleştirerek, “Dal ve gizlen’’ diye bağırıyor.</p>
<p class="calibre1">Benim cehaletimden faydalanarak sizin de artık öğrenmiş olabileceğiniz gibi, Cehennemde bir tehlikeden kurtulmak için en yakın zemini kazıp içine gizlenmek denenmiş ve başarısı ka-ıııtlanmış bir strateji. Cehennem’de girilecek çok az kovuk var. Beemans sakızlarının, Wallnetto’ların, Sugar Daddy’lerin ve patlamış mısırların akıl almaz artıklarını saymazsak, bitki hak getire elbette; bu durumda, gizlenmenin en tutarlı, en kolay yolu, olduğun yerdeki atık tırnak kırpıntılarını kazıp içine girmek.</p>
<p class="calibre1">Kulağa pek bir tatsız gelebilir ama bu tavsiyem için bana dua edeceksiniz.</p>
<p class="calibre1">Gerçekten öleceğiniz için değil. Bu fikri kafanızdan atın. Saatlerce aerobik yapmak zorunda kalacağınız için de değil.</p>
<p class="calibre1">Öte yandan, eğer kendinizi ölmüş ve Cehenneme atılmış bulursanız ve Psezpolnica’nın eline düşmek üzereyseniz, Leonard’ın tavsiyesine mutlaka kulak verin: Dal ve gizlen.</p>
<p class="calibre1">Ellerimle gevşek, atık kabuklar çağlayanından oluşan tepeyi kazıyorum ve kazdığım her santimde, tepemden aşağıya aynı miktarda atık dökülüyor, her yanıma batıyor ve beni kaşındırıyor. . . Yıpratıcı ama o kadar da iğrenç değil ve nihayet bütünüyle kendimi yığının içine sokmayı başarıyorum; Leo-nard da yanıma dalıyor.</p>
<p class="calibre1">Ölümüm, yani ölümcül ölümüm hakkında, pek bir şey hatırlamıyorum. Annem yeni bir sinema filmine başlamıştı, babam da bir işletmenin, sanırım Brezilyadaydı, çoğunluk hisselerini ele geçirmek üzereydi... dolayısıyla dünyanın korkunç bir yerinden bir çocuk evlat edinip eve getireceklerdi. Günün kardeşi erkekti ve adı Gorandı. Sert ve karanlık bakan gözleri ve fırça gibi kaşları olan bu oğlan, savaştan bitap düşmüş eski sosyalist mezralardan birinden gelen bir yetimdi ve doğduğundan beri o kadar büyük bir fiziksel dokunma açlığıyla büyümüştü ki karşılaştığı her insanda hemen empati duygusu yaratıyordu. Yılan gibi bakışları ve geniş pitbull çenesiyle, gitmemek üzere, hasarlı bir mal olarak hayatımıza girdi ve bu da onun cazibesini artırdı yalnızca. Şu ya da bu yatılı okuldan birine kaydedilen ve sonra orada unutulan daha önceki kardeşlerimin aksine, öncelikle ben Goran’a çarpılmıştım.</p>
<p class="calibre1">Onun açısından bakınca, Goran vahşi, kuzguni gözlerini bizimkilerin servetine ve hayat tarzına dikmişti ve bana yaranıp benden olur almakta kararlıydı. Bütün bunlara, babamın tedarik ettiği koca bir torba marihuanayı ve Goran’ı tavlamak amacıyla da olsa benim nihayet bu sevimsiz otu içme isteğimi de ekleyin... işte benim ölümcül aşırı doz durumu hakkında hatırlayabildiğim şeyler bu kadar.</p>
<p class="calibre1">Şimdi ise tırnaklardan bir mezara boydan boya gömülmüş bir halde kalbimin atışını dinliyorum. Burun deliklerime hücum eden soluğumun sesini duyuyorum. Evet, kuşkusuz, kalbimin atmayı sürdürmesini ve ciğerlerimin nefes alıp vermesini sağlayan şey, umut. Alışkanlıklardan kolay vazgeçemezsiniz. Üzerimde bir yerde zemin sarsılıyor ve devin her adımında kayıyor. Tırnak parçacıkları kulaklarımı tırmalıyor, Babette’in çığlıkları da dahil herhangi bir sesi duymamı zorlaştırıyor. Böcekler Denizi’nden gelen tıkırtılı şamatayı bastırıyor. Burada gömülü yatıyor, kalp atışlarımı sayıyor ve Leonard’ın elini bulup tutmak için yana doğru bir elimle yol açma isteğimi bastırmaya çalışıyorum.</p>
<p class="calibre1">Hatırladığım bir sonraki şey ise her iki yanıma adeta yapışan kollarım. Bu arada, tırnak parçaları adeta istila ettiği bedenime fena halde batıyor ve ben, pis sülfürlü havaya doğru yükseliyorum, portakalrengi gökyüzüne doğru.</p>
<p class="calibre1">Koca bir elin tırnakları beni bir deli gömleği gibi sarıyor. Bu devasa el gevşek toprağa dalıyor ve gömülü olduğu yerden bir havuç ya da turp söküyormuş gibi beni çekip alıyor.</p>
<p class="calibre1">İşte böyle, meşhur bir ailenin ayrıcalıklı, zengin ve el bebek gül bebek yetiştirilen bir evladı olabilirim ama bebeklerin de havuçların da nereden geldiğini biliyorum... ama bu Goran denen yaratığın tam olarak nereden peydahlandığı hakkında hiçbir fikrim yok.</p>
<p class="calibre1">Havada süzülürken her şeyi yukarıdan seyredebiliyorum: Böcekler Denizi’ni, Büyük Kırık Camlar Ovası’nı, Büyük Atık Sperm Okyanusu’nu ve içinde lanetlilerin barındığı, ucu bucağı görünmeyen sıra sıra kafesleri. Altımda tüm zenginliğiyle, çaresiz kurbanlarını orada burada tepeleyen zebaniler de dahil, Cehennemin bütün coğrafyası uzanıyor. Yükselişimin en uç noktasında beni bir ıslak diş kanyonu bekliyor. Nemli bir nefesin şiddetli rüzgârı Ekoloji Kampının ortak tuvaletinden daha iğrenç bir leş kokusu ziyafeti çekiyor bana. Kırmızı mantar büyüklüğünde tat alma tomurcuklarıyla kaplı kocaman bir dil kalkıp iniyor. Bütün bunları yağlı traktör tekerlekleri kadar şişkin dudaklar çevreliyor dört bir yandan.</p>
<p class="calibre1">El beni ağza götürüyor ve ben devin üstdudağına dayadığını kollarımı geriyorum. Ayaklarımla da altdudağı itiyorum ve bir kılçık gibi gergin ve sağlam durarak mideye indirilmeye direniyorum. Ellerimin altındaki dudaklar şaşırtıcı bir biçimde yumuşak geliyor, tıpkı kaliteli bir restoranın tüylü peluş koltuğu gibi; sadece biraz sıcak. Paris’ten Rennes’e süzülen bir Jaguar’ın arka koltuklarının döşemelerine dokunuyormuşum gibi hissediyorum.</p>
<p class="calibre1">Zebaninin yüzü öyle büyük ki görebildiğim tek şey ağız. Dudağın üzerinden görebildiğim kadarıyla yukarıda, büyük market vitrinleri kadar geniş ve parlak ama dışarı taşmış, yani pörtlek ve şişkin gözleri seçiyorum. Son derece uzun, simsiyah kirpiklerin çevrelediği koca gözleri. İki tane kapısı açık girişi bulunan kulübe büyüklüğünde bir burun var orada; her iki kapının girişinde ise ince burun kıllarından oluşan bir perde görüyorum.</p>
<p class="calibre1">El beni dişlere doğru itiyor. Dil yün süveterimin iliklenmiş düğmeleriyle ıslak bir temas kurmak için geziniyor göğsümün üzerinde.</p>
<p class="calibre1">Bir anda beni bekleyen kadere, çiğnenip yutulmaya, teslim oluyorum. Her zaman yediğim kızarmış tavuğun kemikleri gibi tek tek kemiklerimin ayrılmasına. .. Ve o an ağız bir çığlık atıyor; ama çıkan ses bir çığlıktan ziyade yüzümde patlayan bir hava saldırısı sireninin sesine benziyor. Saçım, yanaklarım ve giysilerim; hepsi kabarıyor, savruluyor ve fırtınaya tutulmuş bir bayrak gibi çırpınıyor.</p>
<p class="calibre1">Bass Weejuns’larımdan biri ayağımdan çıkıyor, yuvarlanıyor ve mavi Mohikan saçlı bir karaltının yanma düşüyor. Bu uzaklıktan bile devin çıplak koca ayağının yanında dikilen Archer’ı seçebiliyorum.</p>
<p class="calibre1">Yanağına taktığı kocaman çengelli iğneyi olduğu yerden çıkarmış olan Archer, iğnenin sivri ucunu zebaninin başparmağına sokup çıkarıyor durmadan.</p>
<p class="calibre1">Bütün bu arbedenin ortasında, kâh düştüğümü kâh yükseldiğimi hissediyorum ve en sonunda yumuşak, eğri büğrü tırnakların arasına iniyorum. Aynı anda bir el, bir insan eli, Leonard’ın elleri kavrıyor beni ve tırnakların arasındaki sığınağın içine çekiyor. .. ama öncesinde, beni yakalayan aynı paraşüt elin tekmelerin, küfürlerin ve iğne darbelerinin arasında şimdi Archer’ı kavradığını ve yerden kapıp giyotin dişlerin arasına kaldırdığını ve tek bir hamlede mavi renkli capcanlı başı gövdeden ayırdığını görüyorum.</p>
<p class="calibre1"><span class="calibre2">Orada mısın, Şeytan?Benim ben, Madison. Şimdi sana söyleyeceklerimi söylemeden önce, ölümün üzerine yemin et, bu sırrı asla ama ASLA kimseyle paylaşmayacaksın. Ciddiyim. Görüyorsun işte, senin Yalanlar Prensi olduğunu gayet iyi biliyorum ama yine de yemin etmeni istiyorum. Eğer aramızda belli bir dürüstlük ve derinlik içeren bir ilişki olacaksa, bana güvenilir biri olduğunu göstermengerekiyor.</span></p>
<p class="calibre1">Geçen kış, eğer bilmek istiyorsan, Noel tatilinde yatılı</p>
<p class="calibre1">okulda yalnız kaldım, tek başıma. Söylemeye gerek yok, geçmişimden bir olayı anlatıyorum. O Noel, annemle babamın bir diğer olağan günlerinden birine denk geldi ve sınıf arkadaşlarım da ya kayağa ya da Yunan adalarından birine</p>
<p class="calibre1">gitmişti; böylece bana da yüzüme “aman ne güzel eğleneceğim” ifadesi yerleştirip tek tek her kıza annemle babamın ne zaman istersem gelip beni alacağını söylemek kalıyordu. Güz döneminin son günü öğrenci yurdu tamamen boşaldı. Yemek salonu kapandı. Derslikler de tabii. Hatta personel bile pılısını pırtısını topladı ve beni neredeyse tek başıma bırakıp kam-püsten ayrıldı.</p>
<p class="calibre1">“Neredeyse” diyorum çünkü gece bekçileri, muhtemelen bir ekip olarak, okul arazisini kolaçan etmeyi sürdürdü. Kapı kilitlerini kontrol ediyor ve termostatları ayarlıyorlardı; el fenerlerinin ışığı eski bir hapishane filmindeki projektörler gibi gece manzarasını tarıyordu.</p>
<p class="calibre1">Geçen ay bizimkiler, tekinsiz bakışları ve ağır bir Kont Dra-kula aksanı olan Goran’ı evlat edinmişti. Benden ancak bir ay büyük olmasına rağmen Goran’ın alnı kırış kırıştı. Avurtları da çökmüştü. Kaşları Karpat Dağları’nın orman kaplı yamaçları gibi öylesine vahşi ve karışık, öylesine keçeleşmiş ve dikenliydi ki kıllarına yakından bakacak olsanız, av peşindeki kurt sürülerini, yakılıp yıkılmış kaleleri ve ateş başında toplaşmış Çingene kadınları görebilecektiniz sanki. On dört yaşında olmasına rağmen, Goran’ın gözleri ve sis düdüğü gibi derinden gelen sesi öyle bir izlenim bırakıyordu ki insanda, sanki bütün ailesi ücra bir çalışma kampında köle gibi işkence altında ölesiye çalıştırılıyor, buz tutmuş kampın dışında onları bekleyen kurtlar ulurken sırtlarında şaklayan kırbaçların sesi ortalığı inletiyordu.</p>
<p class="calibre1">Ah Goran ah! Ne Heathcliff ne de Rhett Butler senin kadar yağız, senin kadar yahşiydi. Sanki kendi ebedi inzivasında varlığını sürdürüyordu; geçmişten gelen, dehşetli bir yokluk ve zulümde tecrit ediliyordu ve ben bu yüzden onu kıskanıyordum. Kendime işkence edecek kadar kıskanıyordum onu.</p>
<p class="calibre1">Goran’dan sonra koca adamlar bile gözüme aptal, geveze ve önemsiz görünmeye başlamıştı. Hatta babam bile. Özellikle de babam.</p>
<p class="calibre1">Üç yüz kız için yapılmış, ancak boruların buz tutmasını önleyecek kadar ısıtılan koca bir İsviçre malikânesinde, yatağımda yalnız başıma uzanırken, aklımdan şakaklarının şeffaf derisinin altında saçaklanmış mavi damarlarıyla Goran’ı geçiriyordum. Tarak işlemeyecek kadar kalın saçları ayağa kalkmıştı. Duman altı olmuş bir kafede, küçücük fincanından acı espresso yudumlayıp Marksist felsefe çalışırken, bir yandan da bir Avusturya veliaht prensinin üstü açık kortej arabasına fitilini ateşlediği bir dinamit lokumu yerleştirecek en iyi fırsatı kolluyor gibiydi.</p>
<p class="calibre1">Annemle babam kuşkusuz, zavallı Goran’ı Utah, Park Cityde ya da Cannesda ya da Venedik Film Festivali’nde bolca mevcut medya mahsullerine takdim ederken ben burada, istif edilmiş, içi dolgulu kurabiyelerin ve madensuyu -gazsız- şişelerinin üstünden çekip aldığım altı battaniyenin altında gizleniyordum.</p>
<p class="calibre1">Hayır, bu hiç adil değil ama yine de düzenlemede benim payıma daha iyi olan kısım düşmüştü.</p>
<p class="calibre1">Annemle babam, kıkırdayan arkadaşlarımla bir yatın güvertesinde olduğumu sanıyordu. Annemle babam, benim ar-kadaşımlarım <span class="calibre2">olduğunu</span> sanıyordu. Okul beni ailemle ve Goran’la birlikte sanıyordu. Bu muhteşem iki hafta boyunca yapmak zorunda olduğum tek şey Bronte kardeşleri okumak, arada bir boy gösteren güvenlik görevlilerinden kaçınmak ve ortalıkta dolanmaktı. .. hem de çırılçıplak.</p>
<p class="calibre1">Bu yaşıma kadar, yani on üç yıldır, bir kere olsun çıplak uyumadım. Elbette, annemle babam sürekli çıplak dolaşıyor, evin her yerinde, hatta Fransız Riviera'sı ve Maldivler dahil seçkin plajlarda bile anadan üryan dolanıp duruyor; ama ben her daim kendimi bazı yerlerde çok tahta göğüslü, bazılarında çok şişman, bazılarında çok sıska ve aynı anda hem yağ fıçısı hem çiroz, hem çok yaşlı hem çok genç hissederim. Bu hiç kuşkusuz, okul kurallarının açık bir ihlaliydi ama tek başıma olduğum bir gece, geceliğimi çıkardım ve yatağa girdim, çırılçıplak.</p>
<p class="calibre1">Annem olsa tabii ki hiç tereddütsüz, benim genital bilinçlenmeye odaklanmak ve haz merkezlerimden birini kontrol etme konusunda ustalaşmak için inzivaya çekildiğim sonucuna varırdı. Bu, annelerinve kızlarının ücra mağaralarında, ellerinde aynaları, rahim ağızlarının sonsuz pembeliğini hayranlıkla seyrederek vakit öldürürken yaptıkları şeydi; ama onlarınki artık bir tür atölye çalışmasına dönüşmüştü... ve güçlendirme, görünüşe bakılırsa, klinik bir vakaydı. Benim istediğim, cinselliğim üzerine açık, dürüst bir atölye çalışması yapmak değildi asla. Benim istediğim Goran’dı; serkeş, kaba biri. Korsanlar ve dantelli sıkı korselerdi. Yol kesen maskeli haydutlar ve kaçırılmış körpe kızlardı.</p>
<p class="calibre1">İkinci gece de çıplak yattım ve bir ara, çişim geldiği için uyandım. Tuvaletler alt kattaydı, kattaki bütün kızların ortak tuvaleti; ama ben bu koca binada hemen hemen tek başımay-dım. Sonuç olarak, çok sıkı kurallara rağmen, odamdan sessizce dışarı süzüldüm, çırılçıplak ve yalınayak bir halde, karanlık koridorda devriye gezen bekçiyi kollayarak. Tuvaletin soğuk basamaklarını koşarak indim ve işimi gördüm; soğuk havada buhar solurken yalnızca pencereden sızan zayıfbir ay ışığı tanıktı bütün bunlara. Üçüncü gece, tuvalete gittim, yine çıplak ama bu defa dönüşte yolu uzatıp birinci kattaki dinlenme odasına uğradım ve karanlık, boş televizyon ekranına dönük, deri kaplı serin koltuklara oturdum anadan üryan. Aynadaki çıplak görüntüm, tombul ve solgun bir hortlağı andırıyordu.</p>
<p class="calibre1">Ah o muhteşem günler, hâlâ dünyevi bir yansımaya sahip olduğum...</p>
<p class="calibre1">Gerçekten, Şeytan, lütfen! Anlattıklarıma dair kimseye tek kelime etmeyeceğine yemin etmelisin.</p>
<p class="calibre1">Tek başıma kaldığım beşinci geceydi sanırım, çıplak bir halde, kimya laboratuvarım ziyaret ettim; Latin Dilleri sınıfındaki her zamanki sırama ve normalde okulun idari kadrosunun oturduğu ve yemek salonunda bir platformun üzerinde yer alan masaya oturdum.</p>
<p class="calibre1">Evet, ölü olduğumu, pek matah bir fiziksel görünüşümün olmadığını ve kendi kişisel değerim konusunda bastırılmış bir anlayışa sahip olduğumu kabul etmekle birlikte, benim bu gece geç saatlerdeki riskli teşhirciliğimin ve yeni yeni filizlenen cinselliğimin bir semptomu olarak Goran’a karşı duyduğum derin arzunun da gayet iyi farkındayım. Derimi. .. bütün bedenimi ve göğüs uçlarımı yalayıp geçen gece rüzgârının ve tahta sıralar, merdiven halıları, salon seramikleri gibi bütün o sıradan nesnelerin yüzeylerinin teması, ipek ya da naylon katmanlar araya girmediğinde, muhteşem bir his veriyordu. Herhangi bir köşede sanki muhtemel bir gece bekçisi, bir çift cilalı çizme giymiş, üniformalı garip bir adam pusuya yatmıştı. Ben bütün bekçilerin parlak rozet taktığını ve kemerine iliştirilmiş kınında bir silah taşıdığını hayal etmişimdir. Büyük bir ihtimalle, birinin İsviçreli atası ya da bıyıklı büyükbabası olmalıydı; ama benim aklımdaki Goran’dı. Kelepçe taşıyan Goran. Siyah hükümran gözlüğünün ardında kaşlarını çatmış olan Goran. Her an, parlayan bir fener ışığı beni açığa çıkarabilir, daima saklı tuttuğum kısımları gözler önüne serebilirdi. Rapor edilebilir ve okuldan atılabilirdim. Herkes anlayabilirdi olup biteni.</p>
<p class="calibre1">Bütün bu çıplak turlarımda, kütüphanenin deri kokan ciltleri arasında dolandım, serin mermer salonlarda yalınayak dolaşırken kitaplara göz gezdirdim. Havuzlarda çırılçıplak yüzdüm. Yalnızca ay ışığının aydınlattığı gecelerde, paslanmaz çelikten mutfak aletlerine sürtündüm ve giderek artan soğuktan buz kesen bedenim titreyene kadar çikolatalı dondurma yalayarak beton zeminde bağdaş kurup oturdum. Kıvrak bir hayvan gibi... bir cin ...bir vahşi gibi, şapele girdim ve bir adak gibi sundum kendimi etimle kemiğimle. Orada, Bakire Meryem’in resimleri ve heykelleri boydan boya örtünmüş ve giyinmiş, taçlanmış ve mücevherlere boğulmuştu. Yalnızca Mesih İsa başında dikenli bir taç ve edep yerlerini örten ince bir bezle tasvir ediliyordu. Şapelin en öndeki sırasında otururken, çıplak kalçalarımın cilalı tahtaya yaptığı baskıyı hissettim.</p>
<p class="calibre1">Yalnızlığımın ikinci haftasında, gündüzleri uyuyor, geceleri ise gözlerden uzakta, ortalıkta dolanıyordum. Hemen her odada çıplak bulunmuş, bütün koridorları ve buhar tünellerini dolaşmış ve kapısı kilitli olmayan her yere girip çıkmıştım; ama henüz dışarıya çıkmamıştım. Pencerenin dışında, kar yağmış, her tarafı kaplamış ve ay ışığını olduğu gibi içeriye yansıtmaya başlamıştı. Şimdi artık binalar çatıdan zemine giyinip kuşanmış gibi görünüyordu. Ben bu anlarda çıplak uyudum. O kadar çok çıplak olarak dolanıp durdum, yedim içtim ki işin bir heyecanı kalmadı. Meme uçlarım açıkta, Forever Amber’ı okurken bile... O özel yasak duygumu kaybettim. Bu duyguyu yeniden kazanmamın tek yolu dışarıya çıkıp yıldızların altında çıplak dolaşmak ya da çıplak ayaklarımın götürdüğü yere giderek, düşen kar tanelerinden yüzüme maske yapmaktı.</p>
<ul class="calibre6"><li class="calibre7"><a href="main-1.xhtml">Bildiğim öteki kızlar, aynı ergenlik öncesi hazzı </a></li><li class="calibre7"><a href="main-2.xhtml">Evet, düşüncesiz olabilirim belki, törensi akşam z</a></li><li class="calibre7"><a href="main-3.xhtml">Böylece genel merkezin sıkıca kapalı kapılarının ö</a></li></ul>
<p class="calibre1"><a id="bookmark0"><sup class="calibre4"><a href="#footnote1">1</a></sup></a></p>
<p class="calibre1"> Pap-Test, Dr. George Papnicolaou tarafından adlandırılmıştır ve rahim ağzı kanserinin taramasında kullanılan bir testtir. (ç.n.)</p>
<p class="calibre1"><a id="bookmark1"><sup class="calibre4"><a href="#footnote2">2</a></sup></a></p>
<p class="calibre1"> Kitap boyunca bol bol karşılaşacağımız bu film, 1985 Hollywood yapımı kült bir filmdir ve bundan sonra Kahvaltı Kulübü olarak anılacaktır. (ç.n.)</p>
<p class="calibre1">14</p>
</body>
</html>
