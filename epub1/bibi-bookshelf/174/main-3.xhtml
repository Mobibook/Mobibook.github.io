<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Böylece genel merkezin sıkıca kapalı kapılarının önünde tek başıma dikilirken buluyorum kendimi ama kısa bir süre için. Zaferin, benim olmayan ılık kanla yıkanmanın, ıslanmanın ve susuzluğumu gidermenin tadını alıyorum.</p>
<p class="calibre1">Daha bahsi geçen bu kan kurumadan, çok yükseklerdeki kilitli siperlerden birinin penceresinden bağıran bir kadının kulak tırmalayan sesi duyuluyor: “Maddy? Sen misin?” İçindeki yüzden biraz büyük pencere o kadar yüksekte ki gözlerimin sesin geldiği yeri kestirmesi biraz zaman alıyor; ama sonunda orada, uzakta yaşlı bir kadının, çok kısa bir süre önce Ohio, Columbus’tan pankreas kanseri yoluyla gelen Bayan Trudy Marenetti’nin görüntüsünü seçebiliyorum. Kadın, “Küçük Madison için hurraaa!” diye bağırıyor.</p>
<p class="calibre1">Bir diğer uzak pencereden, başka bir yüz, bu defa kalp yetmezliği kurbanı, Idaho, Boiseden Bay Halmott tekrarlıyor: “Küçük Maddy için hurraaa!”</p>
<p class="calibre1">Diğer başka pencerelerden, başka siper ve burçlardan, çok sayıda yüz hep bir ağızdan Madison Spencer diye tempo tutuyor. Bu insanlardan bazılarını elbette tanıyorum ama diğerlerini tanımıyorum; onlarla sadece telefonda konuşmuş ve onlara, yaklaşmakta olan ölümlerinden korkmamaları tavsiyesinde bulunmuş olmalıyım. Benim yokluğumda, bu ruhlar büyük kalabalıklar haline gelmiş ve Cehennem’i yeni gelenlerin gerçek bir Ellis Adası’na çevirmişler. Şaşırmış ama yıkılmamışlar kendi ölümleri karşısında; korkmuş olmaktan ziyade merak içindeler ve aslında, eski başarısız hayatlarını bir kenara bırakıp, yeni bazı girişimlerde bulunmaya istekliler. Görünüşe bakılırsa, onların kaydını ben yapmışım. Hepsi, bu yüzlerin her biri Cehennemin duvarlarındaki uzak pencerelerden adımı haykırıyor. Kapıların açılmasını istiyorlar ki böylece beni... yeni kahramanlarını kucaklayabilsinler.</p>
<p class="calibre1">Aniden bütün gökyüzünü, ölü insanlar beni Sugar Babies ve sütlü çikolata yağmuruna tutarken, bir tatlılık kaplıyor.</p>
<p class="calibre1">Minnettarlıklarını göstermek için şekerli Pez ve Root Beer Barrels yağdırıyorlar üzerime.</p>
<p class="calibre1">Ordum bir kere daha bütünleşiyor ve kuşkuya yer bırakmayan, sürgü ve zincir şangırtıları geliyor kapalı kapıların ardından. Bir kalp atışı, bir nefes kadar kısa zaman içinde kapının iki devasa kanadı kenara çekilirken içerideki genel merkezin silueti beliriyor. Arkamdaki yıldırım birlikleri ileriye atılıyor ve gururlu, ölümcül omuzları üzerinde beni, muzaffer beni, işgal edilen şehre taşıyor. Benim çapulcularım şimdi Hades’in şekerleme ha-zinelerini yağmalamaya başlıyor. Pixy Stix, Atomic Fire-Balls ve York Peppermint Patties hazinelerini talan ediyorlar.</p>
<p class="calibre1">Kapılar daha bir omuz genişliğinde açılmamışken içeride genç bir kadın silueti beliriyor: Güzel göğüsleri ve bakımlı saçlarıyla, ayağına geçirdiği çakma Manolo Blahnik’leriyle, 10 sendik madeni para büyüklüğünde kübik zirkonyum küpeleriyle, bir kolunda sallanan çakma Coach çantasıyla orada ayakta dikilen genç kadın... Babette.</p>
<p class="calibre1">Kuşağında Caligula’nın koparılmış taşakları, küçük bir kafa derisi gibi duran Hitler’in çirkin bıyığı, sıra sıra dizilmiş kanlı hançerler ve palalar asılı bir halde karşısında dikilmiş duran bana bakıyor ve sonra düğme burnunu kırıştırıp, ‘'Asla böyle boktan aksesuarlar takmamalısın” diyor Babette.</p>
<p class="calibre1">Kuşkusuz, o beni hâlâ fazlasıyla bir Ally Sheedy mamülü, Oruspu Kızı Orospu’nun tekine dönüştürmeyi istiyor.</p>
<p class="calibre1">İleriye doğru bir adım atıp, “Bana bir kıyak yapar mısın?” diyorum.</p>
<p class="calibre1">Etrafımızı saran çokluk düşünceli bir sessizlik içinde beklerken, kan bulaşmış şort eteğimin arka cebinden katlı, poligraf sı-navsonucunu çıkarıyorum. Gayevliliği, kök hücre araştırmaları ve kadın hakları konusundaki görüşlerimle ilgili gizli raporu, sınavımın final notları verilmiş versiyonunu Babette'in eline tutuşturuyorum ve soruyorum: “Geçmiş miyim; ya da ne olmuş?”</p>
<p class="calibre1">Ve Babette beyaz ojeli, kısa kesilmiş manikürlü tırnaklarıyla sınav sonuçlarını ambalaj kâğıdından zarfın içinden çıkarıyor ve okumaya başlıyor.</p>
<p class="calibre1"><span class="calibre2">Orada mısın, Şeytan? Benim ben, Madison. Annem her zaman, “Madison, sen bir kaygı yumağısın” der. Anlamı ise şudur: Beni her şey endişelendirir. Ama HER ŞEY. Şimdi de merak ediyorum, acaba kazandım mı? İktidarı ele geçirmem çok kolay olmuş gibi görünüyor. Benim hayatımda, annemle babamın hayatlarında, ödüller o kadar küçük mücadeleler sonucunda geliyordu ki!.. Dubai, Singapur ve Brentwood’taki evler mesela. Öteki dünyada hayat sürüyor; anlayacağınız, bu bildiğimiz ölüm değil. Bu işte bir bit yeniği var ama tam olarak ne olduğunu ben de bilmiyorum.</span></p>
<p class="calibre1">Giden, gayet havalı ve feleğin çemberinden geçmiş tavırlarıyla o çok bilmiş Maddy Spencer’dı. Şirinlik abidesi kızın yok oluşu ilan edildi artık. Doğru, bir kere daha telepazarlama</p>
<p class="calibre1">merkezindeki kumanda panelimin başına oturuyorum; ama mikrofonlu kulaklığını, inci süslemeli Medid tacına yer açmak için başımın tepesinde yan yatmış olarak duruyor ve hayata bakışım, iyi ya da kötü, sonsuza kadar değişmiş durumda.</p>
<p class="calibre1">Kronik hasta olduğum kandırmacası yerine, diplomatik olarak ve tehdit etmeksizin, öteki dünyanın sunduğu bütün olanakları benimseyen Hades’in yaşanabilirliği -“ölünebilir-lik” diye bir sözcük var mıydı?- konusundaki güvenle, yeni ben bugünün işini yarına bırakanlara, ölümünü erteleyen aylaklara bozuk atıyor. Eğitmek ve ikna etmek yerine, saldırgan yeni ben, telefon konuşmasında beni meşgul etme talihsizliğine uğramış ölümlüye nutuk çekiyor. Evet, on üç yaşındayım ve ölüyüm ve Cehennemde çocuk işçiyim... ama en azından durumumdan ötürü sızlanmıyor ve ağlamıyorum. Buna karşın, konuştuğum insanlar iflah olmaz bir biçimde kendi zenginliklerine, başarılarına, evlerine, sevdiklerine ve fiziksel bedenlerine takılıp kalmış durumda. Dolayısıyla aptalca <span class="calibre2">korkularına</span> da. Beyin tümörü ve böbrek yetmezliği dördüncü evrede olan bu kusurlu yabancılar, bütün hayatlarını kendilerini mükemmel-leştirmeye, kimliklerinin her ayrıntısı üzerinde çalışmaya ve ince ayarlar yapmaya adamışlar ama şimdi bütün bu çabalar boşa gitmek üzere. Bütün samimiyetimle söylüyorum; bu tipler beni gıcık ediyor!</p>
<p class="calibre1">Önceki Madison Spencer korkudan titreyen ellerini tutup onları sakinleştirmeye ve teskin etmeye özen gösterirdi. Ama şimdi, olduğum ben, onlara istedikleri kadar ağlamalarını, boktan gözyaşlarını sular seller gibi akıtmalarını ve hemen ardından da zıbarıp ölmelerini söylüyor.</p>
<p class="calibre1">Arada bir, benim kirli kalabalığımın, Gilles de Rais, Hitler ya da idi Aminden miras kalan ordularımın bir bölüğü ya da bir taburu yoluma çıkıp, benim adıma yerine getirecekleri büyük çaplı bir iş için görev bölümü yapmamı istiyor benden.</p>
<p class="calibre1">Çoğunlukla da, Cehenneme yönlendirdiğim insanlar saygılarını sunmak için durduruyorlar beni. Cenaze merasimi için sürülen karanfil ve formaldehit kokusunu Üzerlerinde hâlâ taşıyan yeni gelmiş ölüler, bu göçmen faniler, ancak bir aceminin yapmış olabileceği ve ancak bir cesedin tahammül edebileceği türden, yüzlerine sıvanmış kozmetikler ve aşın gösterişli saç modelleriyle çıkıyorlar karşıma. Bu yeni gelenlerin hepsi berbat ölüm deneyimleri hakkında konuşmak zorunda oldukları hissine kapılıyor ve ben de içlerini boşaltmalarına izin veriyorum genellikle, bırakıyorum konuşsunlar. Çok nadir olarak da onları, sayısız konuşma terapisi oturumlarından birine yönlendiriyorum. Yeni bir girişim başlattım; aynı dertten mustarip insanlarla birlikte on iki adımda umutkoliklikten kurtulma gibi klişe bir şey işte. Ama diyebilirim ki, yüksek aşama kaydetme oranımıza karşılık aynı yanlışa düşme oranı, Dante Alighieri’yi gururlandıracak kadar düşük. Genellikle kaybedilen lüksler, intikam alınamamış yaşayan düşmanlar, telafi edilememiş yanlışlar, yanı sıra sinsice, geçmişteki ödüllerden ve başarılardan ötürü caka satmakla geçen birkaç haftalık şikâyet ve kendi yasını tutma döneminin ardından, çoğu insan payına düşen neyse onu alıyor ve ebedi varoluşuyla ilerlemeye karar veriyor. Yöntemim kaba görünebilir ama benim ölü arkadaşlarım toz toprak içindeki kafeslerinde yeni gerçekliklerine lanetler okuyarak yüzyıllar boyu aylaklık eden insanlardan değil. Benim buraya yönlendirdiğim ölüler takdire şayan bir uyumlulukve üretkenlik gösteriyor. Bunların arasında, Montana, Missoula’dan, geçen hafta bir otomobil kazasında çarpmaya bağlı travma sonucu ölen Richard Volk’u sayabiliriz mesela; bu hafta, kaçınılmaz olarak burada son bulan, atık sigara izmaritlerini toplama kampanyasında, Cengiz Handan kalma birliklerin başında o vardı. Bir diğer örnek, iki hafta önce Florida, Jacksonvillede hemofiliye yenik düşen Ha-zel Kunzeler. Şu anda eski Roma lejyonlarının komutasını üstlenmiş, benim verdiğim bir görevi, Sakin Safra Gölü’nün işgal ettiği alanda “bir milyar yabangülü açsın” kampanyasını yürütme görevini yerine getiriyor. Hiç kuşku yok ki bu açıkça bir angarya... dava edin beni öyleyse... ama bu türden çabalar herkesi çok, çok uzun süre meşgul ediyor ve küçük bir başarı emaresi bile öteki dünyanın atmosferini tamamen değiştiriyor. Bunun en önemli tarafı ise, bu tür görevlendirmeler muhtemel müritlerin kafasını meşgul ederken benim de kendi projelerime odaklanmamı sağlıyor.</p>
<p class="calibre1">Evet, yanlış anlaşılan bir seks oyununda boğulmuş bir çocuk olabilirim ama bana göre çoğu zaman bardağın yarısı doludur. İyimserliğime rağmen, Goran’dan bir işaret yok henüz; ama diğer yandan, öteki dünyayı umutsuz, yalnız bir avcı misali durmadan onu arayarak kendime zehir etmeye de niyetim yok.</p>
<p class="calibre1">Görüş açım sınırları dahilinde bir yerde, benim kurtarma poligraf sınav sonuç kâğıdımı kesilmiş beyaz tırnaklarının arasına sıkıştırmış, bana doğru yaklaşan Babette’i görüyorum.</p>
<p class="calibre1">Bu arada telefondayım ve Teksas, Austinden, ölmekte olan orta yaşlı bir kadına, “Eski Reno tarzı boşanmaları bilir misin?” diye soruyorum. Yirmi otuz yıl önce, sadece altı hafta, yani kısa bir tatil denebilecek bir süre zarfında, Nevadada resmi olarak ikamet ederseniz, tek taraflı olarak bir evliliği sonlandırma hakkına sahip oluyordunuz, diye açıklıyorum. Aynı şekilde, Oregona kalkan ilk uçağı yakalamasını, orada yardım alarak intihar etmenin serbest olduğunu söylüyorum ona. Hatta gidiş dönüş bileti almak zorunda da olmadığını ve gelecek hafta sonu ölü biri olabileceğini. “Kendine Portland merkezde lüks bir otelde bir oda tut” diyorum kadına, “masaj iste ve oda servisine aşırı dozda fenobarbital siparişi ver. <span class="calibre2">Bu kadar kolay.</span> Gerçek bir ziyafet çek kendine...”</p>
<p class="calibre1">Burada oturmuş, telefonda konuşuyorum ve parmaklarımı çaprazlayıp, bütün bunların doğru olduğuna yemin ediyorum. Şerefim üzerine! Yeryüzünde olsa benim işyerim diyebileceğim çalışma masamın üstü, çeşitli öldürücü silahlar, vücut parçaları ve emperyal gücün sembollerinden oluşan iktidar hatıralarımla dolup taşıyor. Mantar panoma iğneyle tutturulmuş Hitler’in bıyığı dürüstlük çağrıştırmıyor.</p>
<p class="calibre1">Yan çaprazımdan bana doğru ilerleyen Babette daha da yakınıma geliyor ve kaçınılmaz sınav sonuçlarımı tutuyor elinde.</p>
<p class="calibre1">Telefonda, ölmekte olan bu Teksas’lıya sicil kaydının önümde açık olduğunu ve bu kayda göre, büyük bir ihtimalle Cehenneme şöyle bir uğrayıp geçeceğini çünkü zina yaptığında yaşının henüz yirmi üç olduğunu anlatıyorum. Kocasıyla evleneli daha iki hafta olmasına rağmen yerel bir postacıyla cinsel ilişkiye girmiş, hem de adam sırf eski bir arkadaşını anımsattı diye. Bu itirafın üzerine kadının soluğu kesiliyor. Öksürükten boğulacak gibi olan kadın güçlükle, “Bunu nereden biliyorsunuz?” diye soruyor.</p>
<p class="calibre1">Ayrıca, göründüğü kadarıyla, otomobil kornasına aşırı yüklenmiş, üst üste basmış kornaya hayat boyu. İlahi yasaya göre, diye açıklıyorum, her fani bütün hayatı boyunca beş yüz kere kornaya basma hakkına sahip. Bu sayının üzerindeki tek bir korna bile, koşullara bakılmaksızın, otomatik olarak Cehenneme mahkûmiyet anlamına geliyor. Söylemeye gerek yok sanırım, bütün taksi şoförleri Cehennemlik. Benzer bir affedilmez suç da yere sigara izmariti atmak. İlk yüz izmarite izin var; ama bu sayının üzerinde tek bir sigara izmariti bile af umudu olmaksızın ebedi lanetle sonuçlanıyor. Göründüğü kadarıyla, kadın bu kanun maddesini de çiğnemiş. Bunların hepsine, nokta vuruşlu yazıcıdan alınan ve okunaklı olmayan, kişisel sicil kaydı çıktısında ayrıntılıyla yer verilmiş.</p>
<p class="calibre1">Bu arada Babette dibime kadar gelmiş, dikiliyor. Gözünü uzun zaman önce durmuş Swatch saatine dikmiş, sahte Blah-nik’inin topuğunu yere vuruyor.</p>
<p class="calibre1">Bir süre hiçbir tepki vermeden bekledikten sonra, işaret-parmağımı havaya kaldırıp, dudak hareketleriyle <span class="calibre2">bekle</span> derken ona, telefondaki Teksas’lı kadına, yeryüzünde kendisine kalan bu kısa zamanda Cennet’te bir yer kazanabilmek için yapabileceği hiçbir şey olmadığını söylüyorum. Sevdiklerini düşünme-s!m, bencillik edip tüm ilgiyi üzerine toplamaktan vazgeçmesini ve sevdiği insanların kendi değerli, kısa, karmaşık yaşamlarına geri dönmelerine izin vermesi gerektiğini anlatıyorum ona. Ve elbette sevdiklerini otomobil kornalarına olur olmaz basmamaları ve yerlere sigara izmariti atmamaları konusunda uyarabileceğini ama fazla gecikmemesi gerektiğini de ekliyorum.</p>
<p class="calibre1">Kadına, “Zaten ölüsün” diyorum. Parmağımı kontrol paneli üzerinde tutuyorum. “Bekle, lütfen...” dedip düğmeye basıyorum. Oturduğum yerde Babettee dönüyorum, kaşlarım beklentiyle yay gibi gergin. Yüzüm tamamen suskun, yalvarıyor: <span class="calibre2">Lütfen.</span></p>
<p class="calibre1">Babette belgeyi bana doğru tutuyor. Kesik tırnaklarından birini, uzun bir sütunun en alt satırındaki, belli belirsiz nokta vuruşlu sayıların üzerine vuruyor ve “Bütün sabit suç listene bakarak...” diyor. “Bu sayı, şuradaki:’ Dosyayı elime tutuşturan Babette, “Temyize başvurmalısın” diyor ve der demez yıpranmış yüksek topuklarından biri üzerinde dönüp uzaklaşmaya başlıyor.</p>
<p class="calibre1">Benim en son Cehennem kaydını yaptığım, korna çalan, yere izmarit atan ve Teksas’ta yavaş yavaş ölmekte olan kadının hattı hâlâ yanıp sönüyor; hatta bekliyor kadın.</p>
<p class="calibre1">Babette’in arkasından bağırıyorum; temyiz de ne demek oluyor diye soruyorum.</p>
<p class="calibre1">Arkasına bakmadan, dört... beş... altı çalışma masası uzaktan, yürümeye devam ederek, “Burada bile olmaman gerekiyor...’ ’ diyor Babette.</p>
<p class="calibre1">Babette, daha da uzaktan, “Resmi bir karışıklık olmuş” diye bağırıyor. Herkesin duyabileceği kadar yüksek bir sesle, “Rakamları kendin de bir kontrol et” diyor. “Çünkü şu an senin Cennet’te olman gerekiyor:’</p>
<p class="calibre1">Her iki yandaki, sonu gelmez telepazarlama masalarından, yüzler dönüp bana bakıyor. Bekleşen paralı askerler kalabalığı ve daha tekneden yeni inmiş acemi Cehennem misafirleri duyduklarına inanamamış ve akılları karışmış bir halde bekliyor öylece. Sonra biri, küçük bir grubun arasından sıyrılıp bir adım ileriye çıkıyor; bu, ne aşağılık bir kan içici korsan ne de en iyi cenaze elbisesini üzerine geçirmiş yaşlı bir kadın. Hayır, bu yabancı yaklaşık olarak benimle aynı boyda. Makul bir tahminle, yaşının on üç olduğu söylenebilir. Bu yabancı daha önceki Madison’ın; saf, iyi huylu, gelecekteki tozlu ortam düşünülerek dikkatle seçilmiş, yünlü kıyafet ve bir çift rahat ayakkabı giyen Madison’ın yerine geçebilir neredeyse. Şu andaki bendenizin aksine, bu küçük yabancının elindeve yüzünde kurumuş zebani kanı yok; saçları iyice taranmış ve dikkatlice yapılmış. Cicili bicili pembe tırnakları olan incecik elini uzatan bu kız, “Madison Spencer?” diyor. Gözleri benim sakin, sabit bakan gözlerimle buluşurken, çelik tel takılmış inci gibi dişlerini göstererek, “Sen kazandın...” diyor.</p>
<p class="calibre1">Bunu söyler söylemez, kızın narin elleri önce yün eteğinin, sonra da uzun kollu süveterinin ceplerine dalıyor ve bir sürü şeker çıkarıyor. Yedi, sekiz, dokuz paket şeker. On büyük boy Milky Way. Benim en iyi arkadaşım... <span class="calibre2">benim gelmiş geçmiş en iyi arkadaşım, Emily...</span> bu ölü kız, bu tatlı çikolatalı ödülleri veriyor bana.</p>
<p class="calibre1"><span class="calibre2">Orada mısın, Şeytan? Benim ben, Madison. Ne sefilce bir ikiyüzlülük bu, diyebilirsin; ama burada kalmayı canı gönülden istemek dışında, Cehennem'denkaçmak için bir şans verilmedi daha önce bana. Çok az aile vardır hapishanedeki kadar yakın ilişkiler kursun. Çok az evlilik, suçlular ile onlara adalet dağıtmaya çalışanlar arasındaki evlilikler kadar dayanıklıdır. Zodiac Katili’nin bu kadar acımasızca polislerle oynaşmasında şaşılacak bir şey yok. Ya da Karındeşen Jack’in sahte mektuplar yazarak detektiflere kur yapmasında veyem atmasında... Hepimiz izlenmeyi isteriz. Hepimiz arzulanmayı arzu ederiz. Şu noktada, Durban'daki, Londra'daki, Manila'daki, kısacayeryüzündeki evlerimin hiçbirindegeçirmediğim kadar zamanı Cehennemdegeçirdim ben. Sadece duygusal bir karmaşa içinde olsam iyi; buradan ayrılma düşüncesiperişanediyor beni.</span></p>
<p class="calibre1">Kana susamış ordu birliklerinden bir kısmını hem meşgul etmek hem de başımdan def etmek için, onlara Cehennemin bütün zararlı yarasalarını tutup, kızılkuş ve ma-vikuş havasıyla ortalıkta uçuşsunlar diye kırmızı ve maviye boyamalarını emrediyorum. Daha önce Pol Pot ve Madam Defarge’ın emrinde çalışmış becerikli canileri renkli kâğıt ve yaldızlardan parlak kelebek kanatları yapmaya ve sonra bunları bizim şu her yerde eksik olmayan karasineklerin gerçek kanatları üzerine yapıştırmaya seferber ediyorum. Bu yalnızca normalde karamsar olan öteki dünyanın atmosferini renklendirmekle kalmıyor, aynı zamanda Moğol sürüleri, Nazi yıldırım orduları ve Mısır savaş arabalarının kaçınılmaz görünen çarpışmasını da engelliyor. En önemlisi, bu orduları meşgul ediyor ve bana da Emily’ye etrafı gezdirme, Milky Ways’leri yeme ve çocuklarla tartışma fırsatı veriyor.</p>
<p class="calibre1">Muhabbetle geçirdiğimiz boş zamanlarda, manzarayı güzelleştirme imkânlarından bahsediyor; şuraya kızılcıkağaçları, oraya parıldayan bir havuz, belki renkli papağanların yuvası olacak bir kuşhane yapılması üzerine düşüncelerimi sıralıyorum ve Emily yanında taşıdığı not defterine tek tek kaydediyor söylediklerimi.</p>
<p class="calibre1">Daha yeni ölmüş, potansiyel olarak düşkün kalabalıkları, benim ölürken kayda geçirip Cehenneme getirdiklerimi. .. bütün bu ahaliyi çeşitli tamir ve tadilat projelerine yerleştiriyorum. Gerçekten de, kaynayan kan nehirleri üzerine inşa edilmesi emri verdiğim bütün o barajları düşünecek olursak, öteki dünyanın Franklin Roosevelt’i olarak anılmazsam haksızlık olur. Diğer çalışma gruplarına kanallar kazmalarını ve hastalıklı sıvı insan atıklarından geniş bataklıkları kurutmalarını emrettim; sayemde Cehennem Ter Bataklığı artık mevcut değil. Hayat boyu, teorik ve pratik olarak inşaat mühendisliği yapmış kayıp ruhları, mevcut becerilerini kullanmaları için onlara fırsat tanıyarak harekete geçirdim. Yarı pıhtılaşmış sümük dağ sıraları yerle bir olmuş durumda. Ve güle oynaya lanetlenmiş mahkûm işçilerin tamamı, krepon kâğıdından su zambağı tomurcukları yapıp, Bok Gölü üzerinde yüzdürmek-ten başka hiçbir şey yapmıyor.</p>
<p class="calibre1">Bütün bunların ötesinde görüyorum ki Cehennem, ertelenen sayısız bakım onarım projesinin doğal sonucu olarak, artık bir yakarak cezalandırma yeri değil. Açıkça söylemek gerekirse, Cehennem aşırı derecede bozulmaya terk edilmiş bir kenar mahalleden başka bir şey değilmiş. İçten içe yanan bütün yeraltı kömür madeni ateşlerini bütün yanan tekerlek atıklarıyla birleştirin ve hepsini bütün açık lağım ve zehirli atık çukurlarına atın... kaçınılmaz sonuç Cehennem olacaktır. Çevrelerini korumak için bir ölü parmak kaldırmayı bile ihmal eden ve sonra da kendi talihsizliklerine yanan bencil yurttaşların pek üstesinden gelemeyeceği bir durum söz konusu yani.</p>
<p class="calibre1">Böcekler Denizi’nin kıyıları boyunca dolaşarak ve bulunduğumuz konumu göz önüne alarak, Emily ve ben, bu kasvetli manzarada yavaş ama kesin ne gibi iyileştirmeler yapılabileceği üzerine konuşuyoruz. Ben, öncelik verilmesi gereken alanlara dikkat çekiyorum: bulanık akan Kaynar Salya Nehri. .. Etrafında akbabalar dolanan Hitler ve onun uzak şurekasının adı belirsiz bir yere sürgüne gönderilmesi gibi. İnsanların başını belâya sokan, göründüğü kadarıyla keyfi kuralları anlatıyorum: Örneğin, yaşayan her bir kişinin en fazla yedi yüz kere S harfli o sözcüğü kullanmasına izin veriliyor. Çoğu yaşayan kişinin, lanetlenmenin ne kadar kolay olacağı hakkında en ufak bir fikri bile yok; ama birisi 701 kere <span class="calibre2">siktir</span> demeye görsün, otomatik olarak cehennemi boyluyor. Benzer kurallar kişisel hijyen için de geçerli: Diyelim ki, bağırsaklarınızı ya da sidik kesenizi boşalttıktan sonra ellerinizi yıkamayı 855’inci kez ihmal ettiniz, hooop, Cehennemdesiniz. 300’üncü kez <span class="calibre2">zenci</span> sözcüğünü ya da <span class="calibre2">götveren</span> sözcüğünü kullandığınızda, ırkınız ya da cinsel tercihiniz ne olursa olsun, yeraltı dünyasına tekyönlü bir bilet almış oluyorsunuz.</p>
<p class="calibre1">Yürürken, Emily’ye ölülerin yaşayan insanlara nasıl mesaj gönderdiklerini anlatıyorum. Yaşayan insanlar nasıl birbirlerine çiçek ya da e-mail gönderiyorlarsa, aynı şekilde ölü bir kişi de yaşayan birine onu çıldırma noktasına getirecek bir mide ağrısı, kulak çınlaması ya da bir baş ağrısı gönderebilir.</p>
<p class="calibre1">Yan yana yürüyor ve boş gözlerle, leş gibi kokan, fokur fokur kaynayan manzaraya bakıyoruz. Emily kayıtsızca, hiçbir şey düşünmeden, “Hani şu kız var ya, Babette, onunla konuştum. Söylediğine göre bir erkek arkadaşın varmış...” diyor.</p>
<p class="calibre1">Olmadığı konusunda ısrar ediyorum.</p>
<p class="calibre1">“Adı. ..” diyor Emily, “Goran mı?”</p>
<p class="calibre1">Goran’ın erkek arkadaşım olmadığını söylüyorum ısrarla.</p>
<p class="calibre1">Gözlerini elindeki deftere yazıp çizdiği notlardan ayırmadan, Emily oğlanları özleyip özlemediğimi soruyor. Peki ya okul balosunu özlemiş miydim? Birisiyle buluşma, evlenme ve çocuk çoluğa karışma fırsatını?</p>
<p class="calibre1">Özellikle böyle beklentilerimin olmadığını söylüyorum. Eski yatılı okulumdan sinsi Rezil Kepaze Kızı Reziller takımı, bana Fransız Öpücüğü Oyunu’nu öğreten alçak üçlü, bir keresinde bana güya insan üremesi hakkında ders vermişti. Bana söylediklerine göre, erkeklerin kızları böylesine umutsuzca öpmek istemelerinin nedeni, her öpücük eyleminin oğlanların aletini biraz daha büyütüyor olmasıymış. Bir oğlan ne kadar çok kız öperse, sonunda o kadar büyük bir alete sahip oluyormuş ve en büyüğüne sahip oğlanlara en iyi ücretli, en yüksek mevkideki işler veriliyormuş. Gerçekten, her şey gayet basit görünüyor. Oğlanlar hayatlarını en uzun genital organı oluşturmaya, ayıp şeyler büyütmeye adıyorlar; böylelikle sonunda onu, talihsiz bir kızın içine sokup sapladıklarında, büyütülmüş alet kırılıyor. .. evet, etten alet sertleşmiştir ve dolayısıyla çatlayıp dağılıyor... ve kırılan parça kızın kukusunu mesken ediniyor. Bu doğal olay susuz çöllerde yaşayan yılanların, kıvrılan kuyruklarını gönüllü olarak terk etmelerini andırıyor daha çok. Herhangi bir miktar, ucundan azıcık ya da neredeyse tamamı, kızın içini kelimenin gerçek anlamında ısırıp koparıyor ve kız onu tam olarak içinden atamıyor.</p>
<p class="calibre1">Emily gözlerini dikmiş bana bakıyor. Yüzü allak bullak olmuş; hatta Sakin Safra Gölü ya da Büyük Atık Sperm Okyanusu’nu ilk defa gördüğü zamankinden bile şaşkın. Not defteri elinde, öylece kalakalmış zavallı.</p>
<p class="calibre1">Onu aydınlatmaya devam ediyorum: Kırık aletin içeride gömülü kalan kısmı büyüyüp daha sonra bebek oluyor. Alet içeride eğer ikiye ya da üçe parçalanırsa, her bir parça evrilip ikiz ya da üçüz bebeğe dönüşüyor. Bütün bu olgusal bilgiler çok meşru bir kaynaktan geliyor, diye temin ediyorum Emily’yi. Eğer İsviçre'deki yatılı okulda okuyan herkes oğlanların her şeyini biliyorsa, bunu bu Matmazel Cici Biciniklere borçludur.</p>
<p class="calibre1">“Benim gibi hayatın gerçeklerini biliyorsan” diyorum Emily’ye, “hayır, kesinlikle bir erkek arkadaşın olsun istemez-<span class="calibre9">sİ </span>n.”</p>
<p class="calibre1">Birlikte yürüyüşümüzü sürdürüyoruz sessizce. Sıraya dizdiğim fetişlerim ve güç nesnelerim belimdeki kuşakta sallanıyor ve birbirine çarpıyor biz yürürken. Arada bir, şuraya ya da buraya bir sevimli kuş banyosu yapılmasını öneriyorum. Ya da etrafı kırmızı ve beyaz petunyalarla süslenmiş bir güneş saati. Sonunda, uzun sessizliğimize son vermek için, hayatta olmakla ilgili en çok neyi özlediğini soruyorum.</p>
<p class="calibre1">“Annemi” diyor Emily. İyi geceler öpücüklerini, diyor. Doğum günü pastasını. Uçurtmaları.</p>
<p class="calibre1">Etrafımızda savrulan ve kıvrılan siyah dumanları biraz olsun önleyebilecek, tıkırdayan rüzgârgülleri önerisinde bulunuyorum.</p>
<p class="calibre1">Emily bu fikrimi kâğıda aktarmıyor, defter elde bekliyor. “Ve okul sonrası yaz tatillerini. ..” diyor, “ve salıncakta sallanmayı özlüyorum/’</p>
<p class="calibre1">İleride, yürüyerek bize doğru gelen birinin silueti beliriyor. Bu bir oğlan çocuğu; dumanların arasına giriyor, sonra çıkıyor. Bir süre beliriyor, bir süre siliniyor. Görünüyor ve gizleniyor.</p>
<p class="calibre1">Yürüyüşleri özlediğini söylüyor Emily. Hayvanat bahçelerini. Havai fişekleri.</p>
<p class="calibre1">Karşıdan gelen siluet, oğlan çocuğu, yaklaşıyor, göğsüne bastırdığı bir çeşit yastık tutuyor elinde. Çapkın bakışlı, kaşları çatık, dudakları kıvrılıp küçümseyici bir ifade takınmış. Taşıdığı yastık açık turuncu; hem yumuşak hem de dolgun gösterecek bir kumaştan yapılmış. Oğlan cart pembe bir paraşütçü tulumu geçirmiş sırtına; göğsünün bir yanma, boydan boya, bol rakamlı bir numara iliştirilmiş.</p>
<p class="calibre1">“Lunapark trenlerini özledim” diyor Emily. “Ve kuşları... gerçek kuşları, yani. Kırmızıya boyalı yarasaları değil:’</p>
<p class="calibre1">Oğlan şimdi yolumuzu kapatıyor. Bu oğlan, Goran.</p>
<p class="calibre1">Emily’ye baş selamı veriyor ve bana bakıp konuşuyor. “Seni boğup öldürdüğüm için üzgünüm, özür dilerim” diyor Goran, o vampir aksanıyla ve turuncu yastığı bana uzatıyor. “Şimdi, senin de gördüğün gibi, ben de ölüyüm” diyor Goran, yastığı kollarıma bırakırken. “Bunu senin için buldum” diyor.</p>
<p class="calibre1">Yastık ılık bir his veriyor. Mırıldıyor belli belirsiz nabız atışlarıyla. Açık turuncu, yumuşak şey bana bakıyor parlayan yeşil gözlerle, tamamen canlı ve hırıldıyor, kan bulaşmış süveterimi yuva yapıyor kendine. Bir pençe atıyor; küçücük parmakları Caligula’nın taşaklarını dövüyor.</p>
<p class="calibre1">Artık ölü olmadığı gibi, lüks bir otelin su tesisatına sıkışmış da değil. Artık o bir yastık da değil; o benim yavru kedim. Canlı. Tiger Stripe o.</p>
<p class="calibre1"><span class="calibre2">Orada mısın Şeytan? Benim ben, Madison. Yavru kedime kavuştum. Erkek arkadaşıma da. En iyi arkadaşım da benimle. Hayatta olduğum zamankinden bile daha çok ölüye sahibim. Annemle babam hariç.</span></p>
<p class="calibre1">Goran’la daha ancak barış sağlamıştık ki yeni bir kriz patlak verdi.</p>
<p class="calibre1">Daha ancak yumuşak, sıcak, sevimli bir top gibi sevgili yavrumu kucağıma almıştım ki duygusal dengem bir kere daha altüst oldu. Goran’i beni öldürmediği konusunda temin ettim. Evet, bir anlamda, o kazara Madison Spencer olarak bilinen kişiyi öldürdü; o benim fiziksel tezahürümü ebediyen yok etti ama Goran... bu beni öldürmedi. Ben varoluşumu sürdürüyo-</p>
<p class="calibre1">rum. Dahası, onun eylemleri benim kendi hatalı Fransız öpücüğü kavrayışım yüzünden gerçekleşti. O otel süitinde olup bitenler saçma sapan bir yanlışlıklar komedisinden başka bir şey değildi.</p>
<p class="calibre1">Tiger Stripe’ı şükranla kucağıma aldıktan sonra Goran’ı Emily’ye takdim ediyorum. Üçümüz, yeniden üstlendiğim te-lepazarlama görevim gereği ayrılmak zorunda kalana kadar yürüyüşümüzü sürdürüyoruz. Sevgili yavrucak kucağımda kıvrılmış mışıl mışıl uyurken ve mutlulukla mırıldanırken, mikrofonlu kulaklığımı güzelce kafama oturtmuş, merkezi bilgisayarın beni bağladığı hane halkıyla ve soluk alıp veren canlı insanlarla, akşam yemeğinin başlamak üzere olduğu zaman diliminde, alan araştırmalarına başlıyorum.</p>
<p class="calibre1">Bu konutların birinden, bildik bir alan koduyla Kaliforniya’dan bir yerden, bir adamın sesi yanıt veriyor telefona: “Alo?”</p>
<p class="calibre1">“Alo, merhaba, efendim” diyorum, her ifademi ve yanıtımı dikte eden kurallar dizisini izleyerek. Kucağımda yatan kediyi okşayarak, “Çeşitli markalarda yapışkan bantlarla ilgili tüketici alışkanlıkları üzerine önemli bir araştırma için birkaç dakikanızı alabilir miyim acaba?” diye soruyorum.</p>
<p class="calibre1">Yapışkan bant olmasa, konu yine onun gibi çok sıradan başka bir şey olacaktı; örneğin, fısfıslı mobilya cilası, diş macunu ya da raptiye.</p>
<p class="calibre1">Arka planda, adamın sesinin neredeyse kaybolduğu bir uzaklıkta, bir kadının sesi duyuluyor: “Antonio? Hasta mısın?”</p>
<p class="calibre1">Kadının sesi, tıpkı telefon numarası gibi, garip bir biçimde tanıdık geliyor.</p>
<p class="calibre1">Tiger Stripe’ı okşamayı sürdürürken, “Yalnızca birkaç dakikanızı alacak...” diyorum.</p>
<p class="calibre1">Kısa bir sessizlik oluyor.</p>
<p class="calibre1">“Alo?” diyorum. “Bayım, orda mısınız?”</p>
<p class="calibre1">Başka bir kısa sessizlik anı yaşanıyor, sonra derin bir iç geçirme sesi, hatta bir hıçkırık duyuluyor. Ve adam, “Maddy, sen misin?” diye soruyor.</p>
<p class="calibre1">Telefon numarasını yeniden kontrol ediyorum; on dijital sayı beliriyor küçük bilgisayar ekranımda: Bu numarayı biliyorum ben.</p>
<p class="calibre1">Kulaklığımda adamın sesi duyuluyor: “Ah, bebeğim... sen misin?”</p>
<p class="calibre1">Arka plandan kadının sesi geliyor: “Yatak odasındaki paraleli alıyorum ben.”</p>
<p class="calibre1">Telefon numarası, listemizde kayıtlı olmayan, Brentwood’tan bir eve ait. Tamamen tesadüf eseri, otomatik arama cihazı beni aileme bağlamış. Bu kadın ve bu erkek eski beatnik, eski hippi, eski rasta, eski anarşist... benim eski ailem onlar. Bir klik sesi geliyor, biri başka bir ahizeyi kaldırıyor ve annemin sesi duyuluyor: “Canım?" Bir yanıt beklemeden ağlamaya, yalvarmaya başlıyor: “Lütfen, ah, tatlım benim, lütfen bize bir şeyler söyle...”</p>
<p class="calibre1">Hemen yanı başımda, üstün zekâ Leonard masasına oturmuş, Yeni Delhi’den, yaşayan bir rakibine karşı satranç hamleleri yapıyor. Öbür taraftaki Patterson yaşayan bir futbol fanatiğiyle, takımların ve takım kaptanlarının performanslarını takip ediyor, bir fantezi dağılım şemasındaki boş alanlara istatistik sonuçlarını kaydederek, plan yapıyor. Cehennem’de işler ufkun her iki tarafına da yayılmış, tüm hızıyla devam ediyor. Başka bir yerde, öteki dünya her zamanki gibi sürüyor ama benim kulaklığımda annemin sesi yalvarıyor: “Lütfen, Maddy... Babana ve bana söyle, lütfen, seni bulmak için nereye gelelim?”</p>
<p class="calibre1">Burnunu çekiyor, sesi boğuluyor ve nefesi adeta kulaklığımda patlıyor; babam ise hıçkırarak ağlıyor: “Lütfen, bebeğim, lütfen kapatma...” Hıçkırarak, “Ah, Maddy, seni o serseri pislikle yalnız bıraktığımız için o kadar üzgünüz ki” diyor. “O...” diyor annem dişlerinin arasından, “o bir... katil!”</p>
<p class="calibre1">Tahminim, Goran’ı kastediyorlar.</p>
<p class="calibre1">Ve evet, zebanilerin hakkından geldim. Tiranları tahtlarından indirdim ve onların muzaffer ordularının komutasını elime aldım. On üç yaşımdayım ve ölmekte olan binlerce insanı görece küçük bir sarsıntıyla bir sonraki hayatlarına yönlendirdim. Daha liseyi bile bitirmedim ama Cehennemin bütün doğasını elden geçiriyorum, planlı ve bütçeli olarak hem de. <span class="calibre2">Gıyabında, çokdeğerlilik</span> ve <span class="calibre2">sevkiyat</span> gibi sözcükleri hiç sektirmeden büyük bir ustalıkla telaffuz edebilirim; ama bütünüyle savunmasız bir şekilde annemle babamın ağlama sesine yakalanıyorum. Yalan söylememe yardımcı olsun diye, Hitler’in kuru bıyık artığına dokunuyorum. Soğukkanlı olabileyim diye, yanan gözlerimdeki, zaten birikmiş olan gözyaşlarımı boşaltıyorum; Medid tacına başvuruyorum. Telefonun diğer ucunda ağlayan annemle babama sakin olmalarını söylüyorum. Doğru, diyerek onları temin ediyorum: Ben ölüyüm. Çocuk katili Gilles de Rais’nin buz gibi sesiyle, aileme kırılgan ölümlü hayatımı geride bıraktığımı ve artık ebediyette ikamet ettiğimi anlatıyorum.</p>
<p class="calibre1">Bu noktada, ağlamaları kesiliyor. Sakinleşmiş, boğuk bir fısıltıyla, babam, “Maddy’’ diyor. Daha çok gıpta eden bir ses tonuyla, “Buda’yla birlikte mi kalıyorsun?" diye soruyor.</p>
<p class="calibre1">Seri katil Haydut Behram’ın yalancı ses tonuyla, annemle babama, ahlaki görecilik, yeniden çevrime sokma, seküler hümanizm, organik gıda ve genişleyen Gaia bilinçliliği hakkında bana öğrettikleri her şeyin... ama her şeyin tamamen doğru çıktığını anlatıyorum.</p>
<p class="calibre1">Neşeli, tiz bir çığlık sesiyle karışık bir kahkaha çıkıyor annemin ağzından. Tam bir rahatlama, bir oh çekme bu.</p>
<p class="calibre1">Ve evet, onları temin ederim ki, on üç yaşındayım, hâlâ onların biricik bebeğiyim ve ölüyüm... bundan sonra daimi olarak rahat, huzurlu Cennet’te ikamet edeceğim.</p>
<p class="calibre1"><span class="calibre2">Orada mısın, Şeytan? Benim ben, Madison. Ben ve ölü ekibim, yaşayanlarla birlikte takılabileceğimiz küçük bir hac yolculuğu planlıyoruz. Niyetimiz biraz da yeryüzündeki şekerleme zenginliğini talan etmek.</span></p>
<p class="calibre1">Leonard, üzerinde beyaz, turuncu ve sarı renk çizgiler olan kıtır şeker drajelerinin peşine düşüyor. Patterson, daha çok Tootsie Rolls olarak bilinen karamelli çikolatalar için deli oluyor. Archer, Bit-O-Honey olarak pazarlanan, fıstıklı şekerlemelere dayanamıyor. Babette’e gelince, onunki naneli Certs.</p>
<p class="calibre1">Leonard’ın söylediğine göre, Cehennem’in ölüleri kurala uygun olarak yeryüzündeki canlıları ancak Cadılar Bayramı’nda</p>
<p class="calibre1">ziyaret edebiliyor. Akşamın alacakaranlığından gece yarısına kadar, lanetliler... tümden görünür bir şekilde... yaşayanlar arasında yürüyebiliyor. Eğlence gece yarısıyla birlikte sona eriyor ve Sinderella’da olduğu gibi, bu yat borusunu kaçırmak özel bir cezayı da beraberinde getiriyor. Babettee bakılırsa, geç kalan ruh bir yıl boyunca, ta gelecek Cadılar Bayramı akşamına kadar, yeryüzünde başıboş dolaşmaya mahkûm ediliyor. Ölü Swatch’unun eriyen plastiği yüzünden, Babette bir kere o kritik dakikayı kaçırmış ve on iki sıkıcı ay boyunca, kendileriyle kafayı bozmuş canlılar arasında, görünmez ve duyulmaz olarak, dolaşmaya mahkûm edilmiş.</p>
<p class="calibre1">Cadılar Bayramı yağma harekâtımız için, oturup birlikte kendimize kostümler dikiyor, yapıştırıyor ve kesiyoruz. Satranç şampiyonu, sivri zekâlı Leonard bir pantolonun paçalarını yandan yırtıyor ve sonra dişleriyle ısırarak saçaklanmasını sağlıyor. Yerden bir avuç kül ve toprak alan Leonard sonra bunları pantolonuna sürüyor. Eprimiş gömleğini çamura buluyor ve kara olsun diye kirli ayalarını yüzüne sürüyor.</p>
<p class="calibre1">Yaptıklarına bakıp, ona, trenlerin yük vagonlarındaki kaçak gezginler gibi mi yoksa bir serseri gibi mi görünmeye çalıştığını soruyorum.</p>
<p class="calibre1">Leonard başını hayır anlamında iki yana sallıyor.</p>
<p class="calibre1">“Zombi mi?” diye soruyorum.</p>
<p class="calibre1">Leonard başını sallayarak, “Hayır” diyor ve ekliyor: “Birinci Ptolemy’nin İskenderiyedeki büyük kütüphanesini yerle bir eden yangında ölmüş, on beş yaşında, köle bir yazmanım ben.” “Hah işte, bir sonraki tahminim tam da buydu” diyorum. Keskin kenarına nefesimle hoh yapıp mücevher kakmalı hançerimi parlatırken, Leonard’a neden özellikle bu kostümü seçtiğini soruyorum.</p>
<p class="calibre1">“O bir kostüm değil” diyor Patterson ve gülüyor. “O Leonard’ın ta kendisi. Onun ölüm biçimi ...”</p>
<p class="calibre1">Leonard çağdaş bir oğlan çocuğu gibi görünebilir ve davranabilir ama aslında o, MÖ 48 yılından beri ölü. Son derece sağlıklı, kan fışkıran güzel bir Amerikan suratı ve sırtında daima forması olan Patterson, bu açıklamayı, elindeki bronz miğferini parlatırken yapıyor. Futbol kaskını çıkarıp bronz miğferi geçiriyor kıvır kıvır saçlarının üzerine. “Ben, MS 490 yılında Perslerle yapılan savaşta öldürülen Atinalı bir piyadeyim” diyor.</p>
<p class="calibre1">Babette, elindeki bir tarakla, bileklerindeki kıpkırmızı kesiklerin açığa çıkmasına aldırmadan saçlarını tararken, “Vaf-tizci Yahya’nın ölmesini isteyen ve vahşi köpeklere parçalatılarak cezalandırılan büyük Prenses Salome’yim ben” diye açıklıyor.</p>
<p class="calibre1">Leonard, “Öyle olmasını arzuladığın...” diyor.</p>
<p class="calibre1">“Tamam” diye itiraf ediyor Babette, “1792öe giyotine gitmektense kendi hayatına son veren Marie Antoinette’in nedi-mesiyim ben...”</p>
<p class="calibre1">Patterson, “Yalancı” diyor.</p>
<p class="calibre1">Leonard ekliyor: “Ve sen Kleopatra da değilsin!”</p>
<p class="calibre1">“Tamam” diyor Babette, “İspanyol Engizisyonu’ydu... sanırım. Gülme... O kadar uzun zaman oldu ki gerçekten hatırlamıyorum.”</p>
<p class="calibre1">Cadılar Bayramı’nda, ölülere kostüm yalnızca dünyayı yeniden ziyaret etmek için değil, aynı zamanda bunu eski hayatlarında neyseler o halde gerçekleştirmeleri için de gerekli. Bu yüzden, Leonard bir kez daha bir antik çağ budalasına dönüşüyor. Patterson da Bronz Çağı’ndan bir İskoçyalıya. Babette... işkenceyle öldürülmüş bir cadıya ya da her neyse artık ona. Bu benim yeni bulduğum arkadaşların bazıları yüzlerce, binlerce yıldan beri ölü olduğundan, şurada oturup dikiş diktiğimiz, eşyalarımızı parlattığımız anlar son derece kırılgan, son derece değerli; kader anları onlar.</p>
<p class="calibre1">“Sakın unutmayın’’ diyor küçük Emily. Kenarlarını komadaki ya da kendinden geçmiş fanilerden topladığı küçük taşlarla süslediği, tül bir etek dikiyor. İğneyi batırırken, “Salak gibi ödül mü ceza mı diye soran, AIDS’li, Kanadalı bir kız değilim’’ diyor. “Ben bir peri olacağım.’</p>
<p class="calibre1">Gizliden gizliye, canlılar arasında dolanma düşüncesi ödümü patlatıyor. Öteki dünyaya intikalimden beri bunun benim ilk Cadılar Bayramı’m oluşu düşünülürse, kaç tane Matmazel Şıllıkgillerden Şıllık’in, kendi trajik sonumun ucuz bir parado-si olacak şekilde, boynuna dolanmış Hello Kitty kondomları ve oksijensiz kalmaktan onu maviye dönmüş gibi gösteren bir makyajla ortalıkta dolanacağı fikri karşısında titremeyip de ne yaparsın? Birkaç saat ortalıkta böyle dolandıktan sonra, insanların benimle sürekli alay etmesine katlanabilecek miyim? Emily gibi, halihazırdaki karakterlerden birinin kılığına girmeyi, cin, melek ya da hortlak olmayı düşünmüyor değilim. Bir diğer seçenek de benim gaddar askerlerimi yeryüzüne götürmek ve onlar çeşitli türden Bayan Oruspuçocuğugillerden Orospuları kovalayıp avlarken, altınrengi lüks bir otomobille tur atmak olabilir. Tiger Stripe’ı yanımda taşıyabilir ve kendimi bir tanıdığıyla gezintiye çıkmış bir cadı olarak takdim edebilirim.</p>
<p class="calibre1">Leonard, benim tereddüdü mü sezmiş olacak ki, “Sen iyi misin?” diye soruyor.</p>
<p class="calibre1">Yanıt olarak sadece omuz silkmekle yetiniyorum. Bu, annemle babama telefonda söylediğim onca yalanı hatırlayıp kendimi kötü hissetmeme engel olmuyor ama.</p>
<p class="calibre1">Cehennemi Cehennem gibi hissettiren tek şey, diye düşünüyorum, Cennet’teymişiz gibi hissettirmesi gerektiği yönündeki beklentimiz.</p>
<p class="calibre1">“Bu seni neşelendirir” diyor bir ses. Haberimiz bile olmadan gruba katılan Archer herhangi bir kostüm giymemiş, onun yerine kalın bir dosya taşıyor. Bir eliyle dosyayı tutarken, öbürüyle dosyanın içinden bir kâğıt çekip çıkarıyor. Kâğıdı herkesin görebileceği şekilde sallayan Archer, “Sadece bir kere yaşadığın da nerden çıkmış?” diyor.</p>
<p class="calibre1">Elindeki kâğıdın üzerine, büyük kırmızı harflerle tek bir sözcükten ibaret bir damga basılmış: ONAYLANMIŞTIR.</p>
<p class="calibre1"><span class="calibre2">Orada mısın Şeytan? Benim ben, Madison. Beni bağışla ama bir an için geçmişe sıçramam gerekiyor.</span></p>
<p class="calibre1"><span class="calibre2">Komik... Şeytandan bağışlama diliyorum.</span></p>
<p class="calibre1">Archer’ın elinde tutup salladığı dosya kâğıdı, benim temyiz</p>
<p class="calibre1">dilekçem. Babette’in poligraf kurtarma sınavımın sonuçlarına göre benim adıma yazdığı, falan filan nedenlerle durumumun yeniden gözden geçirilmesi talebinin yer aldığı dilekçe. Anlaşılan, ruhum gerçekten masum bulunmuş ve artık kimse o güçler, şimdi hatalarını düzeltiyorlar. Ama büyük ihtimalle, olup biten şeyin nedeni politik: Dünyadan buraya yönlendirip yeni kaydettiğim ruhlar ve topladığım ordularla</p>
<p class="calibre1">artan politik gücüm öyle bir tehdit oluşturuyor ki, zebaniler eğer iktidarlarını korumak anlamına gelecekse benim serbest bırakılmama ses çıkarmayacaklar. Bütün bunların gelip dayandığı gerçek ise şu: Artık Cehennemde kalmak zorunda değilim. Hatta ölü olmak zorunda bile değilim.</p>
<p class="calibre1">Dünyaya dönebilir, ailemle birlikte olabilir, payıma düşen hayatı sonuna kadar yaşayabilirim. Regl olabilir, çocuk yapabilir ve avokado yiyebilirim.</p>
<p class="calibre1">Tek sorun şu ki, ben bizimkilere her zaman bir arada olacağımızı söyledim. Evet, elbette, onlara Cennet’te, Buda’yla, Martin Luther King Jr.’la ve Teddy Kennedy’yle her zaman bir arada olacağımızı ve esrar ya da her neyse bir şeyler içeceğimizi söyledim... ama ben sadece onların duygularını incitmemeye çalışıyordum. Samimi söylüyorum, niyetim oldukça soyluydu. Gerçekten, sadece onların ağlamamalarını istedim ben.</p>
<p class="calibre1">Hayır, annemle babamın Cennet’e gitme şansının son derece az olduğu konusunda tümden ayaklarım yere basmıyor denemez. Bu sonucu sağlama almak için, telefonda konuşarak babamdan her gün en az yüz kere kornaya basması konusunda söz aldım. Anneme yemin ettirdim; ağzından <span class="calibre2">siktir</span> lafını düşürmeyecek ve sigara izmaritlerini her zaman sokağa atacak. Halihazırdaki gidişata bakarak, davranışlarıyla, lanetlenmelerini kesinlikle garantiye aldıklarını söyleyebilirim. Ebedi Cehennem hâlâ ebedi ve en azından sağlam bir çekirdek aile olarak daima bir arada olacağız.</p>
<p class="calibre1">Ağlayıp sızlansa da, babamdan zorla, kalabalık bir asansörde osurma fırsatını asla kaçırmayacağı sözünü aldım. Annemi ne zaman bir otel havuzuna girse, işemeden çıkmayacağına dair yemin ettirdim. İlahi yasa ancak üç kere asansörde gaz kaçırmaya izin veriyor ve ancak iki kere başkalarının da kullandığı havuza işeme hakkın var. Bu yasalarda yaş muafiyeti de yok; bu yüzden çoğu insan daha beş yaşında Cehenneme havale ediliyor.</p>
<p class="calibre1">Anneme şu aptal Oscar Ödül Töreni’nde çok güzel göründüğünü söyledim ama öte yandan, Control+Alt+D tuşlarına basıp benim Dubai, Londra, Singapur, Paris, Stokholm, Tokyo ve diğer başka yerlerdeki yatak odalarımın kapılarını açması gerektiğini de anlattım. Yine Control+Alt+C tuşlarına basıp, bu odaların hepsinin perdelerini açmasını ve güneş ışığının bu kapalı, karanlık odalara girmesine izin vermesini söyledim. Babamdan, bütün oyuncaklarımı, elbiselerimi ve doldurulmuş hayvanlarımı Somalili hizmetçilere verme ve ayrıca hepsinin ücretine hatırı sayılır bir zam yapma sözü aldım. Bütün isteklerimin en başında şu vardı: Annemle babamdan bütün Somalili hizmetçilerimizi evlat edinmelerini, gerçekten yasal olarak evlat edinmelerini ve bu kızlardan bazılarını üniversiteye gönderip onların başarılı estetik cerrahlar, avukatlar ve psikoana-listler olmalarını sağlamalarını istedim ve annem artık onları banyoya, şaka yollu bile olsa, kilitlemeyecek. .. Annemle babam bir ağızdan telefonda haykırdı: “Yeter! Madison, söz veriyoruz!”</p>
<p class="calibre1">Annemle babamı rahatlatmak için telefonda onlara, “Sözünüzü tutarsanız, yeniden büyük, mutlu bir aile olacağız, ebediyen!” dedim. Ailem, arkadaşlarım, Goran, Emily, Mister Wiggles ve Tiger Stripe... hepimiz ebediyen bir arada olacağız.</p>
<p class="calibre1">Ve şimdi, bak şu tanrının işine... görünen o ki <span class="calibre2">Cehennemde bir tek ben olmayacağım.</span></p>
<p class="calibre1"><span class="calibre2">Orada mısın, Şeytan? Benim ben, Madison. Ama tahminim o ki sen bunu zaten biliyordun. Sözüne inanılacak biri olmasan da, bence, benim hakkımda benim bildiğimden daha çok şey biliyorsun. Sen her şeyi biliyorsun ama ben bir şeylerin doğru olmadığı kuşkusu taşıyorum. En azından tanışıyoruz, yüzyüze...</span></p>
<p class="calibre1">Hepimiz, Emily’nin peri giysileri hariç, hiçbiri gerçekten</p>
<p class="calibre1">kostüm olmayan Cadılar Bayramı kostümlerimizi giyiyoruz. Babette ölü bir hiç kimse olma ihtimalini reddediyor; onun yerine, boynunu çepeçevre saran, siyah iplikli dikiş izleriyle, kendini Marie Antoinette gibi süsleyip püslemiş ve şu an itibariyle biz, bizi tatlı şeker zenginlerinin kapılarını çalacağımız Gerçek Hayat’a geri götürecek aracı beklerken, Sakin Safra Gölü kıyısında oyalanıyoruz.</p>
<p class="calibre1">Tam Yahudileri Holocaust’a taşımaktan kalma, döküntü öküz arabalarından birini beklerken, bizi götürmek üzere, şu bildik lüks ve geniş siyah Lincoln’lerden biri ağır çekimde yaklaşıp önümüzde duruyor. Cenaze törenimdeki aynı arabadan, siperlikli şapkası ve aynalı güneş gözlüğüyle, yine aynı şoför iniyor ve yanımıza yaklaşıyor. Sürücü eldiveni taktığı elinde, uğursuz görünüşlü bir tomar beyaz kâğıt tutuyor adam. Kâğıtlar bir kenarından spiralle tutturulmuş. Göründüğü kadarıyla bu bir tür senaryo ve birkaç adım uzaktan bile açlık, safça yüksek beklentiler ve dışarıdan... benim aklımın ucundan bile geçmeyecek kadar dışarıdan birinin saçma iyimserliği kokuyor.</p>
<p class="calibre1">Kalın kâğıt tomarını belirgin bir şekilde önde tutuyor; belli ki benim onu elinden almamı bekliyor şoför, “Hey” derken. Aynalı gözlüğü kâğıtlarla benim yüzüm arasında gidip geliyor. Senaryoyu almam ve kabul etmem için beni tavlamaya çalışıyor sanki. “Yazdığım senaryoyu buldum; okursun artık” diyor, “yeryüzüne dönüş seyahatinde.’</p>
<p class="calibre1">Bu gergin anda, şoförün ağzının bir köşesi, muhtemel bir pis sırıtış için kıpırdanıyor; damağından karmakarışık fırlayan kahverengi keskin dişlerini göstererek, utangaç ya da küçümseyici bir ifade takınıyor. Açıkta kalan yanakları kızarmış; alev alev yanıyor sanki. Başını ördek gibi yana yatırıp, omuzlarını kamburlaştırıyor. Bir şoför için son derece eski moda, parlak binici botları geçirdiği ayaklarından birinin sivri demir ucuyla kül ve toza beş uçlu bir yıldız şekli çiziyor. Nefesini tutuyor şoför; kırılganlığı o kadar hissediliyor ki yüzüne bakmak yeter; ama engin deneyimlerime dayanarak söyleyebilirim ki, onun bu imkânsız sinematik hayaline dokunduğunuz anda sizden ona hemen paraya çevrilebilir bir yetenek atfetmenizi, film çekimleri için sağlam bir finansman sağlamanızı ve bol paralı bir dağıtım anlaşması yapmanızı bekleyecektir. Böylesi anlar, Hades’te bile, inanılmaz bir biçimde acı vericidir.</p>
<p class="calibre1">Bununla birlikte, Cadılar Bayramının şeker mi ceza mı turuna, tifüs kokulu, bitten pireden kırılan Nazi vagonları türü bir şeyle değil, tarz bir şekilde gitmek istiyorum; bu yüzden en azından, başlığın yer aldığı giriş sayfasına bakmayı kabul ediyorum. Oraya, sayfanın tam ortasına, bir amatörün pek değerli, kendinden menkul eserinin ilk korkutucu ifadesi olarak hepsi büyükve bold harflerle yazılmış, senaryonun başlığını okuyorum:</p>
<p class="calibre1">MADISON SPENCER'IN HİKÂYESİ <span class="calibre2">Yazan ve Telif Hakları Sahibi: Şeytan</span></p>
<p class="calibre1">Başlığı bir kere daha okuyorum. Ve bir kere daha. Sonra şoförün üniformasının yakasına tutturulmuş gümüş isim kartına bakıyorum. Ve evet, gerçekten de orada yazan tam olarak bu: ŞEYTAN.</p>
<p class="calibre1">Serbest eliyle başındaki şapkayı çıkarıyor şoför; sıradan kahverengi saçlarının bukleleri arasından fırlamış iki kemik rengi boynuz ortaya çıkıyor. Şoför sonra da, aynalı güneş gözlüğünü çıkarıyor ve keçi gibi, birbirine yakın gözleri, sarı gözleri görünüyor.</p>
<p class="calibre1">Yüreğim ... bir anda yüreğim ağzıma geliyor. En, en sonunda karşımdasın. Hiç düşünmeden, uzatılan senaryoya hiç dokunmadan, ileriye bir adım atıyorum ve kollarımı iki yana açıp sarılıyorum şoföre. “Bunu okumamı mı istiyorsun?” diyorum. Yüzümü onun yünlü üniformasına, senin yünlü üniformana, gömüyorum. Elbise metan, sülfür ve petrol kokuyor. Bir kere daha kucaklıyorum ve sonra bir adım geri atıp uzaklaşıyorum. Kafamla kâğıtları işaret ederek, “Benim hakkımda bir film senaryosu mu yazdın?” diye soruyorum.</p>
<p class="calibre1">Yine o pis gülümseme beliriyor yüzünde. Sanki beni çıplak görmüş gibi. Sanki benim düşüncelerimi okuyormuş gibi. “Bunu okumak mı?” diyor. “Küçük Maddy’im, sen bunu yaşadın.’ Şeytan boynuzlu başını iki yana sallıyor ve ‘'Ama teknik olarak söyleyecek olursam, ‘sen’ diye biri yok” diyor.</p>
<p class="calibre1">Eldivenli elleriyle el yazması metnin kapağını açıyor ve göreceğim şekilde bana doğru uzatıyor. “Bak!” diyor. “Geçmişinin her anı burada! Geleceğinin de her dakikası!”</p>
<p class="calibre1">Madison Spencer diye biri olmadığı konusunda ısrar ediyor Şeytan. Ben onun zilyonlarca yıl önce yarattığı kurgusal bir karakterden başka bir şey değilim. Ben onun Rebecca de Win-ter’ıyım. Ben Jan Eyre’im. Sahip olduğum her düşünce, onun benim kafama yazdığı şeyler. Ağzımdan çıkan her sözcüğü benim için o yazmış, öyle diyor.</p>
<p class="calibre1">Beni senaryoyla tavlayan Şeytanın sarı gözleri ışıldıyor ve o, “Senin özgür iraden yok! Hiçbir özgürlüğün yok senin! Zamanın başından beri benim kurgulamadığım hiçbir şey yapmadın sen!” diyor.</p>
<p class="calibre1">Doğduğumdan beri manipüle edildiğim konusunda ısrar ediyor Şeytan. Bir Arap şeyhiyle buluşmasında, kaplan postu üzerinde bir tanrıça gibi poz veren, Elinor Glyn kadar şükran dolu olarak yönlendirilmişim. Hayatımın akışına, dizüstü bilgisayarın Ctrl+Alt+Madison tuşlarına basarmış gibi etkili bir biçimde yön verilmiş. Bütün varoluşum önceden tayin edilmiş; benim göz atmamı bekleyen elindeki yazılarda hüküm altına alınmış.</p>
<p class="calibre1">Bir adım geri çekiliyorum; hâlâ şu değersiz el yazması metni kabul etmiş değilim. Bu yeni kavrayışın hiçbir şeyini kabul etmiyorum. Eğer Şeytan gerçeği söylüyorsa o zaman benim reddim bile burada zaten yazılıdır.</p>
<p class="calibre1">Diken gibi kaşları gerilirken, kendini beğenmiş bir edayla, “Ben olmasını istediğim için zekâ ve cesaret sahibi birisin. Bu nitelikler benim sana armağanım. Baal’ın sana teslim olmasını ben talep ettim. Senin o sözde ‘dostların’ benim için çalışıyor!” diyor.</p>
<p class="calibre1">Hitler, Caligula, Idi Amin... Söylediğine göre, hepsi savaşta önüme atılmış birer yem. Bu yüzden iktidara yükselişim bu kadar çabuk olmuş. Bu yüzden Archer savaşa girmem için beni kışkırtmış her şeyden önce.</p>
<p class="calibre1">Ama ben kabul etmiyorum. “Sana neden inanayım?” diyorum kekeleyerek. “Sen Dalgalar Prensi’sin” diye bağırıyorum.</p>
<p class="calibre1">Şeytan kafasını geriye atıyor, kan damlayan dişlerini porta-kalrengi gökyüzüne doğru uzatıyor ve bağırıyor: “Ben <span class="calibre2">‘Yalanlar Prensiyim!”</span></p>
<p class="calibre1">Neyse, diyorum. Eğer benim her dediğimden gerçekten ve sahiden o sorumluysa, o zaman diyaloğumun son satırının içine de O etmiştir.</p>
<p class="calibre1">‘'Anneni sinemada şöhrete kavuşturan benim! Babana servet kazandıran da benim!” diye böğürüyor Şeytan. “Eğer kanıt istiyorsan, dinle bak. ..” diyor ve elindeki dosyayı açıp yüksek sesle okuyor: “Madison aniden şaşırdı ve korktu.’</p>
<p class="calibre1">Ve oldu. Şaşırdım ve korktum.</p>
<p class="calibre1">Şeytan okumayı sürdürüyor: “Madison etrafına baktı endişeyle, arkadaşlarından medet umarak.’</p>
<p class="calibre1">O an gerçekten de boynumu uzatıp Babette’i, Patterson’ı ve Archer’ı görmeye çalışıyorum. Ama onlar çoktan geniş lüks arabanın içine girmiş, bekliyorlar.</p>
<p class="calibre1">Ve evet, <span class="calibre2">panik, kalbin deli gibi atması</span> ve <span class="calibre2">panik atak</span> sözcüklerinin anlamını biliyorum; ama bunları deneyimleyecek bir ben var mı, emin değilim. Şişman, akıllı, on üç yaşında bir kız çocuğu yerine... ben Şeytan’ın tahayyül gücünün bir uydurması olabilirim. Ya da kâğıt üzerinde sadece bir mürekkep lekesi. Gerçekliğin şu an sahiden değişip değişmediğini. .. ya da yalnızca benim onu algılayışımın değişip değişmediğini. .. söyleyemem. Ama görünen o ki her şeyin altı oyulmuş. Iyi her şey bozulmuş, kokuşmuş.</p>
<p class="calibre1">O budala tavrıyla Leonard beni uyarmaya çalışmıştı. Gerçekliğin tam da onun tarif ettiği gibi olması mümkün: Zebani=İlahi Ruh=Müz ya da İlham=Benim Yaratıcım.</p>
<p class="calibre1">El yazması metnin sayfalarını dikkatle karıştırıyor ve kendi eserine göz gezdirip kıkır kırır gülerek, “Sen benim en iyi ka-rakterimsin” diyor Şeytan. Gözleri ışıldıyor. “Seninle öyle gurur duyuyorum ki, Madison. Fani ruhları ayartıp cehennem azabına çekme konusunda doğal bir yeteneğin var!” diyor. Bir parça efkârlanıyor Şeytan ve “İnsanlar benden nefret ediyor. Kimse bana güvenmiyor” diyor. Neredeyse sevecen gözlerle bana bakıyor ve keçi gözlerinin irislerinde gözyaşları titreşiyor. Şeytan, “İşte bu yüzden seni yarattım ... ’ diyor.</p>
<p class="calibre1"><span class="calibre2">Orada mısın, Şeytan? Benim ben, Madison ve ben ]ane Eyre değilim. Ben kimsenin Catherine Earnshaw’ı değilim. Ya sen? Sen kesinlikle bir yazar değilsin. Benim patronum değilsin; sen sadece kafamı karıştırıyorsun. Eğer beni biri yazacaksa, bu Judy Blume ya da Barbara Cart-land olsun. Güvenim, kararlılığım ve özgür iradem var benim... en azından ben öyle sanıyorum...</span></p>
<p class="calibre1">Aklıma esti diye, fırtına süvarilerimi ya daMoğol ordularımı, hiçbirini oyun mu ceza mı turuna götüremem. Onlara güvenebilir miyim... onları hakkıyla ve dürüst bir biçimde kazandım mı... artık bilmiyorum. Ayrıca aralarında, Lincoln’e uygun çok da insan yok ve annem ne derse desin, arkadaş çev-</p>
<p class="calibre1">resi aşırı geniş olabiliyor. Son dakikada Hitler’in bıyığını da takamazdım; çünkü Tiger Stripe yedi onu ve sonra ayrıca, o yavrucağı da götürmek istemedim çünkü onun öksürüp birile-rinin kapısına koca bir parça kıllı Nazi derisi çıkarması riskini göze alamıyorum. Sonunda sadece biz; Archer, Emily, Leonard, Babette, Patterson ve ben, kapı kapı dolaşıyoruz. Ölü Kahvaltı Kulübü.</p>
<p class="calibre1">Böyle dediğime bakmayın; ben yine de Kral II. Ethelred’in kuşağını, III. Vlad’ın hançerini ve Gilles de Rais’nin onlarca çocuğu öldürdüğü palayı taktım. Emily peri kılığına girmiş ve Elizabeth Bathory’nin yüzüğünü takmış parmağına. Leonard herkesle şeker ticareti yapıyor. Önce, çocukların cıvıl cıvıl oynadığı sokak boyunca evlerin dizildiği, Archer’ın son yaşadığı kasabaya gidiyoruz. Belki de çocukların bazıları, bizim gibi, birkaç saat nostalji yapmaya gelmiş ölü çocuklar. Saniyenin binde biri kadar kısa bir süre için, parıltılı ve topuklu dans ayakkabıları giymiş, bize el sallayarak selam veren JonBenet Ramsey’i‘ gördüm sanki.</p>
<p class="calibre1">Bizim gibi değişik kostümler giymiş, bir yağmacı hilkat garibesi güruhuyla çevrilmiş yürürken, bu küçük canlı cüce yaratıklardan bazılarının sarhoş sürücülerin kullandığı arabaların altında kalarak öleceğini bilmek insanı rahatsız ediyor. Bazı küçük ponpon kızlar ve melekler sindirim sorunları yaşayacakve açlıktan ölecek. Bazı geyşalar vekelebekler onları öldüresiye döven alkolik kocalarla evlenecek. Bazı küçükvam-pirlerin ve denizcilerin boyunlarına ip geçirilecek ya da hapishane isyanlarında zincire vurulacaklar ya da Büyük Set Resifı’nde şnorkelle dalış yapmaya gittikleri rüya tatillerinde denizanası tarafından zehirlenecekler. Şanslı süper kahramanlar, kurt adamlar ve kovboy kızlar içinden bazıları, ileri yaşlarda şeker hastalığı, kalp krizi ve bunamayla tanışacak.</p>
<p class="calibre1">Bir tuğla evin verandasında, bir adam kapı ziline yanıt veriyor ve biz hep bir ağızdan yüzüne karşı, “Ödül mü ceza mı?” diye bağırıyoruz. Adam bize çikolata verirken, bir yandan da Emily’nin peri kostümüne bakıyor ağzı bir karış açık... Babette’in mücevher işlemeli Marie Antoinette kılığına... Patterson’ın Yunan piyade askeri kostümüne ... Adamın bakışları benim üzerimde sabitleniyor; boynuma dolanmış, Hello Kitty kondom şeridini inceliyor. Kana bulanmış elime bir şeker drajesi bırakırken, “Bekle, sakın sen...” diyor adam, “psikopat kardeşi tarafından boğulan, şu film yıldızının kızı gibi giyinmiş olmayasın?”</p>
<p class="calibre1">Adamın verandasında yanımda dikilen Goran, balıkçı yaka bir kazak giyip, başına bir bere geçirmiş, boş bir pipo tüttürüyor. Ağır, kemik çerçeveli gözlüğün ardına gizlenmiş bile olsa, Goran’ın şehvet dolu gözlerinden gücendiği belli oluyor.</p>
<p class="calibre1">Bu sahneyi Şeytanın yazmış olması mümkün. Ya da gerçekten böyle bir şey yaşanıyor.</p>
<p class="calibre1">“Hayır, efendim” diyorum adama. “Ben Simone de Beauvo-ir kılığına girdim.’ Göz ucuyla Goran’ı işaret ederek ekliyorum: “Ve bu da elbette çok meşhur Jean-Paul Sartre.”</p>
<p class="calibre1">Şimdi bile şaşkınım. Ben akıllı ve şefkatli biri miyim gerçekten; yoksa Şeytan tarafından yazılan zekice, boktan bir di-yaloğu mu okuyorum? Verandayı terk eden grubumuz sokakta ilerliyor. Archer göz açıp kapayıncaya kadar farklı bir yöne sapıyor; ben de kolundan tutup geri kalan arkadaş grubunun arasına katmak için peşinden seğirtiyorum. Siyah deri ceketli kolundan tutup, beni takip etmesi için çekiştiriyorum; ama Archer hiç aldırış etmeden aksi istikamette yürümeye devam ediyor. Belli ki bir işi var. Bu arada, arkadaş grubumuzla aramızdaki mesafe giderek açılıyor. Kahvaltı Kulübü üyelerini terk ediyoruz. Hiçbir söz söylemeden onu takip ediyorum sokak ışıklarının seyrekleştiği ve sonra tümden kaybolduğu yol boyunca. Beton zeminli ara sokağın bittiği, evlerin bittiği yere kadar gidiyoruz ve ikimiz boş, karanlık bir çakıl taşlı yolda ilerliyoruz yan yana.</p>
<p class="calibre1">Archer bana bakıyor ve soruyor: “Maddy? İyi misin?”</p>
<p class="calibre1">İlgi mi gösteriyor yoksa rol mü yapıyor? Şeytan mı yazıyor yürüyüşümüzü? Bilmiyorum ve bu yüzden de yanıt vermiyorum.</p>
<p class="calibre1">Dövme demirden bir kapı yanı başımızda beliriyor karanlığın içinde ve Archer kapıya yöneliyor. Dövme demirden parmaklıkların arasından geçiyoruz ve anında heryanımızı mezar taşları sararken, biz biçilmiş çimlerin üzerinde yürüyoruz, cır-cırböceklerinin cırıltısını dinleyerek. Neredeyse göz gözü görmeyecek kadar karanlık olmasına rağmen Archer hiçbir yanlış adım atmadan yürüyebiliyor. Bense deri ceketinin koluna yapışmış, izliyorum onu yalnızca ve böylesine bir yakın takibe rağmen mezar taşları arasında tökezliyorum arada bir. Çiçek buketlerine tekme atıyorum ve yüksek topuklu ayakkabılarım nemden ıslanıyor.</p>
<p class="calibre1">Archer aniden duruyor ve ben koluna tosluyorum. Hiçbir şey söylemeden bir mezara bakıyor başını eğmiş; üzerindeki, uyuyan bir kuzunun resmi kazınmış mezar taşında, aralarında yalnızca bir yıl olan iki tarih yazıyor. “Kız kardeşim” diyor Arc-her. “Cennet’e gitmiş olmalı çünkü onu hiç görmedim.’</p>
<p class="calibre1">Bu mezarın yanında ikinci bir mezar taşı daha var ve üzerinde Archibald Merlin Archer yazılı bu taşın.</p>
<p class="calibre1">“Benim” diyor Archer, botunun ucuyla mezar taşma pat pat vurarak.</p>
<p class="calibre1">Orada dikiliyoruz, sessizce. Ay tepemizde, bu sahneyi zayıf bir ışıkla aydınlatırken, sayısız mezar taşının dört bir yana yayıldığını görebiliyoruz. Ayın aydınlattığı çimenler kaplamış zemini. Ne diyeceğimi bilemez halde dururken Archer’ın yüzüne bakıyorum bir ipucu yakalayabilmek için. Ay ışığı Mohi-kan saçının mavisini ve çengelli iğnesinin gümüşrengini yansıtıyor. Sonunda, “Senin adın <span class="calibre2">Archie Archer</span> mıydı?” diye soruyorum.</p>
<p class="calibre1">Archer, “Sus yoksa şimdi seni bir güzel pataklarım” diyor.</p>
<p class="calibre1">Bebek kız kardeşinin gömüldüğü günün gecesi nasıl mezarlığa geri döndüğünü anlatıyor Archer. O gece ardı sıra gök gürültüsü ve bulutların akın akın geldiği müthiş bir fırtına patlamış; bu yüzden Archer bir dükkândan, zararlı otlarıve bitkileri öldürmekte kullanılan aerosol türünden bir şişe, fısfıslı haşere ilacı çalmış. Deri iyice ıslanana kadar spreyi motorcu botlarına sıkmış ve yeni kazılmış mezar yerine yürümüş. Her adımda botlarıyla etrafa zehir saçarak mezara vardığında, fırtına patlamadan önce, ilkel kabilelerin yaptığı türden bir yağmur dansı yapmış. Topuğu üzerinde tam bir dönüş gerçekleştirmiş ve havaya sıçramış. Deri ceketi dalgalanırken, lanet ediyormuş; boynunu uzatıyor ve gözlerini döndürüyor-muş. Zehirli ayaklarını yere vuran Archer böğürmüş ve anırmış; rüzgârın artan saldırıları altında kıvrılmış ve sıçramış. Fırtına tüm hızıyla sürerken, o hoplayıp zıplıyor ve sıçrıyor-muş. Sayıklamış ve ulumuş. Ve ilk yağmur damlaları yüzüne değdiğinde, Archer etrafını statik elektrik çatırtılarının sardığını hissetmiş. Mavi saçları bütün haşmetiyle dimdik ayağa kalkmış. Yanağındaki çengelli iğnesi ise titriyor, kıvılcım saçı-yormuş.</p>
<p class="calibre1">Archer’ın anlattığına göre, beyaz bir ışık demeti inmiş Cennet’ten zikzak çizerek ve bütün bedeni büyük bir çengelli iğne etrafında pişmiş. “Tam burada’’ diyor, kız kardeşinin mezarının yanında ayakta dikilirken. Tam, kendi mezarı olacak noktada dikilirken. Zoraki gülümsüyor ve “Ne telaştı ama’’ diyor.</p>
<p class="calibre1">Her iki tarafta, bir düzine mezar boyunca uzanan biçilmiş çimenlerde, o her iki yanı ağaçlı yolda, Archer’ın dans eden ayaklarının bir hayaleti hâlâ ortalıkta dolanıyor. Orada, bir savaş alanını kaplamak üzere büyümüş ilk taze yapraklar gibi, daha yeşil, daha yumuşak yeni bir ot kuşağı, bu yeni otlar, Archer’ın yıldırım çarpmadan önce bıraktığı her bir zehirli adımı izliyor. Söylediğine göre, zehirli botlarını bastığı her yerde otlar ölmüş ve ancak şimdi onun o gece yarısı kareografisini silmek üzere yeniden çıkmaya, büyümeye başlamış.</p>
<p class="calibre1">Orada, kendi kor kızıl piercinginin etrafında dev bir sapkın, günahkâr bir şiş kebap olmasından sadece birkaç gün sonra, kendi cenaze merasiminde, son sözleri, düzgün olarak kesilmiş yeşillikte, kolayca okunur zehirli sarı harfler olarak yüzeye çıkmış. Tabutu sırtlamış, mezar yerine taşıyanlar bu son öfkeli dans adımlarının karıştırdığı, çiğnediği yolu boydan boya geçmişler ama ancak dans ederken bir tanrının okuyabileceği büyüklükte solgun sarı harflerle yazdığı yazıyı görememişler: <span class="calibre2">Sikeyim Hayatı.</span></p>
<p class="calibre1">“Bir haftada iki çocuk...” diyor Archer, “...zavallı annem.’ Ardından gelen sessizlikte, içi oyulmuş kabağı pişiren mum alevinin uzak kokusu kadar zayıf gece esintisinde akıp giden kendi adımı duymaya başlıyorum. Gecenin ufkunda bir yerlerden, üç cılız sesten oluşan bir koro sanki beni çağırıyor. Uzaktan, karanlığın içinden, üç farklı ses sürekli olarak, “Madison Spencer. .. Madison Spencer. .. Madison Desert Flower Rosa Parks Coyote Trickster Spencer. ..” diye sesleniyor. Beni büyüleyen, yakalayan ve bilinmeze sürükleyen bu siren* şarkısıyla, atılan yemin peşinden sendeleyerek ilerliyorum. Tamamıyla kendimden geçiyorum.</p>
<p class="calibre1">Archer arkamdan bağırıyor: “Nereye gidiyorsun?”</p>
<p class="calibre1">Bir randevum var, diye bağırıyorum arkaya dönüp. Nerede olduğunu bilmiyorum. “Cadılar Bayramı’nda” diyor Archer, “hepimiz gece yarısı Cehenneme dönmek zorundayız.’</p>
<p class="calibre1">Merak etme beni, diye bağırıyorum, rahatlatmak için. Gizemli seslerin ardından büyülenmiş bir halde sürüklenerek, adımı tekrarlayan sesin peşine takılmış giderken, Archer’a dönüp sesleniyorum: “Merak etme!” Kendimden geçmiş bir halde bağırıyorum: “Cehennemde görüşeceğiz...”</p>
<p class="calibre1"><span class="calibre2">Orada mısın, Şeytan? Benim ben, Madison Desert Flower Rosa Parks Coyote Trickster Spencer.</span></p>
<p class="calibre1"><span class="calibre2">Bana meydan okudun. Gazabımı evine çektin. Şimdi var olduğumu kanıtlamak için seni öldürmeliyim. Nasıl çocuk babasından daha fazla yaşıyorsa. aynı şekilde karakter de yazarını gömmeli. Eğer sen gerçekten benim süregiden yazarımsan, o zaman seni öldürmek benim varlığımı da sonlandıracaktır. Küçük bir kayıp. Böyle bir hayat, senin kuklan olarak yaşamaya değmez. Ama eğer seni ve senin pislik senaryonu yok edersem ve hâlâ varlığımı sürdürürsem... o zaman varoluşum muhteşem olacak çünkü kendi efendim olacağım.</span></p>
<p class="calibre1"><span class="calibre2">Cehenneme döndüğümde benim elimden ölmeye hazır ol. Ya da beni öldürmeye...</span></p>
<p class="calibre1">Korktuğum en kötü şey başıma geliyor. Karlı bir gecede, çıplak bir halde, kilitli kapısının önünde kalakaldığım, İsviçre’deki yatılı okulumda, aptal zengin kızların sözleriyle var</p>
<p class="calibre1">edilen, hortlak haline geliyorum.</p>
<p class="calibre1">Neden ben kendim hariç herkes için bir hikâye olarak vuku buluyorum?</p>
<p class="calibre1">Bir zamanlar benim de içinde olduğum yatakhanenin küçük odasına toplanmış çeşitli sınıflardan öğrenciler... kıkırdayan bu sinirli kız çocukları, bu Cadılar Bayramı’nı benim eski yatağımın etrafında geçiriyorlar. Yaklaşık olarak, beni alıp boğdukları ve tavlayıp tekrar hayata döndürdükleri zamankiyle aynı pozisyonda yatağımda oturuyor Bayan Oruspu Kızı Orospular üçlüsü. Bu üçlüden biri olan, küçük Bayan Şıllık Kızı Şıllık, “Merhum Madison Spencer’ın ebedi ruhunu çağırıyoruz’’ diye tekrarlıyor.</p>
<p class="calibre1">Hep bir ağızdan, “Gel bize, Madison Desert Flower Rosa Parks Coyote Trickster Spencer. ..” diye sesleniyorlar. Ve üçü birden benim komik adımla eğlenip gülüşüyor. Belli bir ses tonuyla, “Maddy Spencer’ın ruhunun gelmesini ve davetimizi kabul etmesini istiyoruz..’ diyorlar.</p>
<p class="calibre1">Şıllık ya da Şeytan. Neden başka birinin davetine yanıt veren her zaman ben oluyorum?</p>
<p class="calibre1">Yatağın tam ortasında, yemek salonundan çalınmış bir tabağın içinde birkaç mum yanıyor; bunun dışında eski odam tam anlamıyla karanlığa bürünmüş. Perdeler çıplak ağaçlara ve rüzgârlı geceye açılmış. Koridora açılan kapı ise kapalı.</p>
<p class="calibre1">Bir Bayan Kepazegillerden Kepaze yana doğru sarkıp yatağın altına uzanıyor ve bir kitap çıkarıyor. Sayfaları kıvrılmış bir kitap bu. “Bu kişisel nesneyle” diyor Orospu Kızı Oruspu, “gücümüzü seni kontrol etmek için kullanıyoruz, Maddy Spen-cer...</p>
<p class="calibre1">Kitap mı? Benim sevgili <span class="calibre2">Persuasionum.</span> Yazarından çok daha uzun yaşamış bir karakterler koleksiyonu.</p>
<p class="calibre1">Kişisel bir eşyama, en sevdiğim kitabıma bakıp diğerleri de kikirderken, gözleri fal taşı gibi açılmış tanık kızlar sessiz bekliyor. Gözleri mum ışığında titreşiyor.</p>
<p class="calibre1">Bu işaret üzerine, tıpkı annemin dizüstü bilgisayarında Ctrl+Alt+C tuşlarına basıyormuşum gibi, yavaşça perdeleri kapatmaya başlıyorum ve hareketin başlamasıyla toplaşan kızların çığlık atması bir oluyor. Daha küçük kızlar ayağa fırlıyor ve birbirini ezerek odadan kaçmaya yelteniyor. Sanki Ctrl+Alt+A tuşlarına basıyormuşum gibi kolayca klimanın ayarlarıyla oynayıp, odada kalan kızlar mum ışığında havada kendi soluklarının buğusunu görebilsinler diye odanın sıcaklığını düşürüyorum. Tıpkı Ctrl+Alt+L tuşlarına dokunuyormuşçasına, odanın tepe lambalarını açıp kapatıyorum, açıp kapatıyorum, ışık hızı kadar hızla ışığı yakıp söndürüyorum. <span class="calibre2">People</span> dergisi fotoğrafçısının benim her bir fotoğrafımı seçerken patlattığı flaşa eşdeğer bir ışıkla dolduruyorum odayı. Ancak bir paralı paparazziler ordusunun yapabileceği şekilde, toplaşan kızları kör ediyorum.</p>
<p class="calibre1">Bunun üzerine, odada kalan kızlar panikle kendilerini açık kapıya zor atıyor, koridora dağılıyorlar; Cehennem’in pislik içindeki hücrelerinde kaderine terk edilmiş ruhlar gibi feryat figan ediyorlar. Birbirini çiğnerken dirseklerinin ve dizlerinin derisi soyuluyor kaçışan kızların ve odada üç acımasız Bayan Sapık Kızı Sapık, hâlâ yatağımdaki mumların etrafında oturur vaziyette yalnız kalıyor.</p>
<p class="calibre1">Evet, işte karşınızda, ölü ellerinin hortlak izlerini tam bu öğrenci yurdunun kapı kolunda bırakmış efsanevi çıplak kız. Bayan Madison Desert Flower Rosa Parks Coyote Trickster Spencer. İşte buradayım. Bir film yıldızının koca götlü aptal şımarık kızı, yalnızca bir geceliğine sizin için döndü. İnce balerin ayaklarıyla çarşafımı kirleten ve anoreksik kıçlarının küçücük kalçakemikleriyle yatağımı delen bu üçlüye bakıyorum tepeden ve Ctrl+Alt+D tuşlarına dokunuyormuş gibi kolayca koridora açılan kapıyı kapatıp kilitliyorum. Tıpkı annemin Somalili hizmetçileri içerisi pırıl pırıl parlayana kadar içeride tutarken yaptığı gibi ben de kızları içeriye kilitliyorum.</p>
<p class="calibre1">Ölüler en eski zamanlardan beri canlılara mesajlarını nasıl gönderiyorsa ben de aynısını yapıyor ve büzüşmüş Bayan Pes-payegillerden Pespaye bağırsaklarına sesten hızlı saldırımı gerçekleştiriyorum; böylesine kötüye kullanılmış sindirim sistemlerinin sulu içeriklerini, bağırsaklarındaki, midelerindeki ve kolonlarındaki kabaran ve köpüren atıkları bulandırıp kaynatıyorum. Bu karışımı şiddetli bağırsak hareketleri dalgalarına dönüştürüyorum. Üçü de kendi orta bölgesini tutuyor; alt deliklerinden metan bulutları fışkırıyor, zayıf mum ışıkları sönüyor ve oda pis kokulu, boğucu bir karanlığa gömülüyor. Geçmiş yemeklerinin sıcak çamurunu aşağıya itiyor, kasılmış oral ve anal kaslarla hapsederek, dışarı çıkmaya zorluyorum. Bulamaç halindeki bu kaynamış çürük atık yoluna çıkan etten duvarları gümbür gümbür dövüyor.</p>
<p class="calibre1">Elleriyle alev saçan ağızlarını kapayan kızlar parmakları arasından çığlıklar atıyor, feryat edip yardım çağırıyorlar. Şişen karınlarını kavramaya çalışıyorlar. Koridorda, kapalı kapının ardında, toplaşmış öğrenciler ve idareciler kilidin topuzuyla güreşiyor.</p>
<p class="calibre1">Ancak bunlardan sonra kendimi takdim edip geldiğimi duyuruyorum. Ben Madison Spencer, Cehennemin kâğıt üzerindeki yöneticisi. Soprano sesimin tüm korkunçluğuyla, öte-dünyadan tınılar katarak, üç Şıllık Kızı Şıllık’a, lanetlenmemek için ellerinden geleni yapmaları... aksi halde sonsuza kadar gazabımın Üzerlerinde olacağı uyarısında bulunuyorum. Eğer elime düşerlerse, kaprislerimin hedefinde olacaklarını ve verdiğim emirle sonsuz işkencelere tabi tutulacaklarını söylüyorum. Gece mezarlıkta bir insan ışık demetine dönüşen Archer’ın böğürmesi ve hırlamasına benzer bir sesle, bu üç kızın Hadese mahkûm edilmesi emrini vereceğimi, onları boğazına kadar batmış bir halde, Kürtaj Artığı Parçalar Bataklığı’nda Hitler ve şurekasıyla ilelebet dikilmeye zorlayacağımı bildiriyorum.</p>
<p class="calibre1">Cehennem’in pis kokulu, kükürtlü atıkları esnek, bale eğitimli vücutlarından dışarıya akar, fışkırır, patlarken, bizim üçlü ağlıyor; bağışlanmak ve serbest kalmak için yalvarıyor. Kilitli kapı, dışarıda bırakılan öğrenci ve öğretmenlerin yumruk darbeleri ve yalvarmaları karşısında direniyor.</p>
<p class="calibre1">“Söylediklerimi aklınızda tutun’’ diyorum kızlara. Şu andan itibaren, kendilerini kurtarmak için, her fırsatta <span class="calibre2">zenci</span> ve <span class="calibre2">götve-ren</span> sözcüklerini kullanmaları gerektiğini anlatıyorum. Tuvaleti kullandıktan sonra asla ellerini yıkamamaları gerektiğini. Esnerken ya da öksürürken, özellikle de bunu kalabalık uçak yolculukları sırasında yemek servisi sırasında ve tam da <span class="calibre2">İngiliz</span></p>
<p class="calibre1"><span class="calibre2">Hasta</span> gösterilirken yapıyorlarsa, elleriyle ağızlarını kesinlikle kapatmamalarını... Ah, liste uzayıp gidiyor işte böyle. Lanet olsun, ne çok eğleniyorum! Ve en sonunda, kendi pisliklerine batmış, tam boğulmak üzereyken, kapıyı ardına kadar açıp, bütün akranlarının bu üç Şıllıkgillerden Şıllık’ın ne hale geldiğini görmelerini sağlıyorum.</p>
<p class="calibre1">Orada, kaygan pisliklerinin içinde dağılmış bir halde yatan üç kız cümle aleme rezil oluyor.</p>
<p class="calibre1">Ve evet, ben sıradan ve intikamcı biriyim ama bulunacağım yerler ve dikeceğim çiçek açmış ağaçlar var. Komuta ettiğim cani kalabalıklar ve kana susamış ordularım var. Sağlam ve da-kikkol saatime göre, Cadılar Bayramı’nda gece yarısına yirmi dakika var.</p>
<p class="calibre1">Henüz ölmemiş, bu yazıları okuyan herkese, şans diliyorum. Samimi olarak söylüyorum; şansınız bol olsun. Vitamin haplarınızı almayı sürdürün. Su kenarlarında koşmayı bırak-mayınve sigara dumanı olan yerlerden uzak durun. Parmaklarınızı çaprazlayın... belki ölüm sizin başınıza gelmez.</p>
<p class="calibre1">Ve evet, ben on üç yaşındayım ve ölüyüm ve bir kız çocuğuyum. Belki bir parça sadistim ve bir parça da zayıf... ama en azından bir kurban değilim, artık değilim. Umut ediyorum. Umut ediyorum öyleyse varım. Umut için Tanrı’ya şükürler olsun.</p>
<p class="calibre1">Siz geri kalanlara gelince, lütfen korkmayın. Cennete giderseniz, ne mutlu size. Ama eğer gitmezseniz... öyleyse bana, yukarı bakın. Yeryüzünü Cehennem ya da Cehennemi yeryüzü gibi hissettiren tek şey, onun Cennet gibi hissettirmesi yönündeki beklentimizdir. Yeryüzü yeryüzüdür. Ölü de ölü. Öteki dünya hakkında diğer bir içeriden bilgi de şu: Cadılar Bayramı’nda eğer gece yarısı yasağını ihlal edecek olursanız, bir sonraki Cadılar Bayramı’na kadar, yaşayanlar arasında kapana kısılmış bir hortlak olarak yeryüzünde dolanıp durursunuz.</p>
<p class="calibre1">Şimdi, bana müsaade, geç oldu ve bazı şeytani kıçları tekmelemek için çok ama çok acelem var.</p>
<p class="calibre1"><span class="calibre2">Devam edecek...</span></p>
</body>
</html>
