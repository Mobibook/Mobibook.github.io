<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ugultulu tepeler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="h1baslik" id="calibre_toc_1">EMILY BRONTË</h1>

    <p class="normal">(D. 1818 – Ö. 1848) Dilimize <span class="ideitalik">Ölmeyen Aşk, Rüzgârlı Bayır, Rüzgârlı Tepe</span> (<span class="ideitalik">Wuthering Heights)</span> adıyla çevrilmiş olan tek romanıyla dünya edebiyatındaki yerini alan Emily Brontë, üçü kendisinden önce olmak üzere beşi de veremden ölen altı kardeşten en yeteneklisi olmasına rağmen, içine kapanık, sessiz biriydi. Geride kendi hayatına dair doğrudan yazışmalar bırakmadığı gibi, tek romanı <span class="ideitalik">Uğultulu Tepeler</span>, önsözde açıklamayı deneyeceğimiz gibi, ancak çok dolaylı olarak onun dünyası hakkında bir çıkarsama yapmaya elverişlidir.</p>

    <p class="normal">Brontë ailesi, İrlandalı bir din adamı olan baba Patrick Brontë (1777-1861) ve altı çocuğunun annesi Maria Branwell ile 1820 yılında İngiltere’nin Kuzey doğusundaki Yorkshire kırsalının Haworth köyüne (kasabasına) yerleşti. Anne Branwell 1821’de ölünce, Maria, Elizabeth, Charlotte ve Emily, Lancashire’a bağlı Cowan Bridge’de din görevlilerinin yönettiği bir yatılı okulda bir yıl kadar okudular. İki ablanın (Maria ve Elizabeth Brontë) yatılıdaki kötü şartlardan verem olup ölmelerinden sonra Charlotte, Emily, Anne ve erkek kardeşleri Patrick Branwell evde özel ders almaya başladılar. (Charlotte Brontë, <span class="ideitalik">Jane Eyre</span> romanının giriş bölümünde anlattığı yatılı hayatında ölen kardeşlerine bir anıt dikecektir.) Emily Brontë, 1838’de, öğretmen olarak altı ay kadar çalıştıktan sonra, Haworth’a döndü. Bir kez daha ablası Charlotte ile birlikte dil ve okul yönetimi konusunda eğitim görmek üzere Brüksel’e giden Emily’ye, çok kısa bir süre sonra, eve bakan teyzesinin ölümü üzerine tekrar Haworth’un yolu göründü.</p>

    <p class="normal">1845’te tesadüfen Emily’nin yazdığı şiirleri bulan ablası Charlotte, üç kız kardeşin de şiir yazdığı ortaya çıkınca şiirleri bir araya toplayıp yayıncılara yolladı. Bir yıl sonra <span class="ideitalik">Poems by Currer, Ellis and Acton Bell</span> (Currer, Ellis ve Acton Bell’den Şiirler) kitabı yayımlandı. Kitap ancak 2 adet satabildi. İleriki yıllarda eleştirmenler, sadece Emily Brontë’nin şiirlerinin deha pırıltısı taşıdığını yazacaklardı.</p>

    <p class="normal">1847’de Emily’nin <span class="ideitalik">Uğultulu Tepeler</span>, Anne’ın <span class="ideitalik">Agnes Grey</span> romanları, ancak üçüncü kız kardeş Charlotte Brontë’nin <span class="ideitalik">Jane Eyre</span> romanının büyük başarı kazanmasının ardından basılabildi.</p>

    <p class="normal">1847’de, <span class="ideitalik">Uğultulu Tepeler</span> pek de olumlu karşılanmamıştı. Edebiyatçılar Emily Brontë’nin bu tek romanı üzerinde çok uzun süre çalışmış olabileceğini düşünmektedirler. <span class="ideitalik">Britannica Ansiklopedis</span>i’ndeki, bilgilere göre <span class="ideitalik">Uğultulu Tepeler</span>’i Emily’nin erkek kardeşi Branwell’in yazmış olduğu ileri sürülmüştür. Bu iddiayı ortaya atmış olan Branwell’in arkadaşları romandaki erkeksi havayı bu iddiaların kanıtı olarak göstermişlerdir. Bu iddianın yol açtığı kimi soru işaretlerinin giderilemediğine işaret ediyor <span class="ideitalik">Ana Britannica</span>. Ne var ki <span class="ideitalik">Uğultulu Tepeler</span>’i Emily Brontë’nin yazdığını açıklayan Charlotte Brontë, tartışmayı en azından edebiyat tarihçileri açısından noktalamış saymaktadır.</p>
  </div>
</body>
</html>
