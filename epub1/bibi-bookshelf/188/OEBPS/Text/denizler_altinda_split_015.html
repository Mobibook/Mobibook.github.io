<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>denizler_altinda</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_14">KAPTANIN SON SÖZLERİ</h1>

  <p class="normal">Kaptan dışarı çıktıktan sonra, geniş pencere kapanmıştı. O korkunç manzara gözlerimin önünden gitmiyordu. Bunca zamandır gemide gördüğüm güzelliklerin hepsi silinmişti sanki. Gemi yoluna devam ediyordu ama nereye gittiğimizi tahmin edemiyorduk.</p>

  <p class="normal">O gece kamarama giderken Kaptan’ın odasından hıçkırık sesleri duydum. Biraz yaklaştığımda Kaptan’ın öldürdüğü insanlar için ağladığını anladım. Ama onun bu haline üzülemedim. Her ne olursa olsun insanları bu şekilde cezalandırmaya hakkı yoktu.</p>

  <p class="normal">Bu olaydan sonra günlerce kuzeye yol aldık. Gemi tamamen sessizdi. Kimsenin keyfi, kalmamıştı. Bir sabah Kanadalı beni uyandırıp acele etmemi, kaçacağımızı söyledi.</p>

  <p class="normal">Şaşkınlıkla ne zaman diye sorduğumda hazırlanmam gerektiğini ve bu işin o gece biteceğini söyledi.</p>

  <p class="normal">Gemide kimse ortalıkta dolaşmıyordu. Bizim kaçtığımızı fark etmeleri zaman alacaktı. Ned gemiden yirmi mil ötede bir kara parçası gördüğünü söyledi. Yirmi mili geminin sandalıyla kolayca geçebilirdik. Başımıza gelecekleri göze almıştık. Kaçtığımızı anlarlarsa onlarla dövüşecek, denize düşersek de gerekirse birlikte boğulacaktık. Bunun üzerine o akşam ne olursa olsun kaçmak için sözleştik.</p>

  <p class="normal">Akşama kadarki zamanda, artık nefret duyduğum Kaptan’la karşılaşmak istemiyordum. Bu yüzden gün boyunca çok ortada dolaşmadım ve akşam yemeğini yedikten hemen sonra tekrar kamarama gittim. Biraz sonra yanıma gelen Ned saat onda sandala gitmemi beni orda bekleyeceklerini söyledi ve çıktı.</p>

  <p class="normal">Nautilus’un gidiş yönünü öğrenmek için hemen büyük salona koştum. Aletleri incelediğimde kuzeye doğru hızla ilerlediğimizi gördüm. Hazırlanmak için odama giderken salona son bir kez baktım ve oradaki günlerime veda ettim.</p>

  <p class="normal">Odama gidip en kalın kıyafetlerimi giydim ve hazırlandım. Gitme zamanını beklerken, ilk günden beri gemide yaşadıklarımızın tamamını düşündüm.</p>

  <p class="normal">Gitme vakti gelmişti, artık bu gemiden hemen çıkmak istiyordum. Sessizce kamaramı terk edip koridora çıktığımda Kaptan’ın kamarasından gelen haykırışları duydum:</p>

  <p class="normal">“Tanrım! Yeter artık! Yeter!”</p>

  <p class="normal">Bu sözleriyle belki de yaşadığı vicdan azabıyla boğuşan Kaptan için üzülmediğimi fark ettim. Sonra hızla yukarı çıkıp, sözleştiğimiz gibi sandala gittim. Sandala bindiğimde dostlarım beni bekliyordu. Onlara hemen yola çıkmamız gerektiğini, Kaptan’ın uyumadığını söyledim. Ned, hemen yola çıkıyoruz diyerek elime bir bıçak tutuşturdu. Onlar vidaları sökerken ben de ipleri kesiyordum.</p>

  <p class="normal">Bu sırada gemiden tayfaların bağırışlarını duyduk:</p>

  <p class="normal">“Maelstrom! Maelsrom!”</p>

  <p class="normal">Duyduğumuz bu kelimeler geminin tehlikede olduğunu gösteriyordu. Norveç kıyılarının en tehlikeli yerindeydik. Maelstrom, ayın etkisiyle Feroe ve Loffo-den adaları arasında oluşan girdaptı. Buraya giren gemilerin kurtulamadığı biliniyordu. Başımıza ne geleceğini bilemiyorduk. Sandalın cıvatalarını tam olarak sökemeden girdabın içine girdiğimiz için gemiden savrulmuştuk.</p>

  <p class="normal">Dengemi kaybedip düştüğüm için başımı çarptım ve sonra da bayıldım.</p>
</body>
</html>
