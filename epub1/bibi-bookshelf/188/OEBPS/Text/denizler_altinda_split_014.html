<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>denizler_altinda</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_13">DEV AHTAPOTLAR</h1>

  <p class="normal">Güvertede otururken Conceil bana geminin şimdi nereye gideceğini sorduğunda, hiç düşünmeden kuzeye dedim. Ned haklı olarak uygar ülkelere ne zaman varacağımızı merak ediyordu. Bunu ben de tam olarak bilmiyordum ama artık en az onun kadar gemiden gitmek istiyordum. Kısa süre sonra geminin Horn Burnu’na doğru yol aldığını fark ettim.</p>

  <p class="normal">Ertesi gün gece yarısı Amerika’nın güney ucuna ulaşmıştık. Kaptan’ı iki gündür göremiyordum. Fransızca bilen bir tayfadan aldığım habere göre geminin rotası Atlas Okyanusu’ndan geçecekti. Bu haberi dostlarımla paylaştığımda çok sevindiler. Ama tam olarak gideceğimiz yeri bilmek kaçış planı için çok daha etkili olacaktı. Bunu öğrenmemiz çok mümkün gözükmüyordu ama artık planımızı gerçekleştirme ihtimalimiz daha fazlaydı. O geceyi umutla geçirdik.</p>

  <p class="normal">Sabah, gemi su yüzüne çıktığında güverteye koştum. Kaptan’ın yardımcısı yerimizi tespit etmeye çalışıyordu. Bende ona yardım ettim ve birlikte gördüğümüz karanın Terra del Fuego olduğunu anladık.</p>

  <p class="normal">Efsaneye göre bir denizci yerlilerin kulübelerinden çıkan duman yüzünden buraya ateş ülkesi demişti. Birazdan yanımıza gelen Kanadalı bu ülkeyi tanıdı ve bize karanın en yüksek yeri olan Sarmiento tepesinin denizcilere rehber olduğunu anlattı. Tepenin üstü açıksa denizin açık olduğunu, tepede bulutlar varsa fırtına çıkacağını anlattı ve bu tepenin hiç yanılmadığını ekledi.</p>

  <p class="normal">Tepenin üstü açık ve berraktı bu yüzden bizi açık bir havanın beklediğini düşündük. Sonrasında geminin kapaklarını kapamasıyla içeri girdik ve gemi yirmi metre derine daldı.</p>

  <p class="normal">3 Nisan günü bazen yüzeyde bazen de dipte yol alarak Patagonya kıyılarında ilerliyorduk. Güney Kutbu’ndan beri Kaptan’ı görmemiştik. Paraguay ve Brezilya’yı hızla geride bıraktık. Kaptan bu tür uygar ülkelerden hoşlanmıyordu. O güne kadar denizler altında on altı bin fersah yol almıştık. Yolculuk sırasında bazen çok hızlı gittiğimiz bazen de fırtına olduğu için kaçmayı aklımızdan bile geçiremiyorduk.</p>

  <p class="normal">12 Nisan günü yüzeye çıkıp Guyana’yı geçmiş ve denizin dibine dalmıştık. Yolculuğumuzun on yedi bininci fersahındaydık. Denizin altında büyük bir ormanda yol alırken, büyük salondan manzarayı seyrediyorduk.</p>

  <p class="normal">Conceil heyecanla bir şey işaret ederek bağırdı. Suyun dibinde fokurdayan bir yer vardı. Dikkatle oraya baktığımız sırada Kanadalı buranın ahtapot yatağı olduğunu açıkladı. Tam bu sırada dev bir ahtapot önümüze çıktı. Görünüşü insanı oldukça ürküten böyle bir yaratıkla dışarıda karşılaşmayı asla istemezdim.</p>

  <p class="normal">Ben bunları düşünürken Conceil ve Ned ahtapotlar üzerine bir sohbete girişmişti. Conceil ahtapotların gemi batırdıklarını duyduğundan bahsediyor, Ned ise buna karşı çıkıyordu. Uzun süre bu tartışmayı yaptılar. Sonra Conceil’in bilmiş şekilde ahtapotlar üzerine verdiği bilgileri, Saint Malo kilisesinde gördüğü bir tabloya bağlamasına uzun süre güldük.</p>

  <p class="normal">Bu sırada çevremizdeki ahtapotlar fazlalaşmış, her yanımızı sarmışlardı. Bunu fark ettiğimiz anda bir sarsılmayla durduk. Ned ve ben karaya oturmuş olsak bile böyle bir arazide hemen yolumuza devam edeceğimiz konusunda hem fikirdik. Neden durduğumuzu anlamak için gemiden birilerinin açıklama yapması gerekiyordu.</p>

  <p class="normal">Sonraki on dakika içinde, uzun zamandır görmediğimiz Kaptan salona girdi. Kontrol panelinde birkaç inceleme yaptıktan sonra yardımcısına anlamadığımız o dilde bir şeyler söyledi. Ben Kaptan’a dönerek sordum:</p>

  <p class="normal">“Kaptan neden durduk?”</p>

  <p class="normal">“Ahtapotlardan birinin kolu pervanelere takılarak çalışamaz hale getirdi. Buradan çıkmak için onlarla savaşmamız gerekecek sanırım.”</p>

  <p class="normal">“Savaşmak mı? Peki nasıl?”</p>

  <p class="normal">“Elektrikli silahlarımız onları etkilemez bu yüzden dışarı çıkıp bu işi baltalarla halletmeliyiz.”</p>

  <p class="normal">Hepimiz durumun ciddi olduğunun farkındaydık. Birlikte yapacağımız bu mücadeleye Ned de zıpkınıyla katılmayı teklif ettiğinde Kaptan hemen kabul etti. Hazırlığımızı yapıp kapakların önüne geçtik. Kapaklar açılır açılmaz içeri dalan ahtapot kolunun bir tayfayı alıp götürmesine engel olamamıştık.</p>

  <p class="normal">Ahtapotları bastırıp güverteye çıkmamız uzun zaman aldı. Bir süre de güvertede savaştık. Ned zıpkınını bir o yana bir bu yana savuruyordu. Dikkatsiz olduğu bir anda ahtapot kollarından birini ona dolayarak güverteden aldı. Hepimiz Ned’in öleceğini düşünerek korktuğumuz sırada Kaptan baltasıyla Ned’i kapan kolu parçaladı. Güverteye düşen Ned, hiçbir şey olmamış gibi ayağa kalkıp savaşa devam etti. Saatler süren bir savaşla ahtapotları alt etmeyi başardık. Sonunda dev ahtapotlardan kurtulmuştuk.</p>

  <p class="normal">Pervane tekrar dönmeye başladığında yirmi beş metre derinde yol alırken, geçirdiğimiz savaşla ilgili bütün ayrıntıları defterime not alıyordum. Yolculuğumuza devam ederken, uygar kıyılara giderek yaklaşıyorduk.</p>

  <p class="normal">Son olayların üzerinden altı gün geçmesine rağmen, Kaptan’a hiç rastlamamıştım. Salonda incelemelerimi sürdürdüğüm bir gün Ned yanıma geldi ve konuşmaya başladık:</p>

  <p class="normal">“Profesör, artık bu gemiden ayrılmamızın zamanı geldi. Kaptan’ın bizi nereye götürdüğü belli değil ve zaten siz de bu gemiyle gidebileceğiniz her yeri incelediniz. Uygar kıyılara yakınken bu kaçışı gerçekleştirmek zorundayız.”</p>

  <p class="normal">“Evet Ned haklısın. Ama içinde bulunduğumuz bu durumda kaçmamız tehlikeli olabilir.”</p>

  <p class="normal">“Ne gibi bir tehlikeden bahsediyorsunuz?”</p>

  <p class="normal">“Kaptan’ın her durum için bir tedbiri olduğunu sen de gördün. Bizi her yoldan yakalayabilir.”</p>

  <p class="normal">“O zaman buradan kurtulmak için bir yol bulun.”</p>

  <p class="normal">“Nasıl bir yol?”</p>

  <p class="normal">“Gidip onunla konuşun Profesör. Aramızda onunla en iyi anlaşan sizsiniz. Eğer bu konuşmayı siz yapmazsanız ben yapacağım ve biliyorsunuz ki sizin kadar nazik biri değilim.”</p>

  <p class="normal">Ned’in bu söylediklerinde ciddi olduğunu biliyordum. Onun Kaptan’la konuşmayı deneyip tatsız bir şeylere sebep olmasını istemediğim için bu konuşmayı yapacağıma söz verdim.</p>

  <p class="normal">O gece çok tedirgin olsam da gidip Kaptan’la konuşmayı kafama koymuştum. Bir süre gemide dolaşıp Kaptan’ı aradım. Onu hiçbir yerde bulamayınca kamarasına gittim. Meşgul olduğu için konuşmaya gönüllü olmayan Kaptan’a ısrar ettim ve isteğimizi anlattım. Bu isteği hiç de hoş karşılamayan Kaptan bizi hiçbir zaman bırakmayacağını söyledi.</p>

  <p class="normal">Kestirip atılmış bu konuşmayı dostlarıma anlattığımda herkes mutsuz oldu. Özellikle Ned çok sinirlenmişti. Artık Kaptan’ı dinlemek zorunda olmadığımızı ve Long Island’a geldiğimizde kaçmak istediğini söyledi. Artık hepimiz için kaçış kesindi. Ama ne yazık ki hedefimize yaklaştığımız sırada kopan büyük fırtına nedeniyle dibe dalan Nautilus’tan çıkamadık. Planlarımızın sürekli boşa çıkmasından bunalan Ned günlerce kamarasından çıkmadı.</p>

  <p class="normal">22 Nisan günü sonunda su yüzüne çıktığımda Kaptan’ın dışarıda yerimizi saptamaya çalıştığını gördüm. Yaptığı ölçümlerden sonra bana dönüp konuşmaya başladı:</p>

  <p class="normal">“Şu anda bulunduğumuz noktada Fransız bandıralı L Vengure adlı Amerika’dan çıkan buğday yüklü konvoyu koruma görevini üstlenen gemi İngiliz donanmasıyla karşılaştı. Oldukça büyük bir deniz savaşı yaşandı ve donanmayla baş edemeyen gemi teslim olmak yerine kendini batırmayı tercih etti. Gemileri batarken bütün denizciler “Yaşasın özgürlük” diye ba…”</p>

  <p class="normal">Artık Kaptan’ın bu tarz bilgiçlik taslamaları bana bile sevimsiz gelmeye başladığı için sözünü keserek cevapladım:</p>

  <p class="normal">“Biliyorum Kaptan, bu hikayeyi ben de duymuştum. Ama bu tür hikayeler gerçekten özgür olan, ya da özgürlüğe saygı duyan insanlar için güzeldir.”</p>

  <p class="normal">Söylediklerimden rahatsız olan Kaptan’ın yüzü değişmişti. Tam bu sırada bir top sesi duyduk. Geminin tayfaları ve dostlarım koşarak güverteye geldi. Ned geminin uç tarafına koşarak keskin gözleriyle gördüklerini anlattı:</p>

  <p class="normal">“Bu bir savaş gemisi!”</p>

  <p class="normal">Heyecanlanarak Ned’in yanına doğru giderken yüksek sesle sordum:</p>

  <p class="normal">“Geminin hangi ülkeye ait olduğunu görebiliyor musun?”</p>

  <p class="normal">“Hayır bayrağını göremiyorum.”</p>

  <p class="normal">Kaptan dürbünüyle gemiyi inceledikten sonra aşağı, dümen odasına indi. Bu fırsattan yararlanmak isteyen Ned aklına gelen fikri bizimle paylaştı:</p>

  <p class="normal">“Bu gemi nereden olursa olsun bize bir mil kadar yaklaştığında denize atlayıp ona sığınmalıyız. Bu insanlar hangi milletten olursa olsun bizi kabul edeceklerdir. Buna eminim. Bu bizim son şansımız olabilir.”</p>

  <p class="normal">Kanadalıya katılan Conceil atladığımızda beni diğer gemiye kadar götürmeyi üstleneceğini belirtti. Bu fikri düşünmeye bile vaktimiz olmadan açılan ateşten kaçmak için Nautilus’un içine kaçmak zorunda kaldık. Conceil bu geminin bizim içinden düştüğümüz gemi gibi Nautilus’un peşine düşmüş olabileceğini söyledi. Ona katılan Ned, üzerinde insanlar olmasına rağmen ateş açtıkları için Nautulus’ün artık diğer insanlar tarafından da tanındığı ve bir canavar olmadığının anlaşıldığını düşünüyordu. Ben de dostlarımla aynı şeyleri düşünüyordum ve Kaptan’ın bu durumda ne yapacağını merak etmeye başlamıştım.</p>

  <p class="normal">Top mermileri etrafımızda uçuşuyordu. İsabet almamıştık ama tehlike büyüktü. Kaptan hâlâ ortada gözükmüyordu. Bir ara güverteye çıkıp diğer gemiye işaret vermeyi düşünen Ned, bunu uygulamaya girişince peşinden gittik.</p>

  <p class="normal">Ned mendilini çıkarıp işaret verdiğinde, arkamızdan uzanan güçlü bir kol onu tutup yere serdi. Bu Kaptan’dan başkası değildi. Kaptan deli gibi bağırmaya başlamıştı.</p>

  <p class="normal">“Hain adam, Nautilus’un üzerine toplar yağarken seni güverteye bağlamamı mı istiyorsun!”</p>

  <p class="normal">Bu sırada atılan toplardan biri bize isabet etmişti. Kaptan bu kez diğer gemidekilere korkak olduklarını söyleyip, kimliklerini sakladıkları için onları suçladı. Kendisinin korkmadığını haykırırken, bayrağını gururla göstereceğini söyledi. Hemen akabinde “N” harfi olan büyük bir bayrak açtı ve bana dönüp dostlarımı alarak içeri girmemi söyledi.</p>

  <p class="normal">Kaptan’a dönüp aklıma gelen soruyu sordum:</p>

  <p class="normal">“Bu gemiye saldıracak mısınız?”</p>

  <p class="normal">“Ne saldırması, onu batıracağım!”</p>

  <p class="normal">“Bunu yapamazsınız Kaptan, orada bir sürü insan var.”</p>

  <p class="normal">“Elbette yapabilirim, oradaki bütün korkaklar kimliklerini gizleyerek beni yok etmeye çalıştı. Fakat ben onların İngiliz olduğunu biliyorum. Onların başına geleceklerden ben sorumlu değilim, ama yaptıklarını ödeyeceklerini bilin! Şimdi hemen içeri girin Bayım!”</p>

  <p class="normal">Kaptan’ın bu çıkışı üzerine hemen içeri girdik. Gelen seslerden Kaptan’ın henüz yukarda olduğu anlaşılıyordu. Bir süre sonra sesler kesilmiş Nautilus harekete geçmişti. Çok hızlı gitmesek de, savaş gemisi bize yetişemiyordu. Kaptan zaman zaman hız keserek takip seviyesini koruyarak peşimizdeki gemiyi istediği yere çekiyordu. Hemen dostlarımla konuşup bu gece bu gemiden kaçmamız gerektiğini, karşıdakiler kim olursa olsun Kaptan’ın o gemiyi batıracağını söyledim. Bir an evvel kaçabilirsek diğer gemidekilere haber verme şansımız olabilirdi. Ned bana katıldı ve biraz bekleyip hava kararınca kaçmamızı önerdi. Kovalamaca saatler sürmüştü. Arkamızdakiler bir türlü vazgeçmiyor, Kaptan da daha çok sinirleniyordu. Gece üç gibi kaçış için kontrol yapmak üzere güverteye çıktığımda Kaptan’ın orada olduğunu gördüm. Sabaha kadar aynı yerde oturan Kaptan yüzünden kaçma şansı bulamadık.</p>

  <p class="normal">Sabahın ilk ışıklarıyla top sesleri yeniden duyulmaya başladı. Bu durumda Nautilus kapaklarını kapatıp denize daldı. Kaptan peşimizdeki gemiyi istediği yere çekmişti. Onlar bize toplarını savururken, Kaptan peşimizdeki geminin denizin altında kalan kısmına hızını arttırarak çarptı. Çok büyük bir sarsıntı olmuştu.</p>

  <p class="normal">Hemen büyük salona koştum ve olanları izledim. Savaş gemisi yavaş yavaş batarken, içindeki insanlar kurtulmak için çırpınıyordu. Onları bu şekilde görüp yardım edememek çok acı vericiydi. Bir süre sonra Kaptan’a baktım. Gözyaşlarını saklamaya çalışarak salonu terk ediyordu.</p>

  <p class="normal">Bu garip adamın nasıl bir ruh hali olduğunu anlamıyordum. Onlarca insanı yok etmiş sonra da bu yüzden gözyaşı dökmüştü. Artık sadece ondan uzaklaşmak istiyordum.</p>
</body>
</html>
