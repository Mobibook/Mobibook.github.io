<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>denizler_altinda</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_8">HİNT OKYANUSU</h1>

  <p class="normal">Yaşadığımız olayların üzerinden zaman akıp gidiyordu. Nautilus kapaklarını kapatıp denizlerin dibindeki seyrine devam etmekteydi. Artık Kaptan’ı daha seyrek görüyordum. Yaşadığımız olaydan sonra, onun insanlar hakkındaki düşünceleri bana daha da tuhaf gelmeye başlamıştı. Tayfanın gömüldüğü yerde köpek balıklarından çok insanlardan uzak tutulmaya çalıştığı düşüncesi beni huzursuz etmişti. Bu huzursuzluğumu yardımcımla da paylaşmıştım.</p>

  <p class="normal">Conceil’e göre Kaptan insanlar tarafından anlaşılmayan bir bilim adamı, bir dahiydi. Oysa ben Kaptan’ın bilgisine saygı duysam da, onun insanlığa karşı beslediği bu kinden rahatsız oluyordum.</p>

  <p class="normal">Tarih 28 Ocak’ı gösterirken karaya çıktığımızda, yaklaşık yedi mil uzaklıkta bir kara parçası gördük. Hemen kontrol salonuna inip yerimizi tespit ettim ve vardığımız yerin ünlü Seylan Adası olduğunu anladım.</p>

  <p class="normal">Bir süre sonra yanıma gelen Kaptan, önümdeki haritayı işaret ederek konuşmaya başladı:</p>

  <p class="normal">“Sizin de ölçümlerinizle tespit ettiğiniz gibi, önümüzdeki kara incileriyle ünlü Seylan.”</p>

  <p class="normal">“Evet, biliyorum.”</p>

  <p class="normal">“Bu adada bir inci avına çıkmak ister misiniz?”</p>

  <p class="normal">Her ne kadar Kaptan’a eskisi kadar yakın hissetmesem de, böyle bir fırsatı bir daha ele geçiremeyeceğim için sevinçle kabul ettim. O da buna memnun oldu ve gülümseyerek avı organize etmek üzere dışarı çıktı. Ben de çalışmalarıma devam ettim. Kısa süre sonra avı organize edip yanıma gelen Kaptan, her zamankinden daha dostça bir ses tonuyla konuşmamızı sürdürdü:</p>

  <p class="normal">“İnci avı hakkında bilginiz var mı Profesör?”</p>

  <p class="normal">“Çok az.”</p>

  <p class="normal">“Bu konuda sizi biraz aydınlatmamı ister misiniz?”</p>

  <p class="normal">“Buna çok sevinirim.”</p>

  <p class="normal">“Dünyanın hemen her tarafındaki denizlerde inci avı yapılmaktadır. Ancak avlanan bu incilerin hiçbiri Seylan incisi kadar değerli değildir. Buraya gelen avcılar mart ayı gibi Manaar körfezinde toplanırlar.”</p>

  <p class="normal">“Yani henüz av sezonu değil?”</p>

  <p class="normal">“Evet haklısınız, ama endişe etmenize gerek yok çünkü biz sadece inceleme için birkaç tane istiridye toplayacağız.”</p>

  <p class="normal">“Avcıları avlanırken izlemek güzel olabilirdi.”</p>

  <p class="normal">“Haklısınız ama maalesef hem av mevsimi değil, hem de böyle bir riske girmemiz doğru olmaz.”</p>

  <p class="normal">“Evet biliyorum, Nautilus ve siz insanlardan mümkün olduğunca uzak durmalısınız. Sizi bu konuda zorlayacak değilim. Siz devam edin lütfen.”</p>

  <p class="normal">“Av zamanı birkaç yüze yakın gemi buradan bu serveti çıkartmaya çalışırlar.”</p>

  <p class="normal">“Peki ne tür bir metotla avlanırlar?”</p>

  <p class="normal">“Denize ucunda yassı bir taş olan, uzunca bir ip atılır ve onunla dalıp çıkılır.”</p>

  <p class="normal">“Hâlâ bu eski yöntem mi kullanılıyor?”</p>

  <p class="normal">“Evet. En gelişmiş ülkelerin adamları bile hâlâ bu yöntemi kullanıyor.”</p>

  <p class="normal">“Oysa bizim kullandığımız dalgıç elbiseleri gibi bir donanım bu iş için çok faydalı olurdu.”</p>

  <p class="normal">“Doğru söylüyorsunuz, ama hiçbir devlet burada çalışan işçilerin sağlığını o derece düşünmez. Onlar için önemli olan buradaki adamların ne şartlarda çalıştıkları değil, ne kadar gelir sağladıklarıdır. Bu zavallı adamların ne kadar paraya çalıştığını biliyor musunuz?”</p>

  <p class="normal">“Hayır, ne kadar?”</p>

  <p class="normal">“İçinde inci olan her istiridye için bir frang alıyorlar. Fakat her gün çıkarttıkları onlarca istiridyeden sadece birkaçında inci oluyor. Bu yüzden de ortalama günde yirmi franga bu eziyeti çekiyorlar.”</p>

  <p class="normal">“Bu çok büyük bir haksızlık, insanlar eski yöntemlerle hem de canları pahasına dalıyorlar. Çok yazık.”</p>

  <p class="normal">“İşte bu tür haksızlıkları ve bu tip olayların insanlık içinde hiç de az olmadığını düşünürseniz, benim neden bu kadar uzak durmak istediğimi anlayacaksınız Profesör.”</p>

  <p class="normal">Bu sözden sonra kısa fakat derin bir sessizlik olmuştu. Kaptan’ın sözleri beni ciddi şekilde etkilemişti. Bu adam beni her geçen gün hem şaşırtıyor, hem de kafamın karışmasına sebep oluyordu. Düşüncelerimi bölen yine Kaptan’ın sözleri oldu:</p>

  <p class="normal">“Sizi oraya götüreceğim, belki birkaç avcı kayığına da rastlarız. Böylece siz de nasıl avlandıklarını görürsünüz.”</p>

  <p class="normal">“Bu teklifinizi dostlarım adına da memnuniyetle kabul ediyorum.”</p>

  <p class="normal">“Yalnız önemli bir bilgi daha var.”</p>

  <p class="normal">“Nedir?”</p>

  <p class="normal">“Köpekbalıklarından korkar mısınız Bay Arronax?”</p>

  <p class="normal">“Köpek balığı mı?”</p>

  <p class="normal">“Evet!”</p>

  <p class="normal">“O ürkütücü hayvanlara henüz alışamadım.”</p>

  <p class="normal">“İçinde bulunduğumuz Hint Okyanusu’nda oldukça fazla köpekbalığı vardır. Ama endişe etmeyin, ben onlara epey alışkınım. Eğer fırsatını bulursak onlardan da bir iki tane avlarız. Böylece siz de değişik bir deneyim yaşarsınız.”</p>

  <p class="normal">“Doğrusu bunun için sabırsızlandığımı söyleyemeyeceğim.”</p>

  <p class="normal">“Meraklanacak bir şey yok, güvende olacaksınız. Evet artık uyusak iyi olur, çünkü inci avı için yarın çok erken kalkacağız. İyi geceler Profesör.”</p>

  <p class="normal">“İyi geceler Kaptan.”</p>

  <p class="normal">Bu konuşmanın ardından Kaptan salondan çıkıp gitti. Ben bir süre daha oturup, köpekbalıklarıyla ilgili düşündüm. Bu sırada iyi geceler dilemek için yanıma gelen Ned ve Conceil’e durumu anlattım. Conceil ilk kez bir inci avına katılacağı için çok sevindi. Ned Land da inci avıyla ilgili bir şeyler duymuştu ama emin olmadığı konular vardı. Bu yüzden kafasını karıştıran soruları sordu:</p>

  <p class="normal">“Benim bildiğim inci, kadınların kolyelerinde ya da çeşitli süslemelerde kullanılan bir çeşit taş. Nasıl olup da avlandığını bir türlü anlamıyorum. bu işin aslını bana anlatabilir misiniz profesör?”</p>

  <p class="normal">“Elbette Ned. İnci hakkında bildiklerin doğru, ancak eksik. İnci dediğimiz şey aslında bir taş değil. İstiridye denen hayvanın, kabuğunun içinde dış dünyadan kendini korumak ve evini sağlamlaştırmak için ürettiği bir salgı. Bu salgının içerdiği mineraller sayesinde sertleşerek, sedefleşmesi ve çok güzel bir görünüme kavuşması yüzünden insanlar onu süs eşyalarında, mücevherlerinde kullanıyorlar. Bu salgının oluşması uzun sürdüğü ve her istiridyeden işe yarayacak kadar çıkarılamadığı için de inci çok değerli bir şey.”</p>

  <p class="normal">“Peki bir istiridyenin içinde birkaç tane inci olabilir mi?”</p>

  <p class="normal">“Bazılarında evet, ama bu çok nadir olur. Yarın topladığımız istiridyeleri açarken bunları daha detaylı şekilde anlatırım. Haydi bakalım yatma vakti. Yarın bizi çok hareketli bir gün bekliyor.”</p>

  <p class="normal">“Bu sohbetten sonra herkes kamarasına çekildi ve ben de köpekbalıklarını düşünmeden uyumaya çalıştım.”</p>

  <p class="normal">Gün ışımadan uyanıp salona gittiğimde Kaptan oradaydı. Endişeli olduğumu hissettirmemek için uğraştığımı anlayan Kaptan beni rahatlatmak için konuşmaya başladı:</p>

  <p class="normal">“Hazır mısınız Profesör?”</p>

  <p class="normal">“Evet ama biraz korktuğumu itiraf etmeliyim.”</p>

  <p class="normal">“Daha önce de söylediğim gibi endişelenecek bir şey yok. Arkadaşlarınız bize katılmayacaklar mı?”</p>

  <p class="normal">“Katılacaklar. Sanırım çıkış için hazırlanıyorlar. Gemiyi durdurduğunuzu görüyorum. Avlanacağımız yere yakın mıyız?”</p>

  <p class="normal">“Hayır, biraz daha mesafe var.”</p>

  <p class="normal">“O zaman yine uzun bir deniz altı yürüyüşü yapacağız sanırım. Ben gidip dalgıç elbiselerimi giyeyim.”</p>

  <p class="normal">“Hayır, buna gerek yok. Gemiyi körfezden bayağı uzakta sabitledim. Bu sefer bir sandalla açılıp, normal balıkçılar gibi oraya ulaşacağız. Kıyafetlerinizi dalmadan önce giyeceksiniz. Hazırsanız çıkalım.”</p>

  <p class="normal">Bunun üzerine birlikte sandala gittik. Dostlarım tayfaların yönlendirmesiyle sandala binmiş bizim gelmemizi bekliyordu. Yola çıktıktan bir süre sonra Kaptan’ın işaretiyle durduk. Durduğumuz yerde derinlik bir metre kadardı ve Kaptan av mevsiminde gemilerin burada toplandığını söyledi. Tayfalardan birinin yardımıyla elbiselerimizi giydik. Suya dalmadan önce, sesimdeki endişeyi mümkün olduğunca gizleyerek Kaptan’a kafamdaki soruları sordum:</p>

  <p class="normal">“Yanımıza el fenerlerimizi alacak mıyız?”</p>

  <p class="normal">“Hayır, çok derinlerde dolaşmayacağımız için el fenerine ihtiyacımız olmayacak. Güneş ışıkları bize yeterli olur. Ayrıca el fenerleri birtakım tehlikeli hayvanları üzerimize çekebilir.”</p>

  <p class="normal">“Peki tüfeklerimizi alacak mıyız?”</p>

  <p class="normal">“Tüfek bu avda işimize yaramaz. Hepinizin belindeki bıçaklarla işimizi halledeceğiz.”</p>

  <p class="normal">Bu konuşmanın ardından denize daldık. İçeri girdiğimde kafamdaki bütün olumsuz düşünceler ve endişeler dağılmıştı. Balıkların ve yosunların canlı renkleri, yengeçlerin ve denizkestanelerinin güzelliği beni rahatlatmıştı. Biraz yürüdükten sonra Kaptan’ın işaretiyle inci tarlasına geldiğimizi anladık. Ned Land hemen toplamaya başladı ve kısa sürede torbasını doldurdu. Ben ve Conceil ise para etmesinden çok araştırmalarımıza yardımcı olacak ilginç incileri bulmaya çalışıyorduk.</p>

  <p class="normal">Kaptan’ın işaretiyle onu takip ettik. Gezdiğimiz bu yerleri çok iyi bildiği anlaşılıyordu. Bizi bir kayalık mağarasına götürdü. Conceil ve Ned mağara girişindeyken onunla işaret ettiği yöne ilerledim. Burada bana kabuğunun genişliği yaklaşık bir metre olan bir istiridye gösterdi. Gördüğüm şeyden çok etkilenmiştim. Kaptan’ın bıçağı yardımıyla istiridyeyi açması üzerine bir kez daha hayrete düştüm. Kabuğun içinden Hindistan cevizi büyüklüğünde bir inci çıktı. Kaptan bıçağını kabuğun kapanmasını önlemek için arasına sıkıştırarak, onu rahatça incelememe yardım ediyordu. Daha yakından bakmak için elime almak istediğimde ise, bıçağı birden çekerek kabuğu kapattı. Bu çok değerli hazineyi kendi koleksiyonu için büyüttüğünü anlamıştım. Onun daha da büyümesini sağlamak için bir süre daha ona dokunulmasını istemiyordu.</p>

  <p class="normal">Mağaranın girişinde araştırmamızı sürdürdüğümüz esnada, Kaptan eliyle kayalıkların arkasına saklanmamızı işaret etti. İşaret ettiği yöne baktığımda, denizin üzerinde bir karaltı gördüm ve köpek balıklarının gelmiş olmasından endişe ettim. Kısa süre sonra yaklaşanın bir balıkçı kayığı olduğunu anladık. Kaptan izlemek istediğimiz av görüntüsünü bize sağlamıştı.</p>

  <p class="normal">Gelen balıkçı teknesinden denize atılan ipin ucunda daha evvel bana anlattığı gibi bir taş bağlıydı. Aşağı inen işçi her gelişinde nefesi yettiği kadar suda kalıp, mümkün olduğunca fazla istiridye topluyordu.</p>

  <p class="normal">Her şey çok güzeldi. Böyle bir şeye şahit olmak benim gibi bir bilim adamı için önemliydi. Bu gördüklerimin ne kadar önemli tecrübeler olduğunu düşündüğüm sırada, avlanan işçi korkuyla sandalına doğru kaçmaya başladı. Neler olduğunu anlamamız kısa sürdü. Denizcinin arkasında büyük bir karaltı belirdi. Bu Kaptan’ın bahsettiği köpek balıklarından biriydi. Kaçmaya çalışan zavallı adam tam sandalına varacaktı ki, balığın kuyruğuyla savurduğu dalganın etkisiyle ip elinden kaydı. Bayılan adam denizin dibine doğru batıyor, aç balık da avının peşinden hızla gidiyordu. Az sonra önümüzde bir facia yaşanacağını düşünerek çok korkuyordum.</p>

  <p class="normal">Bu sırada bıçağına sarılan Kaptan atıldı ve balığa doğru gitmeye başladı. Tehlikenin geldiğini sezen balık, avının peşinden gitmeyi bırakıp Kaptan’a yöneldi. Köpek balığı tam saldıracağı sırada, Kaptan çevik bir manevra yaparak bu saldırıyı savuşturdu ve elindeki bıçağı balığa sapladı. Balık yaralanmıştı ancak Kaptan da balığın can havliyle savurduğu kuyruğunun darbesinden kurtulamamıştı.</p>

  <p class="normal">Balığın darbesiyle dengesini kaybeden Kaptan zor durumdaydı ve balık yeni bir atağa geçmişti. Bu sırada avlanırken ne olursa olsun yanından eksik etmediği zıpkınını çıkaran Ned onlara doğru atıldı. Gerilerek attığı zıpkını, Kaptan’ı ısırmak üzere olan balığı tam karnından vurarak öldürdü.</p>

  <p class="normal">Hepimizin içi rahatlamıştı. Ancak Kaptan telaşlı tavırlarla, hemen denizin dibinde baygın yatan inci avcısına koştu. Onu suyun üstüne çıkarıp sandalına bindirdi ve kendine gelmesi için suni teneffüs uyguladı. Adam ayılıp kendine geldiğinde, önce üzerimizdeki garip kıyafetlerden korktu ama başlıklarımızı çıkarttıktan ve eline bir avuç inci tutuşturduktan sonra çok mutlu oldu.</p>

  <p class="normal">İnci avcısının iyi olduğuna emin olunca, ona veda edip kendi sandalımıza döndük. Kaptan saygı dolu bir ses tonuyla Ned’e teşekkür etti:</p>

  <p class="normal">“Hayatımı kurtardınız Ned Usta, teşekkür ederim.”</p>

  <p class="normal">“Önemli değil Kaptan, unutmayın siz de benimkini kurtarmıştınız.”</p>

  <p class="normal">En sonunda Ned’in bile Kaptan’la bir bağı olmuştu. Bu ilginç adamın hepimizin hayatında bir yeri vardı artık. Gün içinde gördüklerimden sonra, Kaptan’ın insanlarla ilgili duygularını bir türlü anlayamıyordum ve gemiye vardığımızda bunu ona sordum:</p>

  <p class="normal">“Kaptan, hem insanlardan ve insanlıktan nefret ettiğinizi söylüyorsunuz, hem de hiç tanımadığınız bir adam için hayatınızı tehlikeye atıyorsunuz. Sözlerinizle davranışlarınız arasındaki bu çelişkiyi bana açıklayabilir misiniz?”</p>

  <p class="normal">Gemime geleli oldukça uzun bir zaman oldu Profesör. Hareketlerimi haklı bulmayabilirsiniz ama niyetimi anladığınızı düşünüyordum. Bakın insanlıktan nefret ettiğim doğru. Ama bugün kurtardığım adam insanlığın koyduğu birçok ezici kuralın, sınıf farkının ve gereksiz entrikalarla yönetilen devletlerin bir kurbanı. Hayatı boyunca çalışmış, ama hiçbir zaman çalışmadan başkalarının üzerinden geçinenlerin sahip olduklarına sahip olamamış. Sürekli haksızlığa uğramış ve ezilmiş. İşte bu nedenle onun sahip olduğu tek şeyi olan hayatı için kendiminkini seve seve feda edebilirim. İnsanlığa karşı olan nefretime gelince; bu sadece insanların onların kurallarıyla oynamayan herkese karşı duydukları nefretin bir yansıması o kadar. Umarım sizi aydınlatabilmişimdir.</p>
</body>
</html>
