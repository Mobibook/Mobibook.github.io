<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>denizler_altinda</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_5">NAUTILUS</h1>

  <p class="normal">Odadan çıkıp Kaptan’ı takip ettim. Geminin içi oldukça iyi aydınlatılıyordu. Dışarı sızan ışıklar hesap edildiğinde, bunun Kaptan Nemo için hiç de zor olmadığını düşündüm. Birbirine bağlanan üç kısa koridordan sonra, geniş ve çok zevkli döşenmiş bir yemek odasına girdik.</p>

  <p class="normal">Kaptan’ın beni buyur ettiği masada birbirinden leziz gözüken yemekler, en zarif ustalıklarla servis edilmişti. Yemeklerden gelen kokular, sadece görüntülerinin değil tatlarının da güzel olduğu konusunda beni ikna etmişti. Yemeklere beğeniyle baktığımı gören Kaptan Nemo açıklama yaptı:</p>

  <p class="normal">“Gördüğünüz yemeklerin hepsi deniz ürünlerinden yapılmış olup çok lezzetlidir. Çekinmeden hepsinden yemenizi isterim.”</p>

  <p class="normal">“Demek masanın üzerindeki her şey deniz ürünü, öyle mi?”</p>

  <p class="normal">“Evet profesör, deniz bana gerekli olan her şeyi veriyor. Denizler benim tarlamdır. Bazen deniz altındaki ormanlarda avlanırım. Yunan tanrısı büyük Poseidon gibi deniz ormanlarında dolaşan sürülerim var.”</p>

  <p class="normal">Kaptan’ın sözleri karşısında şaşkınlığımı gizleyemedim. Artık sık sık bu adamın bir deli mi, yoksa bir dahi mi olduğunu düşünmeye başlamıştım. Daha net anlayabilmek için sordum:</p>

  <p class="normal">“Peki bu tabakta servis edilen biftek de mi deniz ürünü?”</p>

  <p class="normal">“Evet, deniz kaplumbağası etinden leziz bir biftektir. Şu tabakta gördüğünüz de yunus balığı ciğerinden yapılmış bir sotedir. Aşçım çok kabiliyetli biridir ve beni memnun etmeyi iyi bilir. Oldukça aç olduğunu biliyorum. Lütfen soğutmadan yemeye başlayın ve sakın hepsinden tatmayı ihmal etmeyin. Yemeğin üzerine tatlı olarak denemenizi istediğim kaymak, balina sütünden ve deniz dibindeki bir çeşit yosunun şekeriyle yapılmıştır. Reçelimizi de şakayıklardan yaparız.”</p>

  <p class="normal">Kaptan’ın iştahlandırıcı sunumu karşısında dayanamayarak her tabaktan bir parça tatmaya başlamıştım. Bu sırada Kaptan denizlerdeki tecrübesini aktarmaya devam etti:</p>

  <p class="normal">“Sadece yiyeceklerimizi değil, diğer bütün ihtiyaçlarımızı da denizden elde ediyoruz. Temizlik malzemelerimiz, kokularımız, mürekkebimiz ve elbiselerimiz. Her şeyimiz denizden gelir ve bir gün yine denize gidecektir.”</p>

  <p class="normal">Ağzımdaki lokmayı yutarak araya girdim:</p>

  <p class="normal">“Denizi çok sevdiğiniz anlaşılıyor Kaptan.”</p>

  <p class="normal">“Elbette, deniz her şeyden önce benim evim. Üstelik dünyanın üçte biri denizlerle kaplıyken, başka nerede dolaşarak bu kadar çok alan ve özgürlüğünüz olabilir ki?”</p>

  <p class="normal">Bu konuşmalar sırasında yemeğimizi bitirmiştik. Kibarca masadan kalkan Kaptan, reddedemeyeceğim bir teklifte bulundu:</p>

  <p class="normal">“İsterseniz şimdi birlikte Nautilus’u gezelim.”</p>

  <p class="normal">Elbette, çok sevinirim.</p>

  <p class="normal">Cevabımla hareketlenen Kaptan, yolu işaret ederek yürümeye başladı. Yemek salonuna girdiğimiz kapının ters tarafında bulunan, çift kanatlı büyük bir kapıdan geçerek son derece zevkle döşenmiş bir kütüphaneye girdik. Üç tarafı; kapı açıklığı hariç; yerden tavana kadar dolu kitap raflarıyla çevrili olan odanın bir tarafında büyük bir pencere vardı. Daha önce hiç böyle bir kütüphane görmemiştim. Gözlerime inanamıyor bu odanın içinde kitap okuma, araştırma yapma lüksünü hayal bile edemiyordum. Bu odada bir bilim adamı için inanılmaz bir konfor söz konusuydu. Kendime gelmemi beklemek için, görüntüsünden rahatlığı fark edilen koltuklardan birine oturan Kaptan’a duygularımı açıkladım:</p>

  <p class="normal">Bundan daha mükemmel bir kütüphane düşünemiyorum. En önemlisi denizin derinliklerinin de size eşlik etmesi.</p>

  <p class="normal">“Evet Bay Arronax, çalışmak için bu kadar huzuru nerede bulabilirsiniz ki. Sizin müzedeki odanız bu kadar rahat mı?”</p>

  <p class="normal">“Kesinlikle hayır Kaptan, kıyaslanamaz bile. Üstelik bu kütüphane çok daha kapsamlı bir yer. Burada yedi ya da sekiz bin kitap olmalı.”</p>

  <p class="normal">“Bilemediniz. Bu kütüphanede tam on iki bin kitap var ve hepsi emrinizde. Onları istediğiniz gibi inceleyebilirsiniz. Sanırım gezimizi biraz ertelesek iyi olacak, sizi bu zevk için bekletmek istemem.”</p>

  <p class="normal">“Çok teşekkür ederim Kaptan çok incesiniz. Nerden başlayacağımı bilemiyorum, ama emin olun beni çok memnun ettiniz. Burada biraz vakit geçirdikten sonra tekrar size katılmaktan mutluluk duyacağım.”</p>

  <p class="normal">“Pekala, ben de günlük okumalarımı yapayım o halde. Keyfinize bakın lütfen.”</p>

  <p class="normal">Kaptan’ın bir kitap alıp tekrar oturmasıyla, adeta küçük bir çocuğun şekerlemelere saldırması gibi raflara ilerledim. Raflarda edebi, bilimsel ve felsefi birçok tür mevcuttu. Ancak iktisadi ya da siyasi hiçbir esere rastlamadım. Anlaşılan Kaptan kendini insanlıktan soyutlarken, bu temel bilimlerden de uzak durma kararı almıştı. Yine de kitapların karışık halinden, Kaptan’ın sık sık rafları karıştıran iyi bir okuyucu olduğu belli oluyordu. Bir saat kadar rafların arasında gezindim. Birçok nadide eseri elime alıp sayfalarını karıştırdım. Araştırmayı derinleştirdikçe, Kaptan’a olan hayranlığım artıyordu. Bu kütüphaneye ve kendisine duyduğum hayranlığı gizlemeyen bir sesle, fikrimi söyledim:</p>

  <p class="normal">“Bu kütüphanede bir bilim adamı için ciddi bir hazine saklı. Bunu benimle paylaştığınız için size ne kadar teşekkür etsem az. Çok incesiniz Kaptan.”</p>

  <p class="normal">Sözlerimi gülümseyerek karşılayan Kaptan, sakince ayağa kalktı. Yüz ifadesinden bu hazinenin dahası da olduğunu anladığımda bir kez daha şaşırdım ve hiç düşünmeden gösterdiği yöne doğru yürüdüm. Kütüphanenin diğer tarafında bulunan ve geldiğimiz yöndekinin aynısı olan, çift kanatlı kapıyı açarak beni içeri davet etti. Bu kapıdan geçtiğimiz büyük ve yine muazzam bir zevkle döşenmiş salonun duvarlarında harika tablolar, konsolların üzerinde mükemmel heykeller vardı. Bu gördüklerimden sonra Kaptan’la ilk karşılaştığım zaman kabalığına dair edindiğim fikirlerden sıyrılmış, sanata ve bilime olan düşkünlüğüne hayran kalmıştım. Salondaki tablolar ve heykeller, eski ve yeni ekolden birçok ünlü sanatçının eseriydi. Beğenimi saklayamadım ve fikrimi söyledim:</p>

  <p class="normal">“Kaptan Nemo, bu gördüklerim beni hayrete düşürdü. Gerçekten muazzam. Size giderek hayran kalıyorum.”</p>

  <p class="normal">“Ben o kadar önemsemiyorum Profesör. Sadece; bir zamanlar insan eliyle yapılmış değerli şeyleri, bıkıp usanmadan toplayan; amatör bir koleksiyoncuydum o kadar.”</p>

  <p class="normal">Bu cevaptan sonra solona bir sessizlik hakim oldu. Bir süre daha eserleri inceledikten sonra odanın ortasındaki piyanoyu fark ettim. Üzerinde duran Mozart, Wagner, Rossini ve Beethoven’ın eserlerinin orijinal notalarını gördüğümde onları göstererek sordum:</p>

  <p class="normal">“Peki ya bu adamlar ve eserleri hakkında ne diyeceksiniz?”</p>

  <p class="normal">“Onlar, müziğiyle herkesi hayran bırakan Mitolojinin ve evrenin ilk ozanı Orphee’nin çağdaşları.”</p>

  <p class="normal">“Bu nasıl olur, dediğiniz gibi o mitolojik bir ozan, bu adamlarsa…”</p>

  <p class="normal">Kaptan sözümü keserek araya girdi:</p>

  <p class="normal">“Orphee, ölümün ötesine geçebilen bir kişidir ve ölülerin hafızalarında zaman kavramı yoktur. Aynı benim gibi.”</p>

  <p class="normal">“Nasıl yani?”</p>

  <p class="normal">“Çok basit ben de dünyanızın toprakları altında yatan ölülerden farksızım.”</p>

  <p class="normal">Kaptan’ın bu sözlerinden, her ne kadar kendini insanlardan soyutlamış olsa da kendini yalnız hissettiğini sezdim. Konuyu daha fazla uzatmamayı tercih ettiğimde Kaptan da, gözlerini kütüphanede bulunanın aynından olan pencereden derinlere dikmişti. Kaptan’ın denizlerdeki bu özgürlükten çok memnun olduğuna inandığım için bu halinin sadece bir anlık olduğunu düşündüm ve salondaki incelememe devam ettim. Piyanonun hemen yanındaki sergi masalarında özenle dizilmiş olarak bulduğum doğa bilimlerine ait koleksiyon, beni daha da heyecanlandırdı. Kendimi hazinelerle dolu bir mağarada düşmüş bir define avcısı gibi hissediyordum. Bin bir çeşit hayvanın büyük itinayla temizlenerek cam düzeneklere yerleştirilmesiyle oluşmuş bu koleksiyon, benim için nefes kesiciydi. Birkaç dakika sonra kendine gelen Kaptan Nemo, yanıma yaklaşıp tekrar konuşmaya başladı:</p>

  <p class="normal">“İstiridyelerim ve incilerimi mi seyrediyorsunuz? Sizin gibi bir doğa bilimci için ne anlama geldiklerini biliyorum. Ama emin olun ki ben onlara sizden daha çok değer veririm, çünkü onları ellerimle denizlerin dibinden topladım.”</p>

  <p class="normal">“Şimdi denizi neden bu kadar çok sevdiğinizi daha iyi anlıyorum. Yeryüzündeki bir müze Nautilus’daki koleksiyon kadar zengin olamaz. Bu geminin sizin mabediniz olduğunu anlıyorum ve sizin için sır olan şeyleri öğrenmek istemem. Ancak, açıkçası bu devasa gemiyi hareket ettirebilecek güç kaynağını çok merak ediyorum.”</p>

  <p class="normal">“Daha önce de söylediğim gibi Bay Arronax, bilim konusunda edinilmiş merak benim için saygıdeğerdir. Bu yüzden sizin için geminin hiçbir yerinde bir yasak yok. İstediğiniz her yeri inceleyebilirsiniz.”</p>

  <p class="normal">“Size nasıl teşekkür etsem az, emin olun bu iyi niyetinizi asla suistimal etmeyeceğim. Bana şurada, ilerde bulunan aletlerin görevini söyler misiniz?”</p>

  <p class="normal">Salonun köşesinde bulunan ve benim için oldukça karmaşık olan aletleri göstererek sorduğum bu soru karşısında, Kaptan yine nezaketle cevap verdi:</p>

  <p class="normal">“Neden olmasın, burada kaldığınız sürece her şeyin görevini öğreneceksiniz. Ancak bu aletlerin aynından kamaramda da var, işlevlerini size orada açıklayacağım. Bunu yapmadan önce siz de kamaranızı görmek ister misiniz?”</p>

  <p class="normal">Kaptan’ın nazik teklifini kabul ederek gösterdiği yöne doğru onu izlemeye başladım. Birçok koridor geçerek, bana ayrılmış olan kamaraya geldik. Kamaram da beni hayrete düşürdü, adeta lüks bir otel odası gibiydi. Bu ayrıcalık için Kaptan’a nasıl teşekkür edeceğimi bilemedim. Kaptan kendi kamarasının benimkine bitişik olduğunu ve gösterdiği bir diğer kapıdan da beklemiş olduğumuz salona bağlandığını söyledi.</p>

  <p class="normal">Etrafı bana iyice tanıttıktan sonra, ara kapılardan birinden kendi kamarasına geçmemizi sağladı. Bana bir sandalye gösterdi ve oturmamı rica etti. Kibarca karşıma geçerek salonda görüp merak ettiğim aletlerin aynılarının başına geçti ve anlatmaya başladı:</p>

  <p class="normal">“Bu gördüğünüz aletler, Nautilus’un hareket etmesini sağlar. Her birinin ayrı bir işlevi vardır ve hepsi birleşerek denizdeki durumumuzu anbean bize gösterirler. Bazılarını siz de tanıyacaksınız. Mesela termometre, bildiğiniz gibi ısıyı gösterir. Sonra, bunlar hava basıncını anlamak için higrometre, fırtınanın gelişini bilmek için stormglas ve yüzeye çıktığımızda etrafı incelemeye yarayan gece-gündüz dürbünleri. Ancak bütün bu aletlerden farklı olanlar hakkında size daha detaylı bilgi vermem gerekecek.”</p>

  <p class="normal">İlgili bir ses tonuyla, gerçekten merak ettiğim diğer aletleri göstererek cevaplardım:</p>

  <p class="normal">“Bahsettiğiniz aletler, şu tarafta duran grup sanırım.”</p>

  <p class="normal">“Evet, sayın profesör. Bu aletler bu geminin kalbidir. Bütün gemiyi hareket ettiren büyük gücün yönlendirilmesinde kullanılırlar. Bu büyük güç bizi ısıtır, aydınlatır ve bütün araçlarımızı çalıştırır.”</p>

  <p class="normal">“Nedir bu güç?”</p>

  <p class="normal">“Elektrik!”</p>

  <p class="normal">“Elektrik mi?”</p>

  <p class="normal">“Evet profesör, elektrik!”</p>

  <p class="normal">“Yani geminiz elektrik gücüyle mi böyle muazzam bir hıza ulaşıyor? Daha önce elektriğin böyle bir etkisi olduğunu hiç duymamıştım.”</p>

  <p class="normal">“Benim elektriğim, yeryüzünde kullanılan ve bilinen elektrikten farklıdır. Üzgünüm ama bu konuda size daha fazla açıklama yapmayacağım.”</p>

  <p class="normal">“Açıklamak istemediğiniz bütün sırlarınıza saygı duyacağım ancak sadece bir soru sormama izin verin lütfen.”</p>

  <p class="normal">“Buyurun sorun, ama cevap alacağınızı garanti edemem.”</p>

  <p class="normal">“Elektrik elde etmek için gerekli olan çinkoyu nasıl elde ediyorsunuz?”</p>

  <p class="normal">“Neyse ki sorduğunuz soru saklamak istediklerimle hiç alakalı değil. Bu yüzden rahatlıkla cevaplayabilirim. Öncelikle belirtmek isterim ki; denizlerin dibi demir, altın, gümüş ve çinko gibi madenler açısından çok zengindir. Üstelik bunları çıkartmak hiç de zor değil. Ama ben elektriğimi denizden sağlamayı tercih ederim.”</p>

  <p class="normal">“Denizden mi? Bu nasıl oluyor?”</p>

  <p class="normal">“Çok çeşitli yolları var, örneğin suya teller sarkıtarak ısı değişimlerinin yararlanabilirsiniz. Ama ben çok daha basit bir yönteme başvuruyorum.”</p>

  <p class="normal">“Nasıl bir yol?”</p>

  <p class="normal">“Suyun bileşimini biliyorsunuz. Bir gram deniz suyunda yüzde 2,3 sodyum klorür vardır. İşte ben bu sodyum klorürü ayırarak, elektriğin üretiminde kullanıyorum.”</p>

  <p class="normal">“Sodyum mu?”</p>

  <p class="normal">“Evet Profesör, sodyum cıva ile karıştırıldığında Bunsen pilindeki gibi bir enerji elde edilmektedir. Böylece cıva olduğu gibi kalmakta, sadece sodyum harcanmaktadır. Sodyumu da bahsettiğim gibi denizden bol miktarda sağlayabiliyorum. Hem sodyumlu piller daha uzun ömürlü oluyor.”</p>

  <p class="normal">“Sizi anlıyorum Kaptan ama, denizden sodyum elde etmek yani suyu ayrıştırmak için daha fazla elektriğe ihtiyacınız olmuyor mu?”</p>

  <p class="normal">“Çok doğru bir tespit! Ama ben sodyum elde etmek için elektrik kullanmıyorum.”</p>

  <p class="normal">“Peki ne kullanıyorsunuz?”</p>

  <p class="normal">“Kömür kullanıyorum.”</p>

  <p class="normal">“Kömür mü?”</p>

  <p class="normal">Kaptan şaşkınlığımı gülerek yanıtladı:</p>

  <p class="normal">“Yanlış anlamayın, deniz kömürü demek istedim.”</p>

  <p class="normal">“Yani denizin altında kömür madeni işletebiliyor musunuz?”</p>

  <p class="normal">“Evet. Bunu zamanı geldiğinde görebileceksiniz. Bu yüzden biraz sabırlı davranmanızı isteyeceğim. Zihninizi kurcalayan cevaplara ulaştıkça, insanların kıymetini bilmediği denizlerin nasıl elektrik ürettiğini göreceksiniz.”</p>

  <p class="normal">“Gerçekten enteresan, bu kadar çok şeyi deniz sayesinde yapabilmeniz büyük başarı. Ancak soluduğunuz havayı da denizden elde ettiğiniz, söylemeyeceksiniz değil mi?”</p>

  <p class="normal">“İstersem çok kısa sürede bunu da halledebilirim. Ama buna gerek yok, çünkü istediğimiz her an yüzeye çıkarak hava depolayabiliyoruz.”</p>

  <p class="normal">“Bravo Kaptan, doğrusu ne kadar övünseniz azdır. İnsanların belki de çok uzun yıllar sonra keşfedeceği, elektriğe ait bu dinamik gücü şimdiden bulmuşsunuz.”</p>

  <p class="normal">Kaptan insanlıktan bahsetmemden hoşlanmadığını belli eden soğuk bir ses tonuyla cevap verdi:</p>

  <p class="normal">“Açıkçası insanların bunu ne zaman keşfedeceğini bilmem, ama benim için bu hayatımın kaynağı olan özel bir güç. Benim gemimde her şey, hatta şu duvarda gördüğünüz küçük saat bile bu elektrik gücüyle çalışıyor.”</p>

  <p class="normal">“Gerçekten mükemmel bir buluş.”</p>

  <p class="normal">“Mesela bakın, bu gördüğünüz kadran da elektrikle çalışıyor ve geminin hızını gösteriyor. Bakın şu anda yavaş bir tempoyla ilerliyoruz.”</p>

  <p class="normal">Kaptan’ın bana gösterdiği ibre saatte on beş mili gösteriyordu. O günün şartlarına göre, en ileri teknoloji gemilerin bile en ileri hızı olan bu seviyenin Kaptan’a yavaş geliyor olması Nautilus’un gücünü gösteriyordu. Ben içimden bu hesapları yaparken, Kaptan önümüzdeki kapıya doğru yürüyerek ekledi:</p>

  <p class="normal">“Size anlatacaklarım daha bitmedi Profesör. Lütfen beni takip edin.”</p>

  <p class="normal">Beni nelerin beklediğini ve bu adamın beni daha ne kadar şaşırtıp, hayran bırakabileceğini merak ederek kapının açıldığı koridora doğru ilerledim. Koridorun ortalarına geldiğimizde önümüze çıkan demir bir merdiveni göstererek sordum:</p>

  <p class="normal">“Kaptan Nemo, bu merdiven nereye çıkıyor?”</p>

  <p class="normal">“Geminin filikasına çıkıyor.”</p>

  <p class="normal">“Demek bir kayığınız da var!”</p>

  <p class="normal">“Evet, gezmeye ve avlanmaya yarayan hafif bir kayık.”</p>

  <p class="normal">“O zaman bu kayıkla gezintiye çıkmadan önce deniz yüzeyine çıkıyorsunuz?”</p>

  <p class="normal">“Hayır, kayığımız kapaklıdır. Gemiye vidalarla tutturulmuş bu sistem, emir verdiğim an bağlantıları açılarak su yüzeyine çıkartılır. Tam olarak su yüzeyine varınca da kapakları kaldırıp direkleri takarım. Sonra da yelkenleri açıp yola çıkarım.”</p>

  <p class="normal">“Peki, gemiye nasıl dönüyorsunuz?”</p>

  <p class="normal">“Ben geri dönmem, Nautilus beni arayıp bulur.”</p>

  <p class="normal">“İstediğiniz zaman mı?”</p>

  <p class="normal">“Kayıkla açıldığım zamanlarda, gemi ile aramda bir tel olur. Bu tel sayesinde, gemiye dönmek istediğimde gemiye telgraf çekerim ve gelip beni alırlar.”</p>

  <p class="normal">Yine şaşırmış ve etkilenmiştim. Bu konuşmadan sonra yolumuza devam ettik. Yürüdüğümüz uzun koridorun sonunda makine dairesine gelmiştik. İçeri girdiğimizde tuhaf bir koku hissettim ve rahatsız oldum. Bu durumu anlayan Kaptan açıklama yaptı:</p>

  <p class="normal">“Bu, elektrik için kullandığımız sodyumun kokusu. Ama endişe etmeyin, zarar verecek seviyede değildir.”</p>

  <p class="normal">Açıklamaya devam eden Kaptan, omzumdan tutarak beni yönlendirerek açıklamaya devam etti:</p>

  <p class="normal">“Gördüğünüz gibi enerjiyi elde etmek için Bunsen Pili modelini kullanıyorum. Bu pillerden çıkan akım, sırrını sadece benim bildiğim bir makine grubunu harekete geçirir. Bu düzenek sayesinde saatte elli deniz mili hıza ulaşabiliyoruz.”</p>

  <p class="normal">“Elli deniz mili demek, elde ettiğiniz sonuçlar mükemmel. Peki Nautilus’un manevra kabiliyetini, suyun dibinden tekrar yukarıya çıkabilmesini ve en önemlisi o kadar uzun süre suyun dibinde kalabilmesini sağlayan ne?”</p>

  <p class="normal">“Bunları merak etmekte çok haklısınız. Aslında size bu açıklamaları yapmayı planlamıyordum. Ama bu denizaltıyı asla terk etmeyeceğinizi düşününce, sizin gibi bir bilim adamını bu bilgilerden mahrum bırakmanın da hoş olmayacağına karar verdim. Bu yüzden size bunların açıklamasını yapacağım. Öncelikle büyük salona geçelim, asıl kumanda odası orasıdır. Orada her şeyi daha iyi anlayıp inceleyebilirsiniz.”</p>

  <p class="normal">Birkaç dakika sonra, büyük salondaki çalışma masasında karşılıklı oturmuş konuşuyorduk. Kaptan Nemo Nautilus’un planlarını özenle masanın üzerine açmış, geminin özellikleri hakkında detaylı bir açıklama yapmıştı. Rakamlar ve bilimsel gerçeklerle aktardığı bu bilgiler beni derinden etkilemiş, Kaptan’ın dehasına hayran bırakmıştı. Geminin nasıl işlediğini anlamama rağmen aklıma takılan bir soruyu, çocuklara özgü bir heyecanla sordum:</p>

  <p class="normal">“Peki denizin dibindeki engellere çarpmadan ilerlemeyi nasıl başarıyorsunuz?”</p>

  <p class="normal">“Geminin üst kısmında bir dümencim var. Benden aldığı emir ve talimatlara göre geminin yönünü değiştiriyor.”</p>

  <p class="normal">Aklıma gelen diğer soruları da sıralayarak, merakımı gidermeye çalıştım:</p>

  <p class="normal">“Bu hesaplar tamam, ancak bu salonda ve kamaralarda bulunan büyük yüzeyli camların bu derece basınca nasıl dayandığını hala anlayamıyorum.”</p>

  <p class="normal">“Bu camlar düşündüğünüzden çok daha kalın, tam yirmi bir santim enindeler. Bu sayede de denizin dibindeki basınca rahatlıkla dayanabiliyorlar.”</p>

  <p class="normal">“Peki yukarıdaki dümenci karanlıkta önünü nasıl görebiliyor?”</p>

  <p class="normal">“Dümencinin önünde bulunan bir reflektör, denizin içinde yaklaşık yarım mil kadar bir uzaklığı aydınlatabiliyor.”</p>

  <p class="normal">“Şimdi geminin denizin yüzeyine yaydığı ışığın kaynağını anlayabiliyorum. Peki bu kadar iyi işleyen bir sistemin içinde Scotia gemisiyle olan çarpışma nasıl gerçekleşti?”</p>

  <p class="normal">“Tamamen dikkatsizlik sonucu bir kazaydı. Denizin iki metre kadar altında giderken, eski dümencimizin yanlış bir hareketi nedeniyle gemiye çarptık. Ancak Scotia gemisindeki hasarın az olduğunu anlayınca yolumuza devam ettik.”</p>

  <p class="normal">“Peki, bizim gemimiz Abraham Lincoln ile olan çarpışma da mı kazaydı?”</p>

  <p class="normal">“Hayır, o oldukça bilinçli bir durumdu. Hatta o kadar bilinçliydi ki, geminizin en yakın limana kadar gidebilmesi için hasar kontrol edildi. Biliyorsunuz ki, geminiz beni avlamaya çıkmıştı, bunu bir şekilde engellemezsem ileride çok ciddi sorunlar çıkabilirdi.”</p>

  <p class="normal">“Anladığım kadarıyla denizi sevdiğiniz kadar, geminizi de seviyorsunuz?”</p>

  <p class="normal">“Elbette. Gemimi bir babanın çocuğunu sevdiği gibi seviyorum. Çünkü onun hem Kaptan’ı, hem imalatçısı, hem de mühendisiyim.”</p>

  <p class="normal">“Demek mühendissiniz de?”</p>

  <p class="normal">“Evet, denizin altına girmeden önce New York, Paris ve Londra’da mühendislik eğitimi aldım.”</p>

  <p class="normal">“Peki kimseye fark ettirmeden Nautilus’u nasıl inşa ettiniz?”</p>

  <p class="normal">“Çok basit. Parçaları ayrı ayrı yerlerde imal edip, farklı isimlerle farklı adreslere göndererek.”</p>

  <p class="normal">“Peki ama birçok farklı yerde olan bu parçaları dikkat çekmeden nasıl bir araya getirdiniz?”</p>

  <p class="normal">“Okyanusun ortasında ıssız bir ada buldum, bütün parçaları oraya götürdüm. Sonrasında işçilerim yani şimdiki mürettebatıma kontrolüm altında monte ettirdim.”</p>

  <p class="normal">“O zaman bu gemi size oldukça pahalıya mal olmuştur?”</p>

  <p class="normal">“Evet, sekiz milyon iki yüz elli bin franga mal oldu.”</p>

  <p class="normal">“Galiba oldukça zenginsiniz?”</p>

  <p class="normal">“Evet, Fransa’nın dış borçlarını bir kalemde ödeyecek kadar.”</p>

  <p class="normal">“Kaptan’ın bu cevabıyla şaşkınlıktan kıpkırmızı olmuştum. Fransa’nın on iki milyon frang dış borcu vardı. Bu parayı, bir kalemde ödeyeceğini iddia eden biri ya çok şakacı ya da gerçekten çıldırmış olabilirdi. Ancak o dakikaya kadar şahit olduğum şeyler bu konuda bir hükme varmadan önce düşünmemi sağladı. Kaptan Nemo’nun söylediklerinde ne kadar ciddi olduğunu zaman gösterecekti.”</p>

  <p class="normal">Ben bunları düşünürken Kaptan da saatine bakıyordu, sonra bana dönüp yeni planını açıkladı:</p>

  <p class="normal">“Saat on ikiye çeyrek var, şimdi yüzeye çıkma zamanı.”</p>

  <p class="normal">Bu açıklamadan sonra, kontrol panelinin önüne geçti ve bir düğmeye üç kere bastı, yukarı doğru çıkmaya başladık. Gemi yüzeye geldiğinde Kaptan bana dönerek bir davette bulundu:</p>

  <p class="normal">“İşte yüzeye vardık, ben yukarı çıkıyorum. İsterseniz bana eşlik edebilirsiniz.”</p>

  <p class="normal">Bu daveti memnuniyetle kabul ettim ve peşinden gitmeye başladım. Birkaç merdivenden çıkarak önümüzde açılan bir çelik levhadan dışarı çıktık. Bu sayede geminin dış yüzeyini yakından inceleme şansı buldum.</p>

  <p class="normal">Dış yüzey, çelik levhaların üst üste perçinlenmesiyle oluşturulduğu için karadaki sürüngenlerin derisine benzemişti. Günler sonra dış dünyayı görmek bana iyi gelmişti. Kaptan’ın kendine Nautilus’un içinde yarattığı dünya ne kadar mükemmel olursa olsun, bu kadar uzun süre gerçek dünyadan nasıl uzak kaldığını anlamadığımı o an fark ettim.</p>

  <p class="normal">Birkaç dakika sonra, geminin içinden gelen tayfalar Kaptan’a telaşla birtakım haberler verdiler ve bizi aşağı çağırdılar. Ancak, tekrar geminin içine döndüğümüzde bu acelenin nedenini anlayabilmiştim. Fırtına ölçer az sonra bir fırtınanın geleceğini haber vermişti ve bu yüzden tayfalar Kaptan’ın komutlarına ihtiyaç duymuştu. Kaptan, durumu kontrol altına almak için benden izin istedi ve istediğim gibi çalışabilmem için dokümanları masanın üzerinde bıraktı. Denizin güzel görüntüsü ve önümdeki bilgi dünyasına kendimi kaptırarak, zevkle çalışmaya başladım. Bir süre sonra geminin içindeki gezimin verdiği heyecanla varlıklarını unutmuş olduğum Conceil ve Ned Land salona girdi. Ortamın güzelliği karşında şaşkına dönen Ned Land bunu hemen belirtti:</p>

  <p class="normal">“Profesör, yoksa bizler yanlışlıkla Quebec Müzesine mi geldik?”</p>

  <p class="normal">Ned Land’ın bu esprisinden sakinleştiğini sezen Conceil rahatlamış bir ses tonuyla ona eşlik etti:</p>

  <p class="normal">“Efendim izninizle ben de, Sommerard Otelinde olduğumuzu düşünmeye başladığımı belirtmek isterim.”</p>

  <p class="normal">“Onları gülümseyerek karşıladım ve bu süre içinde öğrendiğim birçok şaşırtıcı güzelliği anlattım. Benim yokluğumda onların da değişik bilgiler edinmiş olduğunu düşünerek gördüklerini anlatmalarını istedim. Ancak Ned Land hiçbir şey görmediklerini hatta kimseyle karşılaşmadıklarını söyleyip, geminin her şeyinin elektrikle çalıştığından şüphelendiğini söyledi. Kilometrelerce yol gitmemize rağmen geminin içinde hiçbir mürettebata rastlamamış olmak, bu kurt denizciye hayli garip gelmişti. Benim de bir şeylerden şüphelenip, şüphelenmediğimi sorduğunda onu uyarmam gerektiğini anladım.”</p>

  <p class="normal">“Sevgili Ned, bu düşüncelerinin bir kısmında haklısın. Şöyle ki bu gemi bu güne kadar gördüğün gemilerden çok farklı. Bunu sana detaylı olarak anlatmam biraz zor. Ancak bilmen gereken en önemli şey, buradan kaçma planından vazgeçmen gerektiği. Bana kalırsa en iyisi bu şaheser gemide kalıp olacakları izlemek.”</p>

  <p class="normal">“Böyle bir şeyi düşünmem bile, kesinlikle bu gemiden kurtulacağım.”</p>

  <p class="normal">“Seni anlıyorum ama biraz sabırlı olmalısın.”</p>

  <p class="normal">“Sabretmek mi, ne zamana kadar?”</p>

  <p class="normal">Bu soruya cevap vermek için sıkıntı çektiğim sırada salonun ışıkları sönüverdi. Tam ne olduğunu anlamaya çalışıyorduk ki, bir sürtünme sesi duyduk. Ned Land yere çömelirken dünyanın sonunun geldiğini söyledi. Bu sırada sesin salonun duvarlarından birinin yana kayarak yerini kocaman bir pencereye bırakmasından geldiğini anlamıştık. Okyanus olduğu gibi gözlerimizin önündeydi ve dünyanın hiçbir ressamı böylesi güzel bir manzarayı hayal edemezdi. Olanlar karşısında donup kalan Ned Land’a dönerek aradığı cevabı verdim:</p>

  <p class="normal">“Hiçbir şey görmediğini söylüyordun, al bakalım şimdi istediğin kadar gör.”</p>

  <p class="normal">Öfkesinden eser kalmayan Ned Land büyülenmiş şekilde cevap verdi:</p>

  <p class="normal">“İnanılmaz! Şuradaki renklerin güzelliğine bir bakın. Bu gördüğüm en güzel şey.”</p>

  <p class="normal">Ned Land’ın bu görüşüne katılmamak elde değildi. Gördüğüm güzelliğin içinde kaybolarak, kendi kendime mırıldadım:</p>

  <p class="normal">“Şimdi Kaptan’ı anlamaya başladım. Harikalar diyarında kendine özerk bir yaşam kurmuş.”</p>

  <p class="normal">Bu şekilde bir süre sessiz kaldık. Manzaraya en çabuk alışan Ned Land oldu ve sessizliği bozdu:</p>

  <p class="normal">“Olacak şey değil, ortada hiç balık gözükmüyor.”</p>

  <p class="normal">Ned’in bu çıkışı Conceil’in uzun zamandır beklediği açığı ona vermiş oldu. Sonra ona üstünlük sağlayacağı bu konuda ufak bir atışma başlattı:</p>

  <p class="normal">“Çok önemsemeyin Bay Land, onları tanımadıktan sonra balıkları görmenizin bir anlamı yok zaten.”</p>

  <p class="normal">“Benim gibi hayatı denizlerde geçmiş birine, nasıl olup da balıkları tanımadığını söylersin?”</p>

  <p class="normal">“Bayım sizin uzmanlık alanınız onları öldürmek. Cinslerini bildiğinizi sanmam.”</p>

  <p class="normal">“Elbette biliyorum, bundan kolay ne var. Yenen ve yenmeyen olarak iki cinse ayrılır.”</p>

  <p class="normal">“Tam da oburlar için bir sınıflama, affedersiniz ama Bay Ned, kemikli ve kıkırdaklı balıklar arasındaki farkı biliyor musunuz?”</p>

  <p class="normal">Conceil, sorduğu sorunun keyfini çıkarırken tam önümüzden geçen bir balığı Ned’e göstererek işaret ederek söze girdim.</p>

  <p class="normal">“İşte sana bir fırsat Ned! Söyle bakalım bu geçen balık yenir mi yenmez mi?”</p>

  <p class="normal">Ned önce balığa göz ucuyla bakıp, sorumu umursamadan konuyu değiştirmeye çalıştı:</p>

  <p class="normal">“Şuraya bakın, burası kocaman bir akvaryum gibi.”</p>

  <p class="normal">Conceil bu kaçış girişimini püskürtmek istedi ve sorguya devam etti:</p>

  <p class="normal">“Burayı bir akvaryuma benzetmek imkansız, bu balıkla kuşlar gibi özgür bir şekilde nereye isterlerse gidiyorlar. Ama siz akvaryum benzetmesi yaparken bu balıkların yenemeyeceğini ima etmek istediyseniz bilemem.”</p>

  <p class="normal">Conceil’in bu atağı karşısında çaresiz kalan Ned, açıklama yaptı:</p>

  <p class="normal">“Pekâlâ, bu balıkları tanıyamadım. Peki, sen isimlerini biliyor musun?”</p>

  <p class="normal">Conceil başından beri Ned yüzünden yaşadığı gerginliğin öcünü almış olmaktan memnun cevap verdi:</p>

  <p class="normal">“Ben sınıflandırmalarını yaparım, isimlerini ise Efendimden öğrenebilirsiniz.”</p>

  <p class="normal">Bu cevaptan sonra camın önünden geçen balıkların isimlerini saymaya başladım. Benim tanıtımım sırasında Ned ve Conceil, masal dinleyen çocuklar gibi sakin ve huzurlu şekilde okyanusu seyretti. Bir süre sonra salon tekrar aydınlandı ve duvar eski halini aldı.</p>

  <p class="normal">Bu olaydan sonraki bir hafta boyunca Kaptan’ı hiç görmedim. Her gün geminin içinde dolaşıp salonda ve kütüphanede incelemeler yaptım. Ancak, Kaptan’a hiç rastlamadım. Onu bir daha hiç göremeyeceğimi düşünmeye başlamıştım ki, bir gün odama döndüğümde masanın üzerinde bir not buldum. Hemen açıp okumaya başladım, notta Alman harfleriyle aynen şöyle yazıyordu:</p>

  <p class="sagdanithaf">“Bay Arronax, Nautilus Gemisi</p>

  <p class="sagdanithaf">16 Kasım 1862</p>

  <p class="normal">Kaptan Nemo, profesör ve arkadaşlarını yarın sabah Crespo adası ormanında gerçekleşecek olan avda yanında görmekten mutluluk duyar.</p>

  <p class="sagdanithaf">Nautilus Komutanı</p>

  <p class="sagdanithaf">Kaptan Nemo”</p>

  <p class="normal">Notu okuduğumda çok şaşırmıştım çünkü; son görüşmemizde denizler dışında bir yere gitmemeye yemin ettiğini defalarca tekrar eden Kaptan Nemo’nun, karada bir av gezisi düzenlemesi ilginçti.</p>

  <p class="normal">Hemen haritadan Crespo adasının yerini buldum. Bu ada, bulunduğumuz yerden yaklaşık altı yüz metre uzaklıktaydı. Crespo tarafından keşfedilmişti ve üzerinde kimse yaşamıyordu. Kaptan’ın karaya çıkmak istediğinde böyle ıssız adaları tercih ettiğini düşündüm. Ama yine de denizlerden ayrılmamak konusundaki ısrarcı tavrını düşününce bu şekilde bir kara gezisini bir türlü anlamıyordum ve ilk fırsatta bu konuyu onunla konuşmak için sabırsızlanıyordum.</p>

  <p class="normal">Ertesi gün uyandığımda Nautilus’un hareketsiz olduğunu hissettim. Hemen giyinip kumanda salonuna gittim. Kaptan Nemo beni bekliyordu. Onu gördüğümde eski bir dostumu görmüş gibi gülümsedim ve selamlaştık. Merakımı bastıramayarak hemen konuya girerek çok merak ettiğim soruları sordum:</p>

  <p class="normal">“Kaptan, notunuzu aldım ve davetinizi memnuniyetle kabul ediyoruz. Ancak daha önce karaya ayak basmamak konusunda oldukça kararlı bir tavır sergilediğinizi görmüştüm. Şimdi bir adaya ormanlarında avlanmak için çıkma kararınızla, bu tavrı neden değiştirdiğinizi çok merak ediyorum.”</p>

  <p class="normal">“Hemen açıklayayım Profesör. Notta sözü geçen ormanlar karada değil, denizin altındadır.”</p>

  <p class="normal">“Denizin altında mı?”</p>

  <p class="normal">“Evet.”</p>

  <p class="normal">“Bizi denizin altındaki bir ormana mı götüreceksiniz?”</p>

  <p class="normal">“Evet, neden olmasın.”</p>

  <p class="normal">“Peki, oraya nasıl gideceğiz?”</p>

  <p class="normal">“Yürüyerek.”</p>

  <p class="normal">“Şaşkınlığımı bağışlayın ama tüfeklerimiz de yanımızda mı olacak?”</p>

  <p class="normal">“Elbette, yoksa nasıl avlanırız?”</p>

  <p class="normal">O ana kadar Kaptan’ın tutarlı tavırları onun bir kaçık olduğunu düşünmemi engellemişti. Bu cevaptan sonra ne düşüneceğimi bilemedim. Düşüncelerimi yüzümden anlayan Kaptan beni aydınlattı:</p>

  <p class="normal">“Biliyorum Profesör, benim hakkımda hiç de iyi düşünceleriniz yok. Ancak size her şeyi açıkladığımda bu düşünceleriniz değişecek. Şimdi kahvaltıya geçelim, yemeğimizi yerken istediğiniz bütün açıklamaları alacaksınız.”</p>

  <p class="normal">Kaptan’ın davetini kabul edip, açıklamalarını dinlerken leziz kahvaltımızı yapmak üzere sofraya oturdum. Hazırlanan leziz şakayık reçelleri, kaplumbağa yumurtaları ve yosun ekmeklerinden yemeye başladığım sırada Kaptan anlatmaya başladı:</p>

  <p class="normal">“Sayın Profesör, biliyorsunuz ki denizin altında soluyacak havamız olduğu sürece istediğimiz gibi dolaşabiliriz. Eğer dipte kalmak istiyorsak da birtakım ağırlıklara ihtiyacımız olacak. Bu ağırlık ve havayı da bize, denizin dibinde yürüyebilmek için özel olarak tasarlanmış kıyafetler sağlayacak. Biliyorsunuz araştırmalar için diğer insanlar da bunu bu şekilde yapıyor.”</p>

  <p class="normal">“Dalgıçları mı kastediyorsunuz?”</p>

  <p class="normal">“Evet, onlar gibi giydiğimiz kıyafetlerle suyun altında rahatça dolaşacağız.”</p>

  <p class="normal">“Peki tüfekleri suyun altında nasıl kullanacağız?”</p>

  <p class="normal">“Kullanacağımız tüfekler suyun altında kullanım için özel olarak tasarlanmıştır. Barut yerine hava basıncı ile çalışmaktadır.”</p>

  <p class="normal">“Peki suyun altındaki basınç kurşunun hızını kesmez mi?”</p>

  <p class="normal">“Hayır, çünkü ateşleme için kullanacağımız basınç suyun göstereceğinden çok daha fazla.”</p>

  <p class="normal">“Gene de hedefe nasıl yeterince etki edeceğini anlamıyorum.”</p>

  <p class="normal">“Profesör, burada gördüğünüz diğer tasarımlar gibi bu silahların tasarımları da her türlü koşul düşünülerek yapılmıştır. Kurşunlarımız içlerine elektrik yüklenmiş kapsüllerdir. Hedefe dokunduğu anda aktive olup bu yükü boşaltır. Sağlanan elektrik şoku da en büyük hayvanda bile ölümcül bir etki yaratır.”</p>

  <p class="normal">“O kadar akılcı bir şekilde konuştunuz ki, söyleyecek bir şey bulamıyorum ve bütün bu bahsettiklerinizi gözlerimle görmek için sabırsızlanıyorum.”</p>

  <p class="normal">“O halde yemeğiniz bittiyse, çıkış için hazırlıklara başlayalım.”</p>

  <p class="normal">“Memnuniyetle.”</p>

  <p class="normal">Giyinmek için özel bir odaya girip bizim için hazırlanan dalgıç kıyafetlerini giyip hazırlandık. Kaptan’a başından beri hiç güvenmeyen ve yakınlık göstermekten kaçınan Ned Land bizimle gelmek istemediği için bu seremoniye katılmadı. Conceil’in hazırlanmasını beklerken denizaltı için imal edilmiş tüfekleri özenle inceledim. Hazırlıklar tamamlandığında Kaptan da özel kıyafetlerini giymiş olarak yanımıza geldi. Artık çıkışa hazırdık, bizim için ilk olan bu deneyimle ilgili merakımı gidermeye çalışarak Kaptan’a dışarı nasıl çıkacağımızı sordum.</p>

  <p class="normal">Kaptan Nautilus’un on metre derinlikte, denizin dibine oturmuş vaziyette durduğunu söyledi. Dışarı çıkış yöntemini anlatmak yerine bunu gözlerimle görmem için sabretmemi önerdi ve çıkış için işlemleri başlattı.</p>

  <p class="normal">Az sonra içine girdiğimiz hücre dışarıdan kilitlendi ve çok geçmeden su sesi duyulmaya başladı. Az sonra ayaklarımdan yukarı doğru yükselen bir serinlik hissettim ve hücrenin tamamı suyla dolduğunda kilitlenen kapının karşısından yeni bir kapı açılarak denize geçişimiz sağlandı.</p>
</body>
</html>
