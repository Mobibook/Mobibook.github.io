<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link rel="stylesheet" href="main.css" type="text/css"/>
</head>

<body>

  <p>Gittikçe coşuyor, durmadan konuşuyordum, durduğum an beni artık dinlemeyeceklerinden korkuyordum. Doktor Ramon'un, ondan söz ediyorum çünkü, gözlüklü bir yüzü, gözlerinizin içine bakan gözleri vardı. Hatta bir ara kalktı, beni daha iyi dinleyebilmek için ses alma aletini çalıştırdı, kendimi daha da önemli hissettim, inanılacak gibi değildi. Ramon'un tepesinde yığınla saçı vardı. İlk kez bu kadar ilgi görüyor, bir teybe almıyordum. Ben, ilgi çekmek için rehineler mi almam, adam mı öldürmem, yoksa başka bir şey mi yapmam gerektiğini hiçbir zaman bilemedim. Ah ah, valla dünyada o kadar bol miktarda ilgisiz var ki, aynı anda hem dağa hem deniz kıyısına gidilemeyen tatillerdeki gibi seçmek zorunda kalıyorsunuz. Dünyadaki ilgisizliklerin içinde en çok hangisi hoşunuza gidiyorsa onu seçmek zorundasınız, insanlar hep bu tip şeylerin arasında en iyi ve en pahalı ne varsa onu seçerler, milyonlara mal olan Naziler ya da Vietnam gibi. Geçmişinde zaten yeterince acı çekmiş, asansörsüz bir altıncı kattaki bir Yahudiyle gereken ilgiyi çekip televizyona geçecek değildik tabii, yok artık deve. İnsanın ilgisini çekmek için milyonlar gerekir, milyonlar, onlara da içerlememeliyiz, çünkü sayılar küçüldükçe verilen değer de o denli azalır...</p>

  <p>Yan gelip oturmuştum koltuğa, bir kral gibi konuşuyordum, en komiği de, sanki hiçbir zaman hiç böyle bir şey duymamışçasına dinliyorlardı beni. Ama daha çok Doktor Ramon'du beni konuşturan, çünkü kız, bana öyle geliyordu ki, bunları işitmek istemiyordu, hatta bazen kulaklarını tıkamak istiyormuşçasına bir hareket yapıyordu. Biraz gülmem tutuyordu, çünkü ne yani, yaşamak zorunda değil misiniz?</p>

  <p>Doktor Ramon, gereksinme durumundan söz ederken ne demek istediğimi sordu, ben de bunun hiç kimsesiz ve hiçbir şeyiniz olmadığı anlamına geldiğini söyledim. Sonra, doktor Ramon orospular çocuklarını bize bırakmamaya başladıklarından beri nasıl yaşadığımızı öğrenmek istedi, ama bu konuda onu hemen rahatlattım. Kıçın, erkeğin en kutsal yeri olduğunu, Madam Rosa bana bunu anlattığında kıçın ne işe yaradığını bile bilmediğimi söyledim ona. Kıçımla savunmuyordum kendimi, içi rahat edebilirdi. Madam Lola adında kendini Boulogne ormanında bu biçimde savunan bir arkadaşımız vardı, o bize çok yardım ediyordu. Herkes onun gibi olsa, dünya bayağı farklı olur, çevrede çok daha az felakete rastlanırdı. Madam Lola böyle olmadan önce Senegal'de boks şampiyonuydu ve doğa karşı çıkmasaydı, kazandığı parayla koca bir aileyi geçindirebilirdi.</p>

  <p>Beni dinleyiş biçimlerinden, yaşamaya pek alışık olmadıklarını anlıyordum. Onlara, biraz cep harçlığı edinmek için Blanche sokağında nasıl pezevenklik yaptığımı anlattım. Şimdi bile hâlâ pezevenk dememeye çalışırım, ama çocukluğumda hep pezevenk dediğimden artık alışkanlık haline geldi. Bazen Doktor Ramon, dostuna siyasal bir şeyler söylüyordu, ama ben pek anlayamıyordum, siyaset gençlerin işi değildir çünkü.</p>

  <p>Onlara neler demedim ki. Dışa vuracak daha o kadar şeyim vardı ki hiç durmadan konuşmak istiyordum. Ama çok yorgundum, mavi palyaçoyu görmeye başlamıştım, birtakım işaretler yapıyordu bana, uykum geldiğinde sık sık böyle yapardı, ötekilerin de onu görmesinden, deli meli olduğumu sanmalarından korkuyordum. Artık hiç konuşamıyordum. Bitkin olduğumu gördüler, orada kalıp uyumamı söylediler. Ama Madam Rosa'yla ilgilenmem gerektiğini anlattım onlara, yakında ölecekti, o zaman düşünürdük. Bana yine bir kâğıdın üstüne adlarını adreslerini yazdılar, Nadine kız, beni arabayla eve bırakacağını söyledi. Doktor da bizimle gelip, bir şey yapabilir mi yapamaz mı diye Madam Rosa'ya bir göz atacakta. Madam Rosa'ya, bütün yaptıklarından sonra daha ne yapılabileceğini düşünemiyordum, ama arabayla dönmeye olur dedim. Yalnız, garip bir şey oldu.</p>

  <p>Tam çıkacaktık, biri beş kez arka arkaya kapıyı çaldı, Madam Nadine açınca önceden gördüğüm iki veledi buldum karşımda, evleriydi orası, söylenecek söz yoktu. Bunlar Nadine'in çocuklarıydı, okuldan dönüyorlardı ya da ona benzer bir şey. Saçları o kadar san, giysileri o kadar güzeldi ki, düş gördüğünüzü sanırdınız. Bunlar mağazanın önünde değil de içerde olduklarından çalamayacağınız cinste lüks giysilerdi, onlara kadar varmak için satıcı kızları aşmak gerekir. Hemen bok gibi baktılar bana. Üstüm başım perişandı, bunu hemen hissettim. Çok saçım olduğundan kasketim hep havaya kalkıyor, pardesüm ayaklanma kadar iniyordu. Giysilerinizi yürüttüğünüz zaman büyük mü küçük mü geliyor diye ölçecek zamanınız olmaz, iş aceleye biner. Evet, hiçbir şey demediler ama aynı mahalleden olmadığımız belliydi.</p>

  <p>Yaşamımda hiç bu iki velet kadar sarışın başka iki çocuk görmedim. Çok az kullanılmış olduklarına kalıbımı basarım, gıcır gıcırdılar. Gerçekten çok farklı şeylerdi.</p>

  <p>"Gelin size dostumuz Momo'yu tanıştırayım," dedi anneleri.</p>

  <p>Iki velet bana hemen sataştı. En küçüğü, altı yedi yaşlarında olanı, öteki çünkü on dolaylarında olmalıydı, sanki <span style="font-style:italic;">yaşamında</span> hiç böyle bir şeyle karşılaşmamış gibi baktı yüzüme, sonra da:</p>

  <p>"Neden böyle giyinmiş?" dedi.</p>

  <p>Aşağılanayım diye gelmemiştim ben buraya. Evim değildi burası, bunu bal gibi biliyordum. Sonra öteki süzdü beni iyice ve sordu:</p>

  <p>"Arap mısın?"</p>

  <p>Allah kahretsin, kimse bana Arap diye küfredemezdi. Hem ne yani, ısrar etmeye değmezdi, ne kıskanıyordum ne de bir şey, ama buraları bana göre değildi, yerim doluydu zaten, söyleyecek hiçbir sözüm yoktu. Bir şey vardı boğazımda, onu yuttum, sonra dışarı fırladım, bastım gittim.</p>

  <p>Aynı mahalleden değildik kısacası.</p>

  <p>Bir sinemanın önünde durdum, ama küçüklere yasak edilmiş bir film oynuyordu. Küçüklere yasak edilen, bir de yasak edilmeyen bütün öbür şeyleri düşününce adamın bayağı gülesi geliyor.</p>

  <p>Gişedeki kadın, resimlere baktığımı gördü, gençliği korumak istediğinden, oradan gitmemi söyledi. Hıyar. Küçüklere yasak edilmiş şeylerden bıkmıştım, önümü açtım, çükümü gösterdim ve fırladım gittim, dalga geçmenin sırası değildi çünkü.</p>

  <p>Annem kürtaj olmadığı gün, bir cinayet işledi. Madam Rosa bu sözcüğü ağzından düşürmezdi, iyi bir eğitim görmüş, okula gitmişti çünkü.</p>

  <p>Yaşam herkesin harcı olan bir şey değil.</p>

  <p>Bir daha eve dönene dek hiçbir yerde takılmadım, tek istediğim şey Mada Rosa'nın yanına oturmaktı, ikimiz bari aynı bokun soyuyduk.</p>

  <p>Eve gelince kapının önüne bir hasta arabası gördüm, ayvayı yediğimizi ve kimsesiz kaldığımı sandım, ama araba Madam Rosa için değil, ölmüş biri içindi. Öyle bir rahatladım ki dört yaş büyümüş olmasaydım ağlayacaktım. Artık hiçbir şeyim kalmadı sanmıştım. Mösyö Bouaffa'nın cesediydi bu. Mösyö Bouaffa, hani biliyorsunuz, size sözünü etmediğim adam. Hakkında söylenecek hiçbir şey yoktu çünkü, ortalıkta az görülen biriydi. Kalbine bir şey olmuştu. Kimse öldüğünü fark etmemiş. Hiç mektup almazmış çünkü; bunu bana dışarda olan Zaoum kardeşlerin en büyüğü Mösyö Zaoum söyledi. Onu ölü gördüğüme hiç bu kadar sevinmedim, bunu Mösyö Bouaffa'nın aleyhine söylemiyorum tabii, Madam Rosa'nın lehine söylüyorum, biri ne kadar ölüyse öteki o kadar yaşıyor sayılırdı.</p>

  <p>Hemen yukarı çıktım, kapı açıktı. Mösyö Waloumba' nın arkadaşları gitmişlerdi, ama Madam Rosa kendini görebilsin diye ışığı açık bırakmışlardı. Madam Rosa koltuğuna yığılmıştı, gözlerinden yaşlar aktığını görünce ne kadar sevindiğimi düşünebilirsiniz, çünkü hâlâ yaşıyor demekti bu. Hatta hıçkırığı tutmuş insanlar gibi biraz sarsılıyordu.</p>

  <p>"Momo... Momo... Momo..."</p>

  <p>Sadece bunu söyleyebiliyordu ama bana yetti.</p>

  <p>Koştum, öptüm onu. Güzel kokmuyordu, çünkü sıçmış ve işemişti altına. Onu daha da çok öptüm, kendisinden tiksindiğimi sanmasını istemiyordum çünkü.</p>

  <p>"Momo... Momo..."</p>

  <p>"Evet, Madam Rosa, ben geldim, bana güvenebilirsiniz."</p>

  <p>"Momo... Duydum... Bir hasta arabası çağırdılar... Geliyorlar..."</p>

  <p>"Sizin için değil, Madam Rosa, ölen Mösyö Bouaffa içindi."</p>

  <p>"Korkuyorum..."</p>

  <p>"Biliyorum, Madam Rosa, ama yaşıyorsunuz demektir bu."</p>

  <p>"Hasta arabası..."</p>

  <p>Konuşmakta zorluk çekiyordu, sözcüklerin dışarı çıkabilmeleri için kasları olması gerekir, onunsa bütün kasları yıpranmıştı.</p>

  <p>"Size değil. Peygamberin üzerine yemin ederim, sizin burada olduğunuzu bile bilmiyorlar."</p>

  <p>"Gelecekler, Momo..."</p>

  <p>"Şimdi değil, Madam Rosa. Kimse ihbar etmedi sizi. Yaşıyorsunuz, hatta altınıza bile ettiniz, yalnız canlılar yapar bunu."</p>

  <p>Biraz rahatlamış göründü. Başka yerlerini görmemek için gözlerine bakıyordum. Bana inanmayacaksınız ama bu yaşlı Yahudinin nefis gözleri vardı.</p>

  <p>Mösyö Hamil'in halıları gibi. Mösyö Hamil de bir zamanlar, "Nefis halılarım var," derdi. Mösyö Hamil dünyada hiçbir şeyin güzel bir hah kadar güzel olamayacağım, hatta Allah'ın bile onun üstünde oturduğunu sanır. Bana sorarsanız bir sürü şeyin üstüne oturuyor Allah.</p>

  <p>"Gerçekten leş gibi kokuyor."</p>

  <p>"İçerisi hâlâ çalışıyor demektir bu."</p>

  <p><span style="font-style:italic;">"İnşallah,"</span> dedi Madam Rosa. "Yakında öleceğim."</p>

  <p>"<span style="font-style:italic;">İnşallah</span>, Madam Rosa."</p>

  <p>"Öleceğime seviniyorum, Momo."</p>

  <p>"Hepimiz sizin için seviniyoruz. Herkes dostunuz burada. Herkes iyiliğinizi istiyor."</p>

  <p>"Beni hastaneye götürmelerine izin verme, Momo. Ne pahasına olursa olsun, izin verme."</p>

  <p>“İçiniz rahat etsin, Madam Rosa."</p>

  <p>"Hastanede beni zorla yaşatacaklar, Momo. Bu amaçla hazırlanmış yasaları var. Tam Nurenberg yasaları bunlar. Bunu sen bilmezsin, çok gençsin."</p>

  <p>"Hiçbir zaman, hiçbir şey için çok genç olmadım, Madam Rosa."</p>

  <p>"Doktor Katz beni hastaneye ihbar edecek, onlar da gelip beni götürecekler."</p>

  <p>Hiç ağzımı açmadım. Yahudiler birbirlerini ihbar etmeye başlamışsa, ben bu işe burnumu sokacak değildim. Yahudiler bok yesin, onlar da herkes gibidir.</p>

  <p>"Hastanede beni kürtaj etmezler."</p>

  <p>Hâlâ açmıyordum ağzımı. Madam Rosa'nın elini tutuyordum. Bari böylece yalan söylemiş olmuyordum.</p>

  <p>"Amerika'daki o dünya şampiyonuna ne kadar çektirdiler, Momo?"</p>

  <p>Hıyar numarasına yattım.</p>

  <p>"Hangi şampiyona?"</p>

  <p>"Amerika'dakine. Mösyö Waloumba'yla neler konuştuğunuzu duydum."</p>

  <p>Allah kahretsin.</p>

  <p>"Madam Rosa, Amerika'da dünyanın bütün rekorlarını kırıyorlar, büyük sporcu bunlar. Fransa'da Marseille Olimpiyatları'nda sadece yabancılar oluyor. Brezilyalılar bile var, ya da her neyse. Sizi almazlar. Hastaneye demek istiyorum."</p>

  <p>"Yemin et..."</p>

  <p>"Ben burada oldukça, Madam Rosa, kıçımı yer hastane."</p>

  <p>Madam Rosa'nın gülmesi bile tuttu. Laf aramızda gülümsediği zaman daha güzel görünmez Madam Rosa, aksine, geriye kalan her şey daha çok göze batar. En çok dökülen yam saçlarıydı. Başında daha otuz iki tel saç vardı, aynen son kez gibi.</p>

  <p>"Madam Rosa, neden yalan söylediniz bana?"</p>

  <p>Gerçekten şaşırmış göründü.</p>

  <p>"Ben mi yalan söylemişim sana?"</p>

  <p>"On dört yaşımdaydım da neden bana on yaşımda olduğumu söylediniz?"</p>

  <p>İnanmayacaksınız ama, biraz kızardı.</p>

  <p>"Birazcık küçülttüm seni. Sen her zaman benim küçük erkeğim oldun. Hiçbir zaman gerçekten sevmedim başka birini. Yılları sayıyor, korkuya kapılıyordum. Çok çabuk büyümeni istemiyordum. Senden özür dilerim."</p>

  <p>Birden öptüm onu, elini tuttum, sanki bir kadınmış gibi kolumu omuzuna attım. Sonra Madam Lola'yla Zaoum kardeşlerin en büyüğü Mösyö Zaoum geldiler, birlikte Madam Rosa'yı kaldırdık, soyduk, yere serdik ve yıkadık. Madam Lola, Madam Rosa'nın her yerine esans döktü, perukasını taktık, üstüne kimonosunu geçirdik, yatağına yatırdık; tertemizdi ve onu böyle görmek hoş oluyordu.</p>

  <p>Ama Madam Rosa gittikçe kötüleşiyordu, insanın sadece acı çektiği için yaşamasının ne büyük bir haksızlık olduğunu size anlatamam. Organizması beş para etmiyordu artık, bir yam iyi çalıştı mı, bu kez başka bir yeri bozuluyordu. Daha kolay olduğundan hep savunuşuz yaşlılara saldırılır, Madam Rosa da işte bu cinayetin kurbanıydı. Her yam dökülüyordu, kalbi, karaciğeri, böbreği, soluk boruları, dökülmeyen tek parçası yoktu. Evde bir tek ikimizdik, dışarda da Madam Lola'dan başka kimsemiz yoktu. Uyuşukluğu gitsin diye Madam Rosa'yı her sabah yürütüyordum. Tamamen paslanmamak için omuzuma dayanıp, kapıdan pencereye gidip geliyordu. Yürürken, sevdiği ve hepsinden daha az hüzünlü olan bir Yahudi plağı çalıyordum ona. Yahudilerin plakları, neden bilmem, hep hüzünlü olur. Bu hüznü doğuran folklorlarıdır. Madam Rosa sık sık, "Bütün felaketlerin nedeni Yahudilerdir," diyordu. Yahudi olmasaymış, dertlerinin onda biri gelmezmiş başına.</p>

  <p>Mösyö Charmette bize bir çelenk yollamıştı, çünkü bilmiyordu ölenin Mösyö Bouaffa olduğunu, Madam Rosa'dır sanıyordu, herkes Madam Rosa'nın iyiliğini istiyordu çünkü. Madam Rosa hoşnuttu, bu ona umut veriyordu, hem sonra yaşamında ilk kez birinden çelenk alıyordu. Mösyö Waloumba'nın kabile kardeşleri muzlar, tavuklar, mangolar ve pilav getirdiler, ailede mutlu bir olay olacağı zaman böyle yapmak gelenektir onlarda. Hepimiz Madam Rosa'ya karşı sanki yakında her şey bitecekmiş gibi davranıyorduk, böylece daha az korkuyordu. Bisson sokağı dolaylarındaki Afrika yurtlarının Katolik papazı peder Andre de geldi Madam Rosa'yı ziyarete, ama papazlık etmeye değil, sadece ziyarete gelmişti. Madam Rosa'yı hiç tavlamaya çalışmadı, çok efendice davrandı. Biz de ona bir şey demedik. Tanrı'nın işleri nasıldır, biliyorsunuz. İstediğini yapar O, güç O'ndan yanadır çünkü.</p>

  <p>Sonradan Peder Andre bir kalp tıkanmasından öldü, ama sanıyorum kendiliğinden olmuş bir olay değildi bu, başkalarının işiydi. Kendisinden daha önce söz etmedim size, çünkü yetkisi içine giren insanlardan değildik Madam Rosa'yla ben. Onu Belleville'e, Katolik işçilerle ilgilenmesi için, gerekli biri olarak yollamışlardı, bizse ne işçiydik ne katolik. Çok yumuşaktı, biraz suçlu bir havası vardı hep, sanki yapılacak sitemler olduğunu biliyormuş gibi. Azıcık sözünü ediyorum, yiğit bir adamdı çünkü, ölünce de bende güzel bir am bıraktı.</p>

  <p>Peder Andre bir süre oturacağa benziyordu, ben de sokağa haberleri öğrenmeye indim, pis bir olay olmuştu çünkü. Heriflerin hepsi eroine 'bok' der, sekiz yaşında bir velet de heriflerin kendilerine bok iğneleri yaptığını, bunun harika bir şey olduğunu duymuş, öteki bok sanıp gazetenin üstüne sıçmış ve kendine gerçek bir bok iğnesi yapıp ölmüştü. Çocuğa yetersiz bilgiler verdiler diye Le Mahoute'la iki başka herifi de götürmüşlerdi, ama bence eroin iğnesi yapmasını öğretmek zorunda değildiler sekiz yaşındaki bir velede.</p>

  <p>Yukarı çıktığımda peder Andre'nin yanında, Chaumes sokağındaki Mösyö Rubin'in kaşer bakkaliyesinin yarımda oturan hahamı buldum. Mutlaka, Madam Rosa'nın çevresinde bir papazın dolandığını duymuş, Madam Rosa'nın Hıristiyan bir ölüm yapmasından korkmuş olmalıydı. Haham bizim eve bugüne dek hiç ayağını basmamıştı. Madam Rosa'yı orospuluk zamanından tanıyordu çünkü. Ne peder Andre, ne de başka türlü ama şimdi anımsayamayacağım bir adı olan haham yelteniyordu kalkmaya; orada, Madam Rosa'nın yatağının yanındaki iki iskemleye çakılmış duruyorlardı. Vietnam savaşından bile söz ettiler, çünkü bu tarafsız bir alandı.</p>

  <p>Madam Rosa iyi bir gece geçirdi, ama ben karanlıkta gözlerim açık, değişik bir şeyler düşünüp durdum, bu değişik şeylerin de ne olabileceğini hiç bilmiyordum.</p>

  <p>Ertesi sabah Doktor Katz Madam Rosa'nın haftalık muayenesi için geldi, sahanlığa çıktığımızda felaketin kapımızı çalacağını hemen hissettim.</p>

  <p>"Onu hastaneye götürmek gerek. Burada kalamaz. Hasta arabası çağıracağım."</p>

  <p>"Ne yapacaklar ona hastanede?"</p>

  <p>"Gereken bakımı gösterecekler. Bir süre daha yaşayabilir, belki daha bile fazla. Bu durumda, yaşamları yıllarca uzatılmış insanlar biliyorum."</p>

  <p>Allah kahretsin, diye geçirdim aklımdan, ama Doktor'un önünde hiçbir şey söylemedim. Bir an duraksadım, sonra sordum:</p>

  <p>"Söyleyin Doktor, bir soydaş olarak onu kürtaj edemez misiniz?"</p>

  <p>"Nasıl kürtaj etmek? Neler söylüyorsun sen?"</p>

  <p>"Evet, ne yani, acı çekmesini engellemek için kürtaj edemez misiniz?"</p>

  <p>İşte o zaman Doktor öylesine duygulandı ki, oturmak zorunda kaldı. Başını iki elinin arasına aldı, birkaç kez alışkanlığın gerektirdiği gibi gözlerini göğe kaldırıp göğüs geçirdi.</p>

  <p>"Hayır, Momo'cuğum, bunu yapamayız. Acısız ölümü kesinlikle yasaklar yasalar. Burası uygar bir ülke. Neden söz ettiğini bilmiyorsun sen."</p>

  <p>"Biliyorum. Cezayirliyim ben, neden söz ettiğimi biliyorum. Halkların kendi kaderlerini tayin etme hakkı var orada. Kutsal bir haktır bu."</p>

  <p>Doktor Katz bir garip baktı yüzüme, benden ürkmüş gibiydi. Ağzım açmış, susuyordu. İnsanlar, anlamak için o kadar az çaba gösteriyorlar ki, bazen burama geliyor.</p>

  <p>"Halkların kendi kaderlerini tayin etme hakkı var mı yok mu, Allah kahretsin!"</p>

  <p>"Tabii var," dedi Doktor Katz. Hatta üstünde oturduğu basamağa karşı saygılı davranmak için ayağa bile kalktı.</p>

  <p>"Tabii ki var. Güzel ve yüce bir şeydir bu. Ama ne ilgisi var, onu anlamıyorum."</p>

  <p>"İlgisi şu ki eğer öyle bir şey varsa, halkların kendi kaderlerini tayin etme hakkı herkes gibi Madam Rosa için de geçerlidir. Eğer istiyorsa kürtaj olmak hakkıdır. Bunu da ona siz yapmalısınız, çünkü Yahudi düşmanlığı olmaması için Yahudi bir doktor gerekir. Yahudiler arasında birbirinize acı çektirmemelisiniz. Bu bir rezilliktir."</p>

  <p>Doktor Katz'ın solukları gittikçe sıklaşıyordu, öyle güzel konuşuyordum ki alnında ter damlaları bile belirmişti. İlk kez gerçekten dört yaş daha büyüktüm.</p>

  <p>"Sen ne dediğini bilmiyorsun, çocuğum, ne dediğini bilmiyorsun."</p>

  <p>"Çocuğunuz değilim ben. Hatta bir çocuk değilim. Bir orospunun oğluyum, babam anamı öldürdü, bunu öğrendiniz mi her şeyi öğrendiniz demektir ve artık hiç çocuk sayılmazsınız."</p>

  <p>Doktor Katz o kadar şaşkın bakıyordu ki bana, titremesi tuttu.</p>

  <p>"Kim söyledi sana bunu, Momo? Kim sana böyle şeyler söyledi?"</p>

  <p>"Kimin söylediği önemli değil, Doktor Katz, çünkü bazen ne kadar az babanız olsa o kadar iyidir, mutlaka tanıdığınız Mösyö Victor Hugo'nun arkadaşı Mösyö Hamil gibi konuşmak gerekirse, müşerref olduğum eski deneyime güvenin siz. Öyle bakmayın bana, Doktor Katz, bir şiddet nöbetine tutulacak değilim, ne akıl hastasıyım ne de soyaçekimli, orospu annemi öldürecek de değilim, çünkü bu zaten olmuş, Tanrı onun bu dünyada çok iyilik etmiş kıçım bağışlasın, burada tek sevdiğim şey olan Madam Rosa dışında hepiniz de bok yiyin, tıbbın hatırı için dünya sebze şampiyonu olmasına izin vermeyeceğim onun, sefilleri yazacağım, kimseyi öldürmeden her istediğimi söyleyeceğim, çünkü ikisi de aynı kapıya çıkar, siz de kalpsiz yaşlı bir çıfıt olacağınıza, organı yerine gerçek bir kalbi olan gerçek bir Yahudi olsaydınız bir iyilik edip Madam Rosa'yı kürtaj eder, adı bile bilinmeyen bir pederin kıçına taktığı yaşamdan hemen kurtarırdınız onu, adam öyle iyi gizlenmiş ki yüzü bile belli değil, adamı tasvir etmek bile yasak, çünkü arkasında koca bir mafya var, bu yüzden de cinayetler, Madam Rosa gibi şeyler oluyor ve böylece pis hıyar doktorlar yardımlarını esirgedikleri zaman hüküm giyiyorlar..."</p>

  <p>Doktor Katz'ın rengi atmıştı, güzel ak sakalına, kalp hastası gözlerine iyi gidiyordu bu, sustum, çünkü ölürse, bir</p>

  <p>gün ona söyleyeceğim şeylerin hiçbirini duymamış olacaktı. Ama bacaklarının üstünde duramıyordu artık, basamağa oturmasına yardım ettim, yine de yaptıklarını ne bağışladım ne bir şey. Elini kalbine götürdü, kendisini öldürmeyeyim diye yalvaran bir banka kasadan gibi baktı yüzüme. Ama sadece kollarımı kavuşturdum, kendimi, kaderini tayin etme hakkı olan bir halk gibi hissediyordum.</p>

  <p>"Momo'cuğum, Momo'cuğum..."</p>

  <p>"Momo'cuğumu boşverin. Allah kahretsin, evet mi hayır mı?"</p>

  <p>"Bunu yapmaya hakkım yok."</p>

  <p>"Onu kürtaj etmek istemiyor musunuz?"</p>

  <p>"Olanaksız bir şey bu. Acısız ölümün cezası çok ağırdır."</p>

  <p>Güldürüyordu beni. Cezası ağır olmayan nedir, merak ediyorum ben, hele ortada cezalandırılacak hiçbir şey olmadığı zamanlar.</p>

  <p>"Onu hastaneye koymak gerek, bu bir insanlık görevidir..."</p>

  <p>"Beni de alacaklar mı hastaneye, onun yanına?"</p>

  <p>Bu onu biraz rahatlattı, gülümsedi bile.</p>

  <p>"İyi bir çocuksun, Momo. Hayır, ama ziyarete gidebilirsin. Yalnız pek yakında artık tanıyamayacak seni..."</p>

  <p>Başka şeylerden konuşmayı denedi.</p>

  <p>"Söz açılmışken, sen ne olacaksın, Momo? Tek başına yaşayamazsın."</p>

  <p>"Beni dert edinmeyin. Pigalle'de bir sürü orospu tanıyorum. İki öneri aldım bile."</p>

  <p>Doktor Katz ağzını açtı, yüzüme baktı, yutkundu, sonra herkes gibi göğüs geçirdi. Ben düşünüyordum. Zaman kazanmak gerekiyordu, her durumda geçerli olan bir şeydir bu.</p>

  <p>"Dinleyin, Doktor Katz, hastaneye telefon etmeyin. Birkaç gün daha tanıyın bana. Belki kendiliğinden ölür. Hem sonra bir yer bulmalıyım. Yoksa beni yetimhaneye verecekler."</p>

  <p>Yine göğüs geçirdi. Bu herif ne zaman soluk alsa göğüs geçirirdi. Göğüs geçiren herifler burama kadar gelmişti.</p>

  <p>Yüzüme baktı, ama başka türlü.</p>

  <p>"Sen hiçbir zaman öteki çocuklar gibi olmadın, Momo. Hiçbir zaman da öbür adamlar gibi olmayacaksın, her zaman bildim bunu."</p>

  <p>'Teşekkür ederim, Doktor Katz, hoş şeyler söylüyorsunuz bana."</p>

  <p>"Bunu gerçekten düşünerek söylüyorum. Her zaman çok farklı bir insan olacaksın."</p>

  <p>Bir süre düşündüm.</p>

  <p>"Babam akıl hastası olduğu için belki de."</p>

  <p>Doktor Katz öyle kötü görünüyordu ki, hasta gibiydi.</p>

  <p>"Hiç de değil, Momo. Bunu demek istemedim. Henüz, bunları anlamak için çok gençsin ama..."</p>

  <p>"Hiçbir zaman, hiçbir şey için genç olunmaz, Doktor, eski deneyime güvenin siz."</p>

  <p>Şaşırmış göründü.</p>

  <p>"Nereden öğrendin bu deyimi?"</p>

  <p>"Dostum Mösyö Hamil hep böyle der."</p>

  <p>"Ha peki. Çok akıllı, çok duyarlı bir oğlansın, fazla duyarlısın hatta. Sık sık Madam Rosa'ya herkes gibi olamayacağını söylemişimdir. Bazen büyük şairler doğar böyle, bazen yazarlar, bazen de..."</p>

  <p>Göğüs geçirdi:</p>

  <p>"Bazen de isyancılar. Ama için rahat etsin, normal olmayacaksın demek değildir bu."</p>

  <p>"Umarım hiçbir zaman normal olmam, Doktor Katz, bir tek namussuzlar normal olur hep. Normal olmamak için elimden gelen her şeyi yapacağım, Doktor..."</p>

  <p>Yine ayağa kalktı, ona bir şey sormanın tam sırası diye düşündüm, bu hikâye bayağı canımı sıkmaya başlamıştı.</p>

  <p>"Baksanıza, Doktor, on dört yaşımda olduğumdan kuşkunuz yok, değil mi? Yirmi, otuz yaşında, ya da daha büyük olmayayım sakın? Önce on, sonra on dört yaşımda olduğumu söylediler. Allah'ın cezası, cüce miyim yoksa? Hiç cüce olmak istemiyorum. Doktor, onlar hem normal hem farklı olsalar bile."</p>

  <p>Doktor Katz sakalının altından güldü, sonunda bana gerçekten iyi bir haber verdiğine seviniyordu.</p>

  <p>"Hayır, cüce değilsin Momo, doktor sözü veriyorum sana. On dört yaşındasın, ama Madam Rosa seni yarımda mümkün olduğu kadar çok tutmak istiyordu, onu bırakıp gitmenden korkuyordu, bu yüzden seni on yaşında olduğuna inandırdı. Belki bunu sana daha önce söylemeliydim ama..."</p>

  <p>Gülümsedi ve bu onu daha da hüzünlü gösterdi.</p>

  <p>"... ama güzel bir aşk öyküsüydü, hiçbir şey söylemedim. Madam Rosa için birkaç gün daha beklemeye hazırım, ama hastaneye gitmesi kaçınılmaz bir şey sanıyorum. Acısına son vermeye hakkımız yok, anlattım sana. Bu arada ona biraz hareket yaptırın, ayağa kaldırın, elini kolunu sallasın, odanın içinde ufak gezintiler yapsın, yoksa bütün vücudu çürüyecek, çıbanlanacak. Onu biraz kımıldatmak gerek. İki üç gün veriyorum, daha fazla veremem..."</p>

  <p>Zaoum kardeşlerden birini çağırdım, Doktor Katz'ı omuzlarına alıp aşağı indirdi.</p>

  <p>Doktor Katz hâlâ yaşıyor, bir gün onu görmeye gideceğim.</p>

  <p>Başımı dinlemek için bir süre merdivenlerde tek başıma oturdum. Yine de cüce olmadığımı öğrendiğime seviniyordum, bu da bir şeydi. Bir kez kolsuz bacaksız bir adamın resmini gördüm. Kendimi daha iyi hissetmek için sık sık düşünürüm onu, böylece kollu bacaklı olmanın zevkini çıkarırım. Sonra Madam Rosa'ya yaptırmamız gereken hareketleri düşündüm, bana yardım etsin diye Mösyö Waloumba'yı aramaya gittim, ama çöp toplama işindeydi. Bütün gün Madam Rosa'nın yaranda durdum, geleceğini öğrenmek için iskambil falı açıyordu. Mösyö Waloumba işinden dönünce arkadaşlarıyla yukarı çıktı. Madam Rosa'yı kaldırıp hareket ettirdiler. Odanın içinde gezdirdiler önce, Madam Rosa'nın bacakları hâlâ çalışıyordu, sonra onu bir örtünün üstüne yatırdılar, içinde kımıldasın diye biraz salladılar. Hatta güldüler sonra, çünkü Madam Rosa'yı büyük bir bebek gibi görmek çok komiklerine gidiyordu. Bir şeycilik oynuyor gibiydik. Madam Rosa'ya bu çok iyi geldi, hatta teker teker herkese tatlı bir söz söyledi. Sonra onu yatırdık, yedirdik. Aynasını istedi. Kendini aynada görünce gülümsedi, geriye kalan otuz beş saç teline biraz çekidüzen verdi. Hepimiz genel görünümünden ötürü onu kutladık. Madam Rosa yüzünü boyadı, kadınlığına hâlâ önem veriyordu, insan hem çirkin olup hem de bunu elinden geldiğince düzeltmeye çalışabilir pekâlâ. Madam Rosa'nın güzel olmaması çok yazıktı, bu konuda çok yeteneği vardı, çok hoş bir kadın olabilirdi. Kendi kendine gülümsüyordu aynada, kendinden iğrenmediğine hepimiz çok seviniyorduk.</p>

  <p>Sonra Mösyö Waloumba'nın kardeşleri ona biberli pilav yaptılar, kam hızlansın diye biber yemesi gerektiğini söylüyorlardı. Bunun üstüne Madam Lola geldi, bu Senegalli ne zaman gelse, içeri güneş girmiş gibi olurduk. Madam Lola konusunda beni tek üzen şey, ara sıra onun deyimiyle, 'bütün haklara sahip bir kadın olmak için' gidip önündekileri kestirmeyi düşünmesiydi. Ben bunu aşırılık diye tanımlıyorum, hep korkarım bir yerini acıtacak diye.</p>

  <p>Madam Lola giysilerinin birini Madam Rosa'ya armağan etti, moral denen şeyin kadınlarda ne kadar önemli olduğunu biliyordu. Şampanya da getirdi, dünyada bundan daha güzel bir şey olamaz. Madam Rosa'nın üstüne esans döktü.</p>

  <p>Madam Lola yaradılış olarak çok şen bir insandır, çünkü Afrika' nın güneşi onu bu yönde kutsamıştır, son moda giysileriyle yatağın üstüne, bacak bacak üstüne atışını görmek büyük bir zevkti. Madam Lola, bir erkek olarak çok güzel bir kadın sayılır, ağır siklet şampiyonluk döneminden kalma sesini bir yana bırakırsak, ama bu konuda elinden hiçbir şey gelemezdi, çünkü ses doğrudan doğruya yumurtalarla ilgili bir şeydir, yaşamının en büyük üzüntüsü de buydu. Şemsiyem Arthur vardı yanımda, bir çırpıda kazandığım dört yaşıma rağmen ondan bir anda ayrılmak istemiyordum. Yavaş yavaş alışmak hakkımdı, başkalarının birkaç yaş büyümesi çok daha uzun sürer, ben de fazla acele etmemeliydim.</p>

  <p>Madam Rosa o kadar çabuk toparlıyordu ki kendini, ayağa kalktı, hatta tek başına yürüdü, düşmanın geri çekilmesi ve umut dönemiydi artık. Madam Lola elinde çantasıyla işe gidince, yemeğe oturduk. Madam Rosa pek tanınmış bakkal Mösyö Cemaili'nin yolladığı tavuğu zevkle yedi. Mösyö Cemaili'nin kendisi ölmüştü, ama yaşarken Madam Rosa'yla iyi ilişkileri olmuştu, sonradan da ailesi işi devraldı. Madam Rosa sonra reçelle çay içti biraz, dalgın bir tavır takındı, birden korktum, yeni bir budalalık saldırısına uğruyor sandım. Ama gündüz onu o kadar sarsmışlardı ki, kan, görevini yerine getiriyor, gerektiği gibi kafasına ulaşıyordu.</p>

  <p>"Momo, bana bütün gerçeği söyle."</p>

  <p>"Bütün gerçeği bilmiyorum, Madam Rosa, kimin bildiğini bile bilmiyorum."</p>

  <p>"Doktor Katz sana ne dedi?"</p>

  <p>"Sizi hastaneye koymak gerektiğini, orada sizinle ilgilenip ölmenizi engelleyeceklerini söyledi. Uzun zaman yaşayabilirsiniz daha."</p>

  <p>Ona böyle şeyler söylediğim için kalbim sıkışıyordu, sanki iyi bir haber veriyormuşum gibi gülümsemeye bile çalıştım.</p>

  <p>"Benim hastalığıma ne diyor onlar?"</p>

  <p>Yutkundum.</p>

  <p>"Kanser değil, Madam Rosa, yemin ederim."</p>

  <p>"Doktorlar buna ne diyor, Momo?"</p>

  <p>"Uzun zaman yaşanabilir böyle."</p>

  <p>"Nasıl böyle?"</p>

  <p>Susuyordum.</p>

  <p>"Momo, bana yalan mı söyleyeceksin? Yaşlı bir Yahudi karışıyım, bir erkeğe yapılabilecek bir şeyi yaptılar bana..."</p>

  <p><span style="font-style:italic;">Mensch</span> diyordu, Yahudice bu hem kadın hem de erkek için geçerlidir.</p>

  <p>"Bilmek istiyorum. Bir <span style="font-style:italic;">mensch'e</span> yapılamayacak bazı şeyler vardır. Bazı günler aklımın başında olmadığını biliyorum."</p>

  <p>"Hiçbir şey değil, Madam Rosa, pekâlâ yaşanabilir böyle."</p>

  <p>"Nasıl böyle?"</p>

  <p>Kendimi tutamadım. Yaşlar ta içerlerden sıkıyordu boğazımı. Kendimi ona doğru attım, beni kollarına aldı.</p>

  <p>"Sebze gibi, Madam Rosa!" diye bağırdım, "Sebze gibi! Sebze gibi yaşatmak istiyorlar sizi!"</p>

  <p>Hiçbir şey demedi, biraz terledi sadece.</p>

  <p>"Beni ne zaman almaya gelecekler?"</p>

  <p>"Bilmiyorum, bir iki gün içinde. Doktor Katz sizi seviyor, Madam Rosa. Bizi ancak, bıçak kemiğe dayandığı zaman ayıracağını söyledi."</p>

  <p>"Gitmeyeceğim," dedi Madam Rosa.</p>

  <p>"Ne yapacağımı şaşırdım, Madam Rosa. Bunların hepsi domuz. Kürtaj etmek istemiyorlar sizi."</p>

  <p>Çok sakin görünüyordu. Sadece yıkanmak istediğini söyledi, çünkü altına ıslatmıştı.</p>

  <p>Şimdi düşünüyorum da, çok güzel buluyorum onu. Birini nasıl düşündüğünüze bağlıdır bu.</p>

  <p>"Gestapo bunlar," dedi.</p>

  <p>Bir daha hiçbir şey söylemedi.</p>

  <p>Gece üşüdüm, kalktım gittim, Madam Rosa'nın üzerine ikinci bir battaniye attım.</p>

  <p>Ertesi sabah hoşnut uyandım. Uyandığım zaman önce hiçbir şey düşünmem, bu yüzden bayağı keyifli olurum. Madam Rosa yaşıyordu. Her şeyin iyi gittiğini göstermek için güzel güzel güldü bana, sadece karaciğeri, bir de Doktor Katz'ın kötü gözle baktığı sol böbreği sancıyordu, iyi gitmeyen başka ayrıntıları da vardı ama bunların ne olduğunu söylemek bana düşmez, hiçbir şey anlamam bu işlerden. Dışarıda güneş vardı, güneşten yararlanıp perdeleri açmak istedim ama Madam Rosa hoşlanmadı, çünkü ışıkta kendini daha fazla görüyor, üzülüyordu. Aynayı aldı, sadece:</p>

  <p>"Ne kadar çirkin olmuşum, Momo," dedi.</p>

  <p>Tepem atta, yaşlı ve hasta bir kadın hakkında kimsenin kötü konuşmaya hakkı yoktu. Bence her şeyi aynı bakışla</p>

  <p>yargılayamayız, örneğin herkes gibi olmayan su aygırlarıyla kaplumbağaları.</p>

  <p>Gözlerini kapadı, yaşlar aktı yüzüne, ama ağladığından mı, yoksa kaslarının gevşediğinden mi, bilmiyorum.</p>

  <p>"Canavara döndüğümü çok iyi biliyorum."</p>

  <p>"Madam Rosa, sadece başkalarına benzemiyorsunuz, o kadar."</p>

  <p>Yüzüme baktı.</p>

  <p>"Ne zaman almaya geliyorlar beni?"</p>

  <p>"Doktor Katz..."</p>

  <p>"Doktor Katz'ın sözünü duymak istemiyorum. Yiğit bir adam ama kadınları tanımıyor. Ben güzel bir kadındım, Momo. Provence Sokağı'nda en iyi müşteriler bana gelirlerdi. Ne kadar paramız kaldı?"</p>

  <p>"Madam Lola yüz frank bıraktı. Daha da verecek. Kendini çok iyi savunuyor. "</p>

  <p>"Ben hiçbir zaman Boulogne ormanında çalışmazdım. Hiçbir yerde yıkanamazsınız. Halles'de bizim her türlü temizlik gereksinimlerimizi karşılayan iyi cins otellerimiz vardı. Hem Boulogne ormanı, manyaklardan ötürü tehlikelidir de."</p>

  <p>"Madam Lola suratım dağıtır manyakların, boks şampiyonu olduğunu biliyorsunuz."</p>

  <p>"Bir azize o, onsuz ne olurduk, bilmem."</p>

  <p>Sonra Yahudice bir dua okumak istedi. Annesi böyle öğretmişti ona. Çok korktum, yeniden çocukluğa dönüyor sandım, ama suyuna gittim. Yalnız beynindeki gevşeklikten ötürü sözleri anımsayamıyordu. Duayı Moise'e öğretmişti, aralarında birtakım işler çevirmelerine tepem attığı için ben de öğrenmiştim. Okudum:</p>

  <p><span style="font-style:italic;">"Şma israel, adenoy, elohenu adenoy ehot buruh şein kveit malhusse îoilem boet..."</span></p>

  <p>Bunları benimle birlikte tekrar etti, sonra kenefe gittim. Yahudiler gibi ttu ttu ttu diye tükürdüm, benim dinim değildi çünkü. Madam Rosa giyinmek istedi, ama tek başıma yardım edemezdim ona, zenci yurduna gittim, Mösyö Waloumba'yı, Mösyö Sokoro'yu, Mösyö Tane'yi buldum orada, daha bir sürü adam vardı, ama hepsi çok tatlı insanlar olduklarından adlarını söyleyemeyeceğim.</p>

  <p>Yukarı çıktığımızda Madam Rosa'nın yeniden budalalaştığını hemen gördüm. Ağzım açmış, baygın baygın bakıp salya akıtıyordu, buna daha önce de tanık olduğum için yeniden üstünde durmak istemiyorum. Hemen Doktor Katz'ın Madam Rosa'ya yaptırmamızı söylediği hareketleri anımsadım, kımıldasın ve kan kendisine gerek duyulan her yere yetişsin diye. Hemen Madam Rosa'yı bir battaniyenin üstüne yatırdık, Mösyö Waloumba'nın kardeşleri, dillere destan güçleriyle onu havaya kaldırıp sallamaya koyuldular, ama o şuada, Zaoum kardeşlerin en büyüğü Mösyö Zaoum'un sırtında, elinde küçük bavulu ve aletleriyle Doktor Katz geldi. Mösyö Zaoum'un sırtından bile inmeden köpürüverdi, çünkü söylemek istediği bu değildi kesinlikle. Doktor Katz'ı hiç bu kadar öfkeli görmemiştim, hatta oturup elini kalbine götürmek zorunda bile kaldı, burada ne kadar Yahudi varsa hepsi hastadır. Belleville'e uzun zaman önce Avrupa'dan geldiler, yaşlı ve yorgundurlar, işte bu yüzden daha uzaklara gidemediler, burada kaldılar. Doktor Katz öyle bir bağırdı ki bana, dehşet bir şey, hepimize vahşi dedi. Mösyö Waloumba çok kızdı, bunun bir dedikodu olduğunu söyledi. Doktor Katz özür diledi, kötü niyetli olmadığını söyledi, ama Madam Rosa'nın bir gözleme gibi havalara atılmasını değil, buracıkta bin bir önlemle yürütülmesini istemişti o. Mösyö Waloumba'yla hemşerileri Madam Rosa'yı hemen koltuğuna yerleştirdiler, çünkü Madam Rosa'nın doğal gereksinimlerinden ötürü çarşaflarını değiştirmek gerekiyordu.</p>

  <p>"Hastaneye telefon edeceğim," dedi Doktor Katz, kesin bir tavırla. "Hemen bir hasta arabası istiyorum. Durumu bunu gerektiriyor. Sürekli bakıma ihtiyacı var."</p>

  <p>Ağlamaya koyuldum, ama boşuna dil döktüğümü görüyordum. İşte o anda dahice bir buluş geldi aklıma, o ara gerçekten elimden her şey gelebilirdi.</p>

  <p>"Doktor Katz, onu hastaneye koyamayız. Bugün olmaz. Bugün ailesi geliyor."</p>

  <p>Şaşırmış göründü.</p>

  <p>"Ailesi ne demek? Hiç kimsesi yok onun."</p>

  <p>"İsrail'de akrabaları var ve..."</p>

  <p>Yutkundum.</p>

  <p>"Bugün geliyorlar."</p>

  <p>Doktor Katz İsrail'in anısına, bir dakika saygı duruşunda bulundu. Aklı almıyordu bir türlü.</p>

  <p>"Peki, birlikte gidemez misiniz?"</p>

  <p>Bu sözü içime oturdu. Bir yerlere gidebilmek için her şeyimi verebilirdim.</p>

  <p>"Madam Rosa oradan beni getirtmeye çalışacak."</p>

  <p>Ne söyleyeceğimi o kadar şaşırmıştım ki, sesim çıkmıyordu.</p>

  <p>"Madam Rosa sonunda razı oldu. Bugün onu almaya geliyorlar, yarın da uçağa binecekler."</p>

  <p>"Ya sen, Momo'cuğum? Sen ne olacaksın?"</p>

  <p>"Birini buldum burada, Madam Rosa beni getirtene kadar onunla kalacağım."</p>

  <p>"Ne... Neye kadar?"</p>

  <p>Artık ağzımı açmadım. Her şeyi öyle bir yüzüme gözüme bulaştırmıştım ki, işin içinden nasıl çıkacağımı bilemiyordum.</p>

  <p>Mösyö Waloumba ve hemşerileri, her şeyi çözümlediğimden dolayı çok hoşnuttular. Ben şemsiyem Arthur'la yere oturmuştum. Bir türlü toparlayamıyordum kafamı. Artık hiçbir şey bilmiyordum, bilmek de istemiyordum.</p>

  <p>Doktor Katz kalktı.</p>

  <p>"Bu bayağı iyi bir haber," dedi. "Madam Rosa farkında olmasa bile uzun süre yaşayabilir. Hastalığı hızla ilerliyor. Ama ara sıra kendine geldiğinde çevresine bakacak, yurdunda olduğunu görüp mutlu olacak. Akrabalarına söyle, gelip beni görsünler, artık hiçbir yere kımıldamıyorum, biliyorsun."</p>

  <p>Elini başımın üstüne koydu. O kadar çok adam koyuyor ki elini başımın üstüne... Kendilerini iyi hissediyorlar böyle.</p>

  <p>"Madam Rosa'yı, gitmeden önce kendine gelirse, benim adıma kutlarsın."</p>

  <p>"Oldu, <span style="font-style:italic;">mazltov,"</span> dedim.</p>

  <p>Doktor Katz gururla baktı yüzüme.</p>

  <p>"Dünyada Yidiş konuşan tek Arap sensin herhalde."</p>

  <p>"Evet, <span style="font-style:italic;">mittorniş zor gen."</span></p>

  <p>Yahudiceyi bilmediğiniz takdirde, "Şikâyetimiz yok," demektir bu, Yidiş dilinde.</p>

  <p>"Madam Rosa'ya, onun adına ne kadar sevindiğimi söylemeyi unutma," diye tekrarladı Doktor Katz.</p>

  <p>Doktor Katz'dan size bu son söz edişim, çünkü n'apalım, yaşam bu.</p>

  <p>Zaoum kardeşlerin en büyüğü onu aşağı indirmek için kapıda kibarca bekliyordu. Mösyö Waloumba ve kabile kardeşleri Madam Rosa'yı tertemiz yatağına yatırıp gittiler. Ben orada, üstümde pardesüm, kolumda Arthur'la Madam Rosa'ya bakıyordum, sırtüstü yatmaya alışık olmayan bir kaplumbağa gibiydi.</p>

  <p>"Momo..."</p>

  <p>Başımı bile kaldırmadım.</p>

  <p>"Evet, Madam Rosa."</p>

  <p>"Her şeyi duydum."</p>

  <p>"Biliyorum, baktığınızı gördüm."</p>

  <p>"Ne o, İsrail'e mi gidiyorum?"</p>

  <p>Hiçbir şey söylemiyordum. Onu görmemek için başımı eğiyordum, her bakıştığımızda ikimiz de çok kötü oluyorduk.</p>

  <p>"İyi ettin, Momo'cuğum. Bana yardım edecek misin?"</p>

  <p>'Tabu yardım edeceğim, Madam Rosa, ama hemen değil."</p>

  <p>Hatta biraz da ağladım.</p>

  <p>Madam Rosa iyi bir gün geçirdi, iyi uyudu, ama ertesi akşam yönetici aylardır ödemediğimiz kirayı almak için eve gelince, her şey daha berbat oldu. Bakacak kimsesi olmayan yaşlı ve hasta bir kadım evde tutmanın ayıp olduğunu, insanlıkçı nedenlerden ötürü bir düşkünler yurduna konması gerektiğini söyledi. Yönetici, hamamböceği gözlü şişko bir keldi, Madam Rosa için Pitie hastanesine, benim için de yetimhaneye telefon edeceğini söyleyip gitti. Bir de sallanan koca koca bıyıkları vardı. Merdivenleri uçarak indim, yöneticiyi Mösyö Driss'in kahvesine girmiş, telefon etmeye hazırlanırken yakaladım. Madam Rosa'nın arkabalarının ertesi gün gelip onu İsrail'e götüreceklerini, benim de Madam Rosa'yla birlikte gideceğimi söyledim. Dairesini bırakacaktık. Aklıma çok parlak bir düşünce geldi; Madam Rosa'nın akrabaları üç aylık kirayı ödeyecek, ama hastane beş kuruş vermez, dedim. Yemin ederim, kazandığım dört yaş bayağı fark ediliyordu, doğru dürüst düşünmeye çok çabuk alışıyordum artık. Hatta, Madam Rosa'yı hastaneye, beni de yetimhaneye koyduğu anda Belleville'in bütün Yahudilerini ve Araplarını, atalarımızın toprağına dönmemizi engelledi diye karşısında bulacağını söyledim. İyice bindirdim adama, birden kampanalarını ağzının içinde bulacağını söyledim, Yahudi teröristler hep böyle yapar ve bundan kötü bir şey olamaz, kaderlerini tayin etmek ve evlerine dönmek için çarpışan Arap kardeşlerimin dışında, Madam Rosa ve benimle uğraşırsa, karşısında hem Yahudi hem Arap teröristleri bulacaktı, artık kendi bileceği işti bu. Herkes bize bakıyordu, kendimden çok hoşnuttum. Tam olimpiyatlık formdaydım. Bu adamı öldürmek geliyordu içimden, büyük bir umutsuzluk içindeydim, kahvede kimse bu halde görmemişti beni. Mösyö Driss bizi dinliyordu, yöneticiye Yahudilerle Araplar arasındaki işlere burnunu sokmamasını salık verdi, bunun ona pahalıya mal olabileceğini söyledi. Mösyö Driss Tunus'tan geliyor, ama orada da Arap vardır. Yönetici kireç gibi olmuştu, topraklarımıza döndüğümüzü bilmediğini, bu işe herkesten çok sevindiğini söyledi. Bir şey içmek isteyip istemediğimi sordu. İlk kez erkekler için içki ısmarlıyorlardı bana. Bir Coca Cola istedim, eyvallah dedim ve altıncı kata çıktım. Artık yitirecek zamanımız yoktu.</p>

  <p>Madam Rosa'nın yine sersemliği üstündeydi, ama korktuğunu görüyordum, bu da bir zekâ belirtisi sayılır. Beni imdadına çağırıyormuş gibi adımı söyledi.</p>

  <p>"Buradayım, Madam Rosa, buradayım..."</p>

  <p>Bir şeyler söylemeye çalışıyor, dudaklarını oynatıyor, başını sallıyor, insan olabilmek için çaba harcıyordu. Ama sonuç olarak sadece gözleri büyüyor, ağzı açılıyor, elleri koltuğun kolları üstünde, şimdiden zili duyuyormuş gibi önüne bakıyordu...</p>

  <p>"Momo!"</p>

  <p>"Sıkılmayın, Madam Rosa, hastanede dünya sebzeler şampiyonu olmanıza izin vermeyeceğim..."</p>

  <p>Bilmem söyledim mi size, Madam Rosa Mösyö Hitler'in portresini hâlâ yatağının altında saklıyordu, kendini çok kötü hissettiği zaman onu alıyor, seyrediyor ve hemen kendini daha iyi hissediyordu. Portreyi yatağın altından aldım, Madam Rosa'nın önüne koydum.</p>

  <p>"Madam Rosa, Madam Rosa, bakın kim burada..."</p>

  <p>Onu sarsmak zorunda kaldım. Biraz göğüs geçirdi, karşısında Mösyö Hitler'i görünce hemen tanıdı, hatta bir çığlık attı, böylece bütün bütüne kendine geldi ve kalkmaya çalıştı.</p>

  <p>"Çabuk olun, Madam Rosa, gitmemiz gerek, çabuk..."</p>

  <p>"Geliyorlar mı?"</p>

  <p>"İnşallah."</p>

  <p>Kafası çalışmaya başlamıştı, çünkü yaşlılarda en güçlü şey hep anılardır.</p>

  <p>"Bana yardım etmelisin, Momo..."</p>

  <p>"Durun, Madam Rosa, daha zamanımız var, henüz telefon etmediler, ama artık burada kalamayız... Gidecektik, unuttunuz mu?"</p>

  <p>Onu çok zor giydirebildim, üstelik bir de güzel olmak istedi, boyanırken aynasını tutmak zorunda kaldım. Neden en güzel giysilerini giymek istediğini anlamıyordum, ama kadınlık tartışılacak şey değildir. Dolabında, tamdık hiçbir şeye benzemeyen bir sürü giysisi vardı, parası olduğunda üstüne giymek için değil, sadece düş kurmak için bit pazarına gider alırdı onları. İçine bütünüyle sığabildiği tek giysi, kuşlu, çiçekli, doğan güneşli Japon kimonosuydu. Perukasını taktı, dolabın aynasında bir daha bakmak istedi kendine, ama ben izin vermedim, bakmaması daha iyiydi.</p>

  <p>Merdivenleri inmeye başladığımızda gecenin on biri olmuştu. Hiç bunu becereceğini düşünemezdim. Madam Rosa'nın, Yahudi deliğine ölmeye gitmek için, içinde daha ne kadar çok gücü olduğunu bilmiyordum. Yahudi deliğini</p>

  <p>hiçbir zaman ciddiye almamıştım ben. Orayı neden düzelttiğini, neden ara sıra indiğini, orada oturduğunu, çevresine bakınca rahat bir nefes aldığını hiç anlamamıştım. Şimdi anlıyordum. Yeteri kadar yaşamamıştım, yeteri kadar deneyim yoktu, hatta bugün bile hani size konuşuyorum ya, biliyorum ki imanınız ne kadar gevrese hep daha öğrenecek bir şeyleriniz kalıyor.</p>

  <p>Merdiven otomatiği doğru dürüst çalışmıyor, sürekli sönüyordu. Dördüncü katta gürültü ettik biraz, Oudja'dan gelen Mösyö Zidi kapıya çıktı. Madam Rosa'yı görünce, sanki yaşamında hiç Japon kimono görmemiş gibi ağzı açık kaldı, hemen kapıyı kapadı. Üçüncü katta, Montmartre'da yerfıstığı ve kestane satan Mösyö Mimun'a rasladık, yakında zengin olup Cezayir'e dönecekti. Durdu, gözlerini kaldırdı.</p>

  <p>"Tanrım, bu ne?" diye sordu.</p>

  <p>"İsrail'e giden Madam Rosa."</p>

  <p>Düşündü taşındı, biraz daha düşündü taşındı, bir şeyi merak etti, ürkek bir sesle, "Neden onu böyle giydirmişler?" diye sordu.</p>

  <p>"Bilmem Mösyö Mimun, Yahudi değilim ben."</p>

  <p>Mösyö Mimun şöyle bir yutkundu.</p>

  <p>"Yahudileri bilirim. Onlar böyle giyinmez. Kimse böyle giyinmez. Böyle bir şey olamaz."</p>

  <p>Mendilini çıkardı, alnını sildi, sonra Madam Rosa'nın inmesine yardım etti, çünkü bunun, bir tek erkeğin becereceği iş olmadığını görüyordu. Aşağı inince eşyaların nerede olduğunu, taksiyi beklerken Madam Rosa'nın üşüyüp üşümeyeceğini merak etti, kimsenin bu durumda bir kadım Yahudilere yollamaya hakkı olmadığını söyledi. Mösyö Mimun'a altıncı kata çıkmasını, eşyalarla ilgilenen Madam Rosa'nın akrabalarıyla konuşmasını söyledim, o da bana en son merakının İsrail'e Yahudi yollamak olduğunu söyledi ve gitti. Aşağıda tek başımıza kaldık, acele etmemiz gerekiyordu, mahzene yarım kat kalmışta.</p>

  <p>Vardığımızda Madam Rosa koltuğa yığıldı, ölecek sandım. Gözlerini kapamıştı, soluğu göğsünü şişirmeye yetmiyordu. Mumları yaktım. Yere, yanına oturdum, elini tuttum. Kendini biraz daha iyi hissetti, gözlerini açtı, çevresine bakındı.</p>

  <p>"Bir gün buraya ihtiyacım olacağını biliyordum, Momo," dedi. "Şimdi rahat öleceğim."</p>

  <p>Hatta, yüzüme bakıp gülümsedi.</p>

  <p>"Dünya sebze rekorunu kırmayacağım."</p>

  <p><span style="font-style:italic;">"İnşallah."</span></p>

  <p>"Evet Momo, <span style="font-style:italic;">inşallah.</span> İyi bir çocuksun. Seninle hep iyi olduk birlikte."</p>

  <p>"Öyle Madam Rosa, kimsesizlikten iyidir."</p>

  <p>"Şimdi bana duamı söylet, Momo. Belki bir daha hiç dua edemeyeceğim."</p>

  <p><span style="font-style:italic;">"Şma israel adenoi...”</span></p>

  <p>Hepsini, <span style="font-style:italic;">laeliem boet'e</span> kadar tekrarladı benimle, hoşnut göründü. Bir saat kadar iyi oldu, sonra yine bozuldu. Geceleyin, çocukken öğrendiği, Lehçe bir şeyler mırıldanıyordu, Blumetag adında belki de kadınken pezevenk olarak tanıdığı bir herifi sayıklamaya koyuldu. Artık pezevenk dendiğini biliyorum, ama ağzım alışta. Sonra başka hiçbir şey demedi, oracıkta boş bir bakışla, altına edip karşıki duvara baktı durdu.</p>

  <p>Ben size bir şey söyleyeyim mi: Böyle şeyler olmamalı dünyada. Tıpkı düşündüğüm gibi söylüyorum. Hiçbir zaman anlayamayacağım. Kürtaj iznini neden sadece gençlere verirler de yaşlılara vermezler? Bence, Amerika'daki dünya sebze rekorunu kıran herif, İsa'dan daha çok çekmiş sayılır, çünkü on yedi küsur yıl çakılı kalmış çarmıhında. Bana kalırsa, kendini savunmaktan aciz ve artık hizmet görmek istemeyen insanlara yaşamı zorla burunlarına sokmak kadar rezil bir şey yoktur.</p>

  <p>Bir sürü mum vardı, karanlığı daha az görmek için çoğunu yaktım. Madam Rosa yine iki kez Blumetag, diye mırıldandı. Artık burama gelmeye başlamıştı, bakalım Blumetag onunla uğraşır mıydı benim kadar? Sonra Blumetag'ın Yahudicede çiçek bayramı demek olduğunu anımsadım, kadınca bir düş görüyor olmalıydı yine. Kadınlık her şeyden güçlü bir şeydir. Madam Rosa gençken bir kez kırlara gitmiş olmalıydı, belki de bir herifle. Ve bu bir türlü aklından silinmemişti.</p>

  <p>"Blumetag," dedi Madam Rosa.</p>

  <p>Onu orada bıraktım, yukarıya şemsiyem Arthur'u almaya çıktım, çünkü ona alışmıştım. Daha sonra Mösyö Hitler'in portresini almak için bir kez daha çıktım, hâlâ Madam Rosa'yı tek etkileyen şey oydu.</p>

  <p>Madam Rosa’nın Yahudi deliğinde uzun zaman kalmayacağım, Tanrı'nın ona acıyacağını düşünüyordum, çünkü bitkin olduğunuzda her türlü şey geçer aklınızdan.</p>

  <p>Madam Rosa'nın güzel yüzüne bakarken boyalarım, sevdiği ve onu kadın yapan bütün şeyleri unuttuğunu anımsadım, yukarı çıktım. Bu üçüncü çıkışımdı, usanmıştım artık, gerçekten çok şey istiyordu Madam Rosa.</p>

  <p>Ona arkadaşlık etmek için şilteyi yanına koydum, ama hiç uyuyamadım, mahzenlerde adları kötüye çıkmış farelerden korkuyordum çünkü, ama hiç yoktu. Ne zaman uyuduğumu bilmiyorum, uyandığım zaman aşağı yukarı hiç yanan mum kalmamıştı. Madam Rosa'nın gözleri açıktı, ama önüne Mösye Hitler'in portresini koyduğumda oralı olmadı. Bu durumda inmemiz bir mucizeydi.</p>

  <p>Dışarı çıktığımda öğleydi, kaldırıma oturdum, Madam Rosa'nın nasıl olduğunu sordukları zaman, İsrail'e, Yahudi yurduna gittiğini, ailesinin onu almaya geldiğini, orada modern bir konforu olacağını ve çok daha çabuk öleceğini söylüyordum, buradaki yaşamı ona göre değildi artık. Hatta belki bir süre daha yaşayacak, beni de getirtecekti, çünkü bu hakkımdı benim, orası Arapların da hakkıdır. Madam Rosa huzura kavuştuğu için herkes seviniyordu. Mösyö Driss'in kahvesine gittim, beleşe yedirdi beni, pencerenin yanına, güzel gri-beyaz bornozlu Mösyö Hamil'in karşısına oturdum. Mösyö Hamil görmüyordu ama adımı üç kez arka arkaya söylediğim zaman, hemen anımsadı.</p>

  <p>"Aa Momo'cuğum, evet, evet, anımsıyorum... Onu iyi tanırım... Ne oldu şimdi?"</p>

  <p>"O benim, Mösyö Hamil."</p>

  <p>"Öyle mi, öyle mi, özür dilerim, artık görmüyorum."</p>

  <p>"Nasılsınız, Mösyö Hamil?"</p>

  <p>"Dün iyi bir kuskus yedim, bu öğleyin et suyu içip pilav yiyeceğim. Henüz bu akşam ne yiyeceğimi bilmiyorum, ama çok merak ediyorum."</p>

  <p>"İnsan birini sevmeden yaşayabilir mi, Mösyö Hamil?"</p>

  <p>"Kuskusu çok severim Victor'cuğum, ama her gün değil."</p>

  <p>"Ne dediğimi duymadınız, Mösyö Hamil. Küçükken bana, sevdasız yaşanmayacağını söylemiştiniz."</p>

  <p>Yüzüne ta içerlerden bir aydınlık geldi.</p>

  <p>"Evet evet, doğru, ben de gençken birini sevdim. Evet, haklısın küçük..."</p>

  <p>"Momo. Victor değil."</p>

  <p>"Evet, Momo'cuğum. Ben de gençken birini sevdim. Bir kadın sevdim. Adı..."</p>

  <p>Sustu, şaşırmış göründü.</p>

  <p>"Anımsayamıyorum."</p>

  <p>Kalktım, mahzene döndüm.</p>

  <p>Madam Rosa'nın sersemliği üstündeydi. Sersemlik değil, akıl durgunluğu denir buna, sağolun. Gelecek sefere anımsamaya bakarım.</p>

  <p>Bir çırpıda dört yaş büyüdüm, kolay değil. Bir gün ben de mutlaka herkes gibi konuşacağım, dilin amacı budur zaten. Kendimi iyi hissetmiyordum, her yerim ağrıyordu. Madam Rosa'nın karşısına Mösyö Hitler'in portresini koydum ama hiçbir etkisi olmadı. Madam Rosa'nın daha yıllarca böyle yaşayabileceğini düşünüyordum, böyle bir kötülük etmek istemiyordum ona, ama kürtajını kendim yapmaya cesaret edemiyordum. Karanlıkta bile iyi görünmüyordu, bulduğum bütün mumları yaktım, yalnız kalmayayım diye. Boya takımını aldım, Madam Rosa'nın dudaklarını, yanaklarını boyadım, kaşlarını sevdiği şekilde çizdim. Gözkapaklarını maviyle beyaza boyadım, üstlerine de onun yaptığı gibi ufak yıldızlar yapıştırdım. Takma kirpiklerini takmak istedim, ama durmadılar. Madam Rosa'nın artık soluk almadığını görüyordum, ama umurumda değildi, soluk almadığında da seviyordum onu. Şemsiyem Arthur'la yanındaki şiltenin üstüne oturdum, kendimi daha da kötü hissetmeye çalıştım bütün bütüne öleyim diye. Karanlık çökünce mum yaktım, bir daha, bir daha, bir daha yaktım. Sonra mavi palyaço, fazladan dört yaşıma rağmen beni görmeye geldi, kolunu omuzuma koydu. Her yerim ağrıyordu, sarı palyaço da geldi, yeni kazandığım dört yaşı boşverdim, umurumda değildi. Ara sıra kalkıyor, Mösyö Hitler'in portresini Madam Rosa'nın önüne koyuyordum ama oralı olmuyordu, çünkü artık bizimle değildi. Bir iki kez öptüm onu, bu da bir işe yaramadı. Yüzü soğuktu. Artistik kimonosu, kızıl perukası ve yüzüne sürdüğüm bütün boyalarla, çok güzeldi. Şurasını burasını biraz daha boyadım, çünkü her uyandığımda biraz daha gri ve mavi oluyordu. Yanıbaşındaki şiltenin üstünde uyudum, dışarı çıkmaya korkuyordum, kimsem yoktu çünkü. Her şeye rağmen Madam Lola'ya çıktım, o farklı biriydi. Madam Lola evde değildi, kötü bir saatte gelmiştim. Madam Rosa'yı tek başına bırakmaktan korkuyordum, uyanıp da her yanı karanlık görürse öldüğünü sanabilirdi. Aşağı indim, bir mum yaktım, ama çok değil, azıcık, çünkü bu halde görülmek hoşuna gitmezdi. Daha az göze görünmesi için onu bol kırmızı ve bir sürü güzel renkle yeniden boyadım. Yine yam başında uyudum, sonra da, hiçbir şeye, hiç kimseye benzemeyen Madam Lola'ya çıktım. Tıraş oluyordu, müzik ve ateşe yumurta koymuştu, güzel kokuyordu. Yarı çıplaktı, mesleğinin izlerini silmek için her yerini ovuyordu şiddetle. Elinde tıraş bıçağı, yüzünde tıraş kremiyle ve bir de çırılçıplak olduğunda, tanıdık hiçbir şeye benzemiyordu, bu da bana iyi geldi. Son dört yılda o kadar değişmiş olmalıydım ki, kapıyı açtığında dili tutuldu.</p>

  <p>"Tanrım! Neyin var Momo? Hasta mısın?"</p>

  <p>"Madam Rosa adına size elveda demeye geldim."</p>

  <p>"Hastaneye mi götürdüler?"</p>

  <p>Oturdum, çünkü artık hiç gücüm yoktu. Açlık grevi yapmak için bilmem ne kadar zamandır yemiyordum. Ben doğa yasalarının içine edeyim! Ne olduklarını bile bilmek istemiyorum.</p>

  <p>"Hayır, hastaneye götürmediler. Yahudi deliğinde Madam Rosa."</p>

  <p>Bunu söylememeliydim, ama neresi olduğunu bilmediğini hemen fark ettim.</p>

  <p>"Ne?"</p>

  <p>"İsrail'e gitti."</p>

  <p>Madam Lola böyle bir şeyi o kadar az bekliyordu ki sabunların ortasında ağzı açık kaldı.</p>

  <p>"Ama gideceğini hiç söylememişti bana."</p>

  <p>"Onu uçakla almaya geldiler."</p>

  <p>"Kim?"</p>

  <p>"Ailesi. Bir sürü akrabası varmış orada. Onu uçakla almaya geldiler, altlarında bir araba var. Bir Jaguar."</p>

  <p>"Seni tek başına mı bıraktı?"</p>

  <p>"Ben de oraya gideceğim, Aldırtacak beni."</p>

  <p>Madam Lola yine yüzüme baktı ve alnımı elledi.</p>

  <p>"Ateşin var senin, Momo!"</p>

  <p>"Yok, idare eder."</p>

  <p>"Hadi gel, birlikte yiyelim, iyi gelir."</p>

  <p>"Hayır teşekkür ederim, artık yemiyorum."</p>

  <p>"Artık yemiyorsun da ne demek? Neler söylüyorsun sen?"</p>

  <p>"Ben doğa yasalarının içine ederim."</p>

  <p>Güldü.</p>

  <p>"Ben de."</p>

  <p>"Doğa yasaları bok yesin, Madam Lola. Onların ağzına sıçayım ben. Doğa yasaları öyle rezil şeyler ki yaşamalarına bile izin vermemek gerek."</p>

  <p>Kalktım. Bir göğsü ötekinden büyüktü, çünkü doğal değildi Madam Lola. Ben Madam Lola'yı severdim.</p>

  <p>Bana tatlı tatlı güldü.</p>

  <p>"Şimdilik yanımda kalmak istemez misin?"</p>

  <p>"Hayır, teşekkür ederim, Madam Lola."</p>

  <p>Geldi yanıma çömeldi, çenemi tuttu. Kolları dövmeliydi.</p>

  <p>"Burada kalabilirsin. Ben seninle ilgilenirim."</p>

  <p>"Hayır, teşekkür ederim, Madam Lola, daha önceden bulduğum biri var."</p>

  <p>Göğüs geçirdi, kalktı gitti, çantasını karıştırdı.</p>

  <p>"Al şunu."</p>

  <p>Otuz frank uzattı.</p>

  <p>Musluktan su içmeye gittim, çünkü müthiş susamıştım.</p>

  <p>Aşağı indim, Madam Rosa'yla birlikte ben de Yahudi deliğine kapandım. Ama dayanamadım. Kalan bütün esansı Madam Rosa'nın üstüne döktüm, ama olacak şey değildi. Dışarı çıktım, Coule sokağından renkli boyalar, bana sürekli asılan pek tanınmış Mösyö Jacques'in eczanesinden de esans şişeleri aldım. Herkesi cezalandırmak istiyor, hiçbir şey yemiyordum, ama artık onlarla konuşmaya bile değmezdi, bu yüzden gittim, bir birahanede sosis yedim. Döndüğümde Madam Rosa doğa yasalarından ötürü daha da şiddetli kokuyordu, üstüne en sevdiği şişe olan Samba'yı döktüm. Sonra daha az gözüksün diye aldığım bütün renklerle yüzünü boyadım. Gözleri hâlâ açıktı, ama çevrelerindeki kırmızı, yeşil, sarı ve maviyle daha az korkunç oluyordu, çünkü böylece hiçbir doğal yanı kalmıyordu. Sonra Yahudilerin hep yaptığı gibi yedi mum yaktım, Madam Rosa'nın yanındaki şiltenin üstüne uzandım. Manevi annemin cesedinin yanında üç hafta kaldığım doğru değil, çünkü Madam Rosa manevi annem değildi. Doğru değil bu, hem sonra dayanamazdım, çünkü esansım kalmamıştı. Madam Lola'nın verdiği parayla dört kez esans almaya çıktım, bir o kadarını çaldım. Hepsini Madam Rosa'nın üstüne döktüm, doğa yasalarını gizlemek için aldığım bütün boyalarla yüzünü boyadım, boyadım, ama Madam Rosa'nın her yanı dehşet çürüyordu, çünkü bu dünyada acıma diye bir şey yoktur. Kokunun nereden geldiğini anlamak için kapıyı kırıp beni Madam Rosa'nın yanına uzanmış gördüklerinde, "İmdat!" ve "Ne feci şey!" diye bağırmaya koyuldular, ama daha önce bağırmayı akıl etmemişlerdi, yaşamın kokusu yoktur çünkü. Beni hasta arabasıyla götürdüler, orada adınızı ve adresinizi yazdığınız kâğıt parçasını buldular cebimde. Sizi çağırdılar, çünkü telefonunuz var, benim için bir şey ifade ettiğinizi sanmışlar. İşte hepiniz böyle geldiniz, beni evinize, köye götürdünüz, karşılığında benden hiçbir şey istemeden. Sanıyorum Mösyö Hamil, aklı başında olduğu zamanlar birini sevmeden yaşanamayacağını söylerken haklıydı, ama hiç söz vermiyorum, bakacağız. Ben Madam Rosa'yı sevdim, hâlâ onu görmeye devam edeceğim. Ama madem veletleriniz istiyor, bir süre sizde kalmaya razıyım. Dünyanın nasıl geriye götürüldüğünü Madam Nadine gösterdi bana, çok ilgileniyor, bütün kalbimle diliyorum bunu. Doktor Ramon şemsiyem Arthur'u almaya bile gitti, içim içimi yiyordu, çünkü duygusal değerinden ötürü kimse istemez onu, sevmek gerek.</p>

  <h3 style="text-align: center;"><span style="font-weight:bold;">SON</span></h3>

  <p></p>

</body>

</html>