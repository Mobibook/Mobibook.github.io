<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body>
  <h1>Kırk Bir</h1>

  <p>Ön bürodaki kız kahve istemiyor.</p>

  <p style="text-indent:0em">Park yerindeki arabasını da kontrol etmek istemiyor "Eğer arabama bir şey olursa, kimi suçlayacağımı biliyorum" diyor.</p>

  <p>Ben de ona, şişşşşşşşşşşt. diyorum.</p>

  <p>Önemli bir şey, bir gaz kaçağı veya bebek ağlaması gibi bir ses duyduğumu söylüyorum.</p>

  <p>Dahili dinleme cihazından duyulan, annemin hangi odadan geldiği bilinmez boğuk ve yorgun sesini tanıyorum.</p>

  <p>St. Anthony's'in lobisindeki masanın yanında ayakta duruyorum, dinliyorum. Annem, "Amerika'nın sloganı şöyle: 'Yeterince İyi Değil.' Hiçbir şey yeterince hızlı değil. Hiçbir şey yeterince büyük değil. Asla gözümüz doymuyor. Her zaman gelişim içindeyiz..." diyor.</p>

  <p>Ön büro görevlisi kız, "Ben gaz kaçağı falan duymuyorum" diyor.</p>

  <p>Baygın ve yorgun ses, "Herhangi bir şey yaratma riskini göze alamadığım için ömrüm boyunca her şeye saldırdım." diyor.</p>

  <p>Kız sesi kapatıyor. Mikrofonun düğmesine basıyor ve "Hemşire Remington ön büroya lütfen. Hemşire Remington acilen ön büroya lütfen" diyor.</p>

  <p>Çağırdığı, ön cebi kalem dolu olan şişko güvenlik görevlisi.</p>

  <p>Mikrofondan elini çektiği anda baygın ve fısıldayarak konuşan ses geri geliyor.</p>

  <p>"Daha iyi olmalı dedik de ne oldu? Hayatımın sonuna geldim ama elimde hiçbir şey kalmadı.. ." diyor annem.</p>

  <p>Ve ses kısılıyor.</p>

  <p>Hiçbir ses duyulmuyor. Sadece hışırtı sesi. Statik.</p>

  <p>Ve annem ölüyor.</p>

  <p>Tabii bir mucize olmazsa.</p>

  <p>Güvenlik görevlisi kapılardan uçarak geliyor ve "Eee? Olay nedir?" diye soruyor.</p>

  <p>Monitördeki siyah-beyaz ve karlı görüntüde ön büro görevlisi kız, neredeyse şişen bağırsaklarını elinde taşıyan, çektiği ağrıdan iki büklüm vaziyetteki beni gösteriyor "O” diyor.</p>

  <p>"Şu andan itibaren bu adamın buradan uzaklaştırılması gerekiyor” diyor.</p>
</body>
</html>
