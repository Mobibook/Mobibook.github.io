<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body>
  <h1>On Dört</h1>

  <p>Başını, şu küçük siyah beynini yukarı kaldıran Paige Marshall, tonozlu, bejrengine boyanmış tavanı gösteriyor. "Burada eskiden melekler varmış" diyor. "Anlatılanlara göre, meleklerin hepsinin mavi tüylü kanatları ve gerçek altın yaldızlı haleleri varmış."</p>

  <p>Yaşlı kadın beni St. Anthony’s'in şapeline götürüyor. Bir zamanlar burası manastır olduğu için şapel hayli büyük ama artık bomboş. Duvarlardan birini, tamamı altın sarısının yüz farklı tonunda vitraylı bir pencere oluşturuyor. Diğer duvarda tahtadan kocaman bir haç var. İkisinin arasında ise ışıkta altın gibi parlayan beyaz önlüğü ve siyah beyin gibi duran topuz yapılmış saçıyla Paige Marshall duruyor. Siyah gözlüğünü takmış, tavana bakıyor. Baştan ayağa siyah ve altın.</p>

  <p>"II. Vatikan'ın emirleri uyarınca" diyor, "kilise duvarlarındaki tasvirlerin üstünü boyamışlar. Melekleri ve freskleri. Heykellerin çoğunu çıkarmışlar. İmanın bütün muhteşem gizlerini. Hepsi gitmiş."</p>

  <p>Bana bakıyor.</p>

  <p>Yaşlı kadın gitmiş. Şapelin kapısı arkamdan kapanıyor.</p>

  <p>Paige, "Anlayamadığımız şeylerle yaşamayı beceremiyor oluşumuz ne kadar da acı! Bir şeyin açıklamasını yapamıyorsak, onu hemen reddediyoruz" diyor.</p>

  <p>"Anneni kurtarmanın bir yolunu buldum" diyor. "Ama kabul etmeyebilirsin."</p>

  <p>Paige Marshall gömleğinin düğmelerini açmaya başlıyor ve her düğme açıldığında teninin birazı daha görünüyor.</p>

  <p>"Olayı tamamen iğrenç bulabilirsin" diyor.</p>

  <p>Beyaz gömleğin önünü tümüyle açıyor.</p>

  <p>İçine hiçbir şey giymemiş. Çıplak ve teni, en az saç derisi kadar solgun bir beyazlıkta. Çıplak, beyaz ve dört adım ötemde. Ve son derece hazır gibi. Gömleğini omuzlarından atıyor ve gömlek arkasına kayıyor, dirseklerinde takılıp kalıyor. Kolları hâlâ gömleğin içinde.</p>

  <p>Girmek için yanıp tutuştuğum bütün daracık ve tüylü gölgeler karşımda.</p>

  <p>"Tek bir fırsatımız var" diyor.</p>

  <p>Ve bana doğru bir adım atıyor. Gözlüğü hâlâ gözünde. Ayakları hâlâ beyaz makosenlerinin içinde; ama ayakkabılar bu ışıkta altın gibi görünüyor.</p>

  <p>Kulakları konusunda yanılmamışım. Andırdığı şey kesinlikle huşu verici. Kapatamadığı başka bir delik, gizli ve teniyle süslenmiş. Yumuşacık saçlarıyla çerçevelenmiş.</p>

  <p>"Eğer anneni seviyorsan" diyor, "ve yaşamasını istiyorsan, benimle bunu yapmak durumundasın."</p>

  <p>Şimdi mi?</p>

  <p>"Benim için tam zamanı" diyor. "Mukozam öyle kalın ki kaşık baldırsan durur."</p>

  <p>Burada mı?</p>

  <p>"Seni buradan başka bir yerde göremem" diyor.</p>

  <p>Vücudunun çoğu bölgesi gibi yüzükparmağı da çıplak. Evli misin, diye soruyorum.</p>

  <p>"Bu senin için fark eder mi?" diye soruyor. Bir uzanış mesafesinde, poposuna doğru inen belinin kıvrımı duruyor. Yine bir o kadar mesafede koyu düğme misali meme başlarını taşıyan göğüsleri duruyor. Kolumun mesafesinde, bacaklarının birleştiği sıcak ve ateşli nokta duruyor.</p>

  <p>"Yoo. Hayır. Benim için sorun değil" diyorum.</p>

  <p>Elleri gömleğimin en üstteki düğmesinde birleşiyor, sonra sırasıyla diğerlerine kayıyor. Elleri gömleğimi omuzlarımdan kaydırıyor ve gömlek arkama düşüyor.</p>

  <p>"Bilmen gereken bir şey var" diyorum. "Doktor falan olduğun için" diyorum. "Ben tedavi gören bir seks bağımlısı olabilirim" diyorum.</p>

  <p>Elleri kemerimin tokasını yakalıyor ve "Öyleyse içinden geldiği gibi davran" diyor.</p>

  <p>Gül, çam ağacı veya limon kokmuyor. Herhangi bir şeyin kokusu değil bu; ten kokusu da değil.</p>

  <p>Kokusu ıslak.</p>

  <p>"Anlamıyorsun" diyorum. Neredeyse tam iki gündür temizim."</p>

  <p>Altınrengi ışık onu sıcak ve parlak gösteriyor. Buna rağmen bana, sanki onu öpersem, dudaklarım donmuş metale yapışırcasına ona yapışacakmış gibi geliyor. Olayı yavaşlatmak için bazal hücre karnikomalarını düşünüyorum. Cerahatli deri hastalıklarını gözümün önüne getirmeye çalışıyorum. Kornea ülserlerini.</p>

  <p>Yüzümü kulağına doğru çekiyor. Kulağıma, "İyi. Kendinle gurur duymalısın. Ama iyileşmeye yarın başlasan olmaz mı?" diye fısıldıyor.</p>

  <p>Pantolonumu kalçalarımdan sıyırıyor ve Bana kesinlikle güvenmeni istiyorum" diyor.</p>

  <p>Ve pürüzsüz serin elleri bedenime dolanıyor.</p>
</body>
</html>
