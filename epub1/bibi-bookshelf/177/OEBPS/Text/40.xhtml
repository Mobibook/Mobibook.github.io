<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body>
  <h1>Kırk</h1>

  <p>Los Angeles'ın kuzey ya da kuzeybatısında bir yerlerde, canım yanıyordu; bu yüzden Tracy'ye bir dakikalığına ara vermesini söyledim. Bu olay bir hayat önce oluyor.</p>

  <p>Aletimin kafasıyla Tracy’nin altdudağı arasında beyaz bir tükürük parçası ip gibi uzuyor; yüzünün tamamı aletimden çıkan meniye bulanmış ve sıcak, acıyan aletimi elinden bırakmadan, topuklarının üzerine oturuyor ve <span style="font-style:italic;">Kama</span> Sutra'da insanın dudaklarını beyaz bir aygırın testislerindeki tere silerek kıpkırmızı yapabileceğinin anlatıldığını söylüyor.</p>

  <p>"Gerçekten" diyor.</p>

  <p>Ağzımda garip bir tat var; Tracy'nin dudaklarına bakıyorum.</p>

  <p>Dudaklarının ve aletimin kafasının rengi mor. "Böyle şeyler yapmıyorsun, değil mi?" diye soruyorum.</p>

  <p>Kapının kolu oynayınca ikimiz de hemen dönüp kilitli mi diye bakıyoruz.</p>

  <p>Her bağımlılığın olduğu gibi, işte bu olay da benim bağımlılığımın başlangıç noktası. Sonrasındakiler asla ilk sefer kadar iyi olmaz.</p>

  <p>Kapıyı küçük bir çocuğun açması kadar beteri yoktur. Diğer en kötü şey ise bir adamın kapıyı aniden açması ve hiçbir şey anlamamasıdır. Yalnız olsanız bile, küçük bir çocuk kapıyı açtığında hemen bacaklarınızı kapamanız gerekir. Kazayla olmuş ayağına yatmanız gerekir. Yaşı büyük biri kapıyı suratınıza çarpabilir ve "Bir dahaki sefere kilitlemeyi unutma, seni geri zekâlı” diye bağırabilir; ama yine de yüzü kızaran kişi o olacaktır.</p>

  <p>Tracy, bundan daha kötüsü ise <span style="font-style:italic;">Kama Sutra</span>'da fil kadın denen kadın tipi olmaktır, diyor. Özellikle de tavşan olarak adlandırılan bir erkekle beraberse.</p>

  <p>Hayvan benzetmeleri, cinsel organların boyutuna işaret ediyor.</p>

  <p>Sonra da, "Öyle demek istememiştim" diyor.</p>

  <p>Kapıyı yanlış kişi açarsa bütün hafta onun kâbusu olursunuz.</p>

  <p>Biri sizinle iş tutmaya niyetli olmadığı sürece en iyi savunmanız, kapıyı açan ve sizi orada otururken gören her kimse, bunun, kendi hatası olduğunu düşünmesidir. Kendi kabahati.</p>

  <p>Ben hep böyle düşündüm. Uçaklarda, trenlerde veya şehirlerarası otobüslerdeki tuvaletlere oturmuş kadınları veya erkekleri bastığımda veya restoranların ister kadın-erkek ortak kullanılan ister ayrı küçük tuvaletlerinde olsun, kapıyı açıp içeride oturan yabancıyı veya mavi gözlü, sarışın, göbeğinde bir hızma, ayağında topuklu ayakkabılar olan, tangası dizlerinin arasında gerilmiş, geri kalan kıyafetleri ve sutyeni de lavabonun yanındaki küçük tezgâha katlanıp konmuş olan bir hatunu gördüğümde daima böyle hissediyordum. Her seferinde, <span style="font-style:italic;">niye insanlar zahmet edip de kapıyı kilitlemezler ki</span> diye düşünüyordum.</p>

  <p>Sanki bu tür şeyler kazayla oluyormuş gibi gelirdi bana.</p>

  <p>Çemberin içindeki hiçbir şey kazayla olmaz.</p>

  <p>Örneğin evle iş arasındaki yolu trenle gittiğiniz günlerden birinde tuvaletin kapısını açarsınız ve içeride saçlarını topuz yapmış, uzun küpeleri pürüzsüz ve beyaz omuzlarına kadar uzanan, giysilerinin yarısı yerde duran kumral bir hatun olur. Bluzunun önü açıktır içine hiçbir şey giymemiştir ve elleriyle göğüslerini tutmaktadır; tırnakları, dudakları ve göğüs uçları aynı kahverengi, kırmızı arası tondadır. Bacakları da boynu gibi, saatte iki yüz kilometre yapan bir araba kadar pürüzsüz ve beyazdır; tüyleri ise saçları gibi kumraldır ve dudaklarını yalar.</p>

  <p>Kapıyı suratına çarparsınız ve "Özür dilerim" dersiniz.</p>

  <p>İçeriden, derinden gelen bir ses. "Dileme" der.</p>

  <p>Ve hatun yine de kapıyı kilitlemez. Kapının üzerindeki küçük levhada hâlâ "Boş" yazmaktadır.</p>

  <p>USC’de tıp okuduğum dönemde, sömestr tatillerinde doğu sahillerinden Los Angeles'a uçakla gider gelirdim. Tam altı kez kapıyı açtım ve belinden aşağısı çıplak vaziyette tuvaletin üzerine bağdaş kurarak oturmuş, sanki kendini yakmak ister gibi, bir kibrit kutusunun kenarıyla tırnaklarını törpüleyen, göğüslerinin üzerinden düğmelenmiş ipek bir bluz giyen, ince bacaklı, kızıl kafalı bir yogacıyla karşılaştım ve hatun her seferinde cankurtaran turuncusu bir örtüyle çevrili, çilli ve pembe şeyine baktı, sonra da çelik gibi gri renkli gözlerini yavaşça kaldırıp bana ve her seferinde, "Müsaade edersen, burada ben varım” dedi.</p>

  <p>Altı kez kapıyı yüzüne çarptım.</p>

  <p>Aklıma sadece, "İngilizce bilmiyor musun?" diye sormak geldi.</p>

  <p>Altı kez.</p>

  <p>Bunların hepsi bir dakikadan az sürdüğü için düşünmeye vakit olmuyordu.</p>

  <p>Ama daha sık gerçekleşmeye başlamıştı.</p>

  <p>Başka bir seyahatte, diyelim ki Los Angeles'tan Seattle'a giderken tuvaletin kapısını açarsınız ve bronzlaşmış elleriyle bacaklarının arasındaki koca mor aleti kavramış olan sörfçü sarışını görürsünüz ve Bay Kewl gözlerine giren saçlarını kenara itip, parlak lastiğin içine sıkışmış ıslak aletini direk size doğru uzatır ve "Hey, bayım, yavaş olun..." der.</p>

  <p>Her tuvalete gittiğinizde, kapıdaki levhada boş yazar ama her seferinde içeride biri vardır.</p>

  <p>İki parmağını şeyinin derinliklerine gömmüş başka bir kadın vardır.</p>

  <p>Beyaz askerleri her an fırlatmaya hazır olan on santimlik aleti baş ve işaret parmağının arasında dans eden farklı bir adam vardır.</p>

  <p><span style="font-style:italic;">Boş</span> demekle ne kastettiklerini düşünmeye başlarsınız.</p>

  <p>Tuvalet boş olsa bile içerideki sperm kokusunu alırsınız. Kâğıt havlular hep bitmiş olur. Aynanın neredeyse tepesinde çıplak bir ayağın izini görürsünüz, bir kadının ayağının kavisli izini ve parmaklarının bıraktığı beş yuvarlak nokta gözünüze çarpar ve <span style="font-style:italic;">burada neler olmuş</span> diye düşünmeden edemezsiniz.</p>

  <p>"Mavi Tuna Valsi" veya Hemşire Flamingo benzeri halka yapılan şifreli anonslardan birini duymuş gibi, <span style="font-style:italic;">neler oluyor</span> diye düşünürsünüz.</p>

  <p><span style="font-style:italic;">Neden bize de söylemiyorlar,</span> diye geçirirsiniz aklınızdan.</p>

  <p>Duvarın yere yakın bir noktasında ruj lekesi görürsünüz ve neler olmuş olabileceğini anca hayal edersiniz. En son giren kişinin aletinden karşıdaki plastik duvara fışkıran beyaz askerlerin kurumuş izlerini görürsünüz.</p>

  <p>Bazı uçuşlarda duvarlar hâlâ sırılsıklam, ayna da buharlı olur. Halı yapış yapıştır. Lavabo, içindeki her renkten küçük, kıvırcık tüylerle ağzına kadar dolu ve tıkanmış olur. Lavabonun yanındaki tezgâhta, diyaframını yerleştirmiş olan bir hatunun, gebeliği önleyici jel ve sümük gibi sıvının karışımından oluşan bir pelteyle çizilmiş mükemmel yuvarlak izi olur. Bazı uçuşlardaysa iki veya üç tane farklı boyutta popo izi olur.</p>

  <p>Bunlar kıtalararası veya kutup üzerinden gelen uzun uçuşların iç bağlantılarıdır. On on altı saatlik uçuşlardır. Los Angeles’tan Paris'e direk uçuşlardır. Veya başka bir yerden Sydney’e.</p>

  <p>Los Angeles'a yedinci uçuşumda, kızıl kafalı yogacı yerden eteğini kaptığı gibi aceleyle beni takip ediyor. Eteğinin fermuarını çekiştirirken beni koltuğuma kadar takip ediyor ve yanıma oturup, "Amacın duygularımı incitmekse, bu konuda ders bile verebilirsin" diyor.</p>

  <p>Televizyondaki pembe dizilerde oynayan kadınlarınki gibi abartılı bir saç stili var; bluzunun düğmeleri iliklenmiş, önünde kocaman bir fiyonk var ve fiyonk bluza büyük taşlı bir broşla tutturulmuş.</p>

  <p>Tekrar, "Özür dilerim" diyorum.</p>

  <p>Batıya doğru giden bir uçaktayız; Atlanta'nın kuzey kuzeybatısındayız.</p>

  <p>"Dinle" diyor. "Böyle boktan şeyleri çekemeyecek kadar çok çalışıyorum. Beni duyuyor musun?"</p>

  <p>"Özür dilerim" diyorum.</p>

  <p>"Her ay üç hafta yollardayım" diyor. "Hiç görmediğim bir ev için kira ödüyorum... çocuklarımın futbol kampının ücretini ödüyorum... sadece babamın bakımevinin ücreti bile inanılmaz yüksek. Ben de bir şeyler hak etmiyor muyum? Çirkin değilim. En azından kapıyı suratıma çarpmasan olmaz mı?" diyor.</p>

  <p>Bunları gerçekten söylüyor.</p>

  <p>Kafasını, okuyormuş numarası yaptığım dergiyle yüzümün arasına sokuyor. "Bilmiyormuşsun gibi davranma" diyor. "Seks gizli bir şey değil ki."</p>

  <p>"Seks mi?" diye soruyorum.</p>

  <p>Ağzını eliyle kapatıp arkasına yaslanıyor.</p>

  <p>"Aman Tanrım, özür dilerim. Ben sadece şey sanmıştım..." diyor ve hostesi çağırmak için yukarıdaki kırmızı düğmeye uzanıyor.</p>

  <p>Bir uçuş görevlisi yanımızdan geçiyor ve kızıl kafa iki duble burbon istiyor.</p>

  <p>"Umarım ikisini de kendin içmeyi planlıyorsundur" diyorum.</p>

  <p>"Aslında ikisini de sana söylemiştim" diyor.</p>

  <p>Bu benim ilk seferim olacak. O ilk sefer ki diğerleri asla onun kadar iyi olamaz.</p>

  <p>"Kavga etmeyelim lütfen" diyor ve soğuk, beyaz elini bana uzatıyor. "Ben Tracy."</p>

  <p>Bu olay Lockheed Tristar 500 tipi bir jetin, turist sınıfındaki izole edilmiş beş geniş tuvaletinden birinde olabilirdi. Ferah. Ses geçirmez. Kimin gelip geçtiğinin görülmediği, herkesin arkasının dönük olduğu bir yerde.</p>

  <p>Buna kıyasla, her tuvaletin bir koltuğa açıldığı Boeing 747-400'ü hangi hayvanın tasarlamış olduğunu düşünmeden edemiyor insan. Gerçek bir mahremiyet istiyorsanız arkaya, turistik kabinin gerisindeki tuvaletlere gitmelisiniz, içeride neler yaptığınızı herkesin bilmesini istemiyorsanız birinci sınıf kabindeki alçak tavanlı tek kişilik tuvaletleri unutabilirsiniz.</p>

  <p>Çok basit.</p>

  <p>Eğer erkekseniz, klozette oturur Charlie Amca’yı, yani kocaoğlanı dışarı çıkarırsınız ve hazır ol vaziyetine, yani dik pozisyona getirip küçük plastik odanızda beklemeye ve en iyisi için dua etmeye başlarsınız.</p>

  <p>Bunu balık avlamak gibi düşünebilirsiniz.</p>

  <p>Eğer Katolik'seniz, günah çıkarma hücresinde oturmakla aynı histir. Bekleyiş, azat, kurtuluş.</p>

  <p>Bunu, balık tutup, sonra da tuttuğunuz balıkları denize geri atmak gibi düşünün. İnsanların "spor olsun diye balık tutmak" dedikleri şey gibi.</p>

  <p>Bunun başka bir işleyişi ise şöyledir: Beğenebileceğiniz bir şey bulana kadar kapıları açarsınız. Hani şu seçtiğiniz kapının arkasından çıkan hediyeyi eve götürdüğünüz eski yarışma programlarında olduğu gibi.</p>

  <p>Bazı kapıların ardında, kenar mahalle tiplerini merak eden ve tuvalette sert bir alışveriş yapmak isteyen birinci sınıf yolcusu pahalı bir hatun olur. Bir tanıdıkla karşılaşma ihtimali hemen hemen hiç yoktur. Başka kapıların ardında, kahverengi kravatını omzunun üzerinden geriye atmış, kıllı dizlerini iki yana ayırmış, pörsümüş kobrasını okşayan yaşlı bir kurt olur ve "Affedersin dostum, üzerine alınma" der.</p>

  <p>Böyle zamanlarda o kadar mideniz bulanır ki, "Sanki yapabileceksin de..." bile diyemezsiniz.</p>

  <p>Ya da: "Anca <span style="font-style:italic;">rüyanda</span> görürsün, dostum."</p>

  <p>Yine de kazanma olasılığınız öyle yüksektir ki şansınızı denemeye devam edersiniz.</p>

  <p>Tuvaletin o küçücük boşluğundayken, iki yüz yabancının sizden sadece birkaç santim ötede olduğunu bilmek çok heyecan vericidir. Fazla hareket özgürlüğü bulunmadığından, eklemlerinizin iyi çalışıyor olması burada çok işe yarar. Hayal gücünüzü kullanmanız gerekir. Biraz yaratıcılık ve birkaç basit esneme egzersiziyle cennete gidip gelebilirsiniz. Zamanın ne kadar da çabuk geçtiğine şaşırıp kalabilirsiniz.</p>

  <p>Heyecanın yarısı mücadeledir. Tehlike ve risktir.</p>

  <p>Sonuç olarak bunun Altına Hücum'la, Güney Kutbuna Kaçış la veya aya ilk ayak basan kişi olmakla bir ilgisi yoktur.</p>

  <p>Bu, değişik bir mekân keşfidir.</p>

  <p>Değişik bir vahşi bölgenin haritasını çıkarmaktasınızdır. Hem de size ait uçsuz bucaksız içsel bir peyzajdır bu.</p>

  <p>Ötekileri, yabancıları, onların kol ve bacaklarından, saç ve tenlerinden, koku ve inlemelerinden oluşan bir ormanı ilk kez keşfedecek olan kâşifsinizdir. Büyük bilinmeyenler. Balta girmemiş son orman. Şimdiye kadar sadece hayalini kurabildiğiniz her şey buradadır işte.</p>

  <p>Ufuk çizgisinde yelken açmış Chris Kolomb'sunuzdur.</p>

  <p>İstiridye yeme riskini göze alacak ilk mağara adamısınızdır <span style="font-style:italic;">Bu</span> istiridye yeni olmayabilir; ama sizin için yenidir.</p>

  <p>Heathrow ve Io-burg havaalanlarının arasındaki on dört saatlik mesafenin ortasında on kez gerçek maceraya atılabilirsiniz. Eğer gösterdikleri film kötüyse, on iki. Uçak doluysa daha fazla, türbülans varsa daha az. Aletinizi bir erkeğin ağzına vermek sizin için sorun teşkil etmiyorsa daha fazla, yemek servisi için koltuğunuza dönüyorsanız daha az.</p>

  <p>İlk seferin tek kötü yanı ise şu oldu; sarhoştum ve kızıl kafalı Tracy tarafından beceriliyordum ki hava boşluğuna girdik. Tuvaletin kenarına yapışıp uçakla birlikte düşmeye başlıyorum; ama Tracy zıvanadan çıkıyor. Prezervatif hâlâ Tracy'nin içinde ama benden şampanya fışkırıyor ve Tracy'nin saçıyla birlikte plastik tavana fırlıyor. Boşaldığım anda benden çıkanlar havada asılı duruyor ve beyaz askerler tavana vuran Tracy’yle hâlâ tuvalette oturan benim aramda havada kalıyor. Sonra Tracy ve içindeki prezervatif, beyaz askerlerle tekrar birleşiyor ve bam diye patlayan hava kabarcıkları misali üzerime iniyor elli kiloluk Tracy.</p>

  <p>Böyle geçen güzel günlerden sonra nasıl oldu da kasıkbağı takmak zorunda kalmadım anlamıyorum.</p>

  <p>Tracy gülüyor ve "Buna bayılıyorum!" diye bağırıyor.</p>

  <p>Daha sonra normal türbulans Tracy'nin saçını tavana değil de yüzüme, göğüs uçlarını ağzıma fırlatıyor. Boynundaki incileri hoplatıyor. Boynumdaki altın zinciri de. Boş tuvaletin üzerinde büzüşmüş olan torbalarımın içindeki zarları zıplatıyor.</p>

  <p>Zamanla performansınızı geliştirmek için bazı ipuçları yakalamaya başlarsınız. Örneğin Fransızların şu eski üçgen pencereleri ve hakiki perdeleri olan Süper Caravelles uçaklarında birinci sınıf tuvaleti yoktur. Sadece turist kabininin arkasında iki adet tuvalet vardır ve abartılı bir pozisyon denememenizi tavsiye ederim. Hintlilerin temel tantrik pozisyonu iyi gider. Yüz yüze ayakta durursunuz, kadın bacaklarından birini erkeğin beline dolar. "Kızıl denizi yarmak" veya bacakların birbirine dolandığı klasik pozisyonda da aynı hazzı alabilirsiniz. Kendi Kama Sutra’nızı yazın. Yeni şeyler uydurun.</p>

  <p>Haydi, durmayın. Yapmak istediğinizi bilirsiniz.</p>

  <p>Bunları, ikinizin hemen hemen aynı boyda olduğunuzu varsayarak söylüyorum. Aksi takdirde, olabileceklerden beni sorumlu tutamazsınız.</p>

  <p>Ayrıca armudun pişip ağzınıza düşmesini beklemeyin. Ben sadece sizin adınıza bazı temel bilgiler veriyorum.</p>

  <p>Bir Boeing 757-200'ün minik tuvaletinde sıkışmış olsanız bile, modifiye edilmiş bir Çin pozisyonunu deneyebilirsiniz; siz tuvalete oturursunuz, kadın da size sırtını dönerek üzerinize oturur.</p>

  <p>Little Rock’ın kuzey kuzeydoğusunda bir yerlerde Tracy bana "Bir <span style="font-style:italic;">Pompoir</span> olsa, işi oldukça kolaylaştırırdı. Arnavut kadınları vajinalarındaki sıkıcı kaslarla erkekleri sağıyorlar" diyor.</p>

  <p>Sadece şeylerini kullanarak mı erkeğin boşalmasını sağlıyorlar?</p>

  <p>Tracy, "Evet" diyor.</p>

  <p>Arnavut kadınlar?</p>

  <p>"Evet."</p>

  <p>"Havayolları var mı?" diye soruyorum.</p>

  <p>Öğrenmeniz gereken bir diğer şey de. bir uçuş görevlisinin kapıyı çalması durumunda, Florentine Metodu diye anılan metotla hızlıca toparlanabilmek. Aletin hassaslaşması için kadın erkeğin şeyini dibinden tutup deriyi geriye çeker. Bu hareket, toparlanma sürecini oldukça hızlandırır.</p>

  <p>İşleri yavaşlatmak içinse adamın şeyinin dibine sert bir şekilde bastırmanız yeterlidir. Olayı durdurmasa bile, bütün spermler mesanesine kaçacağı için en azından ortalığı temizlemek zorunda kalmazsınız. Uzmanlar buna "Saxonus” derler.</p>

  <p>McDonell Douglas DC-10 Serisi 30CF tipi uçağın arka tuvaletinde kızıl kafa bana zenci pozisyonunu gösteriyor. Dizleriyle lavabonun üzerine çıkıyor, ben de arkasından ellerimi çıplak omuzlarına dayıyorum.</p>

  <p>Nefesi aynayı buğuluyor; başını aşağı sarkıtmaktan yüzü kızarmış. "Kama Sutra'da nar ve kabak suyu ile salatalık çekirdeklerinin karışımıyla masaj yapılan erkeklik organlarının şişeceği ve altı ay boyunca öyle kalacağı yazıyor" diyor.</p>

  <p>Bu tavsiyenin Külkedisi'ninki gibi bir bitiş süresi var.</p>

  <p>Aynadan bakışımı görüyor ve "İsa adına, söylediğim her şeyi üzerine alınmasana sen" diyor.</p>

  <p>Dallas’ın kuzey semalarında, Tracy, bir kadının erkeğini asla terk etmemesi için erkeğin kadının kafasına ısırgan otu ve maymun boku sürmesi gerektiğini anlatırken ben daha fazla tükürük salgılamaya çalışıyorum.</p>

  <p>Ve, şaka yapmıyorsun, değil mi, diye soruyorum.</p>

  <p>Ve eğer karını bufalo sütü ve inek bokunda yıkarsan, onu kullanmaya kalkan erkek iktidarsız olurmuş.</p>

  <p>Buna hiç şaşırmam işte, diyorum.</p>

  <p>Eğer bir kadın kadifeçiçeğinin suyuna deve kemiği batırır ve suyu kirpiklerine sürerse, baktığı her erkek büyülenirmiş. Bir tutam tavus, şahin veya akbaba kemiği de konabilirmiş.</p>

  <p>"Bir göz at" diyor Tracy. "Hepsi büyük kitapta yazıyor."</p>

  <p>Albequerque'in güney güneydoğu semalarında Tracy'yi yalamaktan yüzüm yumurta akı gibi kalın bir tabakayla kaplanıyor; yanaklarım da kılları yüzünden halıya sürtülmüş gibi oluyor. Tracy şekerli sütte kaynatılan koçyumurtasının erkekliği güçlendirdiğini söylüyor.</p>

  <p>Sonra da. "Öyle demek istememiştim" diye ekliyor.</p>

  <p>Ben de iyi gittiğimi düşünüyordum. İki duble burbonu da hesaba katarsak bu dakikaya kadar üç saattir ayaktayım.</p>

  <p>Las Vegas'ın güney güneybatı semalarında ikimizin de yorgun dizleri titrerken Tracy bana Kama Sutra'da "otlamak" diye tabir edilen pozisyonu gösteriyor. Sonra da "mangonun emilişini" ve "yutuluşunu".</p>

  <p>Her şeyin gittiği ama zamanın ve mekânın durduğu, daracık, kolay temizlenen plastik odamızda sürdürdüğümüz cebelleşmeye, tam olarak bağlılık denemese de buna yakın bir şeyler söylenebilir.</p>

  <p>Bir giyinme odası ve onun arkasında ayrı bir tuvaleti bulunan ve hem önde ve arkada hem de iki yanda bu iki odalı banyo süitlerinden bulunan eski muhteşem Lockheed Super Constellations uçakları artık yok.</p>

  <p>Tracy'nin yumuşak kaslarından ter boşanıyor. İkimiz de birbirimize zevk vermeye çalışıyoruz; yapmak üzere tasarlandığımız şeyi yapan iki makine gibiyiz. Bazı dakikalarda birbirimize sadece benim kayan kısmımla dokunuyoruz ve Tracy'nin minik kenarlarındaki derisi dışarı çekiliyor. Omuzlarım plastik duvara dayanmış, vücudumun belimden aşağısı sallanıp duruyor. Tracy bir bacağını kaldırıp lavabonun üzerine koyuyor ve ağırlığını o bacağına vererek eğiliyor.</p>

  <p>Kendimizi aynada izlemek işimize geliyor: iki boyutlu ve camın ardındakiler sanki biz değiliz, bir film, internet karesi. Bir dergiden alınmış resimdeki başka birileri gibiyiz; bu an dışında bir hayatı veya geleceği olmayan güzel insanlar gibi.</p>

  <p>Bir Boeing 767'deyseniz yapabileceğiniz en iyi şey, turist kabininin arkasındaki geniş orta tuvalete gitmektir. Tuvalet kompartımanları küçücük olduğundan bir Concorde’da hiç şansınız yoktur; ama elbette bu sadece benim fikrim. Eğer tuvaletleri işemek, lenslerinizi takmak veya diş fırçalamak için kullanıyorsanız, eminim yeterince alan bulunmaktadır.</p>

  <p>Ama Kama Sutra'da "karga" veya "but" diye anılan pozisyonları veya ileri geri hareket için beş santimden fazla alana ihtiyaç duyulan bir pozisyonu deneme arzusundaysanız, şansınıza, arka kısımdaki kabininde parti verilebilecek kadar geniş tuvaletleri olan bir European Airbus 300/310 düşmesi için dua edin. Benzer pozisyonlar için İngiliz yapımı Aerospace Bir-On Bir'in arkadaki iki tuvaletinden daha lüksünü bulamazsınız.</p>

  <p>Los Angeles’ın kuzey kuzeydoğu semalarında canım yanmaya başlıyor ve Tracy’ye ara vermeyi öneriyorum.</p>

  <p>"Bunu niye yapıyorsun?" diye soruyorum.</p>

  <p>"Neyi?" diyor.</p>

  <p><span style="font-style:italic;">Bunu.</span></p>

  <p>Tracy gülümsüyor.</p>

  <p>Kilitlenmemiş tuvalet kapılarının arkasında karşılaştığınız insanlar havadan sudan konuşmaktan bıkmış insanlardır. Güvenlikten yorulmuş insanlardır. Bu insanlar bir sürü ev dekore etmişlerdir. Bunlar sigara içmeyen, şeker, tuz, yağ ve biftek yemeyen, bronz tenli insanlardır. Bunlar sonunda kazandıkları her şeyi sadece kaybetmek için ömür boyu çalışan anne babalarını ve büyükanneleriyle büyükbabalarını görmüş insanlardır. Beslenme tüpüyle hayatta kalabilmek için bütün servetini harcayan, nasıl çiğneneceğini ve yutulacağını dahi unutan insanları görmüş kişilerdir.</p>

  <p>"Babam doktordu" diyor Tracy. "Ama şu anda adını bile hatırlayamıyor"</p>

  <p>Kilitlenmemiş kapıların ardında oturan bu insanlar daha büyük bir evin sorunları çözmeyeceğini çok iyi bilirler. Daha iyi bir eş, daha çok para ve daha gergin bir cildin de.</p>

  <p>"Sahip olacağın her şey" diyor Tracy, "bir gün kaybedeceğin şeylerden sadece biridir."</p>

  <p>Cevap, bir cevabın olmamasıdır.</p>

  <p>Bu gerçekten o ağır dakikalardan biri.</p>

  <p>"Hayır" diyorum; parmağımı apış arasına sokuyorum. "Ben <span style="font-style:italic;">bunu</span> kastetmiştim. Niye kıllarını tıraş ediyorsun?"</p>

  <p>"Ah, o mu?" diyor ve gülümseyerek gözlerini kaçırıyor. "Tanga giyebilmek için."</p>

  <p>Ben tuvalette otururken, Tracy aynada kendine değil de bozulan makyajına bakıyor ve dağılan rujunu parmağıyla düzeltiyor. Parmaklarıyla göğüs uçlarındaki ısırık izlerini ovuşturuyor. Kama Sutra'da bu izlere Bulut Kümeleri deniyormuş.</p>

  <p>Aynaya bakarak konuşmayı sürdürüyor; "Bunu yapmamın sebebi aslına bakarsan herhangi bir şeyi yapmak için iyi bir sebep bulamamış olmamdır" diyor.</p>

  <p>Bir amacı yok.</p>

  <p>Bu insanlar aslında orgazmdan çok unutmak isterler. Her şeyi unutmak isterler, iki dakikalığına da olsa, on, yirmi dakika veya yarım saatliğine de olsa unutmak.</p>

  <p>Belki de insanlar koyun muamelesi yapıldığında böyle tepki veriyorlardır. Bu belki sadece bir mazerettir. Belki de sadece çok sıkılmışlardır. Sebep, insanların kılını bile kıpırdatmadan diğerleriyle birlikte can sıkıcı bir sandıkta oturmak üzere tasarlanmamış olması da olabilir.</p>

  <p>"Sağlıklıyız, genciz, uyanık ve canlı insanlarız" diyor Tracy. "Olaya böyle bakarsan hangisi daha normal?"</p>

  <p>Bluzunu giyiyor, çoraplarını çekiyor.</p>

  <p>"Herhangi bir şeyi niye yapıyorum ki?" diyor. "Kendimi herhangi bir plandan çıkarmak için yeteri kadar eğitim aldım. Herhangi bir fanteziyi yıkabilirim. Herhangi bir amaçtan kendimi vazgeçirebilirim. Öyle zekiyim ki herhangi bir rüyanın olmadığını ispat edebilirim."</p>

  <p>Hâlâ çırılçıplak ve yorgun vaziyette tuvalette oturuyorum; uçuş ekibi inişe geçtiğimizi, Los Angeles'a çok yaklaştığımızı, saati, hava sıcaklığını söylüyor, sonra da bağlantı uçuşlarıyla ilgili bilgi veriyor.</p>

  <p>Bir dakika boyunca bu kadınla birlikte durup dinliyoruz bunları ve boşluğa bakıyoruz.</p>

  <p>Tracy bluzunun düğmelerini iliklerken, <span style="font-style:italic;">"Bunu</span> yapıyorum; çünkü kendimi çok iyi hissediyorum" diyor "Belki niye yaptığımı aslında bilmiyorumdur. Katilleri idam etmelerinin sebebi de buna benzer bir şey. Çünkü insan bazı sınırları aşınca, aynı şeyi tekrar tekrar yapmak istiyor."</p>

  <p>İki elini de arkasına götürüp eteğinin fermuarını çekiyor ve "Gerçek şu ki, her önüme gelenle yatmamın sebebini aslında bilmek <span style="font-style:italic;">istemiyorum.</span> Sadece yapıyorum, çünkü kendine iyi bir neden söylediğin anda, onu didiklemeye başlarsın.”</p>

  <p>Ayakkabılarını giyiyor, saçlarını düzeltiyor ve "Lütfen bunun özel bir şey olduğunu düşünme” diyor.</p>

  <p>Kapının kilidini açarken, "Rahatla” diyor. "Bir gün gelecek ve yaptığımız her şey sana küçük patatesler gibi görünecek."</p>

  <p>Yolcu kabinlerine doğru bir adım atıyor ve "Bugün sen bu özel çizgiyi ilk kez geçtin" diyor. Beni içeride çıplak ve tek başıma bırakırken, "Kapıyı arkamdan kilitlemeyi unutma" diyor. Sonra da bir kahkaha atıyor ve "Tabii bundan sonra kilitlemeyi istiyorsan" diye ekliyor.</p>
</body>
</html>
