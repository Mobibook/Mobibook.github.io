<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body>
  <h1>Kırk Beş</h1>

  <p>St. Anthony's'den son kez çıkmadan evvel kapıdan adımımı atıp koşmaya başlamadan evvel, Paige durumu izah etmeye çalıştı.</p>

  <p>Evet, gerçekten doktormuş. Öyle hızlı konuşuyordu ki kelimeler birbirine girdi. Evet, gerçekten de orada tutulan bir hastaymış. Tükenmezkalemini hızlı hızlı açıp kapıyordu, Gerçekten de genetik uzmanıymış ve burada hasta muamelesi görüyormuş çünkü gerçeği söylemiş. Beni incitmeye çalışmıyormuş. Dudaklarında hâlâ puding vardı. Sadece işini yapmaya çalışıyormuş.</p>

  <p>Koridorda birlikte olduğumuz son dakikada Paige beni kolumdan çekti ve ona bakmak zorunda kaldım. "Bunlara inanmak zorundasın" dedi.</p>

  <p>Gözleri yuvalarından fırlamış, gözbebekleri küçülmüştü. Siyah bir beyin gibi görünen topuzu artık bozulmuştu.</p>

  <p>Doktor olduğunu. bir genetik uzmanı olduğunu söyledi. 2556 yılında. Ve tarihin bu dönemindeki tipik bir erkekten hamile kalmak için zamanda yolculuk etmiş. Böylece genetik bir numuneyi saklayıp belgeleyebilecekmiş. Bir salgını önlemek için bu numuneye ihtiyaçları varmış. 2556 yılında. Bu ucuz ve kolay bir yolculuk değilmiş. Şu anda uzay yolculuğu bizim için neyse, 2556'da da zamanda yolculuk öyle bir şeymiş. Yolculuk rizikolu ve pahalı bir kumarmış; ama karnında sağ salim bir ceninle dönmediği sürece, diğer yolculuklar iptal edilecekmiş.</p>

  <p>1734 yılının kostümleri içinde, tıkanmış bağırsaklarım yüzünden iki büklüm olmuş vaziyette, <span style="font-style:italic;">“tipik erkekle"</span> neyi kastettiğini düşünüyorum.</p>

  <p>"İnsanlara gerçeği söylediğim için beni buraya tıktılar" dedi "Sen mevcut olan tek üretken erkektin."</p>

  <p>Ah, tamam o zaman, dedim, şimdi hiç sorun kalmadı. Artık bütün taşlar yerine oturdu.</p>

  <p>Bu gece 2556'ya geri dönmesi gerektiğini bilmemi istediğini söyledi. Bu birbirimizi son görüşümüz olacakmış ve bana minnettar olduğunu bilmemi istemiş.</p>

  <p>"Fazlasıyla müteşekkirim" dedi. "Ve seni seviyorum."</p>

  <p>Koridorda, dışarıda yükselen güneşin güçlü ışığı altında duruyorduk. Önlüğünün cebinden siyah bir keçeli kalem çekip aldım.</p>

  <p>Arkasındaki duvara düşen gölgesinin resmini çizmeye başladım.</p>

  <p>Paige Marshall, "Bu ne için?" diye sordu.</p>

  <p>Sanat böyle icat edilmişti.</p>

  <p>"Hani olur da. Olur da deli falan değilsindir diye" dedim.</p>
</body>
</html>
