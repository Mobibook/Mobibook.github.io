<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body>
  <h1>Otuz Beş</h1>

  <p>Annemin telesekreterindeki mesajları ileriye sararken, yine aynı yumuşak ve anlayışlı ses, "Durumu kötüleşiyor" diyor. "Kritik..." diyor "Anneniz..." diyor. "Müdahale..." diyor, ileri sardırma düğmesine basmaya devam ediyorum. Bu gece için hâlâ rafta beni bekleyen Colleen Moore var; her kim idiyse. Constance Lloyd var; her kimse, ludy Garland var. Eva Braun var. Geriye kesinlikle sadece vasatlar kalmış. Telesekreterdeki ses duruyor ve başlıyor.</p>

  <p>"...annesinin günlüğünde yazan doğum kliniklerinden bazılarını aradığımı..."</p>

  <p>Paige Marshall'ın sesi.</p>

  <p>Geri sardırıyorum.</p>

  <p>"Merhaba. Ben Dr. Marshall” diyor. "Victor Mancini'yle görüşmem gerekiyor. Lütfen Bay Mancini’ye annesinin günlüğünde yazan doğum kliniklerinden bazılarını aradığımı ve hepsinin meşru olduğunu söyler misiniz? Doktorlar bile gerçek. İşin en garip yanı ise, kendilerine Ida Mancini’yi sorduğumda hepsinin keyfinin kaçmış olması."</p>

  <p>"Bayan Mancini'nin fantezilerinin ötesinde bir durum var gibi görünüyor" diyor.</p>

  <p>Arkadan bir ses, "Paige?" diyor.</p>

  <p>Bir erkek sesi.</p>

  <p>"Dinleyin" diyor Paige. "Kocam geldi. Lütfen Victor Mancini beni en kısa zamanda St. Anthony's Bakım Merkezi’nde ziyaret etsin."</p>

  <p>Adam, "Paige? Neler yapıyorsun sen? Neden fısıldayarak konuşuyorsun..." diyor.</p>

  <p>Ve konuşma kesiliyor.</p>
</body>
</html>
