<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body>
  <h1>Kırk Üç</h1>

  <p>Bir sonraki mucizemi gerçekleştirmek için gidip puding satın alıyorum. Yağ, şeker ve koruyucularla dolu çikolatalı puding, vanilya ve şamfıstıklı puding ve karamelalı puding dolu minik plastik kutulardan. Tepesindeki kâğıt kapağı kaldırıp kaşıklarsınız ya işte onlardan.</p>

  <p>Annemin koruyuculara ihtiyacı var. Ne kadar çok koruyucu olursa o kadar iyi diye düşünüyorum.</p>

  <p>İçi tepeleme puding dolu alışveriş poşetiyle birlikte St. Anthony's’in yolunu tutuyorum.</p>

  <p>Çok erken olduğu için ön bürodaki kız henüz gelmemiş. Yatağına gömülmüş olan annem, feri kaçmış gözleriyle bakıp, "Kimsin?" diye soruyor.</p>

  <p>Benim, diyorum.</p>

  <p>"Victor, sen misin?" diyor.</p>

  <p>"Evet, sanırım" diyorum.</p>

  <p>Paige ortalıklarda yok. Cumartesi sabahı, saat çok erken olduğu için etrafta kimsecikler yok. Yeni doğan güneşin ışıkları panjurlardan içeri giriyor. Dinlenme salonundaki televizyon bile kapalı. Annemin oda arkadaşı, teşhirci Bayan Novak yandaki yatakta kıvrılmış uyuyor; bu yüzden fısıldayarak konuşuyorum.</p>

  <p>Çikolatalı pudinglerden birinin kapağını açıyorum ve alışveriş poşetinden plastik bir kaşık çıkarıyorum. Annemin yatağının yanına bir sandalye çekip kaşığı pudinge daldırarak, "Seni kurtarmaya geldim" diyorum.</p>

  <p>Ona kendimle ilgili gerçeği en nihayetinde öğrendiğimi söylüyorum, iyi bir insan olarak doğduğumu, mükemmel sevginin tezahürü olduğumu, tekrar iyi bir insan olabileceğimi ama küçük şeylerle başlamam gerektiğini. Kaşığı dudaklarının arasına daldırıp ilk elli kaloriyi ağzına bırakıyorum.</p>

  <p>Diğer kaşığı ağzına tıkarken, "Bana sahip olmak için neler çektiğini biliyorum" diyorum.</p>

  <p>Puding ağzında öylece duruyor ve dilinin üstünde kahverengi kahverengi parlıyor. Annem hızlıca gözlerini kırpıştırıp, konuşabilmek için diliyle pudingi yanağına doğru itiyor ve "Ah Victor, demek öğrendin?" diyor.</p>

  <p>Bir elli kaloriyi daha ağzına tıkarken, "Utanmana gerek yok. Haydi yut şunu" diyorum.</p>

  <p>Çikolata lekeli dudaklarıyla, "Yaptığım o kötü şeyi düşünmeden duramıyorum” diyor.</p>

  <p>"Bana hayat verdin" diyorum.</p>

  <p>Kafasını kaşıktan ve benden kaçırıp, "Amerikan vatandaşlığına ihtiyacım vardı" diyor.</p>

  <p>Çalınan sünnet derisine. Kutsal emanete.</p>

  <p>Bunun önemi yok, diyorum.</p>

  <p>Uzanıp kaşığı ağzına sokuyorum.</p>

  <p>Denny, İsa'nın ikinci kez gelişine belki de Tanrı karar vermemiştir, demişti. İsa'yı tekrar hayatlarına döndürme yetisini geliştirsinler diye belki de Tanrı bu kararı insanlara bırakmıştır. Belki Tanrı hazır olduğumuzda kendi kurtarıcımızı yaratmamızı istemiştir. Denny belki de kendi mesihimizi yaratmak bize kalmıştır, demişti.</p>

  <p>Kendimizi kurtarmak için.</p>

  <p>Bir elli kaloriyi daha ağzına tıkıyorum.</p>

  <p>Belki de azıcık bir çabayla mucizeler yaratacak duruma gelebiliriz.</p>

  <p>Bir kaşık dolusu puding daha ağzına giriyor.</p>

  <p>Annem bana dönüyor kırışıklıklar gözlerini küçültüyor. Diliyle pudingi yanağına itiyor. Ağzının kenarlarından puding fışkırıyor. "Sen neden bahsediyorsun yahu?” diyor.</p>

  <p>"İsa Mesih olduğumu biliyorum" diyorum.</p>

  <p>Gözleri fal taşı gibi açılıyor ve bir kaşık daha pudingi ağzına tıkıyorum.</p>

  <p>"Buraya gelmeden önce İtalya'da kutsal sünnet derisiyle hamile kaldığını biliyorum" diyorum.</p>

  <p>Ağzına biraz daha puding sokuyorum.</p>

  <p>"Artık gerçek yaradılışımın farkındayım. Ben sevgi dolu iyi bir insanım" diyorum.</p>

  <p>Ağzına biraz daha puding sokuyorum.</p>

  <p>"Okumamam için bunların hepsini günlüğüne İtalyanca yazdığını biliyorum," Ağzına biraz daha puding sokuyorum.</p>

  <p>"Ve seni kurtarabileceğimi biliyorum" diyorum.</p>

  <p>Annem bana bakıyor. Gözleri sonsuz bir anlayış ve sevgiyle dolu. "Sen ne bok demeye çalışıyorsun?" diyor.</p>

  <p>"Seni, lowa'nın Waterloo şehrinde bir bebek arabasından çaldım ben. Yaşayacağın hayattan kurtarmak istemiştim" diyor.</p>

  <p>Aile, kitlelerin uyuşturucusudur.</p>

  <p>Ayrıca bakınız Denny ve çalıntı taşla dolu bebek arabası.</p>

  <p>Annem "Seni kaçırdım” diyor.</p>

  <p>Zavallı deli, kaçık şey, ne dediğini bilmiyor.</p>

  <p>Bir elli kaloriyi daha ağzına tıkıyorum.</p>

  <p>"Sorun yok" diyorum. "Dr. Marshall günlüğünü okudu ve bana gerçekleri anlattı,"</p>

  <p>Kahverengi pudingden bir kaşık daha tıkıyorum.</p>

  <p>Konuşmak için ağzını açıyor ama bir kaşık daha puding sokuyorum.</p>

  <p>Gözleri yuvalarından fırlıyor ve yaşlar yanaklarından süzülüyor.</p>

  <p>"Tamam. Seni affediyorum" diyorum. "Seni seviyorum ve seni kurtarmaya geldim "</p>

  <p>Silme puding dolu kaşığı ağzına götürürken, "Tek yapman gereken şey, bunu yutmak" diyorum.</p>

  <p>Göğsü hızla inip kalkıyor ve burnundan puding kabarcıkları çıkmaya başlıyor. Gözbebekleri kayboluyor. Morarmaya başlıyor Göğsü tekrar inip kalkıyor.</p>

  <p>"Anne?" diyorum.</p>

  <p>Elleri ve kolları titriyor; kafası yastığa iyiden iyiye gömülüyor. Göğsü inip kalkıyor ve ağzındaki kahverengi pelte boğazına kaçıyor.</p>

  <p>Yüzü ve elleri gittikçe daha fazla morarıyor. Sadece gözlerinin beyazı görünüyor. Her şey çikolata kokuyor.</p>

  <p>Hemşire düğmesine basıyorum.</p>

  <p>"Sakin ol” diyorum.</p>

  <p><span style="font-style:italic;">"Affedersin. Affedersin. Affedersin. Affedersin..."</span> diyorum.</p>

  <p>Göğsü inip kalkıyor çırpınıyor ve elleri boğazına yapışıyor. Lokantalarda numara yaparken böyle görünüyor olmalıyım.</p>

  <p>Sonra yatağın öbür yanında Dr. Marshall beliriyor ve tek eliyle annemin kafasını arkasından kavrıyor, Diğer elini annemin ağzına sokup pudingleri çıkarmaya başlıyor. Bana, "Ne oldu?" diye soruyor.</p>

  <p>Onu kurtarmaya çalışıyordum. Delirmişti. Benim mesih olduğumu hatırlamıyordu. Onu kurtarmaya geldim.</p>

  <p>Paige eğilip annemin ağzına nefes veriyor. Tekrar doğruluyor. Sonra tekrar annemin ağzına nefes veriyor ve her doğruluşunda ağzının etrafına daha fazla puding bulaşmış oluyor. Daha fazla çikolata, Puding soluyoruz.</p>

  <p>Puding kutusu ve kaşık hâlâ elimde ve "Tamam. Bunu başarabilirim. Lazar'a yaptığım gibi yapabilirim" diyorum. "Bunu daha önce yapmıştım" diyorum.</p>

  <p>Ellerimi annemin inip kalkan göğsüne koyuyorum.</p>

  <p>"Ida Mancini. Sana yaşamanı emrediyorum" diyorum.</p>

  <p>Paige hayat öpücüğü verdikten sonra bana bakıyor. Bütün yüzüne çikolata bulaşmış. "Küçük bir yanlış anlama oldu sanırım" diyor.</p>

  <p>"Ida Mancini sen sağlam ve iyisin" diyorum.</p>

  <p>Paige yatağın öbür tarafından uzanıp ellerini benimkilerin üzerine koyuyor. Bütün gücüyle tekrar tekrar bastırıyor. Kalp masajı yapıyor.</p>

  <p>"Bunu yapmana gerek yok" diyorum. “Ben İsa'yım.”</p>

  <p>Ve Paige. "Nefes al! Nefes al lanet olası" diye fısıldıyor.</p>

  <p>Ve Paige'in kolunun üst kısmından, önlüğünün koluyla sıkıştırdığı yerden plastik hasta bilekliği bileğine düşüyor.</p>

  <p>Ve hemen ardından annemin göğsünün inip kalkışı, çırpınışı, boğazını sıkışı; her şey o anda duruyor.</p>

  <p>"Dul erkek" doğru ifade olmayabilir ama ilk akla geleni.</p>
</body>
</html>
