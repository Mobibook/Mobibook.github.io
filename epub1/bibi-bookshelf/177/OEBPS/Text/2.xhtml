<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body>
  <h1>İki</h1>

  <p>Kiliseye vardığımda hava karanlık ve yağmur yağmaya başlıyor; Nico soğuktan büzüşmüş, birilerinin yan kapıyı açmasını bekliyor.</p>

  <p>"Lütfen şunu tutar mısın?" diyerek elime bir avuç ipek tutuşturuyor.</p>

  <p>"Sadece birkaç saatliğine tut" diyor. "Benim cebim yok da." Üzerinde, yakası parlak turuncu kürklü, yapay süetten turuncu bir ceket var. Çiçek desenli elbisesinin eteği, ceketin altından sarkıyor. Çorap giymemiş. Kilisenin kapısına çıkan merdiveni dikkatli adımlarla tırmanıyor; ayağında sivri topuklu siyah ayakkabılar var.</p>

  <p>Elime tutuşturduğu şey sıcak ve nemli.</p>

  <p>Külotu. Ve Nico gülümsüyor.</p>

  <p>Cam kapının ardında kadının biri yerleri paspaslıyor. Nico camı tıklatıyor, sonra bileğindeki saati gösteriyor. Kadın paspası kovasına daldırıyor, sonra da kaldırıp sıkıyor. Paspası kapının kenarına dayadıktan sonra iş gömleğinin cebinden bir tomar anahtar çıkarıyor. Kapıyı açarken bir yandan da camın öteki tarafından bağırıyor.</p>

  <p>"Siz bu gece 234 Numaralı odada olacaksınız" diyor. "Pazar okulu sınıfında."</p>

  <p>Bu arada insanlar park yerine doluşmaya başlamış bile. Merdivenleri çıkarken birbirlerine selam veriyorlar; o sırada ben de Nico'nun külotunu cebime tıkıştırıyorum. Kapı kapanmadan yetişebilmek için arkamdaki diğer birkaç kişi son basamakları koşarak tırmanıyor, ister inanın ister inanmayın, buradaki herkesi tanıyorsunuz.</p>

  <p>Bu insanların hepsi birer efsanedir. Buradaki her erkeğin ve her kadının hakkında yıllardan beri bir şeyler duymuşsunuzdur.</p>

  <p>Tanınmış bir elektrikli süpürge üreticisi 1950'lerde süpürgenin dizaynını biraz geliştirmeye çalışmıştı. Süpürge hortumunun ucundan iki üç santim içeriye jilet gibi keskin bıçakları olan bir döner pervane yerleştirilmişti. İçeri emilen hava bıçağı döndürecek, bıçak da hortumu tıkayabilecek kumaş tiftiği, ip veya hayvan kıllarını ince ince kıyacaktı.</p>

  <p>En azından böyle olması planlanmıştı.</p>

  <p>Fakat olay, penisi parçalanmış bir sürü herifin hastanelerin acil servisine koşmasıyla sonuçlanmıştı.</p>

  <p>En azından anlatılan hikâyeler böyle.</p>

  <p>Hani şu, sevimli ev hanımına sürpriz yaş günü partisi yapmak için evin bir odasına gizlenen bütün arkadaşlarının ve ailesinin "Mutlu Yıllar Sana" diye bağırarak ortaya çıktığında, evin hanımını koltuğa yayılmış, evin köpeğine bacakları arasından fıstık ezmesi yalatırken yakaladığı kent efsanesini bilirsiniz...</p>

  <p>İşte o kadın hayal ürünü filan değil, gerçek.</p>

  <p>Araba kullanan erkeklere oral seks yapan efsanevi kadının, bir seferinde arabanın kontrolünü kaybedince bütün gücüyle frene basan adamın şeyini ısırarak kopardığı hikâyeyi de bilirsiniz. İşte ben o İkiliyi tanıyorum.</p>

  <p>Bütün o kadın ve erkekler burada.</p>

  <p>Bütün hastanelerin acil servislerinde elmas uçlu matkap bulundurulmasının sebebi bu tür insanlardır. Amaç, şampanya ve soda şişelerinin kalın altlarına delik açarak basıncı kaldırmaktır.</p>

  <p>Bunlar, gecenin bir vakti yalpalaya yalpalaya hastaneye gelen ve tökezleyerek bir kabağın, ampulün, Barbie bebeğin, bilardo toplarının veya can havliyle kıpraşan bir sürüngenin üstüne düştüklerini söyleyen insanlardır.</p>

  <p>Ayrıca bakınız: Bilardo sopası.</p>

  <p>Ayrıca bakınız: Oyuncak ayı.</p>

  <p>Duşta kayıp kaygan bir şampuan şişesinin tam üstüne düşmüşlerdir. Kendilerine tanımadıkları birileri saldırır her zaman ve bir mum, beysbol topu, katı pişmiş yumurta, el feneri veya tornavidayla tecavüz eder ve şimdi bu şeylerin bedenlerinden çıkarılması gerekmektedir. Jakuzilerinin su giriş borusuna penisi sıkışan adamlarla doludur burası.</p>

  <p>234 Numaralı odaya giden koridorun ortasında Nico beni duvara yaslıyor. Yanımızdan geçen insanların uzaklaşmasını bekledikten sonra, "Gidebileceğimiz bir yer biliyorum" diyor.</p>

  <p>Bizim dışımızdaki herkes Pazar sınıfının toplandığı soluk badanalı odaya gidiyor, Nico arkalarından sırıtıyor. Uluslararası işaret dilinde deli demek için parmağını kulağının yanında döndürme hareketini yaparken, "Kaybedenler" diyor. Beni diğer tarafa, üzerinde "Kadınlar" yazan bir tabelaya doğru çekiştiriyor.</p>

  <p>234 Numaralı odadaki ahalinin arasında on dört yaşındaki genç kızları vajinalarının nasıl göründüğü konusunda küçük bir sınavdan geçirmek için uğraşan sahtekâr il sağlık görevlisi de bulunuyor.</p>

  <p>Midesi yıkandığında içinden dört yüz elli gram sperm çıkan amigo kız da içeride. Adı LouAnn.</p>

  <p>Sinemada film izlerken penisi popkorn kutusunun altına sıkışan Steve isimli adam da orada ve bu gece dertli kıçını Pazar sınıfındaki plastik çocuk sandalyelerinden birine sıkıştırmış, boya lekeleriyle dolu bir masanın etrafında diğerleriyle oturuyor.</p>

  <p>Bütün bu insanlar size şaka gibi geliyor, değil mi? Öyleyse durmayın, geberene kadar gülün.</p>

  <p>Bunlar seksle güdümlenenler.</p>

  <p>Bunlar sizin sadece birer kent efsanesi olduğunu sandığınız gerçek insanlar. Hepsinin bir ismi ve yüzü var, işi ve ailesi var Yüksekokul diploması ve sabıka kaydı var.</p>

  <p>Kadınlar tuvaletinde Nico beni soğuk karoların üzerine yatırıyor ve kasıklarımın üstüne çömelirken pantolonumun içinden şeyimi çıkarmaya çalışıyor. Diğer eliyle ensemden tutup yüzümü ve açık ağzımı kendisininkine bastırıyor. Dili dilimle güreşirken, bir yanda da parmağıyla benim aletin başını ıslatıyor. Kot pantolonumu kalçalarımdan aşağıya indiriyor. Gözleri kapalı, kafası hafifçe yana yatmış halde, elbisesinin kenarını reverans yapar gibi havaya kaldırıyor. Kasıklarını sertçe kasıklarıma dayarken kulağıma bir şeyler fısıldıyor.</p>

  <p>"Tanrım, çok güzelsin" diyorum çünkü birkaç dakika sonra gelebilirim.</p>

  <p>Nico yüzüme bakabilmek için geri çekiliyor ve "Bu da ne demek oluyor şimdi?" diye soruyor.</p>

  <p>"Bilmiyorum" diyorum. "Sanırım hiçbir şey demek değil" diyorum. "Boş ver" diyorum.</p>

  <p>Zemin, dezenfektan kokuyor ve yerdeki pütürleri çıplak kıçımda hissedebiliyorum. Duvarlar yükselerek fayans kaplı akustik tavanla buluşuyor ve hava akımıyla birlikte toz ve çerçöpten oluşan tüy yumakları havada uçuşuyor. Bir de, kullanılmış kâğıt havluların atıldığı paslı metal çöp kutusundan gelen şu kan kokusu var.</p>

  <p>"İzin kâğıdın" diyerek parmaklarımı şıklatıyorum. "Yanında mı?"</p>

  <p>Nico kalçasını biraz yukarı kaldırıyor, sonra bırakıyor, tekrar kaldırıyor ve yerleşiyor. Kafası hâlâ arkaya yatık, gözleri hâlâ kapalıyken elini elbisesinin yakasından içeri daldırıyor ve katlanmış mavi bir kâğıt çıkarıp göğsüme bırakıyor.</p>

  <p>"Akıllı kız" diyerek gömlek cebimdeki kalemi çıkarıyorum.</p>

  <p>Nico her seferinde kalçasını biraz daha yukarı kaldırıp hızla oturuyor. İleri geri hareket ederek hafif hafif göbek atıyor. Ellerini uyluklarına dayamış, kendini yukarı çekiyor, sonra da bırakıyor.</p>

  <p>"Dön" diyorum. "Nico hadi dön!"</p>

  <p>Gözlerini birazcık aralayarak bana bakıyor. Kahve karıştırıyormuş gibi elimdeki kalemi döndürüyorum. Elbiselerime rağmen yerdeki karoların izinin sırtıma çıktığını hissediyorum.</p>

  <p>"Hadi dön" diyorum. "Hadi bebeğim bunu benim için yap."</p>

  <p>Nico gözlerini kapatıp, eteğini iki eliyle beline kadar topluyor. Bütün ağırlığıyla üstüme çöküyor. Bacağını göbeğimin üzerinden aşırıyor. Diğer bacağını da aynı şekilde çeviriyor; böylece hâlâ üstümde oturuyor ama yüzü ayaklarıma dönük.</p>

  <p>"Harika" derken katlı mavi kâğıdı açıyorum. Kâğıdı Nico'nun yusyuvarlak, kamburlaşmış sırtına koyup <span style="font-style:italic;">kefil</span> yazan yerin altına imzamı atıyorum. Elbisesinin üstünden, sutyeninin beş altı tane elastik kopçadan oluşan kalın birleşim yerini hissedebiliyorsunuz. Kalın kas tabakasının altındaki kaburga kemiklerini hissedebiliyorsunuz.</p>

  <p>İspanyol sineği diye bilinen uyuşturucuyu aldıktan sonra bir Ford Pinto'nun vitesinde neredeyse kendini öldürene dek tepinen ve en yakın arkadaşımın kuzeninin sevgilisi olan kız şu anda <span style="font-style:italic;">234</span> Numaralı odada. Kızın adı Mandy.</p>

  <p>Beyaz bir gömlek giyip gizlice bir kliniğe sızarak, pelvis testi yapmaya kalkışan adam da orada.</p>

  <p>Motel odalarında yatak örtülerinin üzerinde, çıplak vaziyette sabah ereksiyonuyla hizmetçinin gelmesini bekleyen ve kadın içeri girene dek uyuyormuş numarası yapan adam da orada.</p>

  <p>Hakkında dedikodu yapılan arkadaşlarımızın arkadaşlarının arkadaşlarının arkadaşları... İşte hepsi buradalar.</p>

  <p>Otomatik süt makinesi yüzünden sakat kalan adamın adı Howard.</p>

  <p>Kendini duş perdesinin rayına çıplak olarak asan, otoerotik boğulma yüzünden neredeyse yarı ölü halde bulunan kızın adı Paula ve o bir sekskolik.</p>

  <p>Selam Paula.</p>

  <p>Senin fortçuları gönder bana. Yağmurluklarının önünü hızla açıp kapayan teşhircileri gönder.</p>

  <p>Kadınlar tuvaletine girerek klozetlerin kenarına kamera yerleştiren adamları.</p>

  <p>ATM makinelerindeki zarfların kapaklarına menisini süren adamı.</p>

  <p>Bütün röntgencileri. Bütün azgın karıları. Yaşlı pis herifleri. Tuvaletlerde pusuya yatanları. Otuz bircileri.</p>

  <p>Annenizin sizi hakkında uyardığı türden cinsi sapık kadın ve erkekleri. Kulağa küpe olması için anlatılan bütün o korkunç hikâyeleri.</p>

  <p>Hepimiz buradayız. Canlıyız ve hastayız.</p>

  <p>Burası seks bağımlılığının on iki basamaklı dünyası. Cinsel davranış bozukluğunun. Her gece bir kilisenin arka odasında toplanırlar. Ya da bir tür sosyal yardımlaşma toplantı merkezinde. Her şehirde, her gece, internette sanal toplantılar bile yapılıyor.</p>

  <p>En yakın arkadaşım Denny'yle bir sekskolikler toplantısında tanıştık. Denny öyle bir noktaya gelmişti ki, normal kalabilmek için günde en az on beş kez mastürbasyon yapmak zorundaydı. Yumruğunu bile zor sıkabiliyordu artık. Üstüne üstlük, kullandığı petrol bazlı jelin uzun vadede kendisine vereceği zararlar konusunda da endişeliydi.</p>

  <p>Jel yerine cilt kremi kullanmayı düşünmüştü; ama cildi yumuşatan herhangi bir şey olayı amacından saptırırdı.</p>

  <p>Korkunç, komik veya itici olduğunu düşündüğünüz Denny ve diğer bütün herifler ve hatunlar burada içlerini döküyorlar. Hepimizin açıldığı yer burası.</p>

  <p>Güvenlik önlemlerinin asgari düzeyde olduğu kodeslerinden üç saatlik izinle buraya gelen orospularla seks suçluları, anal seks hastası kadınlarla porno satan kitapçılarda kendilerine oral seks yaptıran herifler burada yan yana. Fahişeler müşterileriyle bir araya geliyor. Tecavüz edenle, tecavüze uğrayan yüz yüze bakıyor.</p>

  <p>Nico kocaman, beyaz kıçını neredeyse aletimin tepesine kadar kaldırıyor, sonra da hızla aşağıya çarpıyor. Yukarı, aşağı. Aletimin etrafını saran bağırsaklarının üstünde gezintiye çıkıyor. Piston yukarı kalkıyor, sonra hızla aşağıya iniyor. Uyluklarıma bastıran kollarındaki kaslar gittikçe şişiyor. Ellerinin altında hissizleşen uyluklarım bembeyaz oluyor.</p>

  <p>"Artık birbirimizi tanıdığımıza göre, benden hoşlandığını söyleyebilir misin Nico?" diye soruyorum.</p>

  <p>Dönüp omzunun üzerinden bana bakıyor ve "Doktor olduğun zaman herhangi bir ilaç için bana reçete yazabileceksin, değil mi?" diye soruyor.</p>

  <p>Tabii, eğer okula geri dönersem Tıbbı bitirmiş olmanın birilerini düzmek için ne denli güçlü bir silah olacağını hafife almayın. Ellerimi kaldırıp her iki avcumu da Nico'nun gerilmiş ve pürüzsüz poposuna dayıyorum, kalkıp inmesine yardımcı olmak için ve serin, yumuşak parmaklarını benimkilere doladığını fark ediyorum.</p>

  <p>Aletime sıkıca abanmış vaziyette, geriye dönmeden, "Arkadaşlarım senin evli olduğuna dair benimle iddiaya girdiler" diyor.</p>

  <p>Beyaz, pürüzsüz poposunu avuçlarımın içinde tutuyorum.</p>

  <p>"Ne kadarına iddiaya girdiniz?" diye soruyorum.</p>

  <p>Nico'ya arkadaşlarının haklı olabileceğini söylüyorum.</p>

  <p>Gerçek şu ki, dul bir anne tarafından yetiştirilen her erkek çocuk, evli doğmuş sayılır. Bilmiyorum ama, bence annesi ölene dek bir erkeğin hayatındaki diğer kadınların hiçbiri metres olmaktan öteye geçemez.</p>

  <p>Modern Oedipus hikâyesinde babayı öldürüp oğula kavuşan kişi annedir.</p>

  <p>Ve annenizi boşayamazsınız da.</p>

  <p>Öldürmeniz de söz konusu değildir.</p>

  <p>Nico <span style="font-style:italic;">"Diğer kadınların hiçbiri</span> derken neyi kastediyorsun? Kaç tane hatundan söz ediyoruz biz Tanrı aşkına?" diyor. "Neyse ki prezervatif kullandık."</p>

  <p>Seks partnerlerimin eksiksiz bir listesi için dördüncü basamak kayıtlarımı kontrol etmem gerekir. Ahlaki envanter defterimi. Bağımlılığımın eksiksiz ve amansız tarihçesini.</p>

  <p>Tabii eğer geri dönüp lanet olası dördüncü basamağı tamamlarsam.</p>

  <p>Sekskolikler toplantısının on iki basamaklı kursunda bulunan, 234 Numaralı odadaki herkes için olayı kavramak ve iyileşmek açısından çok önemli ve değerli bir araç... Olaydan ne kastettiğimi anlıyorsunuz.</p>

  <p>Bu kurs benim için muhteşem bir "nasıl yapılır” semineri, ipuçları. Teknikler. Hayalini bile kuramayacağınız götürme stratejileri. Kişisel görüşmeler. Hikâyelerini anlattıklarında, bu bağımlı insanların aslında ne kadar da zeki olduklarını anlıyorsunuz. Ayrıca seks bağımlılığıyla ilgili terapiye katılmak üzere üç saatliğine izinli olan mahkûm kızlar var.</p>

  <p>Nico da onlardan biri.</p>

  <p>Çarşamba akşamları Nico demek. Cuma akşamları Tanya. Pazarları Leeza. Bu hatun o kadar çok sigara içiyor ki terinin rengi bile sarı. Öksürmekten karın kasları öyle sıkılaşmış ki iki elinizle belini kavrayabiliyorsunuz. Tanya sürekli kaçak plastik seks oyuncakları satın alıyor; genellikle de vibratör veya lateks boncuk dizili ipler. Müsli kutularının içinden çıkan sürpriz hediye gibi seks oyuncakları bunlar.</p>

  <p>Güzel olan herhangi bir şeyin insana ömür boyu zevk vermesiyle ilgili o eski kural benim için geçerli değil. Şahsi tecrübelerime göre, en güzel şeyin bana verdiği zevk bile en fazla üç saat sürüyor. Sonrasında hatun, çocukken geçirdiği travmalardan bahsetmeye kalkıyor. Mahkûm kızlarla takılmanın en güzel yanı saate bakıp hatunun en geç yarım saat sonra demir parmaklıkların arkasında olacağını bilmektir.</p>

  <p>Külkedisi hikâyesinden tek farkı, hatunun gece yarısından sonra hapishane kaçağına dönüşmesi.</p>

  <p>Bu kadınlan sevmediğimden değil. Onları en az dergilerden çıkan posterler, porno kaset veya porno siteleri kadar çok seviyorum ve inanın bir sekskolik için bu, kucak dolusu sevgi anlamına gelebilir. Üstelik Nico'nun da bana çok âşık olduğu söylenemez.</p>

  <p>Olay, romantizmden çok fırsatları değerlendirmektir. Her gece yirmi sekskoliği bir masanın etrafına toplarsanız, olacaklara da şaşırmamalısınız.</p>

  <p>Ayrıca, cinsel ilişkiye girmek isteyip de nasıl yapacağınızı bilmiyorsanız, burada satılmakta olan seks bağımlılığından kurtulma kitaplarında her türlü ipucunu bulabilirsiniz. Elbette bu kitaplar seks bağımlısı olduğunuzun farkına varmanız için yazılmıştır. Kitaplar, "Aşağıdakilerden herhangi bir tanesini yapıyorsanız, alkolik olabilirsiniz" tarzı bir kontrol listesiyle birlikte dağıtılır. Yol gösterici ipuçlarından bazıları şöyle:</p>

  <p>Cinsel organlarınız daha belirgin olsun diye mayonuzun astarını kesiyor musunuz?</p>

  <p>Camlı bir telefon kulübesine girip telefonla konuşuyormuş gibi yaparken, pantolonunuzun fermuarını ya da bluzunuzun düğmelerini açık bırakarak, iç çamaşırı giymediğinizin anlaşılmasını sağlayacak şekilde durduğunuz oluyor mu?</p>

  <p>Seks partneri bulabilmek için sutyensiz veya askısız koşuya çıktığınız oluyor mu?</p>

  <p>Bütün bu sorulara cevabım: <span style="font-style:italic;">Evet, artık hepsini yapıyorum</span>!</p>

  <p>Üstelik cinsi sapık olmak sizin suçunuz değildir burada. Cinsel davranış bozukluğunun her daim aletinizi emdirmenizle bir ilgisi yoktur. Bu bir hastalıktır. Tedavi masraflarının sağlık sigortasından karşılanması için <span style="font-style:italic;">Teşhis İstatistikleri Listesi'ne</span> girmeyi bekleyen fiziksel bir bağımlılıktır.</p>

  <p>Rivayete göre. Adsız Alkolikler Derneği'nin kurucularından Bili Wilson bile içindeki seks dürtüsünü yenememiş ve ayık olduğu zamanları karısını aldatarak ve kendini suçlu hissederek geçirmiş.</p>

  <p>Rivayete göre seks bağımlıları, devamlı seks yapmaktan ötürü vücudun salgıladığı bir maddenin bağımlısı oluyor. Orgazm olunca vücut endorfin salgılıyor; bu da acıyı hafifletiyor ve insanı sakinleştiriyor. Seks bağımlıları aslında sekse değil, endorfine bağımlılar. Seks bağımlılarının mono-amin grubu içeren molekül oksidaz seviyeleri doğal olarak daha düşük. Seks bağımlılarının aslında deli gibi arzuladığı şeyler şunlar: Tehlike, karasevda, risk veya korkuyla tetiklenen peptit feniletilamin salgısı.</p>

  <p>Bir seks bağımlısı açısından karşısındakinin göğüslerinin, penisinin, klitorisinin, dilinin veya kıç deliğinin, her zaman kullanıma hazır şekilde zulada tutulan bir vuruşluk eroinden farkı yok. Bir eroinman malını ne kadar çok seviyorsa, biz de Nico’yla birbirimizi o kadar çok seviyoruz.</p>

  <p>Nico ıslak iki parmağını kullanarak aletimi vajinasının ön duvarına sıkıştırıp eziyor.</p>

  <p>"Ya şu temizlikçi kadın içeri dalarsa?" diyorum.</p>

  <p>Nico aletimi içinde döndürürken, "Ah evet. Çok heyecan verici olurdu" diyor.</p>

  <p>Cilalı yer seramiklerinin üstünde bırakacağımız parlak göt lekesinin nasıl olacağını düşünmeden edemiyorum. Tepemizde bir sıra lavabo. Florasan ışıklar göz kırpıyor ve lavaboların altındaki krom borulara Nico'nun boğazı ince ve uzun bir tüp gibi yansıyor; kafası geriye düşmüş, gözleri kapalı ve soluğu tavana vuruyor. Krom borulardan Nico'nun büyük, çiçek desenli göğüslerini görüyorum. Dili ağzının kenarından dışarı sarkmış. Boşalttığı sıvı kaynar derecede sıcak.</p>

  <p>Boşalmamak için. "Sizinkilere ikimizle ilgili neler anlattın bakalım?" diyorum.</p>

  <p>"Seninle tanışmak istiyorlar" diyor.</p>

  <p>Bundan sonra söylenecek en mükemmel şeyi düşünüyorum; ama aslında hiçbir önemi yok. Bu noktada her şeyi söyleyebilirsiniz. Lavman, toplu seks, hayvanlarla ilgili herhangi bir müstehcen şey söyleseniz bile hiç kimse şaşırmaz.</p>

  <p>234 Numaralı odadakiler savaş hikâyelerini yarıştırıyorlar. Herkes sırasıyla anlatıyor. Toplantının ilk bölümünde yoklama yapılıyor.</p>

  <p>Sonra metinler okunacak, dualar edilecek, gecenin konusu belirlenecek. Herkes hangi basamaktaysa ona göre bir çalışma yapacak, ilk basamakta güçsüz olduğunu kabullenmeye çalışırsın. Bir bağımlılığın vardır ve vazgeçemiyorsundur. İlk basamakta hikâyeni anlatırsın; hem de en kötü kısımlarını. Beterin beterini.</p>

  <p>Seksle ilgili sorun da diğer bütün bağımlılıklarla aynıdır.</p>

  <p>Her zaman iyileşirsin. Sonra yine yoldan çıkarsın. Rol kesersin. Uğruna savaşacak bir şeyler bulana kadar, bir şeylere karşı savaşmayı seçersin. Seks güdümlüsü olarak yaşamak istemediğini söyleyen bu insanlara benim diyeceğim tek şey, hoş verin gitsin olur. Yani hayatta seksten daha iyi ne var ki?</p>

  <p>Hiç şüpheniz olmasın; en kötü oral seks bile, mesela en güzel gülü koklamaktan iyidir... en güzel günbatımını izlemekten de. Ya da çocukların kahkalarını duymaktan.</p>

  <p>Hiçbir zaman, ter fışkırtan, popoya kramp saplayan, kasık ıslahın bir orgazm kadar güzel bir şiir okuyabileceğimi sanmıyorum.</p>

  <p>Resim yapmak veya opera bestelemek, yeni bir istekli götle karşılaşana dek öylesine yapılan işlerdir.</p>

  <p>Seksten daha iyi bir şeyle karşılaştığınız anda hemen beni arayın. Benim için de rezervasyon yaptırın.</p>

  <p>234 Numaralı odadaki insanlardan hiçbiri Romeo, Kazanova veya Don Juan değil. İçlerinde Mata Hari veya Salome yok. Bunlar sizin her gün el sıkıştığınız insanlar. Ne çirkin, ne güzeller. Bu efsanelerle asansörlerde yan yana durursunuz. Size kahve servisi yaparlar. Bu mitolojik yaratıklar sizin biletlerinizi keserler. Çekinizi bozarlar. Kutsal ekmeği dilinizin altına koyarlar.</p>

  <p>Kadınlar tuvaletinde Nico'nun içindeyim ve kollarımı kafamın arkasında birleştiriyorum.</p>

  <p>Önümüzdeki ne kadar süreceğini bilemediğim bir süre. Boyunca hiçbir şeyi dert etmeyeceğim. Ne annemi. Ne onun hastane masraflarını. Ne müzedeki boktan işimi. Ne de otuz birci en yakın arkadaşımı. Hiçbir şeyi.</p>

  <p>Hiçbir şey hissetmeyeceğim.</p>

  <p>Bunun devam etmesi için, yani boşalmamak için Nico'nun çiçek desenli sırtına onun ne kadar güzel ve tatlı olduğunu, ona ne kadar da çok ihtiyacım olduğunu söylüyorum. Teninden ve saçından bahsediyorum. Uzun sürmesi için. Çünkü böyle şeyleri ancak böyle zamanlarda söyleyebiliyorum. Çünkü işimiz bittiği anda, birbirimizden nefret edeceğiz. Çünkü tuvaletteki karoların üstüne uzanmış, soğuk soğuk terlediğimizi fark ettiğimiz anda, ikimiz de geldikten sonra, birbirimize bakmak bile istemeyeceğiz.</p>

  <p>Birbirimizden nefret ettiğimizden daha çok nefret edeceğimiz biri daha olacak. O da kendimiz.</p>

  <p>Sadece bu birkaç dakika zarfında insan olabiliyorum.</p>

  <p>Sadece bu dakikalarda kendimi yalnız hissetmiyorum.</p>

  <p>Üstümde gidip gelmeye devam ederken, "Eee, annenle ne zaman tanışacağım?" diye soruyor Nico.</p>

  <p>"Hiçbir zaman" diyorum. "Yani bu mümkün değil" diye ekliyorum.</p>

  <p>Bütün vücuduyla beni kavramış, kaynayan, nemli içiyle benimkini emen Nico, "Hapiste veya tımarhanede falan mı?" diye soruyor.</p>

  <p>Evet, hayatının çoğunu bu gibi yerlerde geçirdi.</p>

  <p>Seks yaparken bir erkeğe annesini sorarsanız, büyük patlamayı sonsuza kadar geciktirebilirsiniz.</p>

  <p>Nico, "Öldü mü yani?" diye soruyor.</p>

  <p>"Sayılır" diyorum.</p>
</body>
</html>
