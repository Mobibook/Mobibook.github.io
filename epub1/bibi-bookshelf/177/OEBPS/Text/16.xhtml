<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body>
  <h1>On Altı</h1>

  <p>Sıradaki hasta, bacağının iç kısmında iyi görünmeyen bir beni olan, yirmi dokuz yaşlarında bir kadın. Bu ışıkta söylemek zor ama ben kocaman görünüyor; şekli asimetrik ve üzerinde mavi-kahverengi lekeler var. Kenarları düzensiz. Ve benin çevresindeki deri tahriş olmuş.</p>

  <p>Kaşıyor musun, diye soruyorum.</p>

  <p>Ve ailende kanser olan birileri var mıydı?</p>

  <p>Önünde sarı bloknotu, masada yanımda oturan Denny çakmağıyla elindeki şişe mantarını bir ucu tamamen kararana dek yakıyor ve "Dostum ben ciddiyim" diyor. "Bu gece garip bir düşmanlık seziyorum sende. Bir haltlar mı karıştırdın?" diye soruyor.</p>

  <p>"Her seksten sonra bütün dünyadan nefret ediyorsun" diyor.</p>

  <p>Hasta, dizlerinin üzerine çöküyor ve dizlerini birbirinden iyice ayırıyor. Geriye doğru eğilip vücudunu ağır çekimde bize doğru yukarı aşağı sallıyor. Sadece götündeki kasları kasarak omuzlarını, göğüslerini ve çatısındaki yağlı bölümü çalkalıyor. Bütün vücudu dalgalar halinde bize doğru hamle yapıyor.</p>

  <p>Melanomun belirtilerini hatırlamanın yolu AKRA sözcüğüdür:</p>

  <p><span style="font-style:italic;">Asimetrik</span> şekil.</p>

  <p><span style="font-style:italic;">Kenar</span> bozukluğu.</p>

  <p><span style="font-style:italic;">Renk</span> değişimi.</p>

  <p><span style="font-style:italic;">Altı</span> milimetreden büyük yarıçap.</p>

  <p>Kadın, tüylerini tıraşlamış. Bronzlaşmış ve vücudunu öyle pürüzsüz ve mükemmel bir şekilde yağlamış ki, bir kadından çok kredi kartınızı geçirebileceğiniz başka bir yere benziyor. Vücudunu yüzümüze doğru sallarken loş kırmızı ve mor ışıkta gerçekte olduğundan çok daha iyi görünüyor. Kırmızı ışık yara bereleri, sivilceleri, bazı dövmeleri, ayrıca çatlakları ve diğer izleri de saklar. Mor ışık ise kadının gözlerinin ve dişlerinin bembeyaz parlamasını sağlar.</p>

  <p>Bir tablonun güzelliğinin, kendisinden çok çerçeveden kaynaklanması ne kadar komik.</p>

  <p>Işık hilesi Denny’yi dahi sağlıklı gösteriyor; tişörtünden uzanan tavuk kanadı gibi kollarını bile. Önündeki bloknot sarı sarı parlıyor. Altdudağını içeri kıvırıp ısırıyor ve gözlerini hastadan işine sonra tekrar hastaya çeviriyor.</p>

  <p>Kadın, vücudunu bize doğru sallarken yüksek volümlü müziği bastırabilmek için bağırıyor. "Ne?”</p>

  <p>Doğal sarışın gibi görünüyor. Yüksek risk faktörü; bu yüzden, "Son zamanlarda durduk yere ani kilo kaybı oldu mu?" diye soruyorum.</p>

  <p>Denny bana bakmadan, "Dostum, gerçek bir model bana kaça patlardı, biliyor musun?" diye soruyor.</p>

  <p>Ben de ona, "Dostum, içine batmış tüyleri çizmeyi unutma" diyorum.</p>

  <p>Hastaya âdetinde veya tuvalete çıkışında bir değişiklik olup olmadığını soruyorum.</p>

  <p>Önümüzde diz çöküp, siyah ojeli tırnaklarını bedeninin iki yanında açarak geriye doğru eğiliyor ve kavisli duran gövdesinin ucundan bakarken, "Ne?” diye soruyor.</p>

  <p>Cilt kanseri yirmi dokuz ila otuz dört yaş arasındaki kadınlarda en fazla görülen kanser türüdür, diye bağırıyorum.</p>

  <p>"Lenf bezlerini yoklamam gerekiyor" diye bağırıyorum.</p>

  <p>Denny, "Dostum annenin bana söylediklerini duymak istiyor musun, istemiyor musun?" diyor.</p>

  <p>"Dalağını elimle kontrol etmem lazım" diye bağırıyorum.</p>

  <p>Yanmış mantarla hızlı hızlı desen çizmeye devam eden Denny, "Bir utanç çemberi mi seziyorum?” diye soruyor.</p>

  <p>Sarışın, kollarını dizlerinin arkasına dolayarak sırtüstü yatıyor ve sonra ellerinin baş ve işaret parmaklarıyla göğüs uçlarını çimdikliyor. Ağzını kocaman açıp dilini kıvırıyor ve "Diaquiri" diyor. "Adım Cherry Diaquiri. Bana dokunamazsın ama şu bahsettiğin benin nerede olduğunu söyleyebilirsin" diyor.</p>

  <p>Fiziki muayenenin basamaklarını hatırlamanın yolu HATABİSASU kelimesidir. Buna tıpta <span style="font-style:italic;">hatırlatıcı ipucu</span> denir. Harflerin anlamı şöyledir:</p>

  <p>Hastalığın hikâyesi.</p>

  <p>Alerjiler.</p>

  <p>Tıbbi hikâye.</p>

  <p>Aile hikâyesi.</p>

  <p>Başlıca yakınmalar.</p>

  <p>İlaçlar.</p>

  <p>Sigara.</p>

  <p>Alkol.</p>

  <p>Sosyal hikâye.</p>

  <p>Uyuşturucular.</p>

  <p>Tıbbı bitirmenin tek yolu hatırlatıcı ipuçlarını bilmekten geçer.</p>

  <p>Bundan önceki kız da sarışındı ama üzerine yatıp uzanabileceğiniz kadar büyük, eski moda göğüsleri vardı ve gösterinin bir parçası olarak sigara içiyordu. Ona daimi sırt veya karın ağrıları çekip çekmediğini sordum. İştahını kaybetmiş miydi? Veya genel olarak bir kırgınlık hissediyor muydu? Ona, eğer hayatını bu şekilde kazanıyorsan, düzenli olarak muayeneden geçmelisin, dedim.</p>

  <p>"Günde bir paketten fazla içiyorsan" dedim. "Yani bu şekilde."</p>

  <p>Konizasyon fena bir fikir olmaz, dedim ona ya da bir genişletme ve tahliye operasyonu.</p>

  <p>Hatun elleri ile dizlerinin üzerine çöküyor, ağır çekimde poposunu ve büzüşmüş pembe kapanını sallıyor. Omzunun üzerinden bize bakarak, "Nedir şu 'konizasyon' meselesi?" diye soruyor.</p>

  <p>"Peşinde olduğunuz yeni bir şey mi bu?" diye soruyor ve yüzüme sigarasının dumanını üflüyor.</p>

  <p>Bu şekilde nefes alıp veriyor.</p>

  <p>Boyundan koni şeklinde parça alınmasına konizasyon denir, diye anlatıyorum.</p>

  <p>Kızın rengi birden atıyor, suratındaki makyaja, üzerine vuran kırmızı ve mor ışıklara rağmen beti benzi soluyor ve hemen bacaklarını topluyor. Sigarasını biramda söndürüp, "Kadınlarla ne derdin var senin" diyor ve sahnenin kenarında oturan bizden sonraki herifin karşısına geçiyor.</p>

  <p>Arkasından, "Her kadın ayrı bir derttir" diye bağırıyorum.</p>

  <p>Mantarı hâlâ elinde tutan Denny biramı alıyor, "Dostum heba olmasın" diyerek izmarit hariç bütün bir ayı kendi bardağına boşaltıyor. "Annen durmadan Dr. Marshall diye birinden söz etti. Adam anneni tekrar gençleştireceğine söz vermiş" diyor Denny. "Ama senin de işbirliği yapman gerekiyormuş."</p>

  <p>"Kadın. Dr. Paige Marshall o. O bir kadın" diyorum.</p>

  <p>Başka bir hasta kendini takdim ediyor: Kıvırcık saçlı bir kumral, yirmi beş yaşlarında olası bir folik asit bozukluğu sergiliyor; dili kırmızı ve sanki camla kaplı, göbeği hafif şişkin, gözleri donuk. Kalbini dinleyebilir miyim, diye soruyorum. Çarpıntı için. Taşikardi. Mide bulantısı veya ishal var mı, diye soruyorum.</p>

  <p>"Dostum?" diyor Denny.</p>

  <p>Ağrı ile ilgili sorulacak sorulara kısaca BİRİŞYÖS denir: Başlangıç, İlaç, Radyoaktif Işın Tedavisi, ilgili Semptomlar, Şiddeti, Yeri, Özellikleri, Süresi.</p>

  <p>Denny, "Dostum?" diyor.</p>

  <p><span style="font-style:italic;">Stafilokok basili</span> diye adlandırılan bakteri insanda DETHAKA'ya yol açar: Deri Enfeksiyonu, Endokard, Toksik Şok Sendromu, Hemoliz, Apse, Kemik iliği iltihabı ve Akciğer iltihabı.</p>

  <p>"Dostum?” diyor Denny.</p>

  <p>Bir annenin bebeğine geçirebileceği hastalıklara kısaca AFETKU denir: AIDS, Frengi, Enfeksiyon, Toksoplazma, Kızamıkçık, Uçuk. Hatırlatıcı ipucunun ilk kelimesinden, annenin bebeğe <span style="font-style:italic;">afetleri geçirdiğini</span> gözünüzde canlandırmanız, hastalıkları hatırlamanızı kolaylaştırabilir.</p>

  <p>Anneden oğula geçen.</p>

  <p>Denny parmaklarını suratımın dibinde şıklatıyor. "Senin neyin var? Nasıl böyle olabiliyorsun?" diye soruyor.</p>

  <p>Çünkü gerçek bu. Yaşadığımız dünya böyle. Ben bunu yaşadım, TFGS’den geçtim. Tıp Fakültesi ne Giriş Sınavı. Bir benin hiçbir zaman sadece basit bir ben olmayacağını öğrenecek kadar uzun bir süre USC Tıp Fakültesi'ne gittim. Basit baş ağrılarının aslında beyin tümörü olduğunu; çift görme, hissizlik, kusma ve nöbetlerle devam edip, uyuşukluk ve ölümle sonuçlanacağını öğrenecek kadar kaldım orada.</p>

  <p>Bir kasın hafifçe seğirmesinin kuduz belirtisi olduğunu biliyorum; kas krampları, susuzluk, düzensizlik, ağız sulanması derken nöbet koma ve ölüm gelir. Akne, yumurtalıkta kist olduğunun, hafif yorgunluk ise tüberkülozun belirtisidir. Kan çanağı gibi gözler menenjitin habercisidir. Uyuşukluk tifonun ilk belirtisidir. Güneşli günlerde gözünüzün önünde uçuşan noktalar, retinanızın yırtılmaya başladığı anlamına gelir. Kör olma yolunda ilerliyorsunuzdur.</p>

  <p>Denny’ye, "Kadının tırnaklarına bak" diyorum. "Bu kesinlikle akciğer kanserinin belirtisi olabilir."</p>

  <p>Eğer kafanız karışıyorsa, böbrek yollarınız iflas etmiştir ya da böbreğinizde ciddi bir sorun var demektir.</p>

  <p>Bütün bunları tıp fakültesinin ikinci sınıfında aldığımız Fiziki Muayene dersinde öğrendim. Bütün bunları öğrendim ve artık geri dönüşü yok.</p>

  <p>Cahillik <span style="font-style:italic;">bir zamanlar</span> sonsuz mutluluktu.</p>

  <p>Tende çürük, karaciğerde siroza işarettir. Geğirmek kolorektal kanser veya yemek borusu kanserinin habercisidir ya da en azından mide ülserinin.</p>

  <p>Her küçük esinti, yassı hücreli karsinomu fısıldıyormuş gibi gelir.</p>

  <p>Ağaçlardaki kuşlar histoplasmosisi şakıyorlarmış gibi gelir.</p>

  <p>Çıplak gördüğünüz herkesi hasta olarak algılamaya başlarsınız. Bir dansçının parlak, güzel gözleri ve sert, kahverengi meme uçları olabilir; ama eğer nefesi kokuyorsa lösemisi vardır. Bir dansçının gür, uzun ve temiz saçları olabilir: ama kafasını kaşıyorsa Hodgkin lenfomasına yakalanmıştır.</p>

  <p>Denny bloknotunu sayfa sayfa insan figürleriyle dolduruyor: Gülümseyen güzel kadınlar, öpücük gönderen zayıf kadınlar, yüzünü aşağıya eğmiş, saçlarının arasından Denny'ye bakan kadınlar.</p>

  <p>"Tat alma duyunu yitirmen" diye anlatıyorum Denny'ye. "ağız kanserinin belirtisidir."</p>

  <p>Gözleri, önündeki resimle yeni dansçı arasında gidip gelen Denny, bana bakmadan, "Dostum öyleyse sen çoktan o kansere yakalandın demektir" diyor.</p>

  <p>Annem ölse bile kredi hakkım sona ermeden okula geri dönüp tekrar kayıt olmak ister miydim bilemiyorum. Halihazırda bildiklerim zaten beni yeterince rahatsız ediyor.</p>

  <p>Yaşamınızda, rayından çıkabilecek şeylerin hepsini fark ettikten sonra hayat yaşanır olmaktan çıkar, daha çok beklemekle geçer. Kanseri beklemekle. Bunamayı beklemekle. Her aynaya baktığınızda zona olabilecek kırmızı lekeler aramaya başlarsınız.</p>

  <p>Ayrıca bakınız: Mantar hastalığı.</p>

  <p>Ayrıca bakınız: Uyuz.</p>

  <p>Ayrıca bakınız: Lyme hastalığı, menenjit, ateşli romatizma, frengi.</p>

  <p>Kendini takdim eden yeni hasta da sarışın ve zayıf; hatta biraz fazla zayıf. Omurgasında tümör olabilir. Başı ve boğazı ağrıyorsa, ateşi düşükse, omurilik iltihabı vardır.</p>

  <p>Denny, "Böyle yap" diye bağırıyor ve elleriyle gözlüğünü kapatıyor.</p>

  <p>Hasta, denileni yapıyor.</p>

  <p>"Güzel" diyor Denny ve hızlı hızlı çizmeye devam ediyor. "Ağzını biraz aralasan nasıl olur?" diye soruyor.</p>

  <p>Hatun bunu da yapıyor.</p>

  <p>"Dostum" diyor Denny. "Atölyelere gelen modeller asla bu kadar şehvetli olmuyor."</p>

  <p>Benim tek gördüğüm ise kadının doğru dürüst dans edemediği ve bu koordinasyon eksikliğinin, kesinlikle amyotrofik lateral skleroz anlamına geldiği.</p>

  <p>Ayrıca bakınız: Lou Gehrig hastalığı.</p>

  <p>Ayrıca bakınız: Komple felç.</p>

  <p>Ayrıca bakınız: Nefes darlığı.</p>

  <p>Ayrıca bakınız: Kramplar, yorgunluk, ağlama.</p>

  <p>Ayrıca bakınız: Ölüm.</p>

  <p>Yaptığı resme gölge ve derinlik katmak üzere Denny elinin kenarıyla mantar çizgilerini dağıtıyor. Bu, gözlerini elleriyle kapamış ve ağzını hafifçe aralamış olan sahnedeki kadının resmi ve Denny hızla desenler çizmeye devam ediyor; daha fazla detay için gözlerini tekrar kadına çeviriyor, göbek deliğine ve kalça kemiğinin kıvrımına bakıyor. Benim tek sıkıntım Denny’nin çizdiği kadınların aslıyla uzaktan yakından bir alakasının olmaması. Denny'nin çizimlerinde bir kadının sarkmış kalçaları kaya gibi sert görünebiliyor. Gözleri çökmüş bir kadını ise pırıl pırıl parlayan gözler ve gergin göz altlarıyla çizebiliyor.</p>

  <p>"Paran kaldı mı dostum?" diye soruyor Denny. "Hatunun hemen gitmesini istemiyorum."</p>

  <p>Ama hiç param kalmadığı için hatun bizden sonraki herifin önüne ilerliyor.</p>

  <p>"Bir bakalım Picasso" diyorum Denny’ye.</p>

  <p>Denny gözünün altını kaşıyor ve elindeki is lekesi yüzüne bulaşıyor. Sonra da elindeki bloknotu görebilmem için bana doğru uzatıyor. Resimdeki hatun gözlerini elleriyle kapamış, besili ve her kasını sıkmış; ne yerçekimi, ne ultraviyole ışınlar veya kötü beslenmeden kaynaklanan bozulma söz konusu. Pürüzsüz ama yumuşak. Diri ama rahat. Resimdeki hatun kesinlikle bir fiziksel imkânsızlık şaheseri.</p>

  <p>"Dostum" diyorum, "onu çok genç çizmişsin."</p>

  <p>Sıradaki hasta yine Cherry Daiquiri; dönüp tekrar bize geliyor ve bu defa gülümsemiyor, yanağının içini kemiriyor ve bana, "Şu bendeki benin kanser olduğuna emin misin? Yani bilmiyorum, korkmam gerekiyor mu?" diye soruyor.</p>

  <p>Ona bakmadan bir parmağımı havaya kaldırıyorum. Bu hareket uluslararası işaret dilinde, "Lütfen bekleyin, Doktor kısa bir süre içinde sizinle ilgilenecek" demek.</p>

  <p>"Ayak bileklerinin o kadar ince olmasına imkân yok" diyorum Denny'ye. "Götü de burada çizdiğinden çok daha büyüktü."</p>

  <p>Denny'nin ne yaptığını görmek için o tarafa doğru eğiliyorum, sonra da son hastanın durmakta olduğu sahneye doğru bakıyorum. "Dizlerini daha şişkin çizmelisin" diyorum.</p>

  <p>Sahnenin önündeki dansçı bana iğrenç bir bakış fırlatıyor.</p>

  <p>Denny çizmeye devam ediyor. Resimdeki hatunun gözlerini büyütüyor. Hatlarını yuvarlaklaştırıyor. Her şeyi daha da beter bozuyor.</p>

  <p>"Dostum" diyorum "sen pek de iyi bir ressam değilsin, biliyorsun değil mi?"</p>

  <p>"Çok ciddiyim dostum, şu çizdiklerinin hiçbirini göremiyorum ben" diyorum.</p>

  <p>Denny, "Bütün dünyayı kaldırıp çöpe atmadan önce kendine bir sponsor bulman gerekecek, çok fena" diyor. "Ve eğer hâlâ umurundaysa, annen sözlüğünde yazanları okuman gerektiğini söyledi.”</p>

  <p>Önümüzde çömelmiş olan Cherry'ye, "Hayatını kurtarmak konusunda gerçekten ciddiysen, seninle özel bir yerde konuşmamız lazım" diyorum.</p>

  <p>"Hayır, <span style="font-style:italic;">sözlük</span> değildi" diyor Denny. <span style="font-style:italic;">"Günlük.</span> Nereden geldiğini gerçekten merak ediyorsan, annen hepsini günlüğüne yazmış."</p>

  <p>Cherry bir bacağını sahnenin kenarından sallandırıyor ve sahneden aşağıya inmeye koyuluyor.</p>

  <p>Denny'ye "Ne varmış annemin günlüğünde?” diye soruyorum.</p>

  <p>Küçük resimlerini çizmeye devam eden ve imkânsızları görebilen Denny, "Evet, günlük. Sözlük değil, dostum. Gerçek babanla ilgili her şey annenin günlüğünde yazıyormuş" diyor.</p>
</body>
</html>
