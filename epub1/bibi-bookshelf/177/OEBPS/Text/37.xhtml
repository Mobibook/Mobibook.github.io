<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body>
  <h1>Otuz Yedi</h1>

  <p>Ursula durup dinleniyor ve bana bakıyor. Parmaklarını sallıyor ve diğer eliyle bileğini kütletiyor "Yayık olsaydın, yarım saat önce tereyağımız hazırdı" diyor.</p>

  <p>Affedersin, diyorum.</p>

  <p>Eline tükürüyor ve aletimi kavrayıp, "Sen böyle değildin" diyor.</p>

  <p>Artık, nasıl olduğumu biliyormuş numarası yapmıyorum bile. 1734'teki geçmek bilmeyen günlerden birindeyiz; ahırdaki saman balyalarından birinin üzerine devrilmişiz. Ben kollarımı kafamın arkasında kavuşturmuşum, Ursula da üzerime kıvrılmış. Giysilerimizin içine saman kaçmasın diye çok fazla hareket etmiyoruz. ikimiz de kirişlere, saz ve samanla kaplı damın altındaki tahta direklere ve örümcek ağlarına bakıyoruz. Ağların ucundan örümcekler sarkıyor.</p>

  <p>Ursula aletimi sıvazlamaya başlıyor ve "Denny'yi televizyonda gördün mü?" diye soruyor.</p>

  <p>Ne zaman?</p>

  <p>"Dün gece."</p>

  <p>Neden?</p>

  <p>Ursula kafasını sallıyor ve "Bir şey inşa ettiği için, insanlar söyleniyor ve oranın bir çeşit tapınak olduğunu iddia ediyorlardı; ama Denny ne tarz bir tapınak olduğunu söylemiyormuş" diyor.</p>

  <p>Anlamadığımız şeylerle yaşayamıyor oluşumuz ne kötü. Her şeyin etiketlenmesine, açıklanmasına ve yeniden yapılanmasına ne kadar da ihtiyacımız var. Kesinlikle açıklanamıyor olsa bile. Tanrı'nın bile.</p>

  <p>"Zıvanadan çıkmış" doğru ifade olmayabilir ama ilk aklıma geleni.</p>

  <p>"Yaptığı tapınak değil” diyorum. Boyunbağımı omzumun üzerinden geriye atıyorum ve gömleğimin ucunu pantolonumun içinden çıkarıyorum.</p>

  <p>Ursula "Televizyonda tapınak olduğunu söylediler" diyor.</p>

  <p>Parmak uçlarımı göbeğimin etrafında gezdiriyorum; ama elle dokunarak muayene etmek bir sonuç vermez. Katı bir kütle olup olmadığını anlamak için elimle vurup ses değişikliklerini dinliyorum; ama perküsyon da sonuç vermiyor.</p>

  <p>Boku içinizde tutmaya yarayan büyük göt kasının, ki doktorlar buna <span style="font-style:italic;">rektal raf</span> der, ötesine bir şey sokarsanız, yardım olmadan onu oradan çıkarmanız imkânsızdır. Hastanelerin acil servislerinde bu müdahaleye <span style="font-style:italic;">kolorektal yabancı madde yönetimi</span> denir.</p>

  <p>Ursula’ya, "Kulağını karnıma dayayıp, herhangi bir ses duyup duymadığını bana söyler misin?" diyorum.</p>

  <p>"Denny hiçbir zaman tam akıllı olmadı zaten" diyor ve sıcak kulağını göbek deliğime dayıyor. Karnıma. Doktorların deyimiyle <span style="font-style:italic;">umbilikus’</span> uma.</p>

  <p>Kolorektal yabancı madde yakınmasıyla hastaneye gelen hastalar çoğunlukla kırk, elli yaşlarında erkeklerdir. Yabancı madde ise genellikle doktorların <span style="font-style:italic;">elle açılan</span> dediği türden maddelerdir.</p>

  <p>Ursula, "Ne dinlemem gerekiyor?" diye soruyor.</p>

  <p>Pozitif bağırsak seslerini.</p>

  <p>"Çağıltı sesi, gıcırtı, gurultu, herhangi bir ses" diyorum. Yakında bağırsaklarımın çalışacağını ve dışkının bir engelin arkasında birikmediğini haber veren herhangi bir ses.</p>

  <p>Kolorektal yabancı maddeler klinik bir vaka olarak her yıl inanılmaz bir artış göstermektedir. Bağırsakları tıkamadan veya belirli bir sağlık sorunu yaratmadan girdiği yerde yıllarca kalan yabancı maddelerin anlatıldığı raporlar var. Ursula bir ses duysa bile ikna edici olmayacak. Karın röntgeni ve proktosigmoydoskopi gerekecek.</p>

  <p>Muayene masasına sırtüstü yattığınızı, dizlerinizi de suya bomba stili atlayış yaparken olduğu gibi karnınıza çektiğinizi hayal edin. Kalça butlarınızın birbirinden ayrı durduğunu ve o şekilde kalması için plasterle yapıştırıldığını düşünün. Biri karnınıza dışarıdan basınç uygularken, diğeri de çift dokulu bir pensi içeri sokar ve anal yoldan yabancı maddeyi yakalayıp dışarı çıkarmaya çalışır. Tabii bütün bu işlemler lokal anesteziyle yapılır. Elbette kimse kıkırdayarak fotoğraflarınızı çekmez; ama yine de...</p>

  <p>Yine de... Burada bahsettiğimiz kişi benim.</p>

  <p>Sigmoydoskop görüntülerinin bir televizyon ekranına yansıtıldığını gözünüzün önüne getirin. Parlak bir ışığın, pembe ve ıslak mukoza dokusunun büzüşük tüneline girdiğini ve içerdeki şeyi herkes TV de görene dek buruşuk karanlıkta ilerlediğini düşünün: Mesela ölü hamsterın.</p>

  <p>Ayrıca bakınız: Barbie bebek kafası.</p>

  <p>Ayrıca bakınız: Kırmızı plastikten kıç topu.</p>

  <p>Ursula'nın yukarı aşağı hareket eden eli duruyor ve "Kalp atışlarını duyabiliyorum" diyor. “Korkmuşsun gibi geldi bana,"</p>

  <p>Hayır. Alakası yok, diyorum, duygu patlaması yaşıyorum.</p>

  <p>"Bence öyle bir şey yaşamıyorsun" diyor. Sıcak nefesini karın bölgemde hissediyorum. "Bende karpal tünelleri var" diyor.</p>

  <p><span style="font-style:italic;">"Karpal tüneli sendromu</span> demeye çalışıyorsun galiba" diyorum. "Ama bu mümkün değil; çünkü bu sendrom Sanayi Devrimi'ne kadar bulunmuş olmayacak."</p>

  <p>Yabancı maddenin kolonda yukarılara ilerlemesini önlemek için Foley sondası yardımıyla yabancı maddeyi çeker, maddenin yukarısına bir balon yerleştirirsiniz. Balonu şişirirsiniz. Daha yaygın olan bir diğer yöntem ise yabancı maddenin üzerine vakum yerleştirilmesidir; bu genellikle elle açılan şarap veya bira şişelerinde kullanılan yöntemdir.</p>

  <p>Kulağı hâlâ göbeğimde olan Ursula, "Kimden olduğunu biliyor musun?" diye soruyor.</p>

  <p>Hiç komik değil, diyorum.</p>

  <p>Elle açılan şişenin önce açık olan uç tarafı girmişse, şişenin etrafına Robinson sondası takılır, havanın akması ve vakumu kırması sağlanır. Eğer şişenin önce kapalı olan kısmı girmişse, şişenin açık olan ucuna bir çekici yerleştirilir ve şişe plasterle doldurulur. Plaster çekicinin etrafına yerleşince, şişeyi çıkarmak için çekici çekilir.</p>

  <p>Bir diğer metot da lavmandır; ama pek güvenilir bir yöntem değildir.</p>

  <p>Ursula'yla ahırda otururken, dışarıda başlayan yağmurun sesi duyuluyor. Dama vuran ve sokaklarda akan yağmurun sesi. Pencerelerdeki ışık donuklaşıyor, hava iyice kararıyor ve altına girecek bir saçak arayanların sıçrattığı su sesleri tekrarlanıp duruyor. Sakat siyah-beyaz tavuklar duvardaki bir yarıktan içeri girip üzerlerindeki suyu atmak için kanat çırpıyor.</p>

  <p>"Televizyon Denny’yle ilgili başka neler söyledi?" diye soruyorum.</p>

  <p>Denny ve Beth’le ilgili.</p>

  <p>"Sence İsa doğduğu andan itibaren otomatik olarak İsa olduğunu biliyor muydu; yoksa annesi veya başka biri ona söyledi ve o şekilde mi büyüdü?" diye soruyorum.</p>

  <p>Kucağımdan yumuşak bir gurultu sesi duyuluyor ama ses içimden gelmiyor.</p>

  <p>Ursula nefes alıyor, sonra horluyor. Aletimi tutan eli gevşiyor. Aletim de gevşemiş. Saçları bacaklarımın arasına dağılmış. Sıcak ve yumuşak kulağı karnıma gömülmüş.</p>

  <p>Gömleğimin arkasından giren saman sırtımı kaşındırıyor. Tavuklar toz ve samanın içinde eşeleniyor. Örümcekler dönüp duruyor.</p>
</body>
</html>
