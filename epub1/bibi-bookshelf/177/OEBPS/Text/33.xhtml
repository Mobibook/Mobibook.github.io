<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body>
  <h1>Otuz Üç</h1>

  <p>Çarşambaları, Nico demek.</p>

  <p style="text-indent:0em;">Cumaları, Tanya demek.</p>

  <p>Pazarları, Leeza demek ve onu şehir kulübünün park yerinde yakalıyorum. Sekskolikler toplantısının yapıldığı odanın iki yanındaki odada, kapıcının dolabında, kirli su dolu bir kovanın içinde duran paspasın yanında sperm heba ediyoruz. Leeza tuvalet kâğıdı kutularının üzerine eğiliyor götünü ayırıp öyle bir sokuyorum ki her gidiş gelişimde kafasını katlanmış yer bezlerinin durduğu rafa çarpıyor. Biraz nikotin almak için Leeza'nın sırtındaki teri yalıyorum.</p>

  <p>İşte, bu benim aşina olduğum hayat. Yere önce gazete kâğıdı sermek isteyeceğiniz türden sert ve kirli seks. Bu, hayatımdaki her şeyi Paige Marshall'dan önceki haline döndürmeye çalışan benim. Bir dönemden uyanış. Hayatımın birkaç hafta öncesine kadarki akışını yakalamaya çalışıyorum. Yetersizliğim pekâlâ yeterli oluyordu bana.</p>

  <p>Leeza’nın fırça gibi saçlarına, "Tatlı biri olmaya başlasaydım, bunu bana söylerdin, değil mi?" diye soruyorum.</p>

  <p>Kalçalarını kendime doğru çekiyorum ve "Doğru söyle" diyorum.</p>

  <p>Leeza'ya ritmik olarak vuruyorum ve "Yumuşadığımı düşünmüyorsun, değil mi?” diye soruyorum.</p>

  <p>Boşalmamak için uçak kazalarını ve boka bastığımı düşünüyorum.</p>

  <p>Aletim yanıyor; trafik kazalarında çekilmiş polis fotoğraflarını ve yakından ateş edildiğinde açılan kurşun yaralarını düşünüyorum. Herhangi bir şey hissetmektense, pompalamaya devam ediyorum.</p>

  <p>Aletimi pompalıyorum; hislerin yerini dolduruyorum. İnsan sekskolik olunca, bu elbette aynı anlama gelebiliyor.</p>

  <p>Sonuna kadar dayıyorum ve kollarımı bedenine doluyorum. En dibine kadar zorluyorum ve koltukaltlarından uzanıp, sertleşmiş göğüs uçlarını parmaklarımla çimdikliyorum.</p>

  <p>Koyu kahverengi gölgesi, açık kahverengi tuvalet kâğıdı kutusuna düşen Leeza, "Yavaş ol" diyor. "Ne ispatlamaya çalışıyorsun sen?”</p>

  <p>Hissiz bir bok olduğumu.</p>

  <p>Aslında umursamadığımı.</p>

  <p><span style="font-style:italic;">İsa ne YAPMAZDI?</span></p>

  <p>Üç saatlik izin kâğıdı olan Leeza tuvalet kâğıdı kutusuna yapışıp kuru kuru öksürüyor. Ellerimle karın kaslarının kasılışını ve parmaklarımın arasında dalgalanışını hissediyorum. Ait karın duvarındaki <span style="font-style:italic;">pubococcygeus</span> kasları, yani kısaca PC kasları kasıldığında aletimin üzerine binen kavrayıcı ağırlık inanılmaz.</p>

  <p>Ayrıca bakınız: Grâfenberg Noktası.</p>

  <p>Ayrıca bakınız: Tanrıça Noktası.</p>

  <p>Ayrıca bakınız: Tantrik Kutsal Nokta.</p>

  <p>Ayrıca bakınız: Taocu Siyah İnci.</p>

  <p>Leeza avuç içlerini duvara dayıyor ve kendini bana doğru itiyor.</p>

  <p>Aynı yer için kullanılan bu isimler, gerçek şey yerine geçen bütün bu semboller. Feminist Sağlık Koruma Merkezleri buna idrar yolu tamponu diyor. On yedinci yüzyılda yaşamış Hollandalı anatomi bilgini Regnier de Graaf, bu sertleşebilir doku, sinir ve bezler topluluğuna dişi prostatı adını vermiş. Bütün bu isimler, vajinanın ön duvarından hissedebileceğiniz iki santimlik idrar yolu için söylenmiş. Vajinanın ön duvarı için. Bazıları da bu noktaya mesane boynu diyor.</p>

  <p>Herkes bu fasulye şeklindeki bölgeye bir isim koymak istiyor.</p>

  <p>Kendi bayrağını dikmek istiyor. Kendi sembolini.</p>

  <p>Boşalmamak için, ilk yıl aldığımız anatomi dersini ve klitorisin her biri işaretparmağı uzunluğunda olan iki bacağını birbirinden ayırışımızı gözümün önüne getiriyorum <span style="font-style:italic;">Corpus cavernosa'yı,</span> yani penisin içindeki silindir şekilli sertleşen iki dokuyu birbirinden ayırdığımızı gözümde canlandırıyorum. Yumurtalıkları keseriz. Testisleri çıkarırız. Bütün sinirleri kesmeyi ve çıkarıp bir kenara koymayı öğreniriz. Kadavralar formalin, formaldehit kokar. Yeni arabalardaki koku.</p>

  <p>Kadavralarla ilgili şeyler düşündüğünüz sürece, hiçbir yere varmadan hatuna saatlerce binebilirsiniz.</p>

  <p>Bütün ömrünüzü, hatunun teni dışında hiçbir şey hissetmeden geçirebilirsiniz. Sekskolik hatunların büyüsü budur işte.</p>

  <p>İnsan bağımlıysa, sarhoş ya da kafası iyi olmak veya acıkmak dışında hiçbir şey hissetmez. Yine de, bu hisleri üzüntü, öfke, korku, endişe, hayal kırıklığı ve depresyon gibi diğer hislerle kıyaslayınca, herhangi bir bağımlılık artık gözünüze o denli kötü görünmez. Aksine, çok makul bir seçenek gibi görünür.</p>

  <p>Pazartesi günü işten sonra eve gelip annemin terapi seansları sırasında kaydetmiş olduğu kasetleri dinliyorum. Burada iki bin yıllık kadınlar bir rafta duruyor. Annemin sesi aynen benim küçüklüğümdeki gibi ciddi ve derin.</p>

  <p>Bilinçaltının genelevi.</p>

  <p>Yatak hikâyeleri.</p>

  <p>Bir ağırlığın vücudunuza bastırdığını, kafanızı ve kollarınızı kanepenin yastıklarına iyice gömdüğünü hayal edin. Kaseti kulaklıktan dinliyorsanız, uykuya dalma ihtimaline karşılık altınıza bir havlu sermeyi unutmayın.</p>

  <p>Kayıtlı seanslardan birinde Mary Todd Lincoln'ün adı geçiyor.</p>

  <p>Hiç şansı yok. Çok çirkin.</p>

  <p>Ayrıca bakınız: Wallis Simspon seansı.</p>

  <p>Ayrıca bakınız: Martha Ray seansı.</p>

  <p>Şimdi sıra Bronte kardeşlerde. Gerçek kadınlardan bahsetmiyoruz; hepsi birer sembol, isimleri de deniz kabukları kadar boş. Ama bu boş kabukların içini istediğiniz gibi doldurabilirsiniz; mesela antika stereotipler ve klişelerle; peynir gibi bembeyaz tenleri kalçaya konan yastıklarla, tokalı ayakkabılarla, içine çember geçirilen eteklerle donatabilirsiniz. Üzerindeki balinalı korse ve tığ işi saç filesi hariç çırılçıplak olan ve canı sıkılan Emily, Charlotte ve Anne Bronte, kavurucu bir öğleden sonra, salondaki at kılından dokunmuş kanepenin üzerine uzanmış. Seks sembolleri. Gerisini siz doldurun: pozisyonlar, masalar, pompa organı. Kendinizi hikâyeye Heathcliff veya Bay Rochester olarak sokun. Sadece teybi açın ve rahatlayın.</p>

  <p>Sanki geçmişi hayal etmek mümkünmüş gibi. Geçmiş, gelecek, diğer gezegenlerdeki hayat; her şey bildiğimiz hayatın bir uzantısı, bir yansıması aslında.</p>

  <p>Odama kapanmış vaziyetteyim ve bu arada Denny gelip gidiyor.</p>

  <p>Sanki yaptığım masum bir hataymışçasına, kendimi telefon rehberindeki Marshall'lara bakarken yakalıyorum. Adı listede yok. Bazı geceler işten çıkınca St. Anthony’s’in önünden geçen otobüse biniyorum. Hiçbir zaman pencerelerde olmuyor. Hızla geçerken otoparktaki arabaların hangisinin onun olduğunu da seçemiyorum; bu yüzden inmiyorum.</p>

  <p>İnsem lastiklerini mi patlatırım yoksa bir aşk mektubu mu bırakırım, bilemiyorum.</p>

  <p>Denny gelip gidiyor ve her gün evdeki kayalar azalıyor. Eğer birini her gün görmezseniz, değiştiğini fark edersiniz. Üst kattaki pencereden Denny’nin büyük kayaları yuvarlayarak bir el arabasına yükleyişini izliyorum. Gün geçtikçe Denny’nin eski ekose gömleğinin içinde daha iri göründüğünü fark ediyorum, Yüzü bronzlaşıyor, göğsü ve omuzları eskiden sarkık duran gömleğin içini iyice dolduruyor. Dev gibi görünmüyor ama yine de eski Denny'ye göre çok iri.</p>

  <p>Denny’yi pencereden izlerken, ben bir kayayım. Ben bir adayım.</p>

  <p>"Yardıma ihtiyacın var mı?" diye aşağıya sesleniyorum.</p>

  <p>Kaldırımda Denny etrafına bakınıyor; kucağındaki kayayı göğsüne dayamış.</p>

  <p>"Yukarıdayım" diyorum. "Yardım etmemi ister misin?"</p>

  <p>Denny kayayı el arabasına koyuyor ve omuz silkiyor. Kafasını sallıyor ve bir elini gözüne siper edip bana bakıyor. "Yardıma ihtiyacım yok” diyor. "Ama istersen yardım edebilirsin."</p>

  <p>Boş versene.</p>

  <p>Ben ihtiyaç duyulmak istiyorum.</p>

  <p>Benim birisinin hayatında vazgeçilmez olmaya ihtiyacım var. Bütün boş vaktimi, egomu ve dikkatimi yiyip bitirecek birine ihtiyacım var. Bana bağımlı birine. Karşılıklı bağımlılığa.</p>

  <p>Ayrıca bakınız: Paige Marshall.</p>

  <p>Aynen bir uyuşturucunun, aynı anda hem iyi hem de kötü olması gibi.</p>

  <p>Yemek yemezsin. Uyumazsın. Leeza’yı yemenin, yemek yemekle ilgisi yok. Sarah Bernhardt’la yatarsın ama gerçekte yattığın falan yoktur.</p>

  <p>Seksüel bağımlılığın büyüsü kendini asla aç, yorgun, sıkılmış veya yalnız hissetmemektedir.</p>

  <p>Yeni kartlar yemek masasında birikmiş. Birisinin kahramanı olduğuna inanmak isteyen yabancıların yolladığı çekler ve iyi dilekler yığılmış. Birisinin kendine ihtiyacı olduğunu düşünen yabancılar. Kadının biri benim için dua zinciri başlattığını yazmış. Ruhani bir piramit biçimi. Sanki Tanrı ya karşı gelebileceklermiş gibi. Sanki ona zorbalık edebileceklermiş gibi.</p>

  <p>Dua etmekle dırdır etmenin arasındaki ince çizgi.</p>

  <p>Salı gecesi telesekreterdeki ses, annemi St. Anthony’s’in üçüncü katına, yani insanların ölmeye gittiği kata taşımak için iznimi istiyor. İlk düşündüğüm şey, bunun Dr. Marshall'ın sesi olmadığı.</p>

  <p>Telesekretere avazım çıktığı kadar bağırıyorum, elbette diyorum. O çatlak orospuyu üst kata taşıyın. Rahat etmesini de sağlayın; ama benden astronomik ücretler ödememi beklemeyin. Beslenme tüpleri veya respiratörlere verecek param yok. Daha nazik davranabilirdim; ama yöneticinin benimle o sakin sakin konuşması, sesindeki o huzur yok mu? Hele hele benim nazik biri olduğumu sanması yok mu?</p>

  <p>Telesekreterdeki yumuşak kadın sesine, Bayan Mancini geberip gidene kadar beni birdaha aramamasını söylüyorum.</p>

  <p>Para için dilenmediğim sürece, insanların bana acımasındansa benden nefret etmesini tercih ederim.</p>

  <p>Bunu duymak beni sinirlendirmiyor. Üzmüyor da. Bütün hissettiğim azgınlıktan başka bir şey değil.</p>

  <p>Ve Çarşambaları Nico demek.</p>

  <p>Kadınlar tuvaletinde Nico'nun yumruk gibi kasık kemiği burnumu eziyor. Şeyini yukarı aşağı oynatarak yüzüme silip, bulaştırıyor. İki saat boyunca, parmaklarını kafamın arkasına yerleştirip yüzümü şeyine dayıyor ve neredeyse yuttuğum kıllardan boğulacak hale geliyorum.</p>

  <p>Nico'nun vajinasındaki dudakların iç kısmını yalarken Dr. Marshall'ın kulağının kıvrımlarını yalıyormuşum gibi hissediyorum. Burnumdan nefes alıp verirken, dilimi özgürlüğe doğru uzatıyorum.</p>

  <p>Perşembe günü önce Virginia Woolf oluyor. Sonra Anais Nin. Ve sabah olup da 1734 yılındaki işime gitmeden evvel Sacajawea’yla bir seans yapacak kadar vaktim bile kalıyor.</p>

  <p>Aralarda da geçmişimi bir deftere not ediyorum. Yani dördüncü basamak ödevimi yapıyorum; korkusuz ve eksiksiz ahlaki kayıtlarımı tutuyorum.</p>

  <p>Cumaları, Tanya demek.</p>

  <p>Cuma günü artık annemin evinde hiç kaya kalmamıştı.</p>

  <p>Tanya eve geliyor ve Tanya, anal seks demektir.</p>

  <p>Göt becermenin büyüsü, hatunun her seferinde bir bakire kadar dar olmasıdır. Ve Tanya oyuncaklar getirir. Boncuklar, çubuklar, sondalar; hepsi çamaşır suyu kokar ve Tanya bu oyuncakları arabasının bagajında duran siyah deri bir çantanın içinde oraya buraya taşıyıp durur. Tanya bir yandan ağzıyla ve tek eliyle aletim üzerinde çalışırken, bir yandan da, uzun bir ipe dizili olan, yağlı, kırmızı plastikten topların ilkini kıç deliğime sokmak için çabalıyor.</p>

  <p>Gözlerim kapalı, rahatlamaya çalışıyorum.</p>

  <p>Nefes al. Sonra ver.</p>

  <p>Maymunu ve kestaneleri düşün.</p>

  <p>Yavaş ve düzenli olarak nefes al, sonra ver.</p>

  <p>İlk topu döndüren Tanya'ya, "Zavallı görünseydim, bana söylerdin, değil mi?" diyorum.</p>

  <p>Ve ilk top içeri kaçıyor.</p>

  <p>"Umurumda olmadığını söylediğim zaman insanlar neden bana inanmıyorlar?" diyorum.</p>

  <p>Ve ikinci top da içeri kaçıyor.</p>

  <p>"Aslında hiçbir şey benim umurumda değil" diyorum.</p>

  <p>Bir top daha giriyor içeri.</p>

  <p>"Bir daha beni incitmelerine izin vermeyeceğim" diyorum.</p>

  <p>Bu defa da başka bir şey kaçıyor içime.</p>

  <p>Aletimi emmeye devam eden Tanya sallanan ipi bileğine doluyor ve çekiyor.</p>

  <p>Bağırsaklarınızı söken bir kadın düşünün.</p>

  <p>Ayrıca bakınız: Ölüm döşeğindeki annem.</p>

  <p>Ayrıca bakınız: Dr. Paige Marshall.</p>

  <p>Tanya ipi tekrar çekiyor ve boşalıyorum; beyaz askerler yüzünün yanından yatak odasının duvar kâğıtlarına fışkırıyor. Tanya ipi bir kez daha çekiyor ve aletim kuru kuru öksürmeye başlıyor.</p>

  <p>Orgazm devam ederken. "Lanet olsun. Bunu harbiden hissettim" diyorum.</p>

  <p><span style="font-style:italic;">İsa ne YAPMAZDI?</span></p>

  <p>Ellerimi duvara dayayıp öne doğru eğiliyorum ve dizlerimi hafifçe kırıyorum. Tanya'ya, "Yavaş ol" diyorum. "Çim biçme makinesi çalıştırmıyorsun."</p>

  <p>Altımda diz çökmüş olan Tanya hâlâ yerde duran kaygan ve pis kokulu toplara bakıyor ve "Ah zavallı" diyor. Kırmızı plastikten topların dizili olduğu ipi bana gösteriyor ve "On tane olması gerekiyordu" diyor.</p>

  <p>Sadece sekiz top var ve ipin epey bir bölümü de boş gibi.</p>

  <p>Kıçım o kadar çok acıyor ki parmaklarımla deliği yoklayıp, sonra da kan var mı diye elime bakıyorum. Canımın bu denli yandığını düşünürsek, etraf kan gölüne dönmüş olmalıydı.</p>

  <p>Dişlerimi sıkıyorum ve "Bu çok eğlenceliydi öyle değil mi?" diyorum.</p>

  <p>Tanya "İzin kâğıdımı imzalaman gerekiyor ki hapishaneye geri dönebileyim" diyor. Topların dizili olduğu ipi siyah çantasına tıkıyor ve "Acile gitmen gerekebilir" diyor.</p>

  <p>Ayrıca bakınız: Kolon sıkışması.</p>

  <p>Ayrıca bakınız: Bağırsak düğümlenmesi.</p>

  <p>Ayrıca bakınız: Kramp, ateş, septik şok, kalp krizi.</p>

  <p>En son beş gün önce yemek yemeyi isteyecek kadar acıkmıştım. Yorgun değilim. Endişeli, kızgın, korkmuş veya susamış da değilim. Odada kötü bir koku var mı yok mu söyleyemem. Sadece bugünün günlerden cuma olduğunu biliyorum; çünkü Tanya burada.</p>

  <p>Paige ve diş ipi. Tanya ve oyuncakları. Gwen ve emniyet kelimesi. Bütün bu kadınlar beni bir ipe bağlamışlar ve çekiştirip duruyorlar.</p>

  <p>"Hayır, gerek yok" diyorum ve formda <span style="font-style:italic;">kefil</span> yazan bölümün altına imzamı atıyorum. "Gerçekten, sorun yok. İçeride bir şey kalmış gibi hissetmiyorum" diyorum.</p>

  <p>Tanya formu alıyor ve "Buna inanamıyorum" diyor.</p>

  <p>İşin komik olan tarafı ise, bundan benim bile hâlâ emin olamamam.</p>
</body>
</html>
