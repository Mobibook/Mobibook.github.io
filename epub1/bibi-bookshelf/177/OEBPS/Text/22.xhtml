<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body>
  <h1>Yirmi İki</h1>

  <p>Dr. Paige Marshall eldivenli elleriyle beyaz, ip gibi bir şeyi geriyor. Tamamen geriye yatırılmış muayene koltuğunun üzerindeki yaşlı, çökmüş kadının üzerine eğiliyor ve "Bayan Wintower ağzınızı mümkün olduğu kadar çok açmanızı istiyorum" diyor.</p>

  <p>Lateks eldivenlerin içindeki ellerin sarımsı görünüşü bana kadavra derisini hatırlatır, ilk yıl aldığımız anatomi dersinde gördüğümüz, kafaları ve kasıkları tıraşlı kadavraları. Tıraş edilmiş kılların pütürüklü uçlarını. Ten tavuk derisi gibi olur; hafif ateşte kaynamış, sarıya çalan ve foliküllerle çukurlaşmış tavuk derisi gibi. Tavuk veya insan tüyü, hepsi keratindir. İnsan uyluğundaki kaslar, sıkı etli hindininkiyle aynıdır. İlk yıl anatomi dersi alıp da tavuk veya hindi yerken kadavra yiyiyormuş hissine kapılmayan yoktur.</p>

  <p>Yaşlı kadın, kahverengi dişetlerine saplanmış dişlerini göstermek için kafasını geriye yaslıyor. Dili bembeyaz. Gözleri kapalı. Katolik kilisesinde papaz yamağı çocuklardan biriyseniz. komünyonda peşi sıra ilerlediğiniz papazın ağızlarına birer lokma ekmek koyduğu kadınların hepsi size işte böyle görünür. Kilise, okunmuş ekmeği elinize alıp sizin yedirebileceğinizi ama bu yaşlı kadınların eline vermemeniz gerektiğini söyler. Kilisede mihrabın önündeki parmaklıktan aşağıya baktığınızda iki yüz tane açık ağız, kurtuluş için dilini dışarı uzatmış iki yüz tane yaşlı kadın görebilirsiniz.</p>

  <p>Paige Marshall öne eğiliyor ve elindeki beyaz ipliği yaşlı kadının dişlerinin arasına sıkıştırıyor. İpi çekiyor ve ip kadının ağzından titreşerek çıktığında birtakım yumuşak, gri parçalar da fırlıyor. İpi başka iki dişin arasına sokuyor, bu defa çıktığında, ipin rengi kırmızı.</p>

  <p>Kanayan dişetleri için ayrıca bakınız: Ağız kanseri.</p>

  <p>Ayrıca bakınız: Çürüyen ülserli dişetleri.</p>

  <p>Papaz yamağı olmanın tek iyi yanı okunmuş ekmeği ağzına alan herkesin çenesinin altına pateni tutuyor olmaktır. Bu, düşmesi durumunda okunmuş ekmeği yakalamak üzere kullanılan, bir çubuğa raptedilmiş altın bir tabaktır. Ekmek yere düşse bile yemek zorunludur. Bu noktada, o takdis olmuştur. İsa'nın vücudunun bir parçasıdır. Beden canlanır.</p>

  <p>Geriden, Paige Marshall'ın kanlı ipi tekrar tekrar kadının ağzına sokuşunu izliyorum. Paige'in doktor önlüğünün ön kısmını gri ve beyaz lekeler kaplıyor. Küçük, pembe noktalar oluşuyor.</p>

  <p>Kapının kenarından bir hemşire başını uzatıp, "Burada herkes iyi mi?" diye soruyor. Hasta koltuğundaki yaşlı kadına, "Paige canını acıtmıyor, değil mi?" diye soruyor.</p>

  <p>Kadının cevabı gargara sesi olarak çıkıyor.</p>

  <p>Hemşire, "O da neydi öyle?" diye soruyor.</p>

  <p>Yaşlı kadın yutkunuyor ve "Dr. Marshall çok nazik biri. Dişlerimi yaparken senin bana davrandığından çok daha nazik” diyor.</p>

  <p>"Hemen hemen bitti" diyor Dr. Marshall. "Çok iyisiniz Bayan Wintower."</p>

  <p>Hemşire omuz silkip odadan ayrılıyor.</p>

  <p>Papaz yamağı olmanın iyi yanı, insanların boğazına patenle vurmaktır. Dizleri üzerine çökmüş ve dua için ellerini kavuşturmuş insanların yüzleri, kendilerini yücelmiş hissettikleri o anda öyle komik bir hal alır ki! Buna bayılıyorum.</p>

  <p>Papaz ekmeği dillerine yerleştirirken, "İsa'nın bedeni" diyecektir.</p>

  <p>Ve komünyon için diz çöken kişi. "Amin" der.</p>

  <p>İşin en güzel yanı boğazlarına vurmaktır; böylece "Amin" bebek agusu gibi çıkar. Ya da ördek gibi vaklarlar. Ya da tavuk gibi gıdaklarlar. Tabii bunu yanlışlıkla yapmış ayaklarına yatmak ve gülmemek gerekiyor.</p>

  <p>"Tamamdır" diyor Dr. Marshall. Doğruluyor ve kanlı ipi çöpe atmak üzere adım attığında beni görüyor.</p>

  <p>"Bölmek istemedim" diyorum.</p>

  <p>Yaşlı kadının muayene koltuğundan kalkmasına yardım ederken, “Bayan Wintower, lütfen Bayan Tsunimitsu’yu buraya gönderir misiniz?" diyor.</p>

  <p>Bayan Wintower kafasını sallıyor. Diliyle dişlerini kontrol ettiğini yanaklarındaki yumrulardan ve dudaklarını içine çekişinden anlayabiliyorsunuz. Koridora çıkmadan önce bana bakıyor ve "Howard, şu aldatma olayını affettim. Buraya gelip durmana gerek yok" diyor.</p>

  <p>"Bayan Tsunimitsu'yu yollamayı unutmayın" diyor Dr. Marshall.</p>

  <p>"Eee?" diyorum.</p>

  <p>Paige Marshall, "Bütün gün diş temizlemem gerekiyor. Ne vardı?” diyor.</p>

  <p>Annemin günlüğünde neler yazdığını bilmem gerekiyor, diyorum.</p>

  <p>"Ah şu mesele" diyor Lateks eldivenlerini çıkarıp tıbbi atık kutusuna atıyor. "O günlük sadece, annenin sen daha doğmadan önce delirmiş olduğunu kanıtlıyor, o kadar.”</p>

  <p>Nasıl yani, diyorum.</p>

  <p>Paige Marshall duvardaki saate bakıyor. Bayan Wintower'ın henüz kalkmış olduğu deri görünümlü muayene koltuğunu işaret ederek, "Otur lütfen" diyor. Ellerine yeni lateks eldivenler geçiriyor.</p>

  <p>Dişlerimi mi temizleyeceksin, diye soruyorum.</p>

  <p>"Nefes alışını kolaylaştırır" diyor ve bir parça diş ipi koparıyor. "Otur da sana günlükte neler yazdığını anlatayım" diyor.</p>

  <p>Oturmamla birlikte koltuktan bir kötü koku bulutu yükseliyor.</p>

  <p>"Bunu ben yapmadım" diyorum. "Yani şu kokuyu. Onu ben çıkarmadım."</p>

  <p>Paige Marshall, "Sen doğmadan önce annen İtalya'da bir süre kalmış, öyle mi?" diyor.</p>

  <p>"Büyük sır bu mu yani?" diye soruyorum.</p>

  <p>Paige, "Ne ?” diyor.</p>

  <p><span style="font-style:italic;">İtalyan</span> olmam.</p>

  <p>"Hayır" diyor Paige. Ağzıma doğru eğiliyor. "Ama annen Katolik, öyle değil mi?" diye soruyor.</p>

  <p>İpi dişlerimin arasına aniden sokunca canım yanıyor.</p>

  <p>"Lütfen şaka yaptığını söyle" diyorum. Parmaklarının arasından, "Aynı anda hem İtalyan hem Katolik olamam. Buna dayanamam" diyorum.</p>

  <p>Ona bunları zaten bildiğimi söylüyorum.</p>

  <p>Paige, "Kapa çeneni" diyerek geri çekiliyor.</p>

  <p>"Peki babam kimmiş?" diye soruyorum.</p>

  <p>Tekrar ağzıma doğru eğiliyor ve ipi iki arka dişimin arasına geçiriyor. Dilimin altında biriken kanın tadını alıyorum. Bütün dikkatini bana vermiş durumda ve "Eğer Kutsal Üçleme'ye inanıyorsan, sen kendi kendinin babasısın" diyor.</p>

  <p>Kendimin babası mıyım?</p>

  <p>Paige, "Anladığım kadarıyla, annenin akıl hastalığı sen doğmadan önceye dayanıyor. Günlüğünde yazanlara bakılırsa, otuzlu yaşlarının başında delirmeye başlamış" diyor.</p>

  <p>İpe asılıyor ve ağzımdaki yemek kalıntıları önlüğüne yapışıyor.</p>

  <p><span style="font-style:italic;">Kutsal Üçleme</span>’yle neyi kastettiğini soruyorum.</p>

  <p>Paige. "Bilirsin" diyor. "Baba, Oğul ve Kutsal Ruh. Üçü bir arada. Aziz Patrik ve yonca. Ağzını biraz daha açabilir misin?"</p>

  <p>Lafı hiç dolandırmadan, bana çok açık bir şekilde o günlükte benimle ilgili neler yazdığını söyler misin lütfen, diyorum.</p>

  <p>Önce ağzımdan henüz çektiği kanlı ipe, sonrada önlüğündeki kan ve yemek kalıntısı lekelerine bakıyor ve "Bu anneler arasında sık görülen bir hayaldir" diyor. İple birlikte tekrar eğiliyor ve ipi başka bir dişin etrafına doluyor.</p>

  <p>Orada olduğunu bilmediğim yarı öğütülmüş yiyecekler fırlayıp dışarı çıkıyor. İple birlikte kafamı da çekiştirdiğinden, kendimi Dunsboro kolonisindeki dizginlenmiş atlar gibi hissediyorum.</p>

  <p>Gözlüğüne sıçrayan kan lekelerinin ardından bakan Paige Marshall, "Zavallı annen" diyerek ekliyor, "o kadar delirmiş ki, İsa'nın, senin bedeninde tekrar dirildiğini sanıyor."</p>
</body>
</html>
