<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body>
  <h1>On Bir</h1>

  <p>Gittiği bir gece kulübünde eline vurulan damga yüzünden tekrar ceza alan Denny’yi boyunduruğa bağlarken. "Dostum" diyorum.</p>

  <p>"Bu çok garip" diyorum.</p>

  <p>Denny, kilitlemem için ellerini yerlerine yerleştiriyor. Gömleğini iyice içine sokmuş. Sırtına binen yükü hafifletmek için dizlerini biraz kırması gerektiğini biliyor. Kilitlenmeden önce tuvaleti ziyaret etmesi gerektiğini de hatırlıyor. Bizim Denny'miz ceza alma konusunda neredeyse bir uzman oldu. Sevgili Dunsboro'da mazoşizm çok değerli bir maharettir.</p>

  <p>Gerçi bu çoğu iş için geçerli.</p>

  <p>Denny'ye dün St. Anthony's'de olanların, bir herifle tablosunun hikâyesinin anlatıldığı şu eski filmdekinin, hani şu yüz yıl yaşayan ve hiç yaşlanmayan herifin hikâyesinin, aynısı olduğunu söylüyorum. Resimdeki adam ise gün geçtikçe çirkinleşiyor, alkol gibi şeyler yüzünden çöküyor ve ikinci dereceden frengi ve belsoğukluğu yüzünden burnu düşüyor.</p>

  <p>St. Anthony's'dekilerin hepsinin gözleri kapanmış ve mırıldanıyorlar. Hepsi sürekli olarak gülümsüyor ve erdemliler.</p>

  <p>Ben hariç. Ben onların salak tablosuyum.</p>

  <p>"Beni tebrik et dostum" diyor Denny. "Boyundurukta o kadar çok vakit geçirdim ki tam dört haftadır temizim. Düşünsene, on üç yaşımdan beri toplasan dört hafta çıkaramazsın."</p>

  <p>Annemin oda arkadaşı Bayan Novak, diye anlatmaya devam ediyorum, kendisinin diş macunu buluşunu çaldığımı itiraf ettiğimden beri sürekli kafasıyla beni onaylıyor ve gayet memnun.</p>

  <p>Başka bir yaşlı kadın, her gece yatağına işediğimi kabul ettiğimden beri bir papağan gibi şakıyor ve çok mutlu.</p>

  <p>Hepsine evet dedim, her şeyi ben yaptım. Evini ben yaktım. Köyünü ben bombaladım. Kız kardeşini ben sınır dışı ettim. 1968 yılında o boktan mavi Nash Rambler'ı sana ben sattım. Sonra, evet, köpeğini de ben öldürdüm.</p>

  <p>Hadi aşın artık bunları!</p>

  <p>Benim üzerime yıkmalarını söyledim onlara. İğrenç tecavüz çetenizin pasif götü yerine koyun beni. Ben herkesin yükünü taşırım.</p>

  <p>Herkes içindeki pisliği suratıma boşalttıktan sonra rahatlayıp canlanıyor. Kalabalık dağılmadan, herkes tavana bakıp gülmeye başlıyor, elimi sıkıp her şeyin yoluna girdiğini ve beni affettiğini söylüyor. Boktan amaçlarına ulaşıyorlar. Karılar ordusu başıma üşüşmüş dırdır ederken, yanımdan geçen uzun boylu bir hemşire, “Hımm, sen şu Bay Popüler olmalısın" diyor.</p>

  <p>Denny burnunu çekiyor.</p>

  <p>"Mendile mi ihtiyacın var dostum?" diye soruyorum.</p>

  <p>İşin saçma tarafı ise, annemin iyileşmemesi. Fareli Köyün Kavalcısı'nı oynayıp insanların suçlarını ne kadar üzerime alırsam alayım, bir işe yaramıyor. İnsanların hatalarını ne kadar üstlenirsem üstleneyim, annem benim ben olduğuma, yani Victor Mancini olduğuma artık inanmıyor. Dolayısıyla, şu büyük sırrını anlatmayacak. Bu yüzden, galiba şu mide tüpünü taktırmak zorunda kalacağız.</p>

  <p>"Temiz olmak şimdilik yeterince iyi" diyor Denny. "Ama günün birinde, sadece kötü şeyler yapmamaya çalışarak değil, iyi şeyler de yaparak geçirdiğim bir hayatımın olmasını istiyorum. Bilirsin..."</p>

  <p>Daha da garip olan şey ise. diye anlatmaya devam ediyorum, şu yeni popülerlik olayını hemen kendi lehime çevirip, uzun boylu hemşirenin ağzına nasıl verebilirim diye düşünüyor olmam. Büyük bir sabırla, ümitsiz durumda olan yaşlı insanlarla. İlgilendiğimizi ve onlara baktığımızı sandıkları için, hemşireleri becermek çok kolaydır.</p>

  <p>Ayrıca bakınız: Çaren, Kadrolu Hemşire.</p>

  <p>Ayrıca bakınız: Nanette, Stajyer Hemşire.</p>

  <p>Ayrıca bakınız: Jolene, Stajyer Hemşire.</p>

  <p>Ama kiminle olursam olayım, kafamda hep şu diğer kız var. Şu Dr. Paige Falanca. Marshall.</p>

  <p>Bu yüzden kiminle yatıyor olursam olayım, bulaşıcı hastalık taşıyan hayvanları, yol kenarlarında ölmüş ve şişmiş büyük rakunları ve güneşli bir günde son sürat giden kamyonların bu rakunları nasıl ezdiğini düşünmek zorunda kalıyorum. Yoksa anında boşalıveririm. İşte bu Dr. Paige Marshall denen kadın öylesine yer etti kafamda.</p>

  <p>İnsanın elde ettiği kadını asla düşünmemesi komiktir aslında. Unutamadığın kişi, daima senden uzakta olandır.</p>

  <p>"Bağımlılığım öylesine derin, öyle güçlü ki" diyor Denny, "ya boyunduruğa bağlamazlarsa diye korkuyorum. Hayatım sadece otuz bir çekmemeye çalışmaktan ibaret <span style="font-style:italic;">olmamalı"</span></p>

  <p>Her kim olursa olsun diğer kadınları becerilirken hayal edebiliyorum, diyorum. Bilirsin işte, bir arabanın sürücü koltuğunda bacaklarını açan bir kadın ve onun G noktası, senin kocaoğlanın çivilediği hatunun idrar yolunun arkası. Ya da, kendini hatunu sıcak bir küvetin kenarında domalmış vaziyette pompalarken hayal edebilirsin. Yani onun özel hayatını biliyorsundur.</p>

  <p>Ama Dr. Paige Marshall'la durum farklı; o sanki becerilmekten fazlasını hak ediyor.</p>

  <p>Leş yiyen kuşlar tepemizde dönüp duruyor. Kuş zamanına göre saat iki oluyor. Aniden çıkan rüzgâr Denny'nin paltosunun eteklerini omuzlarına savuruyor. Hemen düzeltiyorum.</p>

  <p>"Bazen" deyip burnunu çekiyor. "Dayak yemek ve cezalandırılmak istermiş gibiyim. Artık Tanrı'nın olmaması da sorun değil benim için; ama yine de bir şeylere saygı duymak istiyorum. Kendi evrenimin merkezi olmak istemem."</p>

  <p>Denny bütün öğleden sonra boyundurukta olacağı için odunları ben kesmek zorunda kalacağım. Mısırları kendi başıma toplamam gerekecek. Domuz etlerini tuzlayacağım. Yumurtaları ışıkta kontrol edeceğim. Domuzlara yem vereceğim. On sekizinci yüzyılın bu denli heyecanlı olacağını tahmin etmemiştiniz değil mi? Denny'nin arkasını toplarken kambur sırtına doğru, hiç olmazsa annemi ziyaret edip benmişim gibi davranabilirsin, diyorum. İtiraf edeceği şeyi öğrenmek için.</p>

  <p>Denny yere bakıyor. İki yüz metre yukarıdaki leş yiyen kuşlardan biri Denny’nin sırtına beyaz, iğrenç bir parça bırakıyor.</p>

  <p>Denny, "Dostum, benim bir misyona ihtiyacım var" diyor.</p>

  <p>"Öyleyse misyonun bu olsun. Yaşlı bir kadına yardım et" diyorum.</p>

  <p>Denny, "Dördüncü basamak nasıl gidiyor?" diye soruyor. “Dostum, yan tarafımda bir kaşıntı var, yardım eder misin?" diyor.</p>

  <p>Kuş pisliğine dikkat ederek sırtını kaşımaya başlıyorum.</p>
</body>
</html>
