<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body>
  <h1>Otuz</h1>

  <p>Annecik ve burnu boktan kurtulmayan aptal oğlan bir seferinde bir hayvanat bahçesinde durdu. Bu hayvanat bahçesi öyle meşhurdu ki etrafı metrelerce otoparkla çevriliydi. Arabayla gidilebilen bir şehirdeydi ve önünde, ellerinde paralarıyla içeri girmek için bekleyen anneler ve çocuklardan oluşan bir kuyruk vardı.</p>

  <p>Bu olay, polis karakolunda verilen yanlış alarmdan sonra oldu. Dedektifler tuvaleti kendi başına bulması için çocuğu bıraktıklarında ve kaldırımın kenarında park halindeki arabada onu bekleyen Annecik, "Hayvanları özgürlüklerine kavuşturmama yardım etmek ister misin?" diye soruyordu.</p>

  <p>Bu Anneciğin onu götürmek üzere dördüncü veya beşinci gelişiydi.</p>

  <p>Daha sonra mahkemeler bu olayı "Kamu Malının Sorumsuzca Kötüye Kullanılması" olarak adlandıracaklardı.</p>

  <p>O gün Anneciğin yüzü, gözlerinin kenarları aşağıya doğru kıvrılan ve kenarlarda biriken deri parçaları yüzünden hep uykuluymuş gibi görünen köpekleri andırıyordu.</p>

  <p>Dikiz aynasında kendine baktı ve "Lanet olası bir St. Bernard" dedi.</p>

  <p>Bir yerlerden üzerinde <span style="font-style:italic;">Baş Belası</span> yazan beyaz bir tişört bulmuştu ve bir süredir hep o tişörtü giyiyordu. Tişört yeniydi ama kollarından birine burnundan akan kan damlası bulaşmıştı bile.</p>

  <p>Diğer anneler ve çocuklar birbirleriyle konuşuyorlardı.</p>

  <p>Kuyrukta uzunca bir süre beklediler. Görünürlerde polis yoktu.</p>

  <p>Ayakta beklerlerken Annecik bir uçağa ilk binen kişi olmak ve hayvanınla birlikte yolculuk etmek istiyorsan, ikisini de aynı anda kolaylıkla yapabilirsin, dedi Havayolları, deli olanlara hayvanlarını kucakta taşıma izni veriyormuş. Hükümet böyle buyuruyor.</p>

  <p>Hayatta kalabilmek için Anneciğin verdiği bir diğer önemli bilgi.</p>

  <p>Sırada beklerken Annecik çocuğa birkaç zarf ve üzerine yapıştırmak için adres etiketleri verdi. Sonra da katlayıp zarfın içine yerleştirmesi için birtakım kuponlar ve mektuplar.</p>

  <p>"Havayolları şirketindekileri ara ve 'rahatlatıcı hayvanını’ yanında getirmek istediğini söyle, yeter” dedi.</p>

  <p>Havayolları gerçekten de böyle diyordu bu hayvanlar için Köpek, maymun, tavşan olurdu ama hayatta bir kedi olamazdı Hükümet kediyi rahatlatıcı hayvandan saymıyordu.</p>

  <p>Annecik, "Havayolu şirketi senden deli olduğunu ispatlamanı isteyemez. Bu, ayrımcılığa girer. Nasıl körlerden kör olduğunu ispatlamasını isteyemezsen, aynen öyle" dedi.</p>

  <p>"Eğer deliysen" diye devam etti, "görünüşünden veya davranışlarından sorumlu tutulamazsın."</p>

  <p>Kuponlarda, <span style="font-style:italic;">Clover Inn'de bedava yemek yerine geçer</span> yazıyordu.</p>

  <p>Annecik, delilerin ve sakatların uçak koltuklarında öncelik hakkı olduğunu söyledi. Böylece, sırada kaç kişi bekliyor olursa olsun sen ve maymunun sıranın en önüne geçersiniz, dedi. Ağzını bir yana çarpıtıp diğer taraftaki burun deliğiyle tüpü kokladı sonra da aynısını diğer taraf için yaptı. Bir eli sürekli burnundaydı; dokunuyordu, karıştırıyordu. Burnunun ucunu çimdikledi Parlak ojeleri henüz taze olan tırnaklarının altını kokladı. Gökyüzüne baktı ve burnundaki bir damla kanı içeri çekti. Bütün güç delilerde, dedi.</p>

  <p>Çocuğa yalayıp zarfların üzerine yapıştırması için pul verdi. Kuyruk ağır ilerliyordu ama nihayet gişelere vardılar ve Annecik gişe yetkilisine, "Kâğıt mendil alabilir miyim lütfen?" diye sordu. Pullu zarfları pencereden uzattı ve "Lütfen bunları posta kutusuna atar mısınız?" dedi.</p>

  <p>Hayvanat bahçesinde demir çubukların, plastik camların ardında, suyla dolu hendeklerin içinde hayvanlar vardı ve çoğu sere serpe yayılmış, arka ayağıyla aletini çekiştiriyordu.</p>

  <p>"İnanılmaz bir olay" diye bağırdı Annecik. "Vahşi bir hayvana barınabileceği güzel, temiz ve emniyetli bir yer veriyorsun, onu sağlıklı yiyeceklerle besliyorsun ve karşılığı bu oluyor” dedi.</p>

  <p>Diğer anneler çocuklarının kulağına bir şeyler fısıldamak üzere eğildiler ve diğer hayvanlara baksınlar diye çocuklarını çekiştirerek oradan uzaklaştırdılar.</p>

  <p>Önlerinde duran maymunlar aletleriyle oynayıp yoğun, beyaz bir sıvı fışkırtıyordu. Plastik camın iç tarafına yapışan sıvı, aşağıya doğru aktı. Eskiden kalma atıklarsa kurumuş ve neredeyse arkası görünecek kadar şeffaflaşmıştı.</p>

  <p>"Artık hayatta kalmak için mücadele etmelerine hiç gerek yok; ama şu yaptıklarına bak" dedi Annecik.</p>

  <p>Hayvanları izlemeye devam ederken Annecik oklu kirpilerin bu işi nasıl yaptığını anlattı. Oklu kirpiler bir tahta parçası bulup üzerine çıkıyorlardı. Bir cadı, süpürgesine nasıl binerse aynen öyle, üstüne bindikleri çubuğa çişlerinin ve salgıladıkları sıvıların kokusu iyice sinene ve yapış yapış olana dek sürtünüp duruyorlardı. Yeterince koktuktan sonra o tahta çubuğu asla bırakmıyorlardı.</p>

  <p>Çubuğuna binmiş olan oklu kirpiyi izlerken Annecik, "Bu öylesine kurnazca bir mecaz ki" dedi.</p>

  <p>Ufaklık, Annecikle birlikte bütün hayvanları serbest bıraktıklarını hayal etti. Kaplanları ve penguenleri ve hepsinin birbiriyle kavga ettiğini düşündü. Leoparlarla gergedanların birbirlerini ısırdığını hayal etti. Bu fikre bayıldı küçük sikik.</p>

  <p>"Bizi hayvanlardan ayıran tek şey" dedi Annecik, "bizim pornografimizin olması." Yine semboller, dedi. Bunun bizi hayvanlardan daha iyi mi yoksa kötü mü yaptığından emin değildi.</p>

  <p>Filler, hortumlarını kullanır, dedi.</p>

  <p>Örümcek maymunları kuyruklarını kullanır.</p>

  <p>Küçük çocuk tehlikeli bir şeylerin olmasını istiyordu.</p>

  <p>"Mastürbasyon" dedi Annecik, "onların tek kaçış yolu."</p>

  <p>Biz gelene kadar öyleydi, diye düşündü çocuk.</p>

  <p>Hüzünlü ve dalgın hayvanlar, şaşı ayılar ve goriller ve susamurları; hepsinin kamburu çıkmıştı. Cam gibi küçücük gözleri yarı yarıya kapalıydı ve neredeyse nefes almıyorlardı. Küçük ve yorgun pençeleri yapış yapıştı. Hepsinin gözleri kabuk bağlamıştı.</p>

  <p>Annecik, yunuslar ve balinalar içinde yüzdükleri havuzun pürüzsüz kısımlarına sürtünürler, dedi.</p>

  <p>Geyikler orgazm olana dek boynuzlarını çimenlere sürterler, dedi.</p>

  <p>Tam önlerindeki Japon Güneş Ayısı kayaların üzerine dışkısını bıraktı. Sonra da gözlerini kapayarak sırtüstü yere yattı. Dışkısını güneş ışığında ölüme terk etti.</p>

  <p>Küçük çocuk fısıldayarak, “Üzücü mü?" diye sordu.</p>

  <p>Annecik, "Daha da beter" dedi.</p>

  <p>Annecik, bir filmde oynayan meşhur katil balinanın yeni ve şaşaalı bir havuza alındığını fakat sürekli havuzu kirlettiğini anlattı. Bakıcıları utanç içindeydi. Durum öyle bir hal almıştı ki, artık balinayı serbest bırakmanın yollarını arıyorlardı.</p>

  <p>"Özgürlüğe kavuşmak için mastürbasyon" dedi Annecik. "Michel Foucault buna bayılırdı."</p>

  <p>Kız köpekle oğlan köpek cinsel ilişkiye girdiğinde, oğlanın penisinin başı şişer, kızın vajinasındaki kaslar büzülür, dedi. Seks bittikten sonra her iki köpek de kilitlenir ve belli bir süre, çaresiz ve zavallı bir halde beklemek zorunda kalır.</p>

  <p>Annecik, bu senaryonun, çoğu evlilik için de geçerli olduğunu söyledi.</p>

  <p>O anda, ortalıkta görünen son anneler de çocuklarını hemen oradan uzaklaştırdılar. İkisi yalnız kalınca küçük çocuk fısıldayarak bütün bu hayvanları serbest bırakmak için gerekli olan anahtarları nereden bulacaklarını sordu.</p>

  <p>Annecik, "Hepsi bende” dedi.</p>

  <p>Maymunun kafesinin önünde Annecik elini çantasına soktu ve bir avuç dolusu hap çıkardı: küçük, yuvarlak, mor renkli haplar. Avuç dolusu hapı çubukların arasından içeriye fırlattı; haplar etrafa saçılıp yuvarlandı. Bazı maymunlar bakmak için ağaçlardan aşağıya indi.</p>

  <p>Çocuk bu defa fısıldamıyordu ve korkulu gözlerle, "Zehir mi?" diye sordu.</p>

  <p>Annecik güldü. <span style="font-style:italic;">"Bu</span> da bir fikir” dedi. "Ama hayır tatlım, küçük maymunları <span style="font-style:italic;">o kadar da</span> özgürleştirmek istemiyoruz.”</p>

  <p>Hapların etrafına toplaşan maymunlar onları yemeye başlamıştı bile.</p>

  <p>Annecik, "Sakin ol ufaklık” dedi. Elini çantasına attı ve beyaz tüpü çıkardı, trikloroetan tüpünü. "Bu mu?" dedi ve mor haplardan birini dilinin üzerine koydu. "Bu sadece bildiğimiz sıradan, basit LSD” dedi.</p>

  <p>Sonra da trikloroetan tüpünü burun deliklerinden birine soktu. Ya da sokmadı. Belki de hikâye tamamen farklıydı.</p>
</body>
</html>
