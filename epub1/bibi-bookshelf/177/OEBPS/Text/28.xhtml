<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body>
  <h1>Yirmi Sekiz</h1>

  <p>Massachusetts eyaletine bağlı Plymouth kasabasında, 1642 senesinin yazında, yeniyetme bir oğlan bir kısrak, bir inek, iki keçi, beş koyun, iki buzağı ve bir hindiyi kirletmekle suçlanmıştı. Bu, tarih kitaplarında anlatılan gerçek bir hikâyeydi. İncil’deki Levililerin yasalarına göre oğlan suçunu itiraf ettikten sonra her bir hayvanın kesilişini izlemeye zorlanmıştı. Daha sonra da idam edilip ölü hayvanlarla birlikte, mezar taşı olmayan bir çukura gömülmüştü.</p>

  <p>Bu olay sekskoliklerin konuşarak terapi yaptıkları toplantılardan çok önce gerçekleşmişti.</p>

  <p>Şu yeniyetme, dördüncü basamak için günlük tutuyor olsaydı, bütün ahırı yazmak zorunda kalırdı.</p>

  <p>"Sorusu olan var mı?" diye soruyorum.</p>

  <p>Dördüncü sınıf öğrencileri suratıma bakıyorlar. İkinci sırada oturan bir kız, "Kirletmek ne demek?" diye soruyor.</p>

  <p>Öğretmeninize sorun, diyorum.</p>

  <p>Her yarım saatte bir, yeni bir dördüncü sınıf sürüsüne ateş yakmak gibi kimsenin bilmek istemeyeceği boktan şeyler öğretmem gerekiyor. Elmadan nasıl oyuncak bebek kafası oyulduğunu. Siyah kestanelerden nasıl mürekkep çıkarıldığını. Sanki bu tür bilgiler onları iyi bir üniversiteye sokabilecekmiş gibi.</p>

  <p>Zavallı tavukların formlarını bozdukları yetmiyormuş gibi, dördüncü sınıf öğrencileri buraya mikrop da taşıyorlar. Denny’nin sürekli burnunu silip öksürmesinin sebebi sır değil. Bit, bağırsak solucanı, klamidya, mantar; cidden, burayı gezmeye gelen bu çocuklar, mahşerin minik atlıları.</p>

  <p>Amerika’ya ilk göçen İngilizlerin faydalı saçmalıklarını öğretmektense, onlara bahçede oynadıkları "çember" oyununun aslında 1665 yılında baş gösteren hıyarcıklı vebaya dayandığını anlatıyorum. Kara Ölüm’e yakalanan insanlarda ya "veba gülleri" adı verilen sert ve şişkin kara noktalar oluşurmuş ya da soluk bir halkayla çevrili hıyar görünümlü yaralar. Bu yüzden hastalığa "hıyarcık" denmiş. Mikrop taşıyan insanlar evlerine kilitlenerek ölüme terk edilmiş. Altı ayda yüz bin kişi devasa toplu mezarlara gömülmüş.</p>

  <p>Cesetlerin kokusunu almamak için Londralılar "cep dolusu çiçek demeti”yle gezer olmuşlar.</p>

  <p>Ateş yakmak için yapmanız gereken tek şey biraz tahta parçası ve kuru ot bulmaktır. Bir çakmaktaşı parçasıyla kıvılcım çıkarırsınız. Ciğerlerinizi çalıştırırsınız. Ateş yakma rutininin o küçücük gözlerde bir pırıltı yarattığını bir an olsun düşünmeyin. Hiçbiri kıvılcımlardan etkilenmez. Ön sırada oturan veletler ellerindeki "game boy"larına dalmıştır. Bazıları suratınıza baka baka esner. Pantolonuma ve kirli gömleğime bakarak kıkırdayıp birbirlerini çimdiklerler.</p>

  <p>Bu yüzden ben de ateş yakmak yerine, Kara Veba'nın 1672 yılında İtalya'nın Napoli şehrini nasıl vurduğunu ve dört yüz bin insanın nasıl öldüğünü anlatıyorum.</p>

  <p>1711'de Kutsal Roma İmparatorluğunda Kara Veba’dan beş yüz bin kişi öldü. Grip salgını yüzünden 178l'de dünya çapında milyonlarca insan öldü. I792'de başka bir veba salgını Mısır'da sekiz yüz bin kişiyi öldürdü. 1793'te sivrisineklerin taşıdığı sarı humma yüzünden Philadelphia da binlerce kişi öldü.</p>

  <p>Arkadan bir çocuk, "Bu, dönmedolaptan da betermiş" diye fısıldıyor.</p>

  <p>Diğer çocuklar dağıtılan yiyecek paketlerini açıp sandviçlerinin içine bakıyorlar.</p>

  <p>Pencereden bakınca boyunduruğa vurulmuş olan Denny'yi görüyorum. Bu sefer sadece alışkanlıktan asıldı oraya. Belediye Meclisi öğle yemeğinden sonra Denny'nin uzaklaştırılmasına karar verdi. Boyunduruk Denny'nin kendini güvende hissettiği tek yer. Kilitlerin hiçbiri kapalı değil; ama Denny aylardır ellerinin ve boynunun kilitli olduğu yerlere her zamanki gibi asmış kendini.</p>

  <p>Dokumacının yanından buraya gelirken çocuklardan biri durup Denny'nin burnuna bir çubuk soktu, sonra da aynı çubuğu Denny'nin ağzına sokmaya çalıştı. Diğerleri, şans getirsin diye Denny’nin kel kafasını sıvazladı.</p>

  <p>Ateş yakmak sadece on beş dakikamı aldığı için, daha sonra çocuk sürüsüne büyük yemek kazanlarını, saplı süpürgeleri, yatak ısıtıcılarını ve diğer boku püsürü göstermem gerekiyor.</p>

  <p>Tavan yüksekliği bir metre seksen santimden ibaret olan odalarda çocuklar olduklarından iri görünüyorlar. Arkada oturan bir çocuk. "Bize yine boktan yumurta salatası vermişler" diyor.</p>

  <p>Burada, on sekizinci yüzyıl ortamında, büyük demir tencere çengelleri, ölçerler, ocağın demir ayaklığı, dağlama demiri gibi sıradan işkence odası hatıralarıyla donatılmış büyük şöminenin yanında oturuyorum. Yakmış olduğum ateş iyice harlıyor. Demir maşayı kömürlerin arasından çıkarıp çocukların beyaz-sıcak çıkıntıları üzerinde çalışıyormuş gibi yapmanın tam sırası. Çocukların hepsi geriye çekiliyor.</p>

  <p>Onlara, "Çocuklar! İçinizde on sekizinci yüzyılda insanların çıplak oğlanları nasıl işkence ederek öldürdüğünü bilen var mı?" diye soruyorum.</p>

  <p>Bu konu her zaman ilgilerini çeker.</p>

  <p>Hiçbiri el kaldırmıyor.</p>

  <p>Bir taraftan maşayla oynamaya devam ederken "Bilen var mı?" diye soruyorum tekrar.</p>

  <p>Hâlâ el kaldıran yok.</p>

  <p>"Gerçekten" diyorum ve sıcak maşayı açıp kapıyorum. "O zamanlar erkek çocukları nasıl öldürdüklerini öğretmeniniz size anlatmış olmalı."</p>

  <p>Öğretmenleri dışarıda bekliyor. Birkaç saat önce öğrenciler dokumacının yanında yün eğirirken, biz de öğretmenle birlikte tütsü odasında sperm nakli yaptık ve her zaman olduğu gibi kadın bunun romantik bir ilişkiye dönüşeceğini düşündü; ama durun bir dakika. Ben onun kaymak gibi pürüzsüz poposuna yüzümü gömmüşken kazara seni seviyorum diyecek olsam, bir kadının bundan çıkaracağı anlam inanılmazdır.</p>

  <p>Oysa on erkekten onu da, <span style="font-style:italic;">bunu sevdim</span> demek ister.</p>

  <p>Üzerinizde aptal keten bir gömlek boyunbağı ve garip bir pantolon varken, bütün dünya yüzünüze oturmak ister. Cinsel organlarınızı sonuna kadar paylaşırken, vahşi bir seks dergisine kapak bile olabilirsiniz. Kadına, "Ah, bebeğim, bedenini benimkinin üzerinde ayır. Ah evet, benim için ayır, bebeğim” diyorum.</p>

  <p>On sekizinci yüzyıl müstehcen konuşmaları işte.</p>

  <p>Öğretmenlerinin adı Amanda veya Alison veya Amy. Sesli harfle başlayan bir isim.</p>

  <p>Kendinize sürekli şu soruyu sorun: İsa ne <span style="font-style:italic;">yapmazdı?</span></p>

  <p>Bu hatunun sınıfının önünde, isten kapkara olan elimle maşayı tekrar ateşin kenarına bırakıyorum ve iki kara parmağımı çocuklara doğru kıpırdatıyorum, yani uluslararası işaret dilinde <span style="font-style:italic;">yaklaşın</span> diyorum.</p>

  <p>Arkadaki çocuklar, öndekileri itiyor. Öndekiler etrafına bakıyor ve çocuklardan biri, "Bayan Lacey?" diyor.</p>

  <p>Penceredeki gölge Bayan Lacey'nin bizi izlediği anlamına geliyor; ama baktığım anda hatun ortadan kayboluyor.</p>

  <p>Çocuklara yaklaşmalarını işaret ediyorum. Şu eski "Georgie Porgie" tekerlemesinin, aslında, bir türlü doyuma ulaşamayan İngiltere Kralı George'la ilgili olduğunu söylüyorum.</p>

  <p>Çocuklardan biri, "Doyuma ulaşmak ne demek?" diye soruyor.</p>

  <p>"Öğretmeninize sorun" diyorum.</p>

  <p>Bayan Lacey hâlâ pusuda.</p>

  <p>"Yaktığım ateşi sevdiniz mi?" diye soruyorum alevleri göstererek. "İnsanlar sürekli bacalarını temizlemek zorundaydılar ve uzun bacaların içi öylesine dardı ki, insanlar küçük çocukları sokarlardı bacaların içine."</p>

  <p>Ama içerisi o kadar dardı ki çocuklar elbiseleriyle girdikleri zaman sıkışırlardı, diye anlatmaya devam ediyorum.</p>

  <p>"Yani aynen Noel Baba gibi...” diyorum. "Çocuklar bacadan yukarı tırmanırlardı..." diyorum ve ateşten bir ölçer alıyorum. "Tabii çıplak olarak" diyorum.</p>

  <p>Ölçerin kırmızı ucuna tükürüyorum; odanın sessizliği tükürüğün cızırtısıyla doluyor.</p>

  <p>"Ve bu çocuklar nasıl ölürlerdi biliyor musunuz?" diye soruyorum. "Bilen var mı?"</p>

  <p>Hiçbiri elini kaldırmıyor.</p>

  <p>"Erbezi torbasının ne olduğunu biliyor musunuz?" diye soruyorum.</p>

  <p>Hiç kimse evet demiyor; kafasını sallayan bile olmuyor. Ben de, "Bayan Lacey'ye sorun" diyorum.</p>

  <p>Tütsü odasındaki özel sabahımızda Bayan Lacey aletimi bir güzel tükürüklemiş, sıvazlıyordu. Ardından dillerimizi emmeye koyulduk; terliyorduk ve ağız sularımızı değiş tokuş ediyorduk. Sonra o bana dikkatlice bakmak için geri çekildi. Dumanlı loş ışıkta etrafımızda bir sürü sahte, plastikten et asılıydı. Elimi şeyine sokmuştu ve üstünde kalkıp oturarak hareket ediyordu ve konuşurken durup soluk alıyordu. Ağzını sildi ve korunmam olup olmadığını sordu.</p>

  <p>"Çok kıyak" dedim ona. "1734'teyiz, unuttun mu? Çocukların yüzde ellisi doğum sırasında öldü."</p>

  <p>Yüzüne düşen bir parça yumuşak saçı üfleyerek kenara itti. "Bunu kastetmemişim" dedi.</p>

  <p>Onu göğsünün ortasından başlayıp boğazına kada yaladım ve dudaklarımı kulağına dayadım. İçine girmiş olan parmaklarımla hâlâ onu becerirken, "Bilmem gereken belaların mı var?" diye sordum.</p>

  <p>Popomu elleriyle ayırıp, bir parmağını yaladıktan sonra, "Kendimi korumam gerektiğini düşünüyorum" dedi.</p>

  <p>Ben de, "Bu iyi" dedim.</p>

  <p>"Bu yüzden işten kovulabilirim" dedim ve prezervatifi aletime geçirdim.</p>

  <p>Islak parmağını deliğime sokup, diğer eliyle de götümü tokatladı ve "Benim ne hissettiğimi sanıyorsun?" diye sordu.</p>

  <p>Boşalmamak için ölü fareleri, çürümüş lahanaları ve lağım çukurlarını düşünüyordum. "Lateksin keşfedilmesi için bir yüzyıl daha geçmesi gerektiğini kastetmiştim" dedim.</p>

  <p>Ölçeri dördüncü sınıf öğrencilerine doğru uzatıp, "Bu küçük çocuklar bacalardan çıktıklarında kapkara ise bulanmış olurlardı. İs ellerine, dizlerine ve dirseklerine yapışırdı ve sabun olmadığı için de hep öyle simsiyah kalırlardı" diyorum.</p>

  <p>Ömürlerinin geri kalanını siyah olarak geçirirlerdi. Her gün birileri onları bu bacalara girmeye zorlardı ve çocuklar bütün gün karanlıkta emeklemekten başka bir şey yapmazlardı; is ağızlarına ve burunlarına kaçardı ve hiçbiri okula gitmezdi; hiçbirinin televizyonu, video oyunu, mangolu meyve suyu yoktu, müzik veya uzaktan kumandalı herhangi bir şeyleri veya ayakkabıları da yoktu ve her gün bir diğerinin kopyasıydı.</p>

  <p>"Bu küçük çocuklar" diyorum ve elimdeki ölçeri üstlerine doğru sallıyorum, "aynen sizin gibi küçüklerdi. Aynen sizin gibiydiler."</p>

  <p>Tek tek hepsinin gözlerinin içine bakıyorum.</p>

  <p>"Ve önünde sonunda çocukların hepsi özel bölgelerinde bir ağrıyla uyanırdı. Ve bu ağrıyan bölgeler hiç iyileşmezdi. Ağrı vücutlarının diğer bölgelerine yayılırdı; hatta sperm torbalarına kadar inerdi. Ve artık" diyorum, "çok geçti."</p>

  <p>İşte tıp eğitimimden geriye kalanlar.</p>

  <p>Bazen bu çocukları kurtarmak için erbezi torbalarını kesiyorlardı diye anlatmaya devam ediyorum. Ama bu işlem hastaneler ve ilaçlar yokken yapılıyordu. On sekizinci yüzyılda bu tür tümör hâlâ "is siğili" olarak anılmaktaydı, diyorum.</p>

  <p>"Ve bu is siğilleri, keşfedilen ilk kanserdi" diye çocuklara anlatmaya devam ediyorum.</p>

  <p>Sonra da niye bu hastalığa kanser dendiğini bilen var mı diye soruyorum.</p>

  <p>Kimse el kaldırmıyor.</p>

  <p>"İçinizden birini seçmek zorunda bırakmayın beni" diyorum.</p>

  <p>Tütsü odasında Bayan Lacey parmaklarını nemli saçlarının arasında gezdiriyor ve "Eee?” diye soruyor. Sanki bu çok masum bir soruymuş gibi, "Buranın dışında bir hayatın var mı?" diye ekliyor.</p>

  <p>Koltukaltlarımı pudralı peruğumla kurularken, "Hiç numara yapmayalım, tamam mı?" diyorum.</p>

  <p>Bacaklarını daha kolay içine sokabilmek için her kadının yaptığı gibi çoraplarını toplarken, "Bu tür anonim seks yapmak seks bağımlılığının belirtisidir" diyor.</p>

  <p>Ben kendimi daha çok bir playboy, mesela James Bond olarak görmeyi tercih ederim.</p>

  <p>Ve Bayan Lacey, "Belki James Bond da bir seks bağımlısıdır" diyor.</p>

  <p>Bu noktada, ona gerçeği söylemem gerekiyor. Ben bağımlıları takdir ederim. Herkesin kör bir kaza kurşununa veya ani bir hastalığa kurban gitmeyi beklediği bir dünyada bağımlıların yolun sonunda kendilerini neyin beklediğini bilmek gibi bir lüksü vardır. Nihai kaderinin kontrolünü biraz da olsa eline almıştır ve bağımlılığı sayesinde ölüm sebebi büsbütün sürpriz olmaktan çıkmıştır.</p>

  <p>Bağımlı olmak bir bakıma ileri derecede aktif olmaktır.</p>

  <p>Sağlam bir bağımlılık, ölümle ilgili tahmin yürütme olayını ortadan kaldırır. Kaçışınızı planlamak gibi bir şey söz konusudur.</p>

  <p>Ayrıca insan ömrünün sonsuza dek süreceğini düşünmek gerçekten çok aptalcadır.</p>

  <p>Ayrıca bakınız: Dr. Paige Marshall.</p>

  <p>Ayrıca bakınız: Ida Mancini.</p>

  <p>Gerçek şu ki. her seferinde değişik bir partneriniz yoksa, seks, seks değildir. Sadece ilk seferinde aklınız ve bedeniniz gerçekten oradadır. İlk seferin ikinci saatinde bile aklınız gidip gelmeye başlar. İsmi meçhulle yapılan iyi bir ilk seksin tümüyle hissizleştiren kalitesine kolay kolay ulaşamazsınız.</p>

  <p><span style="font-style:italic;">İsa ne yapmazdı?</span></p>

  <p>Bütün bunları anlatmak yerine Bayan Lacey'ye yalan söyledim ve "Sana nasıl ulaşabilirim?’’ diye sordum.</p>

  <p>Dördüncü sınıf öğrencilerine, hastalığa kanser diyorlar; çünkü kanser içinizde büyümeye başlar sonra da derinizi yırtarak dışarı çıkar ve yara büyük, kırmızı bir yengece benzer diye anlatıyorum. Sonra yengeç de açılır; ve içi kanlı ve beyazdır.<sup><a href="../Text/notlar.xhtml#not2d" id="not2">[2]</a></sup></p>

  <p>"Doktorlar her türlü yolu denediler" diye sükûnet içinde dinleyen çocuklara anlatmaya devam ediyorum. "Ama çocukların hepsi kir pas içindeydi, hastaydı ve çektikleri korkunç acı yüzünden çığlıklar atıyorlardı. Peki sonra ne olduğunu bana söyleyebilecek olan var mı?”</p>

  <p>Eller yine kalkmıyor.</p>

  <p>"Elbette hepsi öldü" diyorum.</p>

  <p>Ve ölçeri tekrar ateşin içine atıyorum.</p>

  <p>"Evet" diyorum. "Sorusu olan var mı?”</p>

  <p>Hiçbir el kalkmıyor; ben de onlara fareleri tıraşlayıp atlardan aldıkları smegmaları farelere bulaştıran bilim adamlarının sahte çalışmalarından bahsediyorum. Bu araştırma sünnet derisinin kansere yol açtığını ispatlamak için yapılmıştı.</p>

  <p>Bir düzine el havaya kalkıyor ve "Öğretmeninize sorun" diyorum.</p>

  <p>O zavallı fareleri tıraşlamak ne manyakça bir iş olmalı. Sonra da sünnet edilmemiş atlar buluyorlar falan.</p>

  <p>Şöminenin üzerindeki saat, yarım saatlik sürenin dolmak üzere olduğunu gösteriyor. Pencereden Denny'nin hâlâ boyundurukta asılı olduğunu görüyorum. Saat bire kadar orada kalabilir. Başıboş bir çoban köpeği Denny'nin yanında duruyor ve bir bacağını kaldırıyor. Buharı tüten sarı bir akıntı doğruca Denny'nin tahta sabolarının içine doluyor.</p>

  <p>"Bunlardan başka” diyorum. "George Washington’ın köleleri vardı ve hayatında bir kiraz ağacı bile kesmemişti ve o gerçekte bir kadındı."</p>

  <p>Kapıya doğru akın ederlerken arkalarından, "Boyunduruktaki herifi rahatsız etmeyi de kesin" diyorum. "Ve lanet olası tavuk yumurtalarını da sallamayın" diye bağırıyorum.</p>

  <p>Eksik bir şey kalmasın diye, peynir yapan adama gözlerinin niye kan çanağı gibi kıpkırmızı olduğunu sormalarını tembihliyorum. Nalbanta, kollarının iç kısmındaki aşağı ve yukarı giden iğrenç çizgilerin sebebini sorun, diyorum. Bulaşıcı küçük canavarların arkasından, beniniz veya lekeleriniz varsa, kesin kanser olacaksınız diye sesleniyorum. "Güneş sizin düşmanınızdır. Yolun gölgeli tarafından yürüyün" diyorum.</p>
</body>
</html>
