<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p6">&nbsp;</p>

  <h1 class="h11"><a id="ncx723"></a>ON BİR</h1>

  <p>Dan ile Lucy'nin başı dertteydi.</p>

  <p class="p6">İkisi de kuponlarını alıp İkinci Mevki'ye geçebilmek için Resepbot'a yaltaklanmış, sonuç da almışlardı, fakat Birinci Mevki'ye yüksel mek için daha incelikli bir müzakere gerekiyordu ve bunun da son derece çetin bir iş olduğunu görmüşlerdi.</p>

  <p>"Kredi Kartınız yok. Altı Milyon Mil Kulu-bü'ne üye değilsiniz.</p>

  <p>Seyahat Müdavimleri ara* sında kaydınız bile yok! Bu tartışma tamamen anlamsız. Bu yıldızgemisinde İkinci Mevki'nin sağladığı olanakların kendi ihtiyaçlarınız açısından yeterli olmanın da ötesine geçtiğini göreceksiniz."</p>

  <p class="p6">Nasıl olur da bir robot bile böyle inanılmaz, böyle dayanılmaz derecede züppe olabilir? diye düşündü Dan.</p>

  <p>"Dan!" dedi Lucy. "Boşuna nefes tüketiyoruz. Hem bana hayal gücümün bir oyunu mu bu yoksa nefes almak zorlaşmaya mı başlıyor?"<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p>Dan havayı kokladı. Lucy'nin hakkı vardı. Üstelik gittikçe de soğuk oluyordu. "Yarabbim!" diye söylendi.</p>

  <p>"Hava ve sıcaklık normal seviyelerdedir," diye bildirdi bir Hostbot.</p>

  <p>"Palavra!" diyerek patladı Lucy. "Hava gittikçe soğuyor ve nefes almak da zorlaşıyor!"</p>

  <p class="p6">Hostbot, "Sizi temin ederim, havalandırma ve sıcaklık, Süper Galaktik Seyahat Sınıfı'nın konfor ihtiyaçlarına göre maksimum düzeylere getirilmiştir," dedi.</p>

  <p>"Yani," diye haykırdı Dan, "farkh seyahat sınıfları için farklı düzeylerde havalandırma ve ısınma sağlandığını mı söylemeye çalışıyorsun bize?"</p>

  <p class="p6">"Normalde hayır, efendim, öyle değil," diye cevapladı Hostbot. "Ancak, şayet gemide Birinci ya da İkinci Mevki yolcusu bulunmasaydı, oksijen ve ısıtma da tabiatıyla Süper Galaktik Seyahat Sınıfı yolcularının ihtiyaçlarına göre daha düşük tutulacaktı."</p>

  <p>"Aman Allahım!" diye bağırdı Lucy. "Sizin gibi insan değeri bilmez yaratıklar görmedim hayatımda!"</p>

  <p>"Memleketime döner dönmez doğru Seyahat Acentaları Birliği'ne gidiyorum!" Dan daha fazla vakit kaybetmek istemiyordu! Artık -soğuğa rağmen-panikten ter dökmeye başlamıştı. "Nefes alacak kadar hava yok!"</p>

  <p>"Süper Galaktik Seyahat güverteleri için bol miktarda hava ve ısı var, efendim, fakat ne yazık ki geminin tümüne dağıtılıyor."</p>

  <p>Bu sırada Lucy tekrar Resepbot'a dönmüş masasına vurup duruyordu.</p>

  <p class="p6">"Üzgünüm, hanımefendi," diyordu Resepbot da, "fakat şirketimizin politikası, ancak gemide Birinci ve İkinci Mevki <span class="t1"><img alt="img1.jpg" height="10" src="../Images/img1.jpg" width="10" /></span>yolcuları bulunduğu zamanlarda Birinci ve İkinci Mevki havası ile ısısı sağlamaktır."</p>

  <p class="p6">"Ama biz İkinci Mevki yolcularıyız!"</p>

  <p class="p6">"Gemide İkinci Mevki yolcu bulunduğuna dair kayıt yok bende."</p>

  <p class="p6">"Ama daha demin mevkimizi yükselttin ya! Kupon getirmiştik!"</p>

  <p class="p6">"İkinci Mevki kuponlarını bu ayın sonuna kadar işleme koyamayacağız maalesef. Müracaatınız için teşekkürler."</p>

  <p>Resepbot aniden kendini devre dışı bırakıverdi.</p>

  <p>"Pekâlâ... Pekâlâ... " Dan, Kararlılık Kipi'ne geçiş yapmaya çalışıyordu. "Birbirimizden ayrılmamamız çok önemli. Git Nettie'yi bul, ben de bu karışıklığı düzeltmeye çalışayım."</p>

  <p class="p6">"İyi de gidip Nettie'yi bulmam için birbirimizden ayrılmamız gerekiyor." Dan ne zaman Kararlılık Kipi'ne geçse, Lucy böyle mantıklı müdahalelerde bulunurdu.</p>

  <p>"Pekâlâ! Ben gidip bulayım onu."</p>

  <p>"Aynı şey! Hem Nettie için niye bu kadar endişeleniyorsun ki?"</p>

  <p class="p6">"Endişelenmiyorum! Sadece hepimizin bir arada olması gerektiğini düşünüyorum, belki birimizin yardıma ihtiyacı olur."</p>

  <p class="p6">"Hepimiz de havasızlıktan boğulacak ve donarak ölecek olduktan sonra ne gibi bir yardım sağlayabiliriz acaba birbirimize?" Lucy, özellikle soğuk konusunda çok hararetli olmaya başlamıştı.</p>

  <p>"Pekâlâ! Gidip Nettie'yi bulma! Peki ne yapalım sence?"</p>

  <p>Dan'in sesi öyle çaresiz, öyle ümitsiz çıkıyordu ki... tuhaftır, Lucy yine de bu halini Kararlılık Kipi'ne tercih ederdi.</p>

  <p class="p7"><span class="t1">&nbsp;</span></p>
</body>
</html>
