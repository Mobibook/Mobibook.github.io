<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p6">&nbsp;</p>

  <h1 class="h11"><a id="ncx343"></a>YEDİ</h1>

  <p class="p6">Hırçın tavşanlar denetim altına alınarak olay mahalline getirildi. Aşırı bir heyecana kapılan toplum polisleri, şefleri tarafından ya-tıştırılmıştı ve Yasakalı protestocular, kanlı bir yığın halinde üst üste yerde yatıyorlardı. Kalabalıkların denetim altına alınması açısından tamamen başarılı bir <span class="t1"><img alt="img1.jpg" height="10" src="../Images/img1.jpg" width="10" /></span>deneyim olmuştu bu. Flortin Rimanquez, şık bir şekilde Blerontisli Gat'ı selamlayarak raporunu verdi.</p>

  <p class="p6">"Her şey denetim altında, âlicenap Velinimetimiz," dedi.</p>

  <p>"Fırlatma işlemine geçebilirsiniz."</p>

  <p class="p7"><span class="t1">&nbsp;</span>"Ama Leovinus hâlâ ortalarda yok," diye cevapladı Gat.</p>

  <p class="p7">Galaksinin Yetiştirip Yetiştireceği Dâhilerin En Büyüğü ile kol kola fotoğraf çektirme fırsatını kaçıracağım, diye iyiden iyiye evhamlanmaya başlamıştı. Kamuoyu yoklamalarında düştükçe düşen puanlarını yükseltmek için çok ihtiyacı vardı buna, halkla ilişkiler danışmanı demişti ki: "Ne yap yap, Leovinus'la yan yana bir fotoğraf çektir." Aslında bütün bu süreç boyunca Gafın zihnini meşgul eden yegâne konu olmuştu bu.</p>

  <p>"Üzülerek belirtmek zorundayım ki, Arş-ı âli'de Mukim Haşmetmeapları," dedi polis şefi yine çakı gibi selam durarak, "aşağıdaki kalabalık elli milyon kişiye yaklaşıyor. Gittikçe de sabırsızlanmaktalar. Benim naçizane önerim, fırlatma işinin bir an önce tamamlanmasıdır ki, benim çocuklar da kalabalığı dağıtma işine bir an önce başlasınlar, yoksa hepimiz üzülebiliriz."</p>

  <p>Gat, onun ne demek istediğini anlıyordu. Kalabalık, talihsiz Yasaka göstericilerinin cesetlerine iyice yaklaşmıştı zaten ve aşağıya baktığında, bütün fırlatma alanı boyunca kavgalar çıktığını görebiliyordu.</p>

  <p class="p6">"Pekâlâ," dedi iç geçirerek. "Hayır, teşekkürler!" diye ilave etti, düşük rütbeli görevlilerden biri ona "ançüezli" kanape sunarken.</p>

  <p>"Korkarım almanız gerekiyor, Efendilerin Efendisi, merasimin bir parçası bu!" diye telaşla fısıldadı düşük rütbeli görevli.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">Blerontisli Gat, tören mikrofonuna yeknesak bir tonda konuştu: "Hanımlar, beyler ve şeyler, bu 'ançüezli' kanape çok leziz!"</p>

  <p class="p6">Kalabalıktan tezahürat yükseldi. Gat yine iç geçirdi ve ne dokunaklı bir tören, diye düşündü. "Az sonra, bugüne kadar inşa edilmiş en büyük yıldızgemisini uzaya fırlatma şerefine nail olacağım! Aziz Blerontinliler, hepimiz için bir iftihar anıdır bu. Bu Yıldızgemisi'ne... Titanic adını verdim... Onunla uçan herkes bahtiyar olsun inşallah."</p>

  <p class="p6">Bu sözlerle birlikte Gat, kurdeleyle bağlanmış Fransız şampanyasını<a id="a2"></a><a href="../Text/notes.html#a9"><span class="t9">{3}</span></a> çözerek geminin pruvasına savurdu.</p>

  <p>Şampanya şişesi patlarken, düşük rütbeli görevlinin bir ipi çekmesiyle, o ana dek büyük Yıldızgemisi'ni örtmekte olan kumaş, pembe ipekten bir şelale halinde dökü-lüverdi yere.</p>

  <p>Kalabalıktan bir uğultu yükseldi. Kocaman yıldızgemileri görmeye alışık bir halk bile böylesine devâsâ bir yapıya, böylesine kusursuz bir tasarıma tanık olmamıştı daha önce.</p>

  <p>Yıldızgemisi uzmanı sayısız erkek, "Ne kadar güzel, değil mi?" diye iç geçirirken bir yandan da dürbünlü gözlüklerini ayarlayarak geminin gövdesinden tescil numarasını okumaya çalışıyorlardı.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p>"Bak, bunu anne yaptı... " diyordu bebeğine, sayısız evlenmemiş yeniyetme anne.</p>

  <p class="p6">"Müthiş bir başarı bu!" diye haykırdı Başmu-habir. Önündeki metinde tam bu an için ne yazılı olduğunu birden hatırlayıvermişti.</p>

  <p class="p6">Korkunç bir kükreme duyuldu, uzaklarda, düşünülebilir ufkun ötesinde bir kıyıyı dalgalar dövüyordu sanki; bu harikulade gemi, bütün azameti ve ihtişamıyla inşaat platformundan havalanmaya başlamıştı. Sonra hızlandı, bir parça sallandı, bir parça titredi, gözükara bir hamleyle yönünü değiştirdi ve tam kalabalık, inanmazlıkla dolu bir dehşet içinde haykırırken yok oldu. Evet ya, öyle. KOKVA (Kendiliğinden Olma Kapsamlı Varoluşsal Arıza) adıyla bilinecek olan durumdu bu.</p>

  <p class="p6">Bu muazzam proje, hepi topu on saniye içinde yok olup gitmişti.</p>
</body>
</html>
