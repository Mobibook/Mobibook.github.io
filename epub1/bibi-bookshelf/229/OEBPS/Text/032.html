<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p6">&nbsp;</p>

  <h1 class="h11"><a id="ncx1735"></a>&nbsp;YİRMİ ÜÇ</h1>

  <p class="p6">Dan, biraz gergin ve telaşlı buldu Nettie'yi-Daha demin çimenlerin oradan geçerken Kaptan Bolfass, Onbaşı Inchbevvigglit, Onbaşı Rintine-agelbun, Onbaşı Buke- Hammadorf, evlilik yoluyla onun üvey kuzeni olan Onbaşı Buke-VVillinujit, Buke VVillinujit'in babası, Onbaşı Golholiwol, Yasaka Başbakanı ve hiç tanımadığı başka bazı Yasakalılar kendisine evlenme teklifinde bulunmuşlardı. Hatta Başbakan, ona bir şişe meşhur Yasaka parfümü vermişti. "N'olur, biz Yasakalıların hatırına sür bunu tatlım," diyerek kalçasını sıkmıştı sonra da. Dan ona yetiştiğinde, Nettie umutsuzluk içinde çantasını aramaktaydı.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">"Yarabbim! Ne dersin, birileri çalmış olabilir mi acaba?"</p>

  <p>"Bence bu Yasaka'da pek suç işlenmiyor," dedi Dan.</p>

  <p class="p6">"Ekonomideki felaketten beri örgütlü suç yayılıyormuş ama," dedi Nettie.</p>

  <p>"Ama örgütlü suç, senin çantanı çalmaya tenezzül etmez, Nettie!" Dan, inandırıcı olmaya gayret ediyordu.</p>

  <p class="p6">"Onu bulmak zorundayım!" diye bağırdı Nettie. Dan'in gözlerinden sadece birkaç santim uzaktaki gözleri, çakmak çakmak olmuştu. Birdenbire Dan'in dizlerinin bağı çözülüverdi ve artık ayakta duramaz oldu. Gidip en yakındaki ağaç kütüğünün üstüne oturmak zorunda kaldı.</p>

  <p>"Ne kadar yazık! Sürdüğün o enfes koku!"</p>

  <p>"Yasaka Başsarkanı verdi onu bana... hem de bir kereden çok sarkarak," diye cevapladı Nettie.</p>

  <p>"Nettie! Ben... " Dan ne söylemek istediğini kendi de pek bilmiyordu aslında. Sanki parfüm onu sımsıkı sarıp paket yapmıştı ve Nettie'ye hakikati söylemedikçe de bırakmayacaktı.</p>

  <p class="p6">"Ne?" Nettie, Onbaşı Golholivvol'un evinin verandasında duran bir yatağın üstüne çeşitli kimselerce yığılmış giysileri karıştırarak çantasını arıyordu.</p>

  <p class="p6">"Nettie, Ben... Bence... yani galiba... ben, senin için çıldırıyorum!" Dan, nasıl olduğunu kendisi de pek bilmiyordu ama birden kollarını Nettie'nin beline dolayıp ensesinden öpmeye başlamıştı kızı. Nettie hızla arkasına döndü.</p>

  <p>"Dursana!" diye * bağırdı. Dan geriledi. "Lucy'yle evleneceksin! Birlikte otel işleteceksiniz! Çocuklarınız olacak falan!"</p>

  <p class="p6">"Her şey değişti," dedi Dan. "Dünyaya dönemeyiz artık.</p>

  <p class="p6">Burada her şey farklı!" Ve yine sarılmaya çalıştı ona. Ama Nettie geri kaçtı.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p>"Bana bak, Romeo!" dedi Nettie. "Keyfine uydukça kullanabileceğin duygusal bir paspas değilim ben! Üstelik!</p>

  <p>Dünyaya döneceksin! Hepimiz dünyaya döneceğiz -yani öyle olacağını umuyorum-şu çantamı bulabilirsem eğer!"</p>

  <p class="p6">"Ne var ki çantanda? Concorde bileti mi? Cep roketi mi?"</p>

  <p class="p6">Nettie eğer çözümü bulduğunu söylemişse, bulmuş demekti bundan bir an bile şüphe etmemişti Dan, onları dünyaya geri götürecek kadar zekâ olsa olsa Nettie'de olabilirdi, biliyordu bunu. Nettie'ye tapıyordu Dan. Hayrandı ona. Ama ne diye bunları ona doğru dürüst söylemek yerine, aklı donuna düşmüş bir salak gibi davranmıştı sanki?</p>

  <p>"Hadi şimdi şu çantayı bulalım, olur mu?" dedi Nettie.</p>

  <p>Böylece Dan, soru sormayı bırakıp Nettie'nin çantasını aramaya verdi zihnini.</p>

  <p class="p6">"Affedersiniz! Bunu mu arıyordunuz?" Onbaşı Golholivvol, Nettie'nin çantasıyla çıkagelmisti. Nettie hemen kaptı çantayı, açtı ve çıldırmışçasına içini karıştırmaya başladı.</p>

  <p class="p6">Dan, Onbaşı Golholivvol'a baktı. "Nettie'nin çantasında, dünyaya dönmemizi sağlayacak bir şey varmış." Sesinin nasıl da aklı donuna düşmüş bir salağınki gibi çıktığını Nettie inşallah duymamıştır diye geçiriyordu içinden.</p>

  <p class="p6">"Bu olmasın sakın?" Onbaşı Golholivvol'un elinde, geniş bir yaprakla güzelce sarılmış bir paket duruyordu. Nettie paketi adamın elinden kaptı, içindekileri kontrol etti ve sonra dönüp onbaşıya baktı.</p>

  <p class="p6">"Siz hangi hakla çantamı açıp karıştırıyorsunuz?" Gözleri minyatür birer İB'ydi sanki. Onbaşı Golholivvol vücudunun minik parçalara ayrılıp bütün verandaya saçılmakta olduğu <span class="t1"><img alt="img1.jpg" height="10" src="../Images/img1.jpg" width="10" /></span>hissine kapıldı. Gerçekten neye uğradığını şaşırmış görünüyordu.</p>

  <p>"Aman Allahım!" dedi. "Dünya âdetlerine ters düşen bir şey mi yaptım yoksa? Bizim Yasaka'daki geleneklere göre ev sahipleri, konuklarının çantalarını alıp içlerindeki eşyaya ufak tamiratlar yaparlar... "</p>

  <p class="p6">"Aaa... dünyada yok böyle bir âdet... " dedi Nettie, ama hâlâ öfkeliydi. "Fakat... neyse, bu filmi banyo ettiğiniz için teşekkür ederim. Aradığım şey de buydu zaten."</p>

  <p>"Benim için zevkti," dedi Onbaşı Golholivvol, bir yandan da hayran hayran bakıyordu Nettie'ye. "Fotoğrafların çoğu iyi çıkmış gibi.</p>

  <p>Bir de tırnak makasınıza yeni bir elektrokapla-ma yaptım, tarağınızın kırık dişlerini onardım ve küçük aynanızın gümüş kaplamasını yeniledim."</p>

  <p class="p6">"Aman Yarabbi! Çok teşekkür.ederim size, Onbaşı!" Nettie sakinleşmişti artık ve Golholivvol'un banyo ettiği fotoğraflara bakıyordu. Sonra birden, aradığı şeyi buldu. "İşte! Bak, Dan!</p>

  <p class="p6">Papaz evi! Çıkmışlar! Uzun pozla çektiğim fotoğraflar! HEPSİ ÇIKMIŞ!"</p>

  <p class="p6">Dan hiçbir şey anlayamıyordu, donuk bir sesle konuştu: "Yaa, ne iyi! Bize bir yadigâr kalmış olacak."</p>

  <p>Oysa Nettie çoktan yerinden fırlamış, horuk çevirmenin başında kederli kederli sohbet etmekte olan bir grup Yasakalıya doğru koşmaktaydı bile.</p>

  <p class="p6">"Rodden!" Nettie'nin sesini duyan Seyrüsefer Mühendisi dönüp baktı. "Roddeh! Buldum! BİZİ DÜNYAYA GERİ GÖTÜREBİLİRSİN ARTIK!" Nettie fotoğraflardan ikisini adamın eline tutuşturdu. O da isteksiz bir şekilde aldı, bu dişi uzaylının fantezilerine kapılmaya niyeti yoktu hiç.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p>Heyecanını dizginleyemeyerek "Nasıl ama?!" diye haykırdı Nettie. "Baksana şunlara! Ne görüyorsun?"</p>

  <p>Rodden, eline tutuşturulmuş fotoğrafları isteksizce inceledi. "Bir ev... Yeryüzü'nde herhalde... " dedi usulca. "Eski bir papaz evi... öyle görünüyor... ticari kullanım amaçlı planlama izni verilmiş... "</p>

  <p class="p6">"Müthiş bir şey!" diye bağırdı Nettie. "Nereden anladın?"</p>

  <p>Seyrüsefer Mühendisi hınzır hınzır gülümseyerek çeviri gözlüğünü çıkardı gözünden. "Emlakçının astığı tabelada yazıyor." Güzel ama pek zeki olmayan dişileri afallatmaya bayılırdı.</p>

  <p>"Haa! Doğru... Neyse, burası Dan ile Lucy'nin, uzay gemisi dünyaya çarptığı sırada satın almaya hazırlandıkları yer."</p>

  <p class="p6">"Ee?" Birdenbire Rodden, giderek artan bir ilgiyle bakar olmuştu onlara. "Bunun size nasıl bir yardım sağlayabileceğini sanıyorsun?"</p>

  <p>"Fotoğrafları gece çekmiştim!" diye bağırdı Nettie heyecanla.</p>

  <p class="p6">"Gökyüzüne baksana! Özellikle de şuraya, şu şu! Bak!"</p>

  <p class="p6">Ansızın kocaman bir gülümseme yayılıverdi Rodden'ın suratına.</p>

  <p>"YILDIZLAR GÖRÜNÜYOR!" diye haykırdı Nettie.</p>

  <p>"Sevgili genç bayan," dedi Rodden. "Beni affet lütfen, çünkü seni yanlış değerlendirmişim, şey bakımından..."</p>

  <p>"Dalkavukluğu bırakalım şimdi!" oldu Net-tie'nin cevabı. "Ne düşündüğün umurumda değil!</p>

  <p class="p6">Mesele şu: Bu yıldızlardan yararlanarak koordinat çıkarıp dünyanın yerini saptayabilir misin? Resimde bunun için yeterli olacak kadar yıldız var mı?"<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">Rodden bir süre sessiz kaldı. Nettie endişeyle izliyordu onu ve yanlarına yeni gelmiş olan Dan, birden Nettie'nin elini buluverdi avcunun içinde, Nettie onun elini tutmuş, sıkıyordu.</p>

  <p class="p6">Rodden baktı da baktı fotoğrafa. En sonunda gökyüzüne baktı. "Kuramsal olarak," dedi, "üç boyutlu geometri açısından basit bir sorun bu. Galaksi'de, yıldızların tam bu biçimleniş içerisinde görüneceği tek bir yer vardır yalnızca...</p>

  <p class="p6">Ama bu fotoğraf bize yeterli bilgiyi sağlayabilecek mi, ondan emin değilim."</p>

  <p class="p6">Dünyalıların yürekleri daraldı. Seyrüsefer Mühendisimin onları kibarca geri çevirmeye çalıştığı açıktı. Nettie lanet okudu kendi kendine; çok fazla umuda kapılmıştı. Hep böyle yapardı zaten -özellikle de erkeklerle.</p>

  <p class="p6">"Fakat," diyerek sözüne devam etti Seyrüsefer Mühendisi, "negatifi yanındaysa bence bu görüntüyü büyütebiliriz."</p>

  <p>"Burada!" diye seslendi Onbaşı Golholivvol.</p>

  <p>"Bakalım, ne yapabiliriz?" dedi Rodden. Bu sözlerle birlikte partideki herkes neşesini buldu birden.</p>
</body>
</html>
