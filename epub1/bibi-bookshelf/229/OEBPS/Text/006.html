<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <h1 class="h11"><a id="ncx72"></a>İKİ</h1>

  <p class="p6">Leovinus'un basın toplantısı düzenlemesinden önceki gün olsa ne olurdu sanki? Platforma çıkarken öyle büyük bir özgüven vardı ki içinde. Ak sakalı, Blerontin'in en büyük kuaförü Phero-nis Pheronisis tarafından özel olarak taranmış, gözlerinin üstüne ise aslından ayırt edilemeyeceği konusunda garanti verilen bir çift yeni takma kaş yapıştırılmıştı. Birçok bakımdan hayatının en önemli anıydı bu.</p>

  <p>"Galaksimin görüp göreceği en büyük mimar olmak bir yana, aynı zamanda en büyük heykeltıraş, en büyük matematik dehası ve üstüne üstlük dünya çapında bir garnitürcü ve kanape düzenleyicisi olmak nasıl bir duygu?" Tam Le-onivus'un hoşlanacağı tarzda bir soru işte.</p>

  <p class="p6">Gençliğindeki gibi olsa şöyle ters cevaplar verebilirdi: "Git başkasının götünü yala, kelle! Beni bir tek Hakikat ve Güzellik ilgilendiriyor!" Ama nasıl oluyorsa, alnında saydığı kırışıklar arttıkça, peklik ve skor tabelası ile ilgili sorunları çoğaldıkça, şöyle bir parça yalakalıktan da daha çok hoşlanır olmuştu.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p>"Yaptığınız Pandax Binası'na bayıldım -işlev değişimli odaları ve tümüyle yeniden monte edilebilme potansiyeli bir harika!"</p>

  <p>Kalabalıktan genç bir muhabir acemisiydi böyle haykıran; yumuşacık bakışları, tatlı mı tatlı yeşil dudakları vardı.</p>

  <p>"Teşekkür ederim." En hürmete şayan ama yi'ne de mesafeli olmaktan gayet uzak bir tarzda parlıyordu Leovinus'un yüzü.</p>

  <p class="p6">"Muhteşem görünüyorsun!" diye bağırdı bir başkası.</p>

  <p>Leovinus, yumuşacık bakışları ve tatlı mı tatlı yeşil dudakları olan iki genç muhabir acemisinden hangisini kuliste bir şeyler içmeye davet edeceğine karar vermeye çalışır veya yoksa ikisini birden davet etmeli de işler nasıl gelişiyor bakmalı mı diye düşünürken, bir erkek sesiyle silkindi:</p>

  <p class="p6">"Geçenlerde kaza geçirdiğiniz sırada tam olarak nasıl bir bilimsel deney üzerine çalış maktaydınız efendim? Bir de, kaşlarınızın tekrar çıkmadığı doğru mu acaba?" Leovinus panik atağına karşı mücadele verirken bir yandan da kaşlarının mükemmel göründüğünü söylüyordu kendi kendine. Bu anasının gözü gazeteci onu çileden çıkarmaya çalışıyordu belli ki. Sonra da daha şimdi panik atağı geçirdiğini düşünerek yaşadığı panik atağıyla mücadele etmesi gerekti. Ciddiyetini takınarak "Bu yaşta panik atağı geçirmek son derece normal!" dedi kendi kendine; neyse ki o sırada bütün basın mensupları arasında hızla yayılan utanç dalgasını fark etmişti. "Bu yaşta anjin olmadığım ve kıçım da sarkmadığı için dua ediyorum!"</p>

  <p class="p6">Leovinus, kendisine bahşedilmiş lütufları asla unutmazdı.</p>

  <p>Ama basın toplantısında kesinlikle bir şeyler ters gitmişti.</p>

  <p class="p6">Arkalardan bir gazeteci, kulağa hiçbir şekilde sevimli gelmeyen bir ses tonuyla sorular sorup duruyordu. Aslında <span class="t1"><img alt="img1.jpg" height="10" src="../Images/img1.jpg" width="10" /></span>kulağa o kadar sevimsiz gelen bir şey vardı ki bu seste, Leovinus bir türlü anlayamamıştı.</p>

  <p class="p6">"Dedim ki," diye hiç de gönül okşayıcı olmayan bir tonda tekrarladı 'Gazeteci, "Yıldızge-misi'nin yapımı sırasında malzemeden çalındı-jjı, ayrıca müdürünüz Antar Brobostigon ile nuhasebeciniz Droot Scraliontis'in hesaplarda usulsüzlük yaptıkları yolundaki iddialara ne diyorsunuz?"</p>

  <p>Takma kaşlarını olabilecek en ürkütücü bi-ç'inde çatan ve omuzlarını geriye atarak vücu dunu en vakur ve en ürkütücü olduğuna inandığı şekle sokan Leovinus, "Böyle söylentileri yalanlamaya bile tenezzül etmem," dedi. "Bay Brobostigon şerefine asla halel getirmemiş bir adamdır ve işleri usûlüne uygun yürütme konusunda son derece titizdir. Droot Scraliontis ise otuz yıldır muhasebemi yürütmekte olup bütün bu süre zarfında ismini lekeleyecek hiçbir şey yapmamıştır."</p>

  <p>Kaşlarından biri yerinden çıkmaya başlamış gibiydi sanki. Çok komik. Hep yaşı ilerleyip de kendine güveni arttıkça, insanların gözünün içine baka baka yalan söylerken eskisi gibi terlemeyeceğini sanmıştı. Oysa hâlâ terliyordu.</p>

  <p>"Peki yapım işi Yasaka'dan Blerontin'e nakledildikten sonra Yıldızgemisi'nde işçilik seviyesinin gerilediği doğru değil mi?"</p>

  <p>"Kesinlikle yalan! Ne cüretle benim gibi büyük bir dâhinin zamanını böyle şeylerle harcıyorsun" diye bağıran Büyük Dâhi sesiyle en güzelinden vermişti cevabını (uzun zamandır bunun üzerinde çalışıyordu ve işte şimdi bu sesi kullanma fırsatı çıkmıştı). "Geminin her tarafında işçilik standartlarını ben gidip bizzat kontrol ediyorum ve şunu söyleyebilirim ki şayet Blerontin'e nakilden sonra bir şey değişmişse, olsa olsa <span class="t1"><img alt="img1.jpg" height="10" src="../Images/img1.jpg" width="10" /></span>standartların yükselmesidir bu." Öteki kaşının da alnından sarkmaya başladığını hissediyordu.</p>

  <p class="p6">"Yasaka ekonomisinin çöküşü konusunda ne diyeceksiniz, Bay Leovinus?" Aynı illet gazeteci hâlâ devam ediyordu işte. Biri çıkıp da mimariyi kuantum fiziğine tercih edip etmediğini veya resmi, kanape düzenleme işinden daha yüksek bir sanat biçimi olarak görüp görmediğini sorsa ne olurdu sanki? Bu günlerde böyle sorulara canavar gibi cevaplar buluyordu oysa. "Yasaka halklarının çekmekte olduğu sıkıntılardan kişisel olarak sorumlu hissediyor musunuz kendinizi?"</p>

  <p>Leovinus, filelerdeki son kaleci<a id="a1"></a><a href="../Text/notes.html#a6"><span class="t9">{2}</span></a> tarzı bir savunmaya geçti:</p>

  <p>"Ben bir sanatçıyım, sayın gazeteci," öyle bir sesle söylemişti ki bu sözleri, o sesi duyan yetişkin erkekler korkudan sinip büzülür, tatlı mı tatlı yeşil dudakları olan genç muhabir acemileri ise vücutlarında hoş bir ıslaklık hissederlerdi.</p>

  <p>"Ekonomideki kötü yönetim yüzünden koca bir kültürün yaşadığı bu korkunç yıkımdan ötürü büyük keder duyuyorum elbette ve bu vesileyle Yasaka halkına en derin üzüntülerimi belirtmek isterim. Benim düşümün hayata geçirilmesinin, yani bu yapım işinin, onların yaşadığı parasal çöküşte katalizör rolü oynamış olabileceği konusunda derin endişeler taşımaktayım.</p>

  <p class="p6">Fakat ben bir sanatçıyım. Ancak sanatımdan sorumlu olabilirim.</p>

  <p class="p6">Ve parasal kaygılar uğruna düşümden taviz verecek olsaydım, dehama gösterilen bu kutsal güvene ihanet etmiş hissederdim kendimi."<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">"Ohh! Oooooh! Ayy!" diye iç geçiren bir acemi muhabir, pozisyonunu değiştirerek kıçının öteki yarısı üzerine verdi ağırlığını.</p>

  <p class="p6">Ama Leovinus pek farkına varmadı onun. Bütün basın toplantısının çığrından çıkmaya başladığı düşüncesiyle öyle meşguldü ki kafası. Hatta şimdi gemi iyice azıya almış, felaket kabilinden bir sonuca doğru dört nala ilerliyordu toplantı ve her ne pahasına olursa olsun Leovinus bunun önünü almak zorundaydı; bu paha, daha hâlâ tatlılaştıkça tatlılaşan gözler ve tadılaştıkça tatlılaşan yeşil dudaklarla ona bakmakta olan tatiı mı tatlı acemi muhabirlerle tatlı bir içki olsa bile. Durum ne olursa olsun, böyle gizli randevuların nasıl sona erdiğini bilirdi o: Çok geçmeden tebessümleri sinirine dokunmaya başlayacak, yumuşacık bakışlar sorgu lambası gibi içine nüfuz etmeye çalıştıkça can sıkıcı olacak ve Leovinus, hayal kırıklığı içinde iki genç muhabirden kaçacaktı. Hep böyle olurdu. Ne de olsa derinlerde bir yerlerde Leovinus biliyordu ki, kimseler layık değildi ona. Ne diye hepsini en baştan bir daha yaşayacaktı ki?</p>

  <p>Leovinus hafif sendeleyerek ayağa kalktı. "Teşekkür ederim," dedi ve gözden kayboldu.</p>

  <p>Çağının en büyük dehası, acemi muhabirlerin olduğu yöne doğru başıyla hafif bir işaret bile çakmadan gitmişti işte. İnanılır gibi değildi bu.</p>

  <p class="p12">*</p>

  <p>Yaşına, zekâsına ve dehasına rağmen Leovinus, her zaman aklı başında biri olamıyordu. Onun da ihtirasları vardı.</p>

  <p class="p6">Benliğinde ayaklanı-veren ve tıpkı koleranın bir kenti ele geçirmesi gibi o muhteşem beyni ele geçiren ihtiraslar. Şu anda hepsine galebe çalan tek ihtirası Yıldızgemisi'ydi.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p>Hayatının eseriydi o, bütün mesleki başarılarını taçlandırıyordu.</p>

  <p>Yakın zamanda geçirdiği kazadan beri Leovi-nus'un canı dışarı çıkmak istemiyordu; hem eklemleri bir ölçüde tutulmuş olduğu içm hem kaşları olmadan kendini görmelerini istemediği için. O da herkes gibi beğenilmek isterdi. İşte bu yüzden yıldızgemisinin yapımına sanal gerçeklik ve televarlık olanaklarıyla nezaret etmekteydi. Her ikisi de Blerontin bilginleri tarafından öyle ileri düzeyde yetkinleştiril-mişti ki, bazen hangisi gerçek hangisi sanal anlamak güç oluyordu.</p>

  <p class="p6">Hele güzel bir parçayla karşılaşmışsanız ve aklınız yeşil dudaklarla girinti çıkıntılara takılıp kalmışsa, iş daha da güçleşiyordu.</p>

  <p class="p6">Leovinus'un da aklı birkaç aydır pek yerinde değildi, ama genç muhabir acemilerinin girinti çıkıntılarına da takılıp kalmamıştı.</p>

  <p class="p6">Hayır. Leovinus'un kafasını taktığı girinti çıkıntılar, rastgele düşünce alanları halinde ayrışan veri parçalarının meydana getirdikleriydi; iki kola ayrılarak bellek bankasına ve duyum toplama sistemine dağılan sinirsel bağlantı parçalarının yaptığı girinti çıkıntılardı; iki yaşamsal süreci, yani düşünce ile duyguyu birleştirip ayıran ayırıcılarla ekleyicilerin girinti çıkıntılarıydı.</p>

  <p>Onun takıntısı, Yıldızgemisi'nin kalbiydi. Titania adını vermişti buna.</p>

  <p class="p6">Titania, geminin kalbi, aklı, ruhu, canı idi.</p>

  <p class="p6">Gemiyi çalıştırmak için dev bir siberzekâ sistemi gerekmişti elbette. Ama artık bildiğimiz gibi, duygudan arınmış bir zekâ hiçbir işe yaramıyordu. Bir robot ya da bilgisayar ne kadar akıllı olursa olsun, ancak ve ancak sizin söylediklerinizi yapabilir, sonra da durur. Düşünmeye devam edebilmesi için <span class="t1"><img alt="img1.jpg" height="10" src="../Images/img1.jpg" width="10" /></span>bunu istemesi gerekir. Motive edirmesi gerekir. Hissedemiyorsanız, düşünemezsiniz. Dolayısıyla geminin zekâsına duygu katmak, kişilik katmak gerekmişti. Ve bunun da adı Titania olmuştu.</p>

  <p class="p6">Gemiyi yaratan Leovinus'tu. Titania'yı yaratan da.</p>

  <p class="p6">Leovinus, geminin yaşamsal kalbiyle uğraşırken, evde çalışıyor olmaktan memnundu, ama şimdi birden farkına vardığı gibi kaç zamandır geminin içine girmiş değildi... Sahi, kaç zamandır olduğunu bile bilmiyordu artık!</p>

  <p>İşte böylece o akşam, basın toplantısından hemen sonra, Büyük Adam horuk kılından yapılma uzun paltosunu sırtına geçirerek Montaj Platformu'na gitti. Şaheseri oradaydı işte, ertesi gün fırlatılmayı bekliyordu.</p>

  <p class="p6">Önceden proje müdürü Antar Brobostigon ile başmuhasebeci Droot Scraliontis'ten teleçağrı gelmişti. Her ikisi de basın toplantısında kendilerini sonuna kadar savunduğu için öyle müteşekkir ve fırlatmanın başarılı olacağından öyle emindiler ki, Leovinus sol bacağının üst tarafında bir damarın atmaya başladığını fark ederek hiçbir işe yarar bağlamı olmaksızın "papağan pisliği" lafını düşünmeye başlamıştı.</p>

  <p class="p6">Kimselere görünmeden servis kapısından içeri süzüldü ve gölgelerin arkasına saklanarak güvenlik robotunun durup (Blerontin yasalarının öngördüğü şekilde programlanmış) dinlenme molasını vermesini bekledi. Sonra acele acele ön avluyu geçti ve geçici inşaat işçilerine ayrılmış sundurmaların gölgesinde kayboldu. Normalde buraya girmesi yasak falan olacağı için böyle davranmıyordu; sadece her zamanki tantanadan, hoşgeldiniz partisinden, rehber eşliğindeki resmi geziden ve her insan içine çıkışında yaşanan bildik patırtıdan <span class="t1"><img alt="img1.jpg" height="10" src="../Images/img1.jpg" width="10" /></span>kurtulmak için böyle yapmıştı. Eseriyle baş başa kalıp iletişim kurmak istiyordu.</p>

  <p class="p6">Yukarı baktı. İşte Montaj Platformu ta tepesinde, karanlık gökyüzünü delercesine yükselip gidiyordu. Rahat bir buçuk kilometre vardı yüksekliği; onun üstüne bir buçuk kilometre daha yükselen Yıldızgemisi ise onun Yıldızgemisi, onun bebeği-ertesi öğlen fırlatılmaya hazırdı.</p>

  <p class="p6">Gözlem Arenası, Yönetim binaları ve Plaf-torm Yapıları üzerinde esen rüzgârlarda dalgalanıyordu ipek örtüler.</p>

  <p class="p6">Leovinus, duygularının kabararak tüm vücudunu sardığını ve o muhteşem beynini yuttuğunu hissetti. Kalbi birkaç atışı atladı. Dizleri pelteye döndü. Ama karnında karıncalanmalar yaratan, bu harikulade yapı karşısında duyduğu gurur değildi.</p>

  <p>Ne de bunca yıl sonra nihayet geminin tamamlanmış olmasından ötürü, ilk defa bir kızla buluşmaya giden delikanlılar gibi olmuştu Leovinus. Yo, kırlaşmış bukleleri arasından geçirmekte olduğu elini böyle titreten şey, orada -o devâsâ koridorların ardındaki makam odasında-Titania'nın onu bekliyor oluşuydu.</p>
</body>
</html>
