<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p7"><span class="t1">&nbsp;</span></p>

  <h1 class="h11"><a id="ncx1890"></a>YİRMİ ALTI</h1>

  <p class="p6">Leovinus hiç iç açıcı bir durumda değildi. Birçok konuda çok iyiydi gerçi -astrofizik, mimari, moleküler biyoloji, jeofizik, resim, heykel, makine tasarımı, fizik, anatomi, müzik, şiir, kristalografi, termodinamik, elektromanyetizm, felsefe ve kanape hazırlama ama iş lisana gelince hiç umut yoktu Leovinus için. Dolayısıyla, yanında çeviri bantçığı olmadan kendini yabancı bir dünyada buluverdiğinde, tahmin edileceği gibi fena çuvallamıştı. Galaksi'nin Görüp Göreceği Dâhilerin En Büyüğü olan koskoca Leovinus, tuhaf tuhaf mavi elbiseler <span class="t1"><img alt="img1.jpg" height="10" src="../Images/img1.jpg" width="10" /></span>giymiş şu uzaylı yaratıklardan bir fincan çay istemeyi bile beceremiyordu.</p>

  <p>"Bence kesinlikle öyle, Çavuş," dedi polis memuru Hackett.</p>

  <p>"Ne, ibne mi?" diye sordu Çavuş Stroud. İhtiyarın kaşlarının olduğu yerde, takma bıyıklarda kullanılan yapışkanlardan bulunduğunu o da fark etmişti.</p>

  <p class="p6">"Yok, yok, Lübnanlı," dedi memur.</p>

  <p>"Oxford bölgesinde Lübnanca bilen kimse var mı?"</p>

  <p class="p6">"Ee, bir tür Arapça konuşmuyor mu onlar?"</p>

  <p>"Tabii ya, üniversitede bir sürü vardır." Böylece üniversiteye telefon edildi ve çok geçmeden Leovinus, Afrika kıtasının şeklini andırır bir burnu olan ve Arapça konuşarak kendini Profesör Dansak diye tanıtan iri yarı bir adam buldu karşısında. Ama nafile.</p>

  <p>Leovinus'un sabrı tükenmeye başlıyordu artık. Beyinlerinin pek gelişmemiş olduğu her hallerinden anlaşılan bir soya mensup bu yaratıkların, Galaksimin Görüp Göreceği Dâhilerin En Büyüğüme davranması gerektiği şekilde davranmamaları bir yana, bir de hepsinin üstünde, sanki onu başlarından atmaya çalışıyorlarmış gibi bir halleri vardı.</p>

  <p>"Kaçak göçmen olarak suçlanmaktasınız," diyerek resmi suç isnat belgesini okudu Çavuş Stroud. "Görevim gereği sizi uyarmak isterim ki, söylediğiniz her şey aleyhinize delil olarak kullanılabilecektir. Majestelerimin Hükümeti sizi kendi ülkenize iade edene kadar bir gözetim yerinde tutulacaksınız."</p>

  <p class="p6">"Tabii o ülkenin neresi olduğunu bulabilirsek," dedi memur Hackett.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p>Profesör Dansak, Dilbilim Araştırmaları bölümünün kürsü başkanı olan Profesör Linds-trom diye birini önerdi. Profesör Lindstrom, Leovinus'un anlatmaya çalıştıklarını dikkatle dinledikten sonra, beyaz sakallı ve takma kaşlı bu ihtiyar beyefendinin, büyük ihtimalle kendi kendine bir dil uydurmakta olduğu sonucuna vardı.</p>

  <p>"Hiçbir Hint-Avrupa diliyle benzerlik göstermiyor," dedi Profesör Lindstrom. "Hatta eğer bu bir dilse bile, Ural-Altay ya da Çin-Tibet dil ailelerinden birine mensup olmadığını da kesin bir şekilde bildirmeye hazırım. Malez-ya-Endonezya dilleri benim alanıma girmiyor, ancak o dillerden biriyle bağlantılı çıkması da beni çok şaşırtır doğrusu. Eskimo-Aleut ve Pa-leo-Asya dillerine gelince, onlardan da olamayacağı kanaatindeyim. Kısacası beyler, karşınızda biraz kafası karışmış bir ihtiyar beyefendi bulunduğunu ve aslında çok yaygın olan bir dili konuşmakta olduğunu söylemek istiyorum.</p>

  <p class="p6">Bu dilin adı, "deli saçması"dır. Herhalde kendisinin evde ailesinin yanında veya bir kurumda bakım altında olması gerekirdi."</p>

  <p class="p6">Bu noktada Leovinus, son eseri olan Fizik Yasalarımdan hazırlanarak kitaplaştırılmış bir seçmeden parçalar okumaya karar verdi bu aşağı yaratıklara. Konusunu radikal bir şekilde yeniden değerlendiren eser, bütün bir bilim camiasının dibini düşürmüştü. Belki de tek başına, Galaksi'de bugüne dek yazılmış en önemli eserdi bu ve şimdi kendi sesinden eseri tekrar duymak bile bir aidiyet duygusu vermişti Leo-vinus'a, uzaklardaki bu ilkel gezegende nasıl muamele görüyor olursa olsun kendisinin ne kadar önemli biri olduğunu hatırlatmıştı.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p>Termodinamik Gerilimin Onuncu Yasası'nı okumaktaydı ki, Çavuş Stroud, hücrenin kapısını üstüne kapatıverdi. Leovinus, içinde bulunduğu bu yeni ortamı inceledi bir süre. Galiba bir otel falan değildi burası. Giriş çıkışlar basit bir kilit mekanizmasıyla düzenleniyordu anlaşılan ve yine anlaşıldığı kadarıyla dışkılama da, bir kova sayesinde gerçekleşebiliyordu. Ne kadar vahşi bir dünyaya tıkılıp kalmıştı böyle.</p>

  <p>Yıldızgemisi zorunlu iniş yapmadan önce kendine gelebilmiş olsaydı! Ama o sırada hâlâ baygındı işte. Scraliontis ile dövüşün ardından bütün fırlatma, KOKVA (Kendiliğinden Olma Varoluşsal Arıza) ve Allah'ın unuttuğu bu gezegene zorunlu iniş boyunca baygındı. Ancak o sefil gazeteci, üstüne sarılan perdeyi açarak onu kurtardığında kendine gelebilmişti.</p>

  <p>Fırlatma öncesinde daha sabah saatlerinde bulunduklarını düşününce, Scraliontis'in çoktan eve varmış, uğursuz planının sonuçlarından ötürü kına yakıyor olması gerekirdi; böyle düşünerek servis asansöründen inen Leovinus da intikam çığlıkları atarak Yıldızgemisi'nden dışarı fırlamıştı. Ama artık Blerontis'teki fırlatma platformu üzerinde bulunmadığını fark edememişti karanlıkta. O muazzam motorun çalıştığını duyduğunda ise gemiden çok uzaklaşmış bulunuyordu.</p>

  <p>Arkasına döndüğünde, şaheserinin bu yabancı semalara süzülüşüne bakakalmıştı. Bilmediği, tanımadığı bir dünyada bulunduğunu da tam o anda anlamıştı işte.</p>

  <p>Şok geçirmekte olan Leovinus, hasbelkader oraya park etmiş bulunan küçük bir aracın kapısını açıp daldı içeri. Araçta ise son derece karanlık görünümlü bir uzaylı bulunuyordu ve Leovinus'u karşısında görünce korkudan neredeyse altına etmişti. Büyük Adam, hayatında ilk kez ne diyeceğini <span class="t1"><img alt="img1.jpg" height="10" src="../Images/img1.jpg" width="10" /></span>bilememişti çünkü ne derse desin kimsenin anlamayacağını biliyordu. İşte bu yüzden hiç konuşmadan oturdu orada ve uzaylının onu bu binaya getirmesine izin verdi. Ama artık iyice inanmaya başladığı gibi, otel değildi burası.</p>

  <p class="p6">Ne korkunç ve karışık bir durum.</p>

  <p>"ALLAH AŞKINA! BİR AVUKAT İSTİYORUM!" diye avazı çıktığı kadar bağırdı Leovinus ve o kadim gelenek uyarınca hücrenin parmaklıklarına vurdu durdu.</p>

  <p class="p6">Çavuş Stroud, memur Hackett'a baktı, sonra ikisi birden kafalarını salladılar. Biraz kafayı oynatmış zararsız bir ihtiyar olabilirdi bu, ama olur da yasadışı bir göçmen falan çıkarsa, kendi sicilleri açısından daha iyi olacaktı tabii. Onu göndermeyi başarırlarsa İçişleri Bakanlığı nezdinde puan toplayacaklardı. Nereye olursa olsun, yeter ki gönderebilsinler... Belki Çad'a ya da Zimbabve'ye.</p>
</body>
</html>
