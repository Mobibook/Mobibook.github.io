<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p7"><span class="t1">&nbsp;</span></p>

  <h1 class="h11"><a id="ncx1130"></a>ON YEDİ</h1>

  <p class="p6">Lucy yetişene kadar Dan, Yıldızgemisi Tita-nic'in Kaptan Köşkü'nü bulmuştu bile.</p>

  <p class="p6">Kaptan Köşkümün en belirgin özelliği, Gaze-teci'nin de anlatmaya çalışmış olduğu gibi, hangi şekil ya da surette olursa olsun "Kaptan" sıfatını hak edebilecek olan herhangi bir kimsenin ya da herhangi bir şeyin bulunmamalıydı. Daha doğrusu -hangi şekil ya da surette olursa olsun-hiç kimse bulunmuyordu burada.</p>

  <p class="p6">Dan, "Yarabbim! Ne yapacağız şimdi?" diye mırıldanırken, Lucy onu kolundan yakaladı. Köprü boyunca dizili pencerelerden uzayın kapkara enginliği ve göz kamaştırıcı bir tarzda yayılıp giden Samanyolu görünüyordu. Pencerelerin altındaki konsolda ise üstünde çeşitli kumanda mekanizmaları olan gösterge ekranları vardı. İlk ekranda çeşitli bloklar, rastgele seriler halinde yukarıdan aşağı düşüp düşüp duruyorlardı. İkincisinde ise yarış pisti gibi bir şey vardı. Üçüncüsü hedef vurmaya dayanıyor, dördüncüsünün ise doğrudan Yıldızgemisi'nden esinlenmiş bir oyun olduğu anlaşılıyordu.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p>"Bunların hepsi bilgisayar oyunu!" Haklı bir İnfiale kapılmıştı Lucy. "Kumanda falan değiller ki!"</p>

  <p class="p6">Vallahi doğrusunu isterseniz bütün Kaptan Köşkü, kocaman bir atari salonundan farksızdı. Yıldızgemisi Titanic'in Kaptanı, tamamen otomatik olup kendi kendine giden bir uzay aracıyla galaksiler arasında yapacağı uzun ve sıkıcı yolculuklarda eğlensin diye düzenlenmişti. Ne de olsa geminin beynini ve kalbini oluşturan Titania, kararlarla emirleri verme konusunda herhangi bir zavallı canlı yaratıktan çok daha yetkindi.</p>

  <p>"Eee?" dedi Dan.</p>

  <p>"Eee..." dedi Lucy. "Galiba bu yavrunun nasıl uçtuğunu bulup yönünü dünyaya doğru çevirmek bize düşüyor."</p>

  <p class="p6">"Eee, o... o şey ile aranda geçenler..."</p>

  <p class="p6">"O bir 'şey' değil, son derece sıradan bir uzaylı ve 'aramızda geçen' bir şey de yok."</p>

  <p class="p6">"Ama memelerini elliyordu."</p>

  <p>"Hayır, ellemiyordu." Böyle anlarda Dan'e tahammül edemiyordu Lucy. Ne diye rahat bırakmazdı onu? Ne diye her şeyi zorlar ve çarpıtırdı? Önemli olan ikisiydi: Lucy ile Dan.</p>

  <p class="p6">"Önemli olan biziz," dedi Lucy deminki cümleden esinlenerek.</p>

  <p>"Sen ve ben."</p>

  <p>"Sen ve ben ve bir de senin peşine taktığın her türlü canlı çeşidi!" diye söylendi Dan.</p>

  <p class="p6">"Allahım! Dan! Çok sinirsin!"</p>

  <p>"Ben yalnızca gerçekleri dile getiriyorum."</p>

  <p>"Pekâlâ, madem gerçekleri bilmek istiyorsun: Jurgen Zenzendorf'la asla yatmadım!" Lucy'ye güvenmek lazım, diye geçirdi içinden Dan, haklı olarak şimdi gerçekten konuşmakta oldukları konunun yerine, savunmasını yapabileceği başka bir konuyu getiriyordu ortaya. "Ben senin Jurgen Zenzendorf'la <span class="t1"><img alt="img1.jpg" height="10" src="../Images/img1.jpg" width="10" /></span>yattığından hiçbir zaman şüphelenmedim ki zaten. Hem yani, Jurgen Zenzendorf da dallamanın tekiydi."</p>

  <p>"Dallama değildi! Sen hep arkadaşlarımı kötülersin zaten, inanılmaz bir derecede, manyaklık derecesinde kıskançsın da ondan!" Lucy bütün cephelerden ateş açmıştı. Dan hızla ricata geçti.</p>

  <p class="p6">"Tamam! Tamam! Jurgen hakkında söylediklerini kabul ediyorum! Çok iyi adamdı! Onu sevmişimdir. Pervane koleksiyonuna bayılmışım-dır. Annesini de severdim. Jurgen bir HARİKAYDI... "</p>

  <p class="p6">"Jimmy Clarke da öyle!"</p>

  <p>"Aa! Bak şimdi yalan söylüyorsun işte."</p>

  <p class="p6">. "BUNU NASIL SÖYLEYEBİLİRSİN!"</p>

  <p>"İkinizin yattığını Jimmy Clarke kendi ağzıyla söyledi bana."</p>

  <p class="p6">"Yalancı orospu çocuğunun tekidir o!"</p>

  <p>"Neyse ne! Hem bu zaten biz tanışmadan önce olmuş!</p>

  <p class="p6">Bunlardan bahsetmek istemiyorum artık!"</p>

  <p>"Öyleyse niye konuyu açtın?" Lucy avazı çıktığı kadar bağırıyordu artık. Dan, demin içinde oluşan güçlü öfkenin, hedefini tamamen unutup çaresizlik dolu bir kesekâğıdı gibi büzülmekte olduğunu hissetti. Tartışmanın neden çıktığını tamamen unutmuştu.</p>

  <p>"Ah Dan!" Lucy kollarına atıldı. "Niye hep böyle uzaklardasın?"</p>

  <p class="p6">"Ben buradayım, Lucy!"</p>

  <p>"Ama sana ulaşamıyorum hiç. Seni seviyorum."</p>

  <p class="p6">"Ben de seni seviyorum," diye cevapladı Dan. Sonra onu öptü ve Lucy, onun gerçekten de ne kadar uzaklarda olduğunu hissetti.</p>

  <p>"Ah Dan, gel evlenelim biz," dedi.</p>

  <p class="p7"><span class="t1">&nbsp;</span><span class="t1"><img alt="img1.jpg" height="10" src="../Images/img1.jpg" width="10" /></span>"Ya, tabii. Acayip bir uzay gemisinde bulunuyoruz. Allah bilir yeryüzünden kaç ışık yılı uzaktayız ve sen kalkmış evlenmek istiyorsun."</p>

  <p>"Ne demek istediğimi biliyorsun," dedi Lucy.</p>

  <p class="p6">"Böyle işleri aceleye getirmemek lazımdır."</p>

  <p class="p6">"Dan, on üç yıldır birlikte yaşıyoruz! Artık hiçbir şeyin acelesi kalmadı ki!"</p>

  <p>"Şu oteli bir dikip işletmeye başlayalım da sonra düşünürüz,"</p>

  <p class="p6">dedi Dan, makul bir tonda.</p>

  <p>"O papaz evini gerçekten sevdin sen."</p>

  <p class="p6">"Elbette sevdim. Bayılıyorum oraya."</p>

  <p>"Yalnız bir şey var, artık yok ki o bina."</p>

  <p>"Yeniden yaptırırız. Nigel Top 1 0 Seyahat'i çok iyi bir anlaşmayla, sattı. Zenginiz artık! Orayı yeniden yaparız, eskisinden de güzel olur ve şu içine ettiğimin dünyasındaki en güzel otel haline getiririz."</p>

  <p class="p6">"Geri dönebilirsek eğer,"</p>

  <p>"Geri dönebilirsek eğer," diye doğruladı Dan.</p>

  <p>Kaptan Köşkümü gezmeye başladılar: Kütüphaneye, bilgisayar oyunları koleksiyonuna, satranç tahtaları ile iskambil oyunu için yapılmış masalara, jakuziye, bilardo masalarına, sinema kompleksi ile jimnastik salonuna baktılar ve hiçbir kumanda mekanizması göremedikleri bu odadan gemiye nasıl kumanda edeceklerini düşünmeye başladılar.</p>

  <p class="p6">"Lucy," dedi Dan.</p>

  <p>"Ay! Lütfen yine başlama! Bir şey yaptığı yoktu adamın!"</p>

  <p class="p6">"Ben ondan bahsetmiyorum," diye cevapladı Dan.</p>

  <p class="p6">"İyi!" Lucy, sitemkâr bir tonda konuşmuştu. Bir puan yazmıştı işte kendine.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p>"Şu bilgisayar oyununa baksana, tamamen gemiden esinlenilmiş, değil mi?"</p>

  <p>"Aaa-hııı?" Lucy, oyun konsolunun »üzerindeki pencerelerden dışarıyı seyre dalmıştı.</p>

  <p class="p6">"Bak, değişiyor sanki."</p>

  <p>"Biliyorum, çok aptalca bu... " dedi Lucy. "Yani sen şimdi bu bilgisayar oyununun, aslında bilgisayar oyunu olmadığını mı söylüyorsun?"</p>

  <p>"Bak, bu belki de gerçek bir gösterge panelidir, yani belki şu anda bize doğru gelmekte olan o şeyleri gösteriyordur, ha?"</p>

  <p>O sırada Dan de pencereden dışarı bakmaktaydı. Hantal görünümlü küçük uzay gemilerinden oluşmuş bir filo, Yıldızgemisi'ne doğru ilerliyordu. Dan bir pencereye, bir ekrana baktı. Uzay araçlarının hareketleri, bilgisayar ekranındaki hareketlere tamı tamına uyuyordu.</p>

  <p class="p6">"Aman Yarabbi!" diye mırıldandı Lucy. "Bize saldırıyorlar!"</p>

  <p>Tam o anda Gazeteci, Kaptan Köşkü'ne daldı.</p>

  <p class="p6">"Gemi otomatiğe bağlıdır!" diye haykırdı. "Ama ana zekâ donanımının bazı parçaları yok. Sistemin bütün eksik parçalarını bulup yerine takmadan gemiyi kontrol edemeyiz."</p>

  <p>"Çok geç!" dedi Lucy, başıyla pencereyi işaret ederek.</p>

  <p>Yıldızgemisi, küçük uzay araçları tarafından tamamen sarılmıştı şimdi.</p>

  <p class="p6">Gazeteci homur homur konuştu: "Kutsal Pangalin!"</p>

  <p>Geminin hoparlör sisteminden bir ses patladı ansızın:</p>

  <p class="p6">"Etrafınız sarıldı. Derhal teslim olmazsanız ateş açacağız!"</p>

  <p>Dan, "Çabuk!" diye bağırarak Gazeteci'yi konsola doğru itti.</p>

  <p class="p6">"Derhal teslim olmak için ne yapmamız gerekiyor?"</p>

  <p>"Hiçbir fikrim yok," diye karşılık verdi Gazeteci.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p>"Otuz inim içinde teslim olmazsanız ateş açıyoruz," dedi düşman filosundan gelen ses.</p>

  <p>Lucy, "TESLİM OLUYORUZ!" diye haykırdı, ama esi ancak Kaptan Köşkü içinde yankılandı.</p>

  <p class="p6">"BİR ŞEYLER YAP!" diye bağırdı Dan.</p>

  <p class="p6">"Söyledim sana! Geminin en önemli parçaları yok! Ne yapılacağını bilmiyorum!" Gazeteci mümkün olduğu kadar hızlı bir şekilde kumandaları deniyor, ama sonuç alamıyordu.</p>

  <p class="p6">"Madem yardımcı olmayı reddediyorsunuz..." diye gürledi ses.</p>

  <p>"YARDIMCI OLMAYI REDDETMİYORUZ, BİR ŞANS VERİN BİZE!"</p>

  <p>Lucy konsola tırmanmış, belki dikkatlerini çekerim diye umutsuz bir çaba içinde el kol sallıyordu filoya.</p>

  <p>"... bize yardımcı olmayı reddetmekle, ateş açmaktan başka çare bırakmadınız."</p>

  <p>Yıldızgemisi'nin penceresinden görünen uzay boşluğu ansızın aydınlandı ve geminin gövdesinde yankılanan korkunç patlama, içeridekilerin kulaklarını sağır etti. Lucy konsolun üstünden düşerken, Dan ile Gazeteci kendilerini yere attılar ve yattıkları yerde elleriyle kulaklarını kapatıp titremeye başladılar.</p>

  <p class="p6">Sonra bir sessizlik oldu.</p>

  <p>Hoparlörden bir daha gürledi ses: "Teslim oluyor musunuz?"</p>

  <p class="p6">Kaptan Köşkü'nde bulunan üç kişi aynı anda ibağırdı: "EVET!</p>

  <p>EVET! TESLİM OLUYORUZ!"</p>

  <p>"Pekâlâ! Bize başka çare bırakmadınız!" , Yıldızgemisi'nin etrafında korkunç bir patlama daha duyuldu, bu kez geminin aldığı darbelerle baştan başa sarsıldığını üçü de hisset<span class="t1"><img alt="img1.jpg" height="10" src="../Images/img1.jpg" width="10" /></span>tiler. Sonra bir sessizlik oldu. Küçük uzay aracı biraz daha yanaştı gemiye.</p>

  <p class="p6">Arkasından ses bir daha gürledi. "Bakın! Yıldızgemisi'ne zarar vermek istemiyoruz, ama bize yardımcı olmaya yanaşmazsanız başka çaremiz kalmayacak."</p>

  <p class="p6">Bu arada Gazeteci, mikrofona benzer bir şey bulmuştu. Bir düğmeye basıp alete doğru haykırdı.</p>

  <p class="p6">"DURUN! DURUN! TESLİM OLUYORUZ, DURUN!" Sesi, Yıldızgemisi Titanic'nde bulunan herkesi sağır etti bir anda, ama geminin dışında tam bir sessizlik hâkimdi. Arkasından son kez düşmanın sesi duyuldu:</p>

  <p class="p6">"Yıldızgemisi'ne gelebilecek her türlü zarardan siz sorumlu olacaksınız!"</p>

  <p class="p6">Bu sözlerle birlikte küçük uzay araçları, ana filodan dalgalar halinde kopup Yıldızgemisi'ne doğru ilerlemeye başladılar.</p>

  <p class="p6">Silahlarından minik noktalar halinde ışıklar saçılıyor ve gemiye çarpan metallerin sesiyle bütün Yıldızgemisi sarsılıyordu.</p>

  <p>"Aman Yarabbim!" diye haykırdı Lucy.</p>

  <p>Saldırının ne kadar sürdüğünü hiçbiri bilmiyordu, ama Kaptan Köşkü'ndekilerin üçüne de ömür boyu sürmüş gibi geldi.</p>

  <p>Gümbürtü, titreşim, Yıldızgemisi'nin çatırdaya çatırdaya sarsılması sürdü de sürdü. Lucy bir ara Gazete-ci'nin ellerini memelerinde hissettiyse de ses çıkarmamaya karar verdi.</p>

  <p>Her şey sona erdiğinde biraz beklediler, sonra titreyip sarsılarak ayağa kalktılar. İlk araç dalgası ana filoya geri dönerken ikinci bir dalga filodan kopmaya başlamıştı.</p>

  <p class="p6">"Yine geliyorlar!" diye haykırdı Dan ve Lucy'yle birlikte kendini konsolun altına attı. Ama Gazeteci, yüzünde tuhaf bir ifadeyle orada dikilmiş duruyordu.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p>Lucy ile Dan, başlarını kolları arasına gömüp ateş açılmasını beklediler... ama ateş başlamadı. Tersine geminin gövdesinden tuhaf gürültüler gelmeye başladı, saldırı sesi gibi değildi bu.</p>

  <p class="p6">"Yasakalar!" diye homurdandı Gazeteci. Lucy ile Dan, bunun da bir uzaylı küfrü olduğunu sanarak pozisyonlarını bozmadılar hiç, ama Gazeteci Dan'i dürterek tekrar konuştu:</p>

  <p>"Baksana!"</p>

  <p class="p6">Dan ihtiyatla başını kaldırıp konsolun tepesinden pencereye doğru baktı: İkinci dalga uzay araçları Yıldızgemisi'nin gövdesi üzerine park etmiş, uzay giysileri içindeki tıknaz ve bodur yaratıklardan oluşan bir grup arı gibi çalışarak gemiyi çekiçle dövüyor, bir kısmı ise kaynak apıyordu.</p>

  <p>"Ne halt ediyor bunlar?" diye sordu Dan.</p>

  <p>"Hasar gören yerleri onarıyorlar," diye açıkladı Gazeteci.</p>

  <p class="p6">"Yasakalar böyledir! Tek bir şeye zarar gelsin istemezler!"</p>

  <p>"Peki ya iki şeye?" diye sordu Lucy, sutyenini düzeltirken.</p>

  <p class="p6">"Silah lazım bize!" diye haykırdı Gazeteci. "Beni takip edin!"</p>

  <p>Üçü de yerde sürünerek çıktılar Kaptan Köşkü'nden, bu sırada geminin dışından gelen çekiç ve kaynak sesleri daha da yoğunlaşmıştı.</p>

  <p class="p6">Hoparlörlerden yine patladı ses: "İlk hasar onarılır onarılmaz saldırıya yeniden başlayacağız! Teslim olmazsanız gemiye girip hepinizi esir alacağız"</p>

  <p class="p6">Gazeteci, mürettebata ayrılmış bölümde bir silah deposu keşfetti. Dan ile Lucy'ye birer silah uzattı.</p>

  <p>Dan, bu acayip silahı elinde döndürerek "Bunları hasıl kullanacağız?" diye sordu. Kısa bir şeycik gibiydi silah ve yan <span class="t1"><img alt="img1.jpg" height="10" src="../Images/img1.jpg" width="10" /></span>taraflarında ampul biçiminde şeycikler, bir de içinden fırlayan bir şeyciği daha vardı ki havada uçup uçup ateşten bir topa dönüşerek patlayıverdi.</p>

  <p>"İşte öyle," diye açıkladı Gazeteci, "yalnız yumuşak döşemeye nişan alma bir daha." Hemen bir yangın söndürme aleti bularak, Dan'in az önce ateşe verdiği perdeye koştu.</p>

  <p class="p6">"Bunları kullanamayız ki biz!" diye bağırdı Lucy.</p>

  <p class="p6">"Öyleyse gemiden uzayın derinliklerine fırlatılma düşüncesine alışmaya bak. Bu Yasaka-lılar oyun oynamıyor. Al şunu! Dan!</p>

  <p>Bunu da tak!" Dan'e bir miğfer fırlattı.</p>

  <p class="p6">"Bu ne?" diye sordu Dan.</p>

  <p>"Yıldızgemisi'nde iki ayrı gerçeklik var: Biri VeriBoyutu, diğeri MaddeBoyutu. Yasakalılar gemiye gelince MaddeBoyutu'nun yanı sıra Ve-riBoyutu'nu da ele geçirmeye çalışacaklardır. O yüzden birimiz onlarla orada karşılaşmaya hazırlansak iyi olur!"</p>

  <p>"Söylediklerinden hiçbir şey anlamadım," diye cevap verdi Dan.</p>

  <p>"Bu bir sanal gerçeklik miğferi. Onu kafana geçirdiğinde VeriBoyutu'nu keşfedecek ve Yasamalıların orada neler yaptığını görebileceksin!" Gazeteci'nin sabrının tükenmeye başladığı belli oluyordu.</p>

  <p class="p6">"Tak işte şunu!" diye bağırdı Lucy.</p>

  <p class="p6">Geminin gövdesindeki onarımın gürültüsü dayanılmaz olmaya başlamıştı.</p>

  <p>"Orada ne bok yapıyor bunlar yahu?" diye haykırdı Dan.</p>

  <p>Lucy'den bir çığlık daha koptu: "Tak şu miğferi yaa!" Ve Dan, taktı.</p>

  <p class="p6">"Vayyy!" diye bağırdı. "Ne demek istediğini anlıyorum şimdi!</p>

  <p class="p6">Geminin içindeyim... Vay be! Harika yahu! Konsolların içine giriyorum! Öfff!<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p>Şimdi de kablolardan ilerliyorum! Hey! Devre panelleri koca birer şehir gibi! Vayyanasını be!"</p>

  <p>Dan miğferi kafasına geçirir geçirmez Gazeteci, Lucy'ye sarılıp sanki yarın olmayacak-mışçasına öpmeye başlamıştı onu.</p>

  <p class="p6">Öngörüsünde haksız da sayılmazdı hani. Ve Lucy de, sanki deminden beri bunu bekliyormuş gibi karşılık verdi öpüşlerine, ama sonra birdenbire kendini geri çekti ve endişeyle Dan'den tarafa baktı. Dan ise kendi sanal gerçekliğine dalmış, birtakım görünmez yıldızlara tırmanmaktaydı, arada dönüp birtakım görünmez nesneleri tutuyor, sonra keyif çığlıkları atıyordu.</p>

  <p>"Aa, onu düşünerek endişelenme!" dedi Gazeteci. "Bizi ne duyabilir ne de görebilir. Biz hâlâ MaddeBoyutumdayız. O ise kendini tamamen o şeye kaptırmış durumda; hep böyle olur zaten, bunlardan birini ilk taktığında genellikle beş-altı saat çıkartamazsın! Hadi bir daha yapalım!"</p>

  <p class="p6">Ama Lucy hâlâ itiyordu onu. "Yasakalılar gemiyi işgal ediyor!" diye itiraz etti.</p>

  <p>"Orası öyle!" diye cevapladı Gazeteci. "Onlar gelene kadar bir kere ancak yaparız! Hadi çabuk!"</p>

  <p class="p6">"Düşündüğün tek şey bu mu?" diye homurdandı Lucy.</p>

  <p>Gazeteci şimdi dudaklarını kızın boynuna sürtmekte ve belkemiğinden. aşağı heyecan verici ürpertiler göndermekteydi.</p>

  <p class="p6">"Sana söylemiştim, biz Blerontin erkekleri bir kere tahrik olduk mu... "</p>

  <p>"Iğğğğ!" diye aniden patladı Lucy. "Peki ya bomba?!"</p>

  <p class="p6">Gazeteci "Pangalin!" diye bağırdı. "Tamamen unutmuşum!"</p>

  <p class="p6">Giysisindeki sayısız cebin birinden cep telefonuna benzer küçük bir alet çıkardı birden ve düğmesine bastı.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">"Yirmi beş... yirmi dört... yirmi üç... " diye sayıyordu bomba.</p>

  <p class="p6">"Hay dişsiz tavşanlar!" diye haykırdı Gazeteci, "neredeyse bitiyor!"</p>

  <p>"Yirmi iki... " dedi bomba.</p>

  <p class="p6">Gazeteci, "Hey! Bomba!" diye seslendi telefona.</p>

  <p class="p6">"Benimle konuşmayın!" diye inledi bomba. "Neredeyse bitiyor... yirmi üç... yok, bu sefer yapacağım..."</p>

  <p>"İşgale uğruyoruz!" diye bağırdı Gazeteci.</p>

  <p>"Yirmi-ay... neydi ya? Allah kahretsin! Geri sayım baştan başlıyor. Bin... "</p>

  <p>Gazeteci telefonu kapattığı gibi Lucy'nin boynunu öpmeye, elbisesini çözmeye başladı. "Ucu ucuna yırttık!" diye soludu.</p>

  <p class="p6">"Aman aman! Transistoru teğet geçtim!" dedi Dan. Ve Lucy ansızın ellerini Gazetecinin bütün vücudunda dolaştırmaya ve onu yere çekmeye başladı.</p>

  <p>Sonunda ikisi yere yuvarlandılar.</p>

  <p class="p6">"Delisin sen!" diye mırıldandı Lucy. * Lucy ile Gazeteci alelacele giyinmeye çalışırken, geminin dışından gelen çekiç ve balyoz sesleri de dinmişti artık. Hâlâ VeriBoyu-tu'ndaki bazı görünmez engellere takılıp kalmış olan Dan ansızın bir çığlık attı: "Gemiye girmişler!"</p>

  <p>Gazeteci taşıyabileceği kadar silahı kapıp mürettebat odasından dışarı fırladı. Büyük Eksen Kanalımın öbür ucunda kısa boylç*, tıknaz birtakım yaratıkların iskeleye yanaşmakta olduğunu görebiliyordu. Üstünde meşale yanan büyük bir platformun arkasına mevzilenerek nişan aldı. Lucy de yanına gelince ateşe başladı ve iskele arka arkaya gelen patlamalarla sarsıldı; işgalciler, korunmak için kanala atlıyorlardı.</p>

  <p>Az sonra Yasakalılar ateşe karşılık verdiklerinde Lucy, kendini bir ışık ve gürültü bombardımanının ortasında bulacaktı.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">"Hey! Hava kanalının ucu bucağı görünmüyor!" Lucy arkasına dönüp baktığında (kafasında hâlâ sanal gerçeklik miğferiyle, Madde Boyutu'nda olup bitenlerden tamamen habersiz dolaşmakta olan) Dan'in, mürettebat odasının açık kapısından dışarı çıkmış, dosdoğru Büyük l.ksen Kanalı'na gelmekte olduğunu gördü.</p>

  <p>"DAN!" diye haykırarak ona koştu, tam o anda Dan, kanalın kenarına kadar gelmiş, adımını atmak üzereydi. Yasakalılar tekrar ateşe başlayınca etraflarını yine ışık ve gürültü sardı.</p>

  <p class="p6">Neyse ki Lucy, Dan'i gömleğinin kolundan tutmayı başarmıştı.</p>

  <p>Onu su kenarından uzaklaştırarak mürettebat odasına geri götürdü. Bu arada Gazeteci de, genel olarak işgalcilerin yönünde elinden geldiğince hızlı ateş etmekteydi. Ama artık o kadar çok duman vardı ki havada, iki taraf da karşısındakini görmez olmuştu.</p>

  <p>"Hadi çıkalım buradan!" diye bağırdı Gazeteci ve Dan'in ardından Lucy'yi de tuttuğu gibi mürettebat odasına soktu.</p>
</body>
</html>
