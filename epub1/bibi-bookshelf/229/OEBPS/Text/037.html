<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p11"><span class="t8">&nbsp;</span></p>

  <h1 class="h11"><a id="ncx1983"></a>YİRMİ SEKİZ</h1>

  <p>Leovinus, tanınmaz haldeydi.</p>

  <p class="p6">İlk olarak takma kaşlarını çıkartıp hücre duvarına, tam kapının üstüne yapıştırmıştı. Daha da önemlisi son haftayı, önceden hiç yapmadığı bir şey yaparak geçirmişti. Yani bir harika çocuk olmanın eşiğinde bulunduğu o ilk yaşlarından beri hiç yapmadığı bir şey. Bir hapishane hücresinde okuyacak hiçbir şey olmadan, kimseyle konuşamadan, en kötüsü de etrafında tek bir hayranı bile bulunmadan geçirdiği bu yedi gün, bakışlarını kendine yöneltmek zorunda bırakmıştı onu. Bütün bir haftayı geçmişe bakıp hayatını, nasıl bir insan olduğunu düşünerek geçirdi. Bunu yaptıkça da, hayatının bir başarısızlıktan ibaret olduğuna daha fazla inandı. Kendi ruhuna baktıkça, ne kadar güdük kalmış olduğunu daha iyi gördü.</p>

  <p>Son basın toplantısını -o dalkavuklar arasında nasıl da eğlendiğini-hatırlayınca derin bir utanca kapıldı. Yasaka ekonomisinin çöküşünden ötürü sorumluluk duyup duymadığını soran gazeteciye verdiği cevap aklına geldiğinde, utanç duygusuyla kıvrandı. Ne demişti? "Ben ancak Sanatımdan sorumluyum," ya da onun gibi bir şey işte! Şimdi hücresinin çıplak duvarlarına baktıkça anlıyordu ki, hiçbir şekilde inanmadan söylemişti bu sözleri. İnsanlar bu yüzden gerçekten acı çekmekteyken -hatta belki ölmekteyken-hiç kimse yaratıcılık bahanesinin ardına saklanamazdı.</p>

  <p class="p6">Cazibeli yeşil rujlarını sürmüş, tatlı tatlı gülümseyen o iki muhabir acemisini hatırladı... Nasıl da üstün görmüştü kendini onların karşısında... Kimselerin kendisine layık olamayacağına nasıl da derinden inanmıştı. Oysa şimdi bu <span class="t1"><img alt="img1.jpg" height="10" src="../Images/img1.jpg" width="10" /></span>hapishane hücresinin ıssızlığı ve sefaleti içinde kendini yakından inceledikçe, aslında kimselere layık olmayanın kendisi olduğunu hissediyordu. Şu kapıdan içeri giren ilk Bleron-tinlinin, diye geçirdi içinden, özgürlüğe ve mutluluğa ondan çok daha fazla hakkı vardı. Bu, o batasıca Blerontisli Gat bile olsa!</p>

  <p class="p6">Leovinus'a olağanüstü yetenekler bağışlanmıştı -muhteşem ve sınırsız yetenekler-ve o ne yapmıştı bunlarla? Başka kimseye mutluluk vermiş miydi?</p>

  <p class="p6">Başka dünyalara refah ve barış getirmiş miydi? Hayır.</p>

  <p class="p6">Leovinus'un görebildiği kadarıyla, yeteneklerini hemen hemen tümüyle kendi çıkarları için kullanmıştı. Nokta. Şimdi dönüp de geriye bakınca, ne kadar acıydı. Hiç seveni olmuş muydu? O hiç kimseyi sevmiş miydi?</p>

  <p class="p6">Ve işte şimdi, hücrenin dışından onu gizlice dinleyenler (memur Hackett gerçekten de öyle yapmaktaydı), bütün sevgisini ve şefkatini -bir eşe değil, bir sevgiliye değil, hatta bir ho-ruk eniğine bile değil!-bir yığın kablo ile nörona, algılayıcı ile sibernetik sisteme, en son, en büyük, en mutlak tutkusu Titania'ya yönelten bu büyük adamın, Galaksimin Görüp Göreceği Dâhilerin En Büyüğümün o korkunç feryadına kulak verin!</p>

  <p class="p6">"Ama o beni seviyor!" diye haykırıyordu benliğinin en uzak derinliklerinden gelen bir ses.</p>

  <p>"Ama o gerçek değil ki... " diye bir cevap yankılandı çıplak hücre duvarlarına çarpan düşüncelerinden. "Onu sen yarattın!"</p>

  <p>Oxfordshire'deki hapishane hücresinde Leovinus'un yaşadığı bu büyük değişim, hapishanenin ıslah edici etkilerini borazan çalarak ilan eden sağcı politikacıların elinde çok talihsiz bir <span class="t1"><img alt="img1.jpg" height="10" src="../Images/img1.jpg" width="10" /></span>cephaneye dönüşürdü vallahi. Neyse ki yeryüzü siyasetine bulaşmış olan hiç kimsenin kulağına gitmedi.</p>

  <p class="p6">Leovinus tam kendini hırpalama noktasına erişmiş ve bundan da iyiden iyiye zevk duymaya başlamıştı ki, kaba bir sesle silkinip kendine geldi.</p>

  <p class="p6">"Ziyaretçin var, Çang!" dedi memur Hackett. Son bir haftadır bayağı sevmeye başlamıştı bu ihtiyarı.</p>

  <p>Kapı ardına kadar açıldı ve o kâbus gazeteci girdi içeri.</p>

  <p>Yanında alışılmadık ölçüde çekici bir dişi uzaylı vardı ve üstündeki Yasaka elbisesiyle daha bir çekici görünüyordu.</p>

  <p class="p6">Kenarında tek motif bulunan basit bir jileydi bu ve kenarındaki motif de, giysiyi giyen kişinin bekâr ve evlenme tekliflerine açık olduğunu belirtiyordu.</p>

  <p>Bir de inanılmaz fiyatlara satılan, bugünlerde Blerontin'de satın alınması neredeyse imkânsız olan o Yasaka parfümünden sürmüştü üstelik.</p>

  <p class="p6">"Sevgili dostum!" diye bağırdı Leovinus (şaşkın durumdaki)</p>

  <p>Gazeteciye. "Özgürlüğe ve mutluluğa benden çok daha fazla hakkın var senin!" Kapıdan içeri giren ilk Blerontinliye söylenecek en tuhaf şey buydu herhalde, ama deminden beri hep, bir daha bunları söyleme şansı bulamayacağını düşünmekte olan Leovinus, söyleyivermişti işte.</p>

  <p class="p6">"Bir dakika kaybetmememiz gerekiyor!" diye bağırdı dikkat çekecek ölçüde çekici ve dikkat çekecek ölçüde elle tutulur olan dişi uzaylı. "Sadece bir saatimiz kaldı!"</p>

  <p>"Hâlâ elinizde mi?" diye bağırdı Gazeteci.</p>

  <p>"Bilmiyorum... " diye cevap verdi Leovinus. "Elimde ne var, ne yok, ben de emin değilim artık. Geriye dönüp de hayatımı gözden geçirdiğimde, elimdeki her şeyi fırlatıp atmışım ve <span class="t1"><img alt="img1.jpg" height="10" src="../Images/img1.jpg" width="10" /></span>hiçbir şeyim kalmamış gibi geliyor bana. Sevgili hanımefendi, benimle evlenir misiniz?"</p>

  <p class="p6">Leovinus, bu özel motifi taşıyan elbiselerden giymiş genç bir hanıma evlenme teklif etmemenin adab-ı muaşerete uygun düşmeyeceğini bilen bir adamdı.</p>

  <p>Daha Nettie bir cevap veremeden, "Ana zekâ sisteminin parçası elinizde mi? Titania'nın beyni!" diye araya girdi Gazeteci.</p>

  <p>"Ahh! Ne yazık!" diye bağırdı Leovinus. "Attım gitti! Artık işime yaramayacak ki!" Sonra Nettie'ye döndü.</p>

  <p class="p6">"Sevgili genç bayan! Ne dersiniz, beni sevebilecek misiniz?"</p>

  <p>"ONU ATMIŞ OLAMAZSINIZ!" diye haykırdı dikkat çekecek ölçüde çekici ve dikkat çekecek ölçüde elle tutulur olan uzaylı dişi.</p>

  <p class="p6">"DÜŞÜNÜN!" diye haykırdı kâbus gazeteci. "Nereye attınız?"</p>

  <p class="p6">"Ne fark eder?" Leovinus sersemlemeye başlamıştı. Aslında Yasaka Başbakaninın Net-tie'ye verdiği o meşhur Yasaka parfümünün et-kisiydi bu. Nettie, ilk kez sürmüştü parfümü; hücre kapısının açılmasını beklerken bir damla alıp sürüvermişti işte, Galaksi'nin Görüp Göreceği Dâhilerin En Büyüğü ile tanışmaya hazırlanırken duyduğu gerginlikten kaynaklanan bir refleksti bu. Yalnız Nettie'nin bilmediği ve Yasaka parfümünün de bu kadar meşhur olmasına yol açan şey, Blerontinliler üzerinde sarhoş edici bir etki taşımasıydı.</p>

  <p class="p6">Sarhoşluk genellikle aniden başlıyor ve öyle kuvvetli oluyordu ki, Blerontin'de yasaklanmıştı parfüm. Herkesin yana yakıla aramasının ve bu kadar pahalıya satılmasının sebebi de buydu zaten.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">"Sevgili hanımefendi! Gözümün bebeği! Sizin kadar güzel ve bir o kadar akıllı biriyle karşılaşmayı nasıl da hasretle bekledim bilseniz!"</p>

  <p>Gazeteci, Leovinus'u hapishane giysisinin yakasından kavramıştı şimdi. "TITANIA'NIN BEYNİ NEREDE?" diye haykırıyordu.</p>

  <p>Nettie'nin sürdüğü parfümün etkisiyle hızla sapıtmaktaydı Leovinus. "Vay Bay Kasteci! Harhoş soruk kaçmış! Turnesin kepesine çıkmış!" Leovinus, yatma zamanı çocuklara söylenen Blerontince bir absürd şiirden alıntılar yapmaktaydı şimdi.</p>

  <p class="p6">"Küzgün donuşsana, be!" diye bağırdı Gazeteci ve o da birden, Nettie'nin ne cins bir parfüm sürmüş olduğunu anladı. "Anna keza parrç-sasın-nı nereyye hattıssan, bull-bull-lallım, sssçok önemmlifşş -hıkk!"</p>

  <p class="p6">Olamaz, olamaz! Sarhoş olursa Yıldızgemisi'ne geri götüremezdi onları!</p>

  <p>"Nettie!" diye bağırdı. "Çabuk! Gittffşşş bur-kh-dan!"</p>

  <p>"Ölürüm de gitmem!" diye haykırdı Nettie. "Sırf erkeksin diye bu işi daha iyi halledeceğini mi sanıyorsun yani?"</p>

  <p class="p6">"Hayır... hayır... Ben erkek değilim... Yani... Blerontiniiyim... "</p>

  <p class="p6">Gazeteci kıkırdamaya başladı. Hemen arkasından da Leovinus.</p>

  <p>"Kesin!" diye bağıran Nettie, ikisini de tutup sarsmaya başladı. "Nasıl gülebilirsiniz? Titania'nın zekâ sistemi parçasını bulmak zorundayız! Nerede söyle, nerede Leovinus?" Ama onları sarstıkça, güzel tenindeki Yasaka parfümü daha çok yayılıyor, iki Blerontinlinin aklını başından alıyordu... ve ikisi birden kahkahalara boğuldu, boğuldu, ta ki yanaklarından aşağı yaşlar yuvarlanmaya başlayıncaya dek. Leovi-nus'un başı dönüyordu. Gazeteci, akrobat bir kadınla muhabir bir <span class="t1"><img alt="img1.jpg" height="10" src="../Images/img1.jpg" width="10" /></span>erkeği anlatan eski bir Blerontin türküsü tutturmuştu ve en sonunda da yatağa yığıldı kaldı.</p>

  <p class="p6">Sonunda ikisinden de tiksinen Nettie pes etti. Hücreden fırlayarak Kayıt Masasina koştu. Belki oradaki görevli çavuş, Titania'nın kayıp parçasını güvenlik nedenleriyle almıştı.</p>

  <p class="p6">Nettie çıkar çıkmaz Gazeteci kendini toplamak için yiğitçe çaba göstermeye başlamıştı. Gülmesini tutmayı kısmen de olsa başardı ve zihni biraz açılır gibi olunca Leovinus'a dönüp sarsmaya başladı adamı. İhtiyar sonunda kendine geldi.</p>

  <p class="p6">"DÜŞÜN!" diye bağırdı Gazeteci. "Şu seni hayatın boyunca tek bir işe yarar şey yapmamış olabilirsin! Öyleyse şimdi yap!</p>

  <p>Titania'nın beyninin kayıp parçasını nereye attığını hatırla."</p>

  <p class="p6">Sarhoş da olsa, Leovinus'un koca beyninin derinliklerine sızmak için bundan daha incelikli bir yol bulunamazdı doğrusu. "Ana zekâ sistemi... Titania'nın beyin damarı...</p>

  <p>Nereye atmıştım onu?"</p>

  <p class="p6">"Evet! Hadi, ihtiyar! Nereye atmıştın?"</p>

  <p class="p6">"Hah! Biliyorum! Köşeye... şuraya... " Büyük Adam, hücrenin bir köşesini gösteriyordu. Gazeteci uçtu oraya, hela niyetine duran kovanın arkasına baktı ve az sonra, elinde parlak bir gümüş parçasıyla ayağa kalktı.</p>

  <p>Ama daha zafer çığlığını atmaya vakit bulamadan Nettie belirdi kapıda. "Çok geç kaldık!" diye bildirdi. "Saatim yanlışmış anlaşılan. Karakolun saatine göre öğle oldu bile... "</p>

  <p class="p6">Ve daha sözünü bitirmeden, Komiser'in masasındaki radyodan BBC'nin sinyalini duydular. Yıldızge-misi Titanic, uzaydaki mezarlığına doğru yola çıkmış olmalıydı.</p>
</body>
</html>
