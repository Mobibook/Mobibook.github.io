<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p7"><span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p8"><span class="t1">&nbsp;</span></p>

  <p class="p6">Kişisel Elektronik Şeyciği hâlâ elindeydi de, kat ettiği bütün o kilometreleri gayet vazifeşinas bir şekilde dakika dakika kayda geçirdi.</p>

  <p>Nasıl kurtulduğunu Nettie kendi de bilmiyordu. Oysa aslında Gazeteci, Resepbot'a kısa devre yaptırdığında kurtulmuştu Kara De-lik'ten. Mucize kabilinden hâlâ sağdı Nettie, üstelik daha da büyük bir mucize kabilinden aklı o kadar yerindeydi ki, milyonlarca ışık yılı, yani hepsinin Birinci Mevki'ye bedava geçmesine yetecek kadar çok Uzay Mili yapmış olduğunu akıl edebiliyordu.</p>

  <p class="p6">"Sekiz edodan az zaman kaldı!" diye feryat etti Gazeteci.</p>

  <p>"Tabii eğer bomba gittikçe daha hızlı saymıyorsa!"</p>

  <p class="p6">"Nettie için ne yapabilirim?" diye inledi Dan; köhne yaratığı çok dokunaklı bir şekilde kollarına almıştı.</p>

  <p>"Bırak onu! Cankurtaran sandallarını bulmamız lazım!" Ve gitti Gazeteci, Birinci Mevki Büyük Eksen Kanalı boyunca koşuyordu, Lucy de hemen arkasındaydı.</p>

  <p class="p6">"Gelsene Dan!" diye çağırdı onu Lucy.</p>

  <p class="p6">"Onu böyle bırakamam!" diye cevap verdi Dan. Ama Gazeteci'yle Lucy köşeyi dönerek gözden kaybolmuşlardı bile.</p>

  <p>Dan, köhne Nettie'yi kaldırmaya çalıştı, ama o ne kadar kuruyup büzüşmüş de olsa, kendisi Nettie'yi hiçbir yere taşıyamayacak kadar bitkin düşmüştü.</p>

  <p>Etrafına bakındı ve Birinci Mevki Büyük Eksen Kanalımın olağanüstü manzarasına ilk kez dikkat etti. "Şaşaa" sözünün ezelden ebede bir anlamı olacaksa eğer, bu, oydu işte. Lüks demekti bu. Lüplüks demekti. Pahalı demekti. Üstelik gondolbotların söylediği opera parçalarıyla unutulmaz bir nitelik taşıyordu:<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p>"İp üstüne tebeşirle çekti bir çizgi Cambazlık ederken önünü görsün de Kayıp düşmesin diye güzeller güzeli... "</p>

  <p>Dan hep nefret etmişti operadan. "Gel sessiz bir yere gidelim," diye fısıldadı Nettie'ye ve sonunda onu kucaklayıp en yakın kapıdan çıkarak gözden kayboldu.</p>

  <p>Lucy ile Gazeteci de bu arada, Yıldız İnşaat AŞ'nin (Birinci Mevki'deki) cankurtaran sandallarının tabelalarını yaparken eli sıkı davranmadığını keşfetmişlerdi. Nereye baksan koca koca, ikna edici tabelalar görünüyordu. Üstelik ışıklı tabelaydı bunlar, hatta bazılarında yanıp yanıp sönen oklar vardı.</p>

  <p>Sonuçta, bir dakikadan az zamanda Cankurtaran Sandalları Toplanma Noktası'na vardılar.</p>

  <p class="p6">"Yedi inim kaldı!" diye soluk soluğa konuştu Gazeteci.</p>

  <p class="p6">Daha bunu söylerken, aynı anda hem o hem de Lucy gördüler ki, Yıldız İnşaat AŞ her ne kadar cankurtaran sandallarının yerini gösteren tabelalarda eli açık davranmışsa da, cankurtaran sandalları konusunda ekonomi yapma yoluna gitmişti. Daha açık söylemek gerekirse, bütün sandallarda tamamen ve kesinlikle ekonomi yapılmıştı.</p>

  <p>Sinirleri giderek gerilen Brobostigon'a şöyle demişti Scraliontis: "Aman canım, gemide yolcu olmayacaksa cankurtaran sandalı koymanın ne âlemi var?"</p>

  <p class="p6">"Orospu çocukları!" diye gürledi Gazeteci.</p>

  <p>"Al benden de o kadar!" dedi Lucy.</p>

  <p>"Boku yedik! Tamı tamına altı edo, kırk beş inim sonra minik parçalar halinde kozmosta sürükleniyor olacağız!" Gazeteci dizlerinin üstüne yığılıverdi. Savaşma gücünü tamamen kaybetmişti. Öyle çaresiz, öyle ümitsiz <span class="t1"><img alt="img1.jpg" height="10" src="../Images/img1.jpg" width="10" /></span>görünüyordu ki. Lucy hiç kıyamazdı. Az sonra yok olacakları düşüncesi, alışkanlık edinmiş olduğu her türlü önlemi bir yana bıraktırdı ona. Olağan koşullarda büyük ihtimalle kabule bile yanaşmayacağı bir sonuca vardı aniden.</p>

  <p class="p6">"Aman Tanrım!" diye inledi. "Seni seviyorum!"</p>

  <p>Ve daha Gazeteci ne olduğunu anlayamadan, Lucy üstüne çullanıp dudaklarından öpmeye, parmaklarıyla saçlarını karıştırmaya başladı.</p>

  <p class="p6">"Off! Uyy!" diye haykırdı Gazeteci. "Yarama dikkat etsene!"</p>

  <p class="p6">"Özür dilerim! Özür dilerim! dedi Lucy çığlık çığlığa. "Ama sadece altı edomuz kaldı! Artık ne kadar sürüyorsa onlar! Hiç kimse için böyle şeyler hissetmemiştim... Seninle göz göze geldiğim anda... Ooov, Tanrım! Hiç kimse bilmeyecek bunu!</p>

  <p>Artık hiçbir şeyin önemi yok! Haydi acele et! Bir şeyler yap!"</p>

  <p class="p6">Ve adamın giysileriyle boğuşmaya başladı. "Çıkaramıyorum!"</p>

  <p>"Söyledim sana! Düşünsel fermuar!" Giysileri birdenbire açılıverdi ve bir sonraki anda Lucy, ince çizgili tayyörünü çıkarıp boş cankurtaran iskelesine savurdu. Uzaylının üstüne abanırken parmaklan bütün vücudunda geziniyordu.</p>

  <p class="p6">"Ayy, Allahım!" diye bağırdı, çünkü vücudundaki bütün kanın, sürüdeki son uskumruya üşüşen martılar gibi kasıklarına hücum ettiğini hissediyordu. "Galiba o şeylerden beş tane falan kaldı!"</p>

  <p>"Edolardan!" Yarası acıdığı için bağırmamaya çalışıyordu Gazeteci. "Beş edomuz kaldı! İnanılmaz bir şey!" diye bağırdı sonra. "Biz Blerontin'de böyle yapmayız!"</p>

  <p class="p6">"Niye ki?" Hiç umurunda değildi Lucy'nin.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">"Yasalara aykırıdır!" Gazetecimin ağzı kulaklarına varmıştı.</p>

  <p class="p6">"Sadece 'horuk pozisyonuma izin vardır! Hani baş aşağı durup yapıyorsun ya, yukarıdan!"</p>

  <p>"Öf, kapa çeneni!" Lucy öpüp duruyordu onu. "Sana söylemeliyim! Söylemek zorundayım! Seni seviyorum! Seni daima sevdim! Hayatımda eksik olan buydu işte! Aaah! Ah!"</p>

  <p>"Çabuk!" diye bağırdı Gazeteci. Bombanın patlamasına yalnızca altmış inim kalmıştı.</p>

  <p class="p6">"Evet! Evet!"</p>

  <p>Sarılıp öpüştüler, çıplak tenlerinin altında, cankurtaran iskelesinin buz gibi metal zeminini unutmuşlardı bile. "Hayat öyle kısa ki!" Lucy ansızın Gazetecimin elini kaldırıp saatine baktı. Ama hiçbir şey anlamamıştı. "Kaçı gösteriyor?" diye sordu.</p>

  <p>"Otuz inim var!"</p>

  <p class="p6">"O kadarcık mı?" diye haykırdı Lucy.</p>

  <p>"Evet!" dedi Gazeteci de haykırarak. "Evet!"</p>

  <p class="p6">Lucy de haykırdı: "Seni seviyoruuuuum!"</p>

  <p class="p6">"Oooooooo!" diye haykırdı Gazeteci ve saat sıfırı vururken, ikisi aynı anda tükendi...</p>

  <p>Sonsuza dek sürecek olan patlamanın gelip kısa süreli ilişkilerine de noktayı koymasını beklediler. Ama iki sevgilinin aksine, patlama gelmedi.</p>

  <p class="p6">"Ne oldu?" İlk konuşan Lucy'ydi.</p>

  <p>"Bilmem?" dedi Gazeteci. "Bilmiyorum ki!"</p>

  <p class="p7"><span class="t1">&nbsp;</span></p>
</body>
</html>
