<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p7"><span class="t1">&nbsp;</span></p>

  <h1 class="h11"><a id="ncx647"></a>ON</h1>

  <p class="p6">"Kuponlar ha?" Ana Kuyu'nun başındaki kemerli avludan hızla geri dönerlerken böyle ho-murdanıyordu Dan.</p>

  <p>Asanbot daha keyifli bir saatindeydi -ama ancak birazcık daha. "Aşağı?" diye sordu. Ypres siperlerinin dışında böyle bağırmıştı bana Tebeşir Beyazı. Ağzından çıkan son söz buydu.</p>

  <p>Sonra robot bomba aldı götürdü onu. Benim kolumla <span class="t1"><img alt="img1.jpg" height="10" src="../Images/img1.jpg" width="10" /></span>bacağımı da götüren o bombaydı. 'Yat... Aşağı!' O gün bugündür hep kulağımdadır sesi..."</p>

  <p>Asansör Süper Galaktik Seyahat Sınıfı güvertesine ulaşana kadar üçü, Caen pansuman üssündeki tıbbi imkânların ilkelliğini tüm ayrıntısıyla öğrenmiş, derin yaradan kangrenli dokuyu temizleme işinin teknik ayrıntılarına vâkıf olmuş ve Kıbrıs'taki Müttefik levazım sınıfının uyguladığı tekniklerin hemen hemen eksiksiz bir dökümünü almışlardı.</p>

  <p>Yeryüzü gezegeni hakkında hiçbir şey bilmeyen bir uygarlığa ait bir robot için son derece etkileyiciydi bu.</p>

  <p class="p6">Üçü Süper Galaktik Seyahat Sınıfı koridorunda son sürat koşarlarken Dan, "Allahım, bu asansörü çok sık kullanmamız gerekmez inşallah," diye söyleniyordu.</p>

  <p class="p6">"Çuhaçiçeği... Yıldızçiçeği... Kasımpatı... " Nettie, çeviri gözlüğünü takmış isimleri okuyordu.</p>

  <p class="p6">"Odalarımızın adlarını bile bilmiyoruz daha," diye sızlandı Lucy.</p>

  <p class="p6">Nettie'den, "Aa! 'Karnabahar,'" diye bir çığlık yükseldi. "Bu benim kamaram!"</p>

  <p class="p6">KEŞ'ini (Kişisel Elektronik Şeycik) kullanarak içeri girdi ve Süper Galaktik Seyahat Der-gisi'nin son sayfasında, tam Gümrüksüz Alışveriş üzerine bir makalenin arkasında kuponu buldu.</p>

  <p class="p6">"Bakın!" dedi diğer ikisine dönerek. "Siz kendi kamaralarınızı bulmaya çalışırken ben de gidip mevkimi yükselteyim. Bir şey geldi aklıma." Koşar adım Giriş Lobisi'nin yolunu tuttu. Asanbot'un ordudan aldığı emekli aylı-ğıyla ne kadar zor bir hayat <span class="t1"><img alt="img1.jpg" height="10" src="../Images/img1.jpg" width="10" /></span>sürmekte olduğuna -üstelik maluliyet farkı da vermiyorlardıdair hikâyatına kulak asmamaya çalıştı ve Re-sepbot, biletine İkinci Mevki damgasını kerhen vururken, uzanıp sordu:</p>

  <p>"Makine Dairesi kıç tarafında oluyor herhalde, değil mi?"</p>

  <p class="p6">"İkinci Mevki Büyük Eksen Kanalı'nın sonunda, oradan geçme hakkına sahipsiniz artık. Buyrun bu da Bar'da bir kadeh bedava Mehtap Esrikliği içmenizi sağlayacak kupon." Nettie'ye bir bilet daha uzatan Resepbot, hemen ardından kendi şalterini indirdi.</p>

  <p>Nettie İkinci Mevki Bölgesi'nde ilerleyebildiği kadar ilerledi.</p>

  <p>Yüksek topuklu ayakkabıları kemerli avluda yankılar yapıyordu.</p>

  <p>Bu arada Lucy ile Dan de Süper Galaktik Seyahat Sınıfı'nın koridorlarında perişan bir halde dolaşıp duruyor, kişisel elektronik şeycik-lerini her buldukları kapıya sokuyor, ama ne yaparlarsa yapsınlar sonuç alamıyorlardı.</p>

  <p>"Neydi Nettie'nin planı?" Dan, bu umutsuz çabayı kafalarından biraz uzaklaştırmaya karar vermişti.'</p>

  <p>"Makine Dairesi'yle ilgili bir şeyler söylüyordu," diye homurdandı Lucy.</p>

  <p class="p6">"Belki makinelerden anlıyordur, ha?" dedi Dan.</p>

  <p>"Nettie mi?! Haa, tabii ya! Hey! Bir tık oldu! Yemin ederim!"</p>

  <p>Lucy kapılardan birini denedi, ama kapı onlara açılmamaya kararlıydı.</p>

  <p>"Aslında Nigel'ın yavrularından biri olarak epey zeki bu Nettie." Dan kendi kendine kafasını sallamıştı.</p>

  <p>"Yaa, onun kafasıyla ilgilendiğini fark edememişim," diye cevap verdi Lucy.</p>

  <p class="p6">"Bu da ne demek oluyor şimdi?" Dan şaşırmıştı.</p>

  <p class="p6">Bir an için kapılardan biri teslim olur gibi görününce, "Açılıyor!" diye haykırdı Lucy. "Off! Hayır, açılmıyor... "<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">"İyi bir kız," dedi Dan.</p>

  <p>"Artık farkına varsan iyi olacak. Akşam yemeğinden beri kesip duruyorsun kızı... Allahım! Ne zamandı o yemek? Sanki bir ömür geçmiş gibi!"</p>

  <p>"Onu kesmiyordum ben." Dan'in "incinmiş masumiyet" puanı bazı günler inanılmayacak kadar yüksek olurdu.</p>

  <p>"Aman neyse." Lucy, yaşadığı hüsranın üstüne üstüne gidiyordu şimdi. "Madem Nettie o kadar zeki, nasıl oluyor da Nigel'ın kendisine Barbie bebek gibi davranmasına izin veriyor?"</p>

  <p>"Buna izin mi veriyor?"</p>

  <p>"Böyle kadınlara illet oluyorum! Niye böyle bir haksızlığı kabulleniyor ki?"</p>

  <p class="p6">"Yine de çok zeki olabilir," diye bir hamle yaptı Dan, ama pek umudu yoktu. Lucy'deki kesinliğin gücü ezici bir etki yapardı onda hep.</p>

  <p class="p6">Lucy zehirli bir tonda konuştu: "Beynin büyüklüğü ile memelerin büyüklüğü arasında hiçbir bağıntı yoktur."</p>

  <p>"İşte bu!" Dan KEŞ'ini kapılardan birine doğrultmuştu ki, gayet mucizevi ve lütufkâr bir şekilde önlerinde açılıverdi kapı.</p>

  <p class="p6">"Çeviri gözlüğü!" Lucy hemen lambanın yanına koştu ve kenardaki bir rafa tıkılmış Süper Galaktik Seyahat Dergisi'ni buldu: Aerobik dersleriyle ilgili bir broşür, Süper Galaktik Seyahat Sınıfı yolcularına sunulan otomatik çamaşır yıkama olanakları, yolcuların memnuniyet ve şikâyetlerini belirtmeleri için 132 sayfalık bir form ve "Yangın Çıkması Halinde Yapılacaklar" başlıklı küçük bir broşür daha.</p>

  <p>Anlaşıldığı kadarıyla alınacak önlem, her zaman kesinlikle sakin ve soğukkanlı olmaktı. Kamaralarda kalmanız ve <span class="t1"><img alt="img1.jpg" height="10" src="../Images/img1.jpg" width="10" /></span>mürettebattan kimseyle temas kurmaya çalışmamanız tavsiye ediliyordu. Ve bir kez daha, rahat olup yolculuğun geri kalanından tat almaya bakmanız öğüt-lenmekteydi.</p>

  <p class="p6">"Hava soğudu mu sence?" Kuponu dergiden yırtarken sormuştu bunu Lucy.</p>

  <p class="p6">"Yine de," dedi Dan, "ben Nettie'yi kesmiyordum."</p>

  <p class="p6">Nettie, İkinci Mevki Bölgesi'ne giden kapının açılmasını beklerken ürperdi. Bir an için tişörtünün, göbek nahiyesini de örtüyor olmasını diledi. Ama sonra kapı açıldı ve aklını tamamen karşısında duran manzaraya verdi. İkinci Mevki Büyük Eksen Kanalımın ana iskelesinde bulmuştu kendini. Bir gökyüzü benzetimi altında uzanıp gidiyordu kanal. Geniş sütunlar, zarif kıvrımlarla ilerleyen bir duvar oluşturmuş, kanal kıyıları, korları üstünde mangallarla dolmuştu. Otomatik gondollar kanal boyunca tembel tembel gidip geliyordu ve robot gondol-cular şen şakrak bir şarkı tutturmuştu -Yıldızgemisi Titanic'in ana ulaşım yolunu ahenk ve huzurla dolduran bir şarkıydı bu:</p>

  <p>"Kız ona aşkını verdi!</p>

  <p class="p6">Salıncağını göklere gerdi!</p>

  <p>Kondurdu bir öpücük, gülümseyen yakışıklı dudağına.</p>

  <p>Goldolcu da Şarkılar okudu kızın kulağına:</p>

  <p class="p6">Altı pned bahşiş verdi kız gondolcuya!"</p>

  <p class="p6">Nettie en yakındaki gondola binince şarkı kesildi. "Makine Dairesi'ne," dedi Nettie.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">"Si! Muzaffer Atletizm Antrenörünün Mesai Arkadaşı!" dedi gondolcu ve Büyük Eksen Kanalı'ndan aşağı süzülmeye başladılar.</p>

  <p class="p6">"Söylesene," dedi Nettie. "Yolcuyu alınca ¦¦arkı söylemeniz gerekmiyor mu? Oysa siz tersini yapıyorsunuz."</p>

  <p>"Si! Sözü Dobra Ortodontist Hanım!" diye cevapladı robot; aracı ileriye doğru itmek için güç harcadıkça düzenli olarak soluyordu. "Geminin ana zekâ sisteminde bir terslik olmalı."</p>

  <p class="p6">Nettie bunu başıyla doğrulayarak zihnine kaydetti.</p>

  <p>Gondol, Büyük Eksen Kanalı'nın tam ortasından dosdoğru gidiyordu. Gevşek bir tempoda İlerlemekteydi ve uzaygemisi deyince -hele bir de uzaylıların uzaygemisi-aklına gelenden bu kadar uzak bir atmosfer içinde Nettie, sırtını minderlere güzelce yaslayıp düşüncelerini akışına bıraktı.</p>

  <p>İçinde bulunduğu durumdan ötürü niye kendini daha rahatsız hissetmediğini merak ediyordu. Sanki iyi huylu bir varlık algılıyor gibiydi bu gemide. Tanıdığı bir şey ya da biri onları kollayıp gözetecekti sanki. Nettie başını iki yana salladı. Öyle şekillenmemiş düşüncelerdi ki bunlar, bir anlam aramak boşunaydı.</p>

  <p>Peki ya Nigel ne olmuştu? Niye onu daha fazla özlemiyordu? Üç aydır bütün hayatı onun etrafında dönüyordu oysa. Nigel'ın randevu defterini güncelleştirmesini ve bu deftere yazdıklarına sadık kalmasını sağlamıştı Nettie.</p>

  <p>Nigel'a her gün çorap değiştirmesi gerektiğini öğretmiş, donlarını elleriyle yıkamıştı. Çok seviyor olmalıydı Nigel'ı. Ama yine de onun hayatından çıktığını biliyordu işte. Robotlarla dolu bir uzaygemisi tarafından kaçırıldıkları için değil sadece...</p>

  <p class="p6">Yukarıda Allah vardı! Yeryüzüne döneceklerinden emindi.</p>

  <p class="p6">Kendilerine bir zarar gelmeyeceğinden emindi. Ama Nigel <span class="t1"><img alt="img1.jpg" height="10" src="../Images/img1.jpg" width="10" /></span>yeryüzünde onu bekliyor olmayacaktı. Bir şeyler kopmuştu aralarında, ama yine de buna üzülüyor değildi Nettie.</p>

  <p>Gondol iskeleye toslayıp durdu. Gelmişlerdi. Nettie iner inmez, "Gondolcu gelmişti dize Kız öpücük gönderdi tırmanıp trapeze..."</p>

  <p class="p6">... diye yeniden başladı gondolcu.</p>

  <p>Nettie, "Teşekkürler!" dedi.</p>

  <p>Gondolcu ise "İşte o anda eli kaydı genç bayanın..." diye şarkıya devam etti.</p>

  <p>Çeviri gözlüğünü ayarlayan Nettie, daha o anda bir tabela gördü: MÜRETTEBATA VE PERSONELE MAHSUSTUR. Tabelayı takip ederek daldığı paslanmaz çelik koridor, mavi mavi parlayan bir grup kapıyla son buluyordu.</p>

  <p class="p6">Yaklaştıkça hiç motor gürültüsü duyulmadığını fark etti (tabii eğer uzaklardan gelen o yaprak hışırtısı motorun sesi değilse), yoksa uzaklarda bir kıyıyı dalgalar mı dövüyordu? Nettie tüm vücudunun ürperdiğini hissetti, sonra üşümekte olduğunu anladı. Gemi çok soğuk olmaya başlamıştı gerçekten de. Hem nefes almakta da zorlanmaya mı başlıyordu, yoksa hayal gücünün bir oyunu muydu bu?</p>

  <p>Işıltılı mavi kapılarda John Lewis Kredi Kartımı salladı Nettie ve daha önce hiç ama hiç kullanmadığı amirane bir tonda şöyle dedi: "Gümrük ve Vergi Dairesi'nden Özel Arama Emri.</p>

  <p class="p6">Derhal açılın!"</p>

  <p>Hafif bir tereddüt oldu. Parıldayıp duran mavi kapılar önce bir aralanıp tekrar kapandı, sonra da itaatkâr bir edayla açıldılar.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">Makine Dairesi, bilimkurgu filmlerinde gördüklerinize öyle benziyordu ki, Nettie burayı «vcunun içi gibi bildiği hissine kapıldı. Bir tek, 0 kalın pencerenin arkasındaki kara, kapkara karanlık neydi öyle? Orada hiçbir şey yok gibi görünüyor, ama yine de bütün bu kablolar falan oraya bağlanıyordu sanki.</p>

  <p class="p6">Nettie dahili santrali bulmak için etrafına bakındı. Çok basit bir şeydi düşündüğü: Kaptan Köşkü'ne çıkıp da Kaptan'la bizzat konuşamazlarsa, Makine Dairesi'nden ona telefon edecekti. Kaptan Köşkü ile Makinistler arasında bir şekilde iletişim sağlanıyordu mutlaka.</p>

  <p class="p6">Köşede küçük bir dolap vardı. Nettie kapağını açtığında iki düğme çıktı karşısına. Birinde şöyle yazıyordu: BOMBA MONİTÖRÜ; ötekinde ise şöyle: ATEŞLEME DÜĞMESİ. Tüm vücudunu ani bir soğuk dalgası sardı, geminin şu anki havasından bile daha. soğuktu bu. "Bomba mı?" Gemide bomba mı vardı?</p>

  <p>Nettie, üstünde BOMBA MONİTÖRÜ yazan düğmeye bastı.</p>

  <p class="p6">Kibar bir ses duyuldu: "Mega İmha Şirketi ürünlerinden 8D-96</p>

  <p class="p6">Tam Teçhizatlı Mega İmha Aygıtımın durumu hakkında bilgi istediğiniz için teşekkürler. 'İftihar Vesilesi Bomba' adı verilen bu imha aygıtı, gerektiğinde kullanılmak üzere yıldız gemisine yerleştirilmiştir. Mega İmha aygıtının şu anda etkin durumda olmadığını bildirmekten kıvanç duyarım. Bombalarla ilgilendiğiniz için teşekkür ediyoruz."</p>

  <p class="p6">"Neyse biraz rahatladım," diye mırıldandı Nettie. "Eveet, dahili telefon nerede bakalım?"</p>

  <p>Bundan sonra olanlar tamamen karanlıkta kalmıştır.</p>

  <p class="p6">Nettie'nin kendisi de hiç hatırlamıyordu tabii. Zırhlı pencerenin yanında duran merdivene tırmandığını <span class="t1"><img alt="img1.jpg" height="10" src="../Images/img1.jpg" width="10" /></span>hatırlayabildi. Gittikçe daha çok üşümekte olduğunu ve nefes almakta güçlük çektiğini ve sonra bir kuvvetin onu etkisi altına aldığını da hatırlıyordu...merdivene tırmanmaktayken onu yana doğru çeken bir kuvvetti bu... öyle bir kuvvet ki, bir Kara Delik ya da öyle bir şey tarafından yutulmakta olduğunu sanmıştı Nettie...</p>

  <p class="p6">merdivenden aşağı yatay düşüşe geçerek perspeks camın arkasındaki şeye doğru çekildiğini hissetti... Hatırladığı bir sonraki şey karanlıkta girdaba tutulmuş gibi dönerken ölüm kalım mücadelesi vermekte olduğuydu.</p>
</body>
</html>
