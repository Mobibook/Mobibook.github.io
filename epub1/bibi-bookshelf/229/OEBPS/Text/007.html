<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p6">&nbsp;</p>

  <h1 class="h11"><a id="ncx121"></a>ÜÇ</h1>

  <p>Leovinus yıldız gemisine doğru hamle ederken havalanan rüzgâr, kararmış ölü yaprakları, eski sandviç kâğıtlarını, dini dergilerden yırtılmış sayfaları, duygu yüklü şiir parçalarını, örgü modellerini ve inşaat işçilerinin arkalarında bıraktığı bütün o bildik çerçöpü Servis Bölgesi'ne savurmaya başladı.</p>

  <p>Yıldızgemisi'ni örten kumaş delirmişçesine dalgalanıyordu, tıpkı eski zamanların eğlencelerinden olan sinemada gösterilmiş "Dev Hortlak Bir Sürü İnsanı Korkuttu"daki "Dev <span class="t1"><img alt="img1.jpg" height="10" src="../Images/img1.jpg" width="10" /></span>Hortlak" gibi. Leovinus, çocukluk günlerinden kalma bu korkuyu hatırlayınca ürperdi. Sonra bir cismin fırlatma iskelesinin dibinden fırlayıp tam karşıya, Yıl-dızgemisi'nin ana merdivenine doğru hareketlendiğini görünce bir daha ürperdi.</p>

  <p>0 cismi gördüğü anda, her türlü şüpheden mutlak biçimde arınmış insanların taşıdığı türden bir kesinlikle ta iliklerine kadar kavramıştı ki, hiçbir şey yolunda gitmeyecek, korkunç bir felaket çıkıp her şeyi bozacak.</p>

  <p class="p6">Cismin gözden kaybolduğu gölgelere doğru ihtiyatla ilerledi.</p>

  <p>"Vay!" diye bir ses duydu karanlığın içinden. Bu sesi duyduğu anda da midesi yerinden hoplayıp dizlerinin orada bir yerlere yeniden oturdu. Öyle bir sesti ki bu, onu duyduğu anda hasta olası gelmiş, başka bir yerde bulunmayı dilemişti, şimdi bulunduğu yerden başka neresi olursa olsun. Leovinus bir yol bulup da kaçabilir miyim diye çevresine bakındı, ama artık çok geçti. "Son dakika kontrolleri, ha?" Cisim gölgelerin içinden çıkıp yüz yüze geldi onunla. Basın toplantısındaki o kâbus gazeteciydi bu.</p>

  <p>"Yetmedj mi bana yaptığın eziyet? Hayatımın en güzel günlerinden biri olacak bir günü berbat ettiğin yetmedi mi?"</p>

  <p>İşte bunları söylemek istemişti Leovinus, ama ancak bir mırıltı çıktı ağzından: "Aa, sizsiniz."</p>

  <p class="p6">"Fırlatmada bir aksaklık çıkacağından mı korkuyorsunuz?"</p>

  <p class="p6">"Elbette hayır!" Leovinus, hiç renk vermeyen o soğuk tondan konuşmuştu. "Sadece saygımı göstermek üzere buradayım." İstiyordu ki büyük bir beyin olmanın yanı sıra biraz da duygusal bir adam olduğunu anlasınlar.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">"Haydi canım! Bir parçacık endişeleniyor olsanız gerek.</p>

  <p>Blerontin'deki işçiliğin Yasa-ka'dakinin yanına bile yaklaşamayacağını herkes biliyor. Aslına bakarsanız siz de biliyorsunuz, ben de biliyorum ki Blerontin'de işçilik, asla bu kadar gelişkin bir geminin yapımını tamamlayabilecek düzeyde değil."</p>

  <p class="p6">"Blerontin Hükümeti'nin, Evlenmemiş Yeni-yetme Anneler Karma İnşaat Birimlerimi istihdam etmeyi seçmiş olması; işlerin baştan savma yapıldığını düşünmek için yeterli bir neden değil," diye çıkıştı koca Leovinus. "Ben onların yaptığı işe sonuna kadar güveniyorum."</p>

  <p>"Size inanmıyorum," diye cevapladı Gazeteci.</p>

  <p class="p6">"İyi o halde! Size göstereceğim!" Aydınlatılmamış, küçük bir çalışma platformuna binip büyük Yıldızgemisi'ni çevreleyen servis iskelelerinden birine çıkarlarken, Büyük Adam artık anlıyordu ki, Titania ile baş başa kalma hayalleri, suratına çarpan bu rüzgârda savrulup gitmişti bile.</p>

  <p class="p6">Bu girişimin ne kadar muazzam olduğunu ancak bu kadar yükseklere çıkmaya başlayınca anlıyor insan diye düşündü Gazeteci. Kocaman Yıldızgemisi'nin yan tarafından yükseğe -gittikçe daha da yükseğe-çıkıldıkça, aşağıdaki fırlatma alanı karanlık ve sessizlik içinde kayboluyordu. Gemi omurgasının iyice genişlediği bir bölgeye geldiklerinde ana gövdeye ulaşmış oldular. Bir başka iskele üzerinden kısa bir yürüyüşün ardından, uzay aracının ana kapısına varmışlardı. Girişteki şifre çözücü Leovinus'un parmak izini okuduktan sonra kan örneği, yakın zamandaki tahmini saç dökülme hızı ve favori boş zaman uğraşı ile çapraz denetim uyguladı. Kapılar açıldı ve iki adam içeri girdi.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">Gazeteci, daha önce de yıldızgemilerinde bulunmuştu elbette, ama asla böylesinde değil. Muhteşem bir şeydi bu, hayret uyandırıcıydı. Lüks yıldız seyahatlerine göre inşa edilmişti. Sonsuza dek kullanılsın diye inşa edilmişti. Hayranlık yaratsın diye inşa edilmişti. Üstüne üstlük daha hâlâ inşa edilmekteydi. Leovinus ile Gazeteci Giriş Lobisi'ne girerlerken, iki işçi servis asansörüne biniyordu.</p>

  <p class="p6">İçlerinden biri, "Son dakika ayarlamaları sadece," diye mırıldandı Leovinus'a ve gittiler.</p>

  <p>"Hım," dedi Leovinus; Gazeteci buna serbest bir çeviri uyguladı: "O ikisi hâlâ ne yapıyor acaba burada? Fırlatmaya bu kadar az zaman kalmışken son dakika ayarlamaları yapıyor olabilirler mi? Öyleyse benim niye haberim yok? Her şeyi bir kontrol etsem iyi olacak."</p>

  <p>Gördüğünüz gibi, çok serbest bir çeviri.</p>

  <p>"Eşek Veri Tabanları!" diye haykırdı Galak-si'nin Yaşayan En Büyük Dâhisi. "Şuraya bak!"</p>

  <p>Gazeteci oraya baktı. Hayatında gördüğü en zarif odalardan birinin cilalı mermer döşemesi üstünde, şık giyimli ve başında kulaklık olan bir robot gördü. Odanın tasarımı tipik Geç Leovinus tarzındaydı, yine de yepyeni bir ruh taşıyordu. Bazı eleştirmenlere göre Leovinus'un ilk dönem yapıtlarında çoğunlukla görülmeyen türde bir hafiflik vardı tasarımda ve capcanlı ama aynı zamanda sıcak ve samimi renklerle oluşturulmuştu. Belki de Leovinus, kendi tabiatının dişi boyutuyla temasa geçmeyi başarmıştı sonunda. Belki de Yıldızgemisi'nin daha yumuşak, daha kolay yaklaşılır bir his yaratan iç mekânı, Titania'nın rötuş için sağladığı pek çok katkıdan biriydi.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">Büyük Adam'ın böyle öfkelenmesi karşısında ne yapacağını şaşırmıştı Gazeteci, oysa Leovinus, en dipteki duvara doğru adımlarını açmaya başlamıştı bile. Orada, dekoratif amaçlı bir panoyu hızla çekerek yerinden söktü. "Ters duruyor!" diye gürledi. "Bazen bütün gemiyi kendi ellerimle yapmam gerekiyor diye düşünüyorum!" Sonra bir tornavida bulup panoyu doğru konumda yeniden monte etmeye girişti.</p>

  <p class="p6">"Ayrıntılara dikkat gösterilmemesinin, odanın bütün ambiyansını bozduğunu göremiyor mu bunlar?"</p>

  <p class="p6">Gazeteci, başparmağına takılı duran teybe bir not düştü.</p>

  <p>"Yıldızgemisi Titanic'e Hoşgeldiniz." Akıllı robot, duvardan çıkan bir lambaya söylüyordu bunu. "İzninizle, şimdi sizlere İkinci Mevki Yolcuları'na sunulan olanakları tanıtacağım."</p>

  <p>Sonra da bu şey, topukları üzerinde akıllı bir dönüş yaparak en yakındaki kapalı kapıya yürüdü doğruca. Bir tangırtı ve aynı anda robot, üst düzey bir dekorasyon ürünü olan mermer zemine sırt üstü devrildi. "Burada, İkinci Mevki'ye hizmet veren Büyük Eksen Kanalı'nı görebilirsiniz!" diye bildirdi iftiharla ve beyaz eldivenli eliyle tavanı işaret etti.</p>

  <p class="p6">Gazeteci, parmak teybine bir not daha düştü.</p>

  <p class="p6">Robotun başına gelen bu küçük talihsizliğe Leovinus'un gösterdiği tepki de parmak teybine kaydedildi. Tepki, "bomboş bir yüzle dışa vuran inanmazlık" şeklinde başlayıp "buz gibi bir öfke" ile son bulmuştu. Ama bu ikisinin arasında çok çarpıcı intibak biçimlerinden oluşan bir yelpaze vardı tabii. Bunların her biri Gazeteci tarafından kaydedildi:</p>

  <p class="p6">"Şaşkınlık dolu memnuniyetsizliğin" yerini derhal "aptallaşmayla karışık kızgınlık" almış, oradan hızla "acı bir kızgınlığa" geçilmiş, sonra da yine aynı hızla "yakıcı bir intikam duygusu"na ve nihayet "buz gibi bir öfke"ye varılmıştı.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p>"Brobostigon!" diye söylendi Büyük Adam. "O ahmak, sentonöronlardan kısmış!"</p>

  <p class="p6">Bir not daha düştü Gazeteci, fakat Leovinus öyle ani bir şekilde ona döndü ki, başparmağını derhal ağzına sokarak parmak emiyor numarasına yattı.</p>

  <p class="p6">"Bu gemide böyle şey olmaz," diye açıkladı Leovinus, bir yandan da yerde yatan robotu kaldırıyordu. "Bütün Hostbotlar'ın devrelerinde yanılmaya karşı güvenli bir nöron vardır ve az önce tanık olduğumuz gibi akılcılıktan uzak davranışları iptal eder bunlar. Pahalı ürünler tabii, ama sizin de kabul edeceğiniz gibi o parayı vermeye değer."</p>

  <p class="p6">Başını sallayarak onu onaylayan Gazeteci, parmağının ucuna kıymık batmış gibi yapıyordu.</p>

  <p>"Ama anlaşılan o AHMAK BROBOSTIGON NÖRONLARI KOYMAMIŞ! Onu gördüğümde... " Cümlenin yarısında sustu Leovinus.</p>

  <p>Heyecanı giderek tırmanmakta olan Gazeteci, "Herhalde gemide başka ne gibi kusurlar olduğunu düşünüyordur," dedi kendi kendine; gözlerinin önünde bir hikâye şekillenir gibiydi büyük bir hikâye, kocaman bir hikâye-işin en güzel yanı da, kendisinin hiçbir şey yapmasına gerek olmamasıydı; her şey gözlerinin önünde kendiliğinden gelişecekti. Biliyordu bunu.</p>

  <p>Nitekim daha Gazeteci, mevcut olmayan kıymığı bulmuş gibi yapmaj&amp;n, Leovinus Hostbot'u ayarlayıvermişti bile; sonunda kapı açıldı ve robot Büyük Adam'ı başıyla selamlayarak koridorun yolunu gösterdi.</p>

  <p class="p6">"Şanslı çifte mutlu bir balayı diliyorum!" dedi neşe içinde.</p>

  <p>Bunu da not eden Gazeteci, büyük mimar ve gemi yapımcısının peşinden yürüdü telaşla; sağa döndüklerinde, <span class="t1"><img alt="img1.jpg" height="10" src="../Images/img1.jpg" width="10" /></span>Gazeteci'nin hayatı boyunca gördüğü en sarsıcı mimari mekânlardan birine dalmışlardı.</p>

  <p>Çevresi sütunlarla belirlenmiş oval bir mekândı burası. Çevre duvarı boyunca uzanan frizde, Blerontin'in Kurucu Ataları'nın en sevdikleri boş zaman uğraşı betimlenmişti: Friz ressamlarına poz vermek. Leovinus dikilmiş, öteki uçta duran dev bir kanatlı dişi heykeline bakıyordu. Ama Gazeteci'nin gözü aşağılara kaymıştı... aşağı, aşağı, sonsuz bir düşüş gibi görünen noktaya kadar, zira ayaklarının dibinde, Yıldızgemisi'nin devâsâ omurgasını oluşturan Ana Kuyu vardı.</p>

  <p class="p6">Geminin belkemiğiydi bu ve çevresinde de, tıpkı atıp duran sinirler gibi hep hareket halinde olan ışıklı asansörler yer alıyordu; durmadan aşağı inip yukarı çıkan asansörler, aşağıda dizi dizi uzanan yaşama alanlarına hizmet vermekteydi. Çok, çok daha aşağılarda, geminin dibindeki sintinelerin yanı başında Süper Galaktik Seyahat Süitleri; onların üstünde İkinci Mevki İşadamı Dubleksleri; onların çok ama çok yukarısında da şanlarına yakışır biçimde düzenlenmiş Birinci Mevki Makam Odaları yer alıyordu.</p>

  <p class="p6">Fakat Gazeteci'nin bütün bunları tek tek kaydedecek zamanı yoktu, çünkü Leovinus ilerlemeye başlamış, çok sayıda sütunla kaplı salondan geçip dipteki hole varmış ve orada gözden kaybolmuştu bile.</p>

  <p class="p6">Gazeteci ona yetiştiğinde Leovinus, Yıldız-gemisi Titanic'in çok daha olağanüstü ve güzel bir bölmesinde dikiliyordu: Büyük Eksen Kanalı, İkinci Mevki.</p>

  <p class="p6">Yıldızgemisi'nin Ana Kuyu'sundan iki büyük kanal çıkıyordu, biri pruvaya, öbürü kıça doğru. Bunlar, makineleri soğutma görevini de görmekle birlikte, aynı zamanda son derece zarif <span class="t1"><img alt="img1.jpg" height="10" src="../Images/img1.jpg" width="10" /></span>birer dinlenme alanıydı. Kanallar boyunca gondollar işliyor, otomat gondolcuların hepsi de en sevilen Blerontin halk şarkılarını söylüyorlardı. En çok söylenen şarkı ise bir gondolcuya âşık olan genç dişi akrobatla ilgiliydi. Akrobat, tam altı pned (yaklaşık bir milyon sterlin) bahşiş bırakıyordu gondolcuya.</p>

  <p>Leovinus, "bomboş bir yüzle dışa vuran inanmazlık-buz gibi bir öfke" rutinine dalmıştı yine. Gazeteci derhal not aldı.</p>

  <p>"Yolcu yokken şarkı söylememeleri lazım!" En yakınında bekleyen gondola binerken boğuluyormuş gibi bir hali vardı.</p>

  <p class="p6">Şarkı anında kesildi.</p>

  <p class="p6">Gazeteci de peşinden gidip şöyle dedi: "Belki deneme yapıyorlardır, ha? Yani her şeyi tersine çevirerek?" Bundan başka eğlenceli bir şey gelmemişti aklına.</p>

  <p class="p6">"Abuk sabuk konuşma!" diye gürledi Leovinus. Eğlenecek havada olmadığı açıktı. "Gezinti Güvertesi Asansörü!"</p>

  <p>"Si! İkizlerin Hamarat ve Dini Bütün Validesi!" dedi otomat gondolcu. Leovinus ürperdi ve bacağındaki damarın attığını hissetti.</p>

  <p class="p6">Asansör lobisini süsleyen paha biçilmez Yok-Sanat Başyapıtlarından birini düzeltirken, rahatsızlığını içine atarak daha da birikmesine izin verdi Leovinus.</p>

  <p>"İyi günler saygıdeğer hanım, bey veya şey. Bugünkü dikey ulaşım ihtiyaçlarınızı karşılamak üzere size nasıl yardımcı olabiliriz acaba?" Asanbot, yarı yarıya asansör duvarına gömülüydü ve boştaki eli, göğsünden çıkan lev-yeyle oynayıp duruyordu.</p>

  <p>"Doğru Gezinti Güvertesi'ne, gevezelik de istemem!" diye gürledi Leovinus. Bazen bu robotların karakterlerine çok hayıflanıyordu, ama bunlar böyleydi işte: Madem geminin <span class="t1"><img alt="img1.jpg" height="10" src="../Images/img1.jpg" width="10" /></span>zekâsında duygulara yer olmasına izin verilmişti -ki Titania'nın çok güçlü duyguları olduğundan kimse şüphe edemezdikendi anlaşabileceği türde robot karakterleri seçmesine de karışılamazdı. Meselenin üstüne gitmenin faydası yoktu. Gerçi Leovinus fırsat buldukça, etrafına doluşturduğu karakterlerden bir kısmı hakkında Titania'yla konuşmuş, hem de çok ikna edici olmuştu. Ama işte Titania öyle müsamahakâr, insanların hatalarıyla başarısızlıkları karşısında öyle anlayışlıydı ki, hemen hemen herkesle anlaşabilirdi. Leovinus böyle yapmıştı onu.</p>

  <p>Dev Gezinti Güvertesi, Leovinus'un özel olarak değer verdiği küçük gözdesiydi. Güvertenin muazzam şeffaf kubbesi altında yolcular gezintiye çıkabilir, içinden geçtikleri Galaksimin akıllara durgunluk veren ışıltısına hayran hayran bakabilirlerdi. Kubbenin yapımında kullanılan varispeks bileşimli cam, yıldızların yaydığı parlaklığı yoğunlaştırıcı etkiye sahipti, ama aynı zamanda da dışarıyı gözleyen kişinin şöyle bir başını çevirdiğinde hoşuna giden herhangi bir yıldızı -güçlü bir teleskopla bakı-yormuşçasına ayrıntılı biçimdegörebilmesine olanak tanıyordu. Çevresinde, Leovinus'un tasarımının ürünü bir tür yatay asansör olan peleratör vardı ve pek aktif olmayan yolculara, hiçbir gereksiz kas hareketinde bulunmadan Güverte turu yapma imkânı veriyordu.</p>

  <p class="p6">İşin teorisi böyleydi. Leovinus'un evindeki televarlık ve Sanal Gerçeklik Görüntüleme Ay-gıtı'nda büyük bir gönül rahatlığıyla izledikleri böyleydi. Oysa şimdi gözlerinin önünde olup bitenler hiç buna benzemiyordu. Gerçek gerçeklik farklıydı.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p>Şu anda görmekte olduğu, mimaride "mezbelelik" diye tanımlanan şeydi. Dev cam kubbe, planlanmış olduğu gibi tepelerinde uzanıp gidiyor, gemiyi örten pembe ipeğin ne inanılmaz bir büyüklükte olduğunu gözler önüne seriyordu.</p>

  <p class="p6">Ama kubbenin altı karmakarışıktı. Buradaki parke döşemenin yalnızca onda biri güzelce ci-lalanmıştı. Geri kalan kısmı açıkta kalmış kirişlerle kablolardan, gözetleme deliklerinden ve oradan buradan fırlayan tellerden oluşuyordu. İkinci Mevki Yolcularıma yönelik geniş, yayıldıkça yayılan kafeteryanın yayılmış olması gereken yerde moloz ve polistiren bardaklarla dolu kocaman bir boşluk yayılıyordu. Nasıl olabilirdi bu?</p>

  <p class="p6">Blerontin'de polistiren bardak kullanılmıyordu ki! Ama oraya yığılmışlardı işte! Gezinti Güvertesi'nin henüz bitmemiş ve de ertesi gün öğle yemeği vaktine kadar bitmeyecek olması gibi dehşet verici, inanılmaz bir gerçeği saklamanın hiç yolu yoktu.</p>

  <p>Gazeteci bir de baktı ki, Leovinus dizleri üstüne çöküp kalmış.</p>

  <p>Ansızın ihtiyar bir adam, yani olduğu gibi oluvermişti. Halkın karşısına çıktığında ona eşlik eden külhani ve kahramanca havası sönüp gitmiş, geride buruşuk, boş kesekâğıdı gibi bir adam kalmıştı.</p>

  <p class="p6">"Olamaz bu..." diye söyleniyordu sakalına doğru.</p>

  <p class="p6">"Brobostigon bile... Scraliontis bile bu kadar yalan söylemiş olamaz... yani... Daha bu sabah demişlerdi ki her şey... "</p>

  <p class="p6">"Günaydın efendim, burun kıllarınızı aldırmak ister miydiniz?"</p>

  <p>Bir Hostbot ansızın kendi kendini etkinleştirmişti ve anlaşıldığı kadarıyla onlara bir çimento makinesinin yolunu göstermekteydi.</p>

  <p class="p6">Leovinus en sonunda patladı.</p>

  <p class="p13"><span class="t1">&nbsp;</span></p>

  <p class="p7"><span class="t1">&nbsp;</span></p>
</body>
</html>
