<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p6">&nbsp;</p>

  <h1 class="h11"><a id="ncx460"></a>DOKUZ</h1>

  <p>Gemi havalandığı anda Dan, sanki midesi içe göçüyormuş gibi hissetmeye başladı. Vücuduna etki eden inanılmaz kütleçekim kuvvetinin sonucundan başka bir şey değildi elbette bu. Ama geminin havalandığından tamamen habersiz olan Dan, sadece çok heyecanlandığını zannetti. Midenin içe göçmesinden hemen sonra beyninden kan çekildi ve anlık bir baş dönmesine yol açtı bu, hemen arkasından da her yer kararıverdi.</p>

  <p>Dan o sırada bayılmış olmasaydı, Lucy ile Nettie'de de tamamen aynı etkilerin görüldüğünü fark edecekti. Ama hiçbiri neler olduğunu anlayabilmiş değildi.</p>

  <p>"Telaşlanacak hiçbir şey yok saygıdeğer hanım, bey ve şey."</p>

  <p>Hitap ettiği son kişi, artık yarı baygın durumda olan Nettie'ydi anlaşılan. "Kusursuz bir rutin kalkış. Biz makineler gemiyi götürürken, siz canlı varlıklar da güzelce dinlenin." Sonra Hostbot'un kendisi de devre dışı kaldı ve minicik bir tümsek oluşturarak uyku durumuna geçti. Bu arada gemi, yapım şartnamesinde belirtilenin çok ötesinde bir hız kazanmış, Galaksilerarası Uzay-Zaman Sürekliliğimin bilinmez bir noktasına doğru ilerliyordu.</p>

  <p>Gemideki robotların bilinci, insanlarınkin-den önce açılmış olmalı. Nettie kendine geldiğinde, aşağı yukarı Haringay'deki dairesinin büyüklüğünde minik bir kamaranın içinde bir yatağa, giysileri çıkarıldıktan sonra yatırılmış olduğunu gördü.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">Buranın büyüklüğü dışında hiçbir şeyi tanıdık gelmemişti ona.</p>

  <p class="p6">Çarşaflar ipek hissi veren, ama çok daha kalın ve ağır bir kumaştandı. İçinde diş fırçası bulunan kupanın üstünde Mısırlı yaşlı bir opera şarkıcısının resmi vardı ya da Nettie'ye öyle gelmişti. Bir zamanlar üstünde Mısırlı yaşlı bir opera şarkıcısının resmi olan bir kartpostal almıştı ve çekmecesinde saklıyordu. Diş fırçası ise daha bir tuhaftı, çünkü başını eğmiş, tıpkı gövdesini temizleyen bir kuş gibi kendi sapını fırçalıyordu.</p>

  <p class="p6">Yatağın karşısındaki televizyonda kar fırtk nasından başka program yoktu anlaşılan. Nettie uzaktan kumandayı alıp televizyona doğrulttu ve düğmelere basmaya başladı. Yerden bir içki dolabı bitti; süpürgelikten telaşla fırlayan bir Tozbot, görünmez toz zerrelerini toplayarak cırtlak bir sesle konuştu:</p>

  <p class="p6">"Temiz bir ortama önem verdiğiniz için teşekkürler!" ve yine telaşlı adımlarla gözden kayboldu; kapı açıldı; ışıklar yanıp söndü; ama yine de televizyon, kar fırtınasından başka program göstermeyi kararlılıkla reddediyordu.</p>

  <p>"Aa! Selam! Bakıyorum Kişisel Elektronik Şeycikler Kumandası'nı bulmuşsunuz, lütfen onu daima yanınızda bulundurun zira Yıldızge-misi Titanic'le onun sayesinde iletişim kuracaksınız. Gemiye hoşgeldiniz." Nettie, bunların kendisine söylendiğinden kesinlikle emindi, hem de dolabın bir köşesinde duran lamba tarafından. Farkında olmadan yatak örtüsünü çekerek göğüslerini kapattı.</p>

  <p>"Vay, vayy! O bebekleri kendinize saklıyorsunuz diye sizi suçlayamam!"</p>

  <p>"Arkanı dön de giyineyim!" dedi Nettie. Lamba itaatkâr bir edayla arkasını döndü. Ama arkadan da aynı görünüyordu.</p>

  <p class="p6">Nettie, "Lütfen dışarı çıkar mısın?" dedi.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">"Hey! Çook iyi yaa! Zaten bu dolapta durmaklan gına gelmişti artık!" Lamba zarif tavırlarla kapıya yürüdü. "Ha, sahi," dedi neşeyle. "Ben Odabot'unuzum. Bir isteğiniz olursa haber verin.</p>

  <p class="p6">Dışarıda bekliyor olacağım. Ohhh! Hava değişimi harikulade olacak!" Sonra kapıyı çekti.</p>

  <p class="p6">Nettie giysilerini üstüne geçirip bir yandan da televizyonun kumandası sandığı aleti incelerken, "Eminim o robot böyle davransın diye yapılmamıştır," dedi kendi kendine. Aletin üstünde çok çeşitli düğmeler vardı. Bir tanesinde Odabot ikonu duruyordu; ona basınca kapı tekrar açıldı ve Odabot başını içeri uzattı.</p>

  <p class="p6">"Vayy be! Göbeğinizi açıkta bırakan bu tişörtle bir harika olmuşsunuz!" diye haykırdı.</p>

  <p class="p6">"Kişisel yorumlarda bulunmaktan kaçınırsan sevinirim!" dedi Nettie ters ters.</p>

  <p class="p6">"Hey! Hemen bozulmayın ama yaa!" Odabot sahiden kırılmış görünüyordu. "Sizin için ne yapabilirim?"</p>

  <p class="p6">"İlk olarak arkadaşlarımı bulmak istiyorum. İkincisi, bu gemiden nasıl ineceğimizi öğrensek iyi olur bence."</p>

  <p>"Hey yavrum be!" Odabot parmaklarını şık-latmıştı, yani tıngırdatmıştı. "Yani bu gemide böyle başka yavrular da mı var?"</p>

  <p class="p6">"Bir androide hiç yakışmayacak kadar terbiyesizce davranmaktasın!" Nettie, robotlarla nasıl konuşulacağını bilirdi. "Lütfen kişisel yorumlarını kendine sakla, aksi halde seni şikâyet etmek zorunda kalacağım. Bunun ne demek olduğunu biliyorsundur herhalde."</p>

  <p>Odabot hayretten donakalmıştı. "Dur bi dak-ka, yav! Ben gerçek bir 'kişilik aktarımlı' robotum. Karakterim böyle!"<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p>"Ama benim hoşuma gitmedi. Madem bana hizmet etmek için buradasın, davranışlarını derhal değiştir."</p>

  <p>Robotun suratı bir karış olmuştu. "Tamam, tamam! Lütfen susun artık."</p>

  <p class="p6">"Arkadaşlarımın nerede olduğunu biliyor musun?"</p>

  <p>"Yandaki odalarda olabilirler mi?" diye sordu Odabot.</p>

  <p class="p6">Nettie bir dakika içinde kamarasından çıktı. Kıvrıla kıvrıla gözden kaybolan daracık koridordaki bütün odaların kapısında yazı vardı.</p>

  <p>"Ne yazıyor burada?" diye sordu. Robot cevap olarak bir gözlük çıkarıp uzattı Nettie'ye. Nettie bir an tereddüt ettiyse de gözlüğü aiıp taktı.</p>

  <p class="p6">"Çeviri gözlüğü," diye açıkladı küskün Odabot.</p>

  <p class="p6">Nettie her kapının üstünde bir isim yazdığını görebiliyordu artık: "Sümbül," "Yasemin," "Hezaren" vs.</p>

  <p class="p6">"Pek basmakalıp," diye söylenen Nettie, "Karnabahar"ı tıklattı. Çeşitli nebat üzerinde bir düzine kadar benzer girişimde bulunduktan sonra, ellerini arkasında kavuşturmuş sessizce peşinden yürümekte olan Odabot'a döndü. "Bana bak, arkadaşlarımın nerede olduğunu biliyor musun, bilmiyor musun?"</p>

  <p>"Bilmiyorum," dedi robot.</p>

  <p class="p6">"Onları nasıl bulabileceğimi biliyor musun, bilmiyor musun?"</p>

  <p>Nettie, kelimeleri özenle seçiyordu.</p>

  <p class="p6">Odabot biraz düşündükten sonra, "Biliyorum," dedi.</p>

  <p>"Öyleyse söyle," dedi Nettie.</p>

  <p class="p6">"Misafir listesinden," diye bildirdi robot.</p>

  <p>"Peki o nerede bulunur?"</p>

  <p>"Giriş Güvertesi'ndeki Giriş Lobisi'nde, Resepbot'ta," diye cevapladı robot.</p>

  <p class="p6">"Odamdan telefonla arayabilir miyim?"<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">"Hayır, Süper Galaktik Seyahat Sınıfı Süitlerimden olmaz."</p>

  <p>"O halde Giriş Lobisi'nin yolunu göster bana," dedi Nettie.</p>

  <p>"Ay!" diye bir cevap geldi Odabot'tan, "ne yazık ki bu güverteden ayrılamam, ama asansörlerin oraya giderseniz Asanbot her türlü dikey seyahat isteğinizi karşılayacaktır ve sonra da bir Hostbot sizi Giriş Lobisi'ne götürür."</p>

  <p>Nettie iç çekti. Süper Galaktik Sınıfı'nda seyahatin hiç de öyle ahım şahım olmadığını şimdiden söyleyebilirdi.</p>

  <p class="p6">Lucy kapının gümbür gümbür vurulmasıyla kendine geldi.</p>

  <p class="p6">Doğrulup oturarak etrafına baktığında yabancı bir yerde olduğunu anladı. Küçücük, basık bir odaydı burası ve bir köşesinde son derece sakil bir lamba vardı. Televizyon doğru dürüst çalışmıyordu, renkleri de soluk bir pembeden ibaretti.</p>

  <p>Yer döşemesinin altından aralıksız bir gıcırtı geldiği yetmiyormuş gibi, bir de artık kapıdan geldiğini kavramaya başladığı feci gümbürtü vardı.</p>

  <p>"Lucy!" Lucy, gümbürtüye bir de insan sesinin eşlik ettiğinin yeni farkına varmıştı. "Aç kapıyı!" Dan'di bu.</p>

  <p class="p6">"Nasıl?"</p>

  <p class="p6">"Orada uzaktan kumanda gibi küçük bir şey olması lazım onu kullan," diye bağırdı Dan.</p>

  <p>Lucy, bir-iki beceriksizlikten sonra kapıyı açmayı başardı ve Dan karşısındaydı işte, kasvetli bir koridorda dikilmiş, hep yaptığı gibi parmaklarını saçlarının arasından geçirip duruyordu.</p>

  <p class="p6">"Şükürler olsun, bir şeyin yok!" O iki kulaçlık gülümsemesi belirmişti yüzünde, Lucy de sanki boğuluyormuş gibi kendini Dan'in kollarına attı.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">"Neler oldu?" diyerek ağlıyordu.</p>

  <p class="p6">"Öğreneceğiz." Neyse ki gerçek hissiyatına yöre çok daha kendinden emin çıkıyordu Dan'in sesi.</p>

  <p>"O uzaygemisindeyiz, değil mi?" Lucy sesinin bu kadar çaresiz çıkmamış olmasını dilerdi, ne de olsa artık Dan yanındaydı, aslında her şeyin düzeleceğine inanıyordu.</p>

  <p class="p6">"Haydi Nettie'yi bulup bu şeyden mümkün olduğu kadar çabuk çıkalım," dedi Dan. "Anladığım kadarıyla öteki yolcuları bulmak için ta Giriş Lobisi'ne gitmemiz gerekiyor. Bu kadar gelişmiş bir alette odalar arasında telefon bağlantısı olmasını bekliyor halbuki insan!"</p>

  <p>Süper Galaktik Seyahat Sınıfı'nın asansör girişinde Ana Kuyu manzarası yoktu. Ama asansöre bindikten sonra Kuyu'nun ne kadar derin olduğunu aniden fark edip dehşete düşüyordunuz.</p>

  <p class="p6">Lucy'nin de Dan'in de nutku tutulmuştu.</p>

  <p>"Öff!" dedi Asanbot. "Şayet hanımefendi, beyefendi ya da şey lütfedip dikey seyahat arzularına dair bilgi verirlerse, ben de vazifemi yerine getirme imkânına kavuşurum."</p>

  <p class="p6">"Giriş Lobisi'ne, lütfen," dedi Dan.</p>

  <p>"Yani yukarı çıkmamı mı istiyorsunuz benden?"</p>

  <p class="p6">"Öyle mi istiyorum?" diye sordu Dan.</p>

  <p>"Giriş Lobisi, Giriş Güvertesi'ndedir beyefendi," derken Asanbot'un sesinde öyle bir hava vardı ki, insanların çoğu ancak özel bir eb-lehlik seviyesinde bulunan yaratıklarla böyle konuşmayı hayal edebilirdi.</p>

  <p class="p6">"O halde biz de oraya gideceğiz."</p>

  <p>"Yukarı?"</p>

  <p class="p6">"Zannedersem öyle."</p>

  <p class="p6">Asanbot, ta ruhunun derinlerinden gelen bir iç çekişle inledi ve şöyle mırıldandı kendi kendine: "Ah bu zamane gençleri!<span class="t1"><img alt="img1.jpg" height="10" src="../Images/img1.jpg" width="10" /></span> Beş para etmez hiçbiri, kimilerimizi tek kollu bırakıp kimilerimizin yuvasını dağıtan iki dünya savaşının cehennemini yaşamamışlar ki."</p>

  <p class="p6">Lucy, karşılık vermeye hazırlandığını hissederek bir tekme savurdu Dan'e ve "Bizi Giriş Lobisi'ne götürün," dedi; lüks antikacı dükkânlarından halı alırken başvurduğu en iyi "Parasıyla değil mi ulan?" sesini kullanmıştı.</p>

  <p class="p6">Asanbot dokunaklı bir şekilde dudağını büktü, elini göğsünden çıkan kola götürdü ve iç geçirerek yukarı itti kolu.</p>

  <p class="p6">Asansör hızlandığında iki insan evladı, Yıldızgemisi'nin seyre değer ihtişamı karşısında yine sus pus oldular.</p>

  <p>Lucy, Dan'in elini tuttu. Rüyalarında bu kadar büyük ve görkemli yerler görürdü bazen, ama bunların rüyalar âlemine ait olduğunu da kesin biçimde bilirdi. Oysa şimdi tam göbeğine düşmüştü işte, tam rüyalarından gibi bir yerdeydi. Dan'in aklını başından alan eski papaz evi, bunun yanında öyle basmakalıptı ki.</p>

  <p>Yan gözle Dan'e baktı. Onun ne düşündüğünü tahmin edemezdi hiç. Şimdi de tahmin edemiyordu.</p>

  <p class="p6">Asansörden inip Büyük Ana Kuyu'nun başındaki kemerli avluya adım atar atmaz, yüksek topuklu bir sarışının en dipteki kapıdan geçerek gözden kaybolduğunu gördüler. Giriş Lobisi'ne vardıklarında Nettie'yi bir masa lamba-sıyla hararetli hararetli konuşur buldular.</p>

  <p>"Burası Giriş Lobisi, hanımefendi ve beyefendi." Bir Hostbot yanlarında bitivermişti bile ve karşılarına geçmiş hayli anlaşılmaz el kol hareketleri yapmaktaydı. "Süper Galaktik Seyahat yolcuları olarak bu lobiden geçme hakkına sahipsiniz, ancak oturma grupları ile banyoları kullanamayabilirsiniz.</p>

  <p class="p7"><span class="t1">&nbsp;</span></p>
</body>
</html>
