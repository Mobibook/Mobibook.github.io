<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p13"><span class="t1">&nbsp;</span></p>

  <h1 class="h11"><a id="ncx1654"></a>YİRMİ İKİ</h1>

  <p class="p6">Kutlama partisinin tadı tuzu yoktu. Herkes elinden geleni yapıyor, tazminat tespit komisyonunun askerlerini püskürttükleri için dünyalıları yere göğe koyamıyorlardı; büyük Yıldızgemisi'nin gerçek yuvasına dönüşü şerefine birkaç <span class="t1"><img alt="img1.jpg" height="10" src="../Images/img1.jpg" width="10" /></span>konuşma yapıldı, ama bir-iki gün içinde gemiyi Galaksimin ücra bir köşesine çekmek zorunda oldukları kimsenin aklından çıkmıyordu. Kendinden başka kimseye zarar vermeden ücralarda patlayıp gidecekti gemi.</p>

  <p class="p6">Yasakalılar, ekonomilerinin kurtuluşu için hiçbir umut göremiyorlardı. Bu arada Lucy, Dan ve Nettie de kendi gezegenlerine dönüş için hiçbir umut göremiyorlardı. Üçüne de çeviri bantçıkları verilmişti (bunlar küçük birer yakıya benziyor ve kulağın arkasına yapıştırılıyordu); dolayısıyla hâlâ iletişim kurabiliyorlardı ve üstelik gemideki otomatik sistemlerin etkisinden de uzaklaşmışlardı, fakat yabancı bir dünyada sürgün hayatı yaşama düşüncesini kabullenmelerine bir faydası olmamıştı bütün bunların.</p>

  <p>Seyrüsefer Mühendisi Rodden, Nettie'nin yakasını bırakmıyor, "Ama eminim," diyordu*, "şu 'Yeryüzü' dediğiniz gezegenin nerede bulunduğu konusunda bir fikriniz vardır mutlaka, değil mi? Yani demek istediğim, en azından bu gezegen Galaksi'nin Kavramsal Kuzey Yarıküresinde mi, yoksa Kavramsal Güney'de mi, bunu biliyorsunuzdur."</p>

  <p class="p6">"Vallahi... hiç bilmiyorum... "</p>

  <p>"Sarmalın dış kolunda mı, iç kolunda mı?"</p>

  <p class="p6">"Hiç fikrim yok," dedi Nettie.</p>

  <p>Rodden çaresizlik içinde başını salladı. Aptal sarışınlarla konuşmaktan nefret ederdi. "Eh, nereden geldiğiniz konusunda hiç fikriniz yoksa, ben nasıl sizi oraya götüreyim?</p>

  <p class="p6">Bunu yapabilecek tek şey Yıldızgemisi'dir ve o da hatırlayamıyor, çünkü beyni kayıp! Herkes bundan şikâyetçi zaten... " diye lüzumsuz bir ekleme yapıp çekti gitti sonra.</p>

  <p class="p6">Nettie, rahatlamış<span class="t1"><img alt="img1.jpg" height="10" src="../Images/img1.jpg" width="10" /></span>tı.</p>

  <p><span class="t1">&nbsp;</span>Nettie, bu kasvet dolu partide çevresine bakındı. Çok üzüntülüydü, ama yine de içine düşü-verdiği bu sevecen dünyada öyle çok güzellik vardı ki. Yasaka! Başlangıç için güzel bir isimdi bu. Daha kötü yerler bulunduğundan emindi Nettie... Slough... New Maiden... Basingstoke... Nettie, kendini ikiye bölünmüş hissediyordu. Bir parçası diyordu ki:</p>

  <p>Topla kendini! Buranın tadını çıkarmaya bak! Senin yuvan burası artık! Diğer parçası ise pes etmemesini söylüyordu ona... benliğinin derinliklerinde, eninde sonunda hepsini yeryüzüne geri götürmeyi başaracağını bir şekilde biliyordu.</p>

  <p>Bunu yapabileceğinden bu kadar emin olduğu için kendini biraz aptal hissetti Nettie, ama yapabileceğini biliyordu işte bu duyguyu atamıyordu içinden, gerçi niye böyle bir duyguya kapıldığına dair hiçbir fikri de yoktu.</p>

  <p class="p6">Bir yandan da partide eğlenmeye çalışıyordu.</p>

  <p class="p6">Açıkta yaktıkları ateşler üzerinde kızarmakta olan horukların kokusunda hüzün vardı; Onbaşı Golholiwol'un bahçesini dolduran gece yaseminleri ile mor salkımların, kederli Yasaka çamlarının esintisiyle taşınan daha da hazin rayihasına karışmış gibiydi sanki bu koku. Ya-sakalılar, önemli ulusal kutlamalara sırayla ev sahipliği yaparlardı ve bu sefer de sıra Onbaşı</p>

  <p class="p6">Golholiwol'daydı işte. Kızartılmak üzere yedi horuk, tabaklar dolusu balık ve bahçesinden topladığı taze sebzelerle meyveleri getirmişti Onbaşı. Blerontinlilerin tersine Yasakalıların kanapeye düşkünlüğü yoktu; onun yerine lezzetli yemekleri, yanında da bol bol Yasaka birası ile tatlı patates şarabını tercih ediyorlardı.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">Gazeteci mönüyü oldukça yavan bulmakla birlikte, "ançüez," tavuk etiyle yapılmış minik talaş börekleri ve üstüne kürdan batırılmış kokteyl sosisleri bulunmaması karşısında duyduğu küçümsemeyi de saklamaya çalıştı.</p>

  <p>Nettie, horuk rostosuna ne kadar iltifat etse de, Onbaşı Golholiwol kederini üstünden atmaya yanaşmıyordu bir türlü.</p>

  <p class="p6">"Eski günlerde," diye açıkladı Nettie'ye, "yetmiş horuk kızartırdık! Öyle çok balık ikram edebiliyordum ki konuklarıma, Yazgünü Alçısı Okyanusumu doldurabilirdik! Ya o biralar, şaraplar... ahh! Bahçenin ortasında gördüğünüz şu çeşmelerden akardı... ahh! Yasaka için gerçekten de çok zor zamanlar bunlar." Sonra kederli bakışlarını elinde tuttuğu boş bira kupasına dikti.</p>

  <p class="p6">Kaptan Bolfass'ı da bir keder almıştı. Göbeğini açıkta bırakan tişörtünü, el örgüsü yeleğini ve mini eteğini çıkartıp kalçaya kadar yırtmaçlı, bir köşesi oya motifli, sade bir Yasaka elbisesi giymiş olan Nettie'ye bakmaktan kaçınmaya çalışıyordu hep.</p>

  <p class="p6">Nefes kesici görünüyordu Nettie ve zavallı Kaptan'ın nefesi de öyle kesilmişti ki, içini çeke çeke, bu kadını tanımadan önce nasıl yaşayabildiğini düşünüyordu.</p>

  <p class="p6">"Şimdi kimin hayalini kuruyorsun, Kaptan Bolfass?" diye sordu karısı.</p>

  <p class="p6">"Affedersin, canım," diye cevap verdi Bolfass, "güzelliğiyle kalbimi çalan şu dünyalı genç kadını düşünüyordum da."</p>

  <p class="p6">"Zavallı sevgilim!" dedi Bayan Bolfass. Kocasının elini tutarak okşadı. "Eminim toparla-yacaksındır kendini."</p>

  <p>"Ah!" diye iç geçirdi Kaptan Bolfass. "Umarım öyle olur...umarım öyle olur."</p>

  <p>"Dr. Ponkalivvack'a bir görünsen mi acaba?"<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">"Hayır... hayır... düzeleceğim... " diyerek iç geçirdi Kaptan.</p>

  <p>(Yasaka'da, "âşık olmak" bir nevi hastalık sayılıyordu.)</p>

  <p class="p6">Oysa orkestranın çalmaya başladığı eski Ya-saka şarkıları Kaptan'ın bir daha, bir daha iç geçirmesine, hatta gözlerinden aşağı bir damla yaşın yuvarlanıvermesine sebep olmuştu.</p>

  <p>Daha iyi aletlere ve malzemeye duyulan hasret üzerine eski şarkılardı bunlar, asla tamamlanmayan inşaat projelerine yakılmış ağıtlardı ve artık asla eline planya ya da keski alamayacak olan geçmiş zaman ustaları için yazılmış hazin şarkılardı.</p>

  <p class="p6">Lucy, bahçenin en uzak köşesinde saklanır buldu Dan'i. Mor salkımların altında alçak bir duvara oturmuş, tam bir yeise gömülüp gitmişti adam. Bir elinde bir parça horuk kızartması, öbüründe bir kadeh şarap vardı. "Git başımdan!" dedi.</p>

  <p class="p6">"Ah Dan!" Lucy yanına oturarak kolunu boynuna atmaya çalıştı. "Haydi evlenelim!"</p>

  <p class="p6">"Evlenelim ha!" diye haykırdı Dan. "Pah! 0 uzaylının sana neler yaptığını gözlerimle gördükten sonra mı?"</p>

  <p class="p6">"Yapma böyle... " Ehh, Lucy de emin değildi Dan'den ne yapmasını istemeyeceği konusunda: "Aptallık" mı, "kıskançlık" mı, "huysuzluk" mu? Bütün bunları yapmaya hakkı vardı tabii, ama yine de Lucy... Dan'in bunları biraz abartılı yaptığı duygusunu yenemiyordu bir türlü. "Dan! Biz birbirimizi seviyoruz, öyle değil mi?"</p>

  <p>"Bilmiyorum?" diye cevap verdi Dan. "Seviyor muyuz?"</p>

  <p>"Elbette seviyoruz!" diye bir çığlık attı Lucy. "Oteli birlikte yapıp birlikte işleteceğiz, çocuklarımız olacak... "</p>

  <p class="p6">"Hayır, bunlar olmayacak!" dedi Dan. "Bir daha dünyaya dönemeyeceğiz, hem dönsek bile otel de bir moloz yığınına döndü zaten!"<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">"Ama Top 10 Seyahat'ten para alacağız!"</p>

  <p>"Bu, bizim birbirimizi sevdiğimiz anlamına gelmez!"</p>

  <p class="p6">"Ama seviyoruz! Bunca yılı birlikte geçirdik!"</p>

  <p class="p6">Dan, elindeki horuk parçasına daldı gitti. En sonunda Lucy'ye baktı ve dedi ki: "Bak, Nettie geliyor."</p>

  <p>Nettie de bahçenin her tarafında Lucy ile Dan'i arıyordu.</p>

  <p class="p6">"Cenaze törenine ben de katılabilir miyim?" diye sordu.</p>

  <p class="p6">Dan başıyla onaylayınca geçip onun öbür yanına oturdu. Lucy, elini Dan'in elinden çekti.</p>

  <p>"Galiba," dedi Nettie, "bundan sonra evimiz burası olacak."</p>

  <p class="p6">Üstünde hâlâ dünya giysileri olan Lucy, "Bakıyorum da şimdiden kendini evinde hissetmeye başlamışsın, buranın modasını bile benimsediğine göre," dedi.</p>

  <p class="p6">"Rolüme ısınmaya başlamanın iyi olacağını düşündüm," diye cevapladı Nettie.</p>

  <p class="p6">"Çok anlaşılır bir şey," dedi Dan ve bu, Lucy'yi son derece rahatsız etti.</p>

  <p>"Bakın, aranıza girmek istemem... " dedi Nettie ve bu, Lucy'yi daha da fazla rahatsız etti. "Ama size bir şey söylemem gerekiyor... Bilmeniz gerektiğini düşündüğüm bir şey var..."</p>

  <p>Nettie, söze nasıl başlayacağını bilemiyordu. "Papaz evi hakkında... oteliniz..." dedi.</p>

  <p class="p6">Dan, "O oteli hiçbir zaman işletemeyeceği-mizi düşünmek çok üzücü, Nettie," diyerek şarabından bir yudum aldı.</p>

  <p class="p6">"Zaten hiçbir zaman işletemeyecektiniz ki," diye bir cevap geldi Nettie'den.</p>

  <p>"Sen ne demek istiyorsun?" Lucy, derhal savunmaya geçmişti.</p>

  <p>Ne demek istiyordu bu Nettie? Ne yani, beceremeyecekler miydi?<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">"Size bunu şimdi mi söylemeliyim, bilemiyorum ama... belki de anlamı yok artık... Ama bir açıdan bakınca, belki de sizi rahatlatacaktır... "</p>

  <p>"Ne?" diye kesin bir sesle sordu Lucy. Ayağa kalkıp kollarını kavuşturarak duruşma salonundaki en sıkı "bunu ne cüretle söylersin" pozunu takındı.</p>

  <p>"Bakın... " dedi Nettie, "Nigel bokun tekiydi -hepimiz biliyoruz bunu... "</p>

  <p class="p6">"0 benim en iyi arkadaşımdı," diye bağırdı Dan.</p>

  <p>"Evet... tabii..." diye cevapladı Nettie. "Ama bokun tekiydi."</p>

  <p>Lucy küstahça bir çıkış yaptı: "Daha doğrusu sen, onun sana bok muamelesi yapmasına izin veriyordun!"</p>

  <p class="p7">"Bu, benim problemim," diye cevapladı Net-tie. "Ben manyağım. Ama bu, aptal olduğum anlamına gelmez. Ve her ne kadar Nigel, iş konularını asla benimle konuşmadıysa da, Top 1 0 Seyahat'i hiç de bildirdiği gibi bir fiyata satmadığını söyleyebilirim. Satış belgelerini ondan bir türlü alamamanızın sebebi buydu. Sudan ucuza gitti şirket. Oteli kurmak şöyle dursun, papaz evinin tapusunu bile alamazdınız o parayla."</p>

  <p>Kısa bir sessizlik oldu, sonra sessizlik, âdeta yerinden kalktı, bacaklarını uzatarak gerindi ve gecenin karanlığına karışıverdi.</p>

  <p>"Hıh!" diye soludu en sonunda Lucy. "Bu beni zerre kadar şaşırtmadı!"</p>

  <p>"Eh, vallahi! Beni kesinlikle şaşırttı!" diye bağırdı Dan. "Bunu nereden biliyorsun, Net-tie?" İnanılmaz bir hiddet duyuyordu Dan -muhtemelen Nigel'dı bu hiddetin hedefi, ama şimdilik, haberciye hiddetlenmekle yetiniyordu.</p>

  <p class="p6">"Ay... " dedi Nettie, "biliyorsunuz çok dağınıktı -belgeleri ortalığa saçar, öyle bırakırdı hep. Hiçbir zaman benimle <span class="t1"><img alt="img1.jpg" height="10" src="../Images/img1.jpg" width="10" /></span>konuşma zahmetine girmediği için, neler çevirdiğini anlayacak kadar zekâm olduğunu göremedi herhalde. Size söylemeye çalıştım hep, ama hiç Nigel'sız bir araya gelmiyorduk ki. Çok korkunçtu; sizin felakete sürüklenmekte olduğunuzu görebiliyordum."</p>

  <p class="p6">"Ah orospu çocuğu, ah!" diye haykırdı Lucy. Şimdi mor salkımların altındaki toprağı arşınlayıp duruyordu. "Olur da dünyaya dönmeyi başarırsak, taşaklarını koparacağım onun!"</p>

  <p>"Neyse ki bu tehdit yüzünden endişelenmesine gerek yok,"</p>

  <p>diyerek iç geçirdi Dan. Yaşadığı çöküntü, her geçen saniye daha da derinleşi-yordu. Ansızın Nettie'nin elini hissetti kolunda. Dönüp dosdoğru gözlerine baktı kızın ve o anda midesine yumruk yemiş gibi oldu. Nettie'nin gözlerini kendi gözlerinde hissederken, korkunç bir çaresizlik dalgasına kapılmış gidiyordu. Oysa başka bir şeyler söylüyordu Nettie.</p>

  <p>Dan ise ona bu kadar yakın olmanın ve kızın yarı saydam Yasaka muslininden elbisesinin altında dalgalanan göğüslerinin etkisiyle öyle kendinden geçmişti ki, söylediklerinin tek kelimesini anlamıyordu. Bir sonraki an, yani Dan kendine gelmeden hemen önce, Nettie telaşla koşarak uzaklaşıyordu oradan.</p>

  <p>Dan, Lucy'ye döndü. "Ne diyordu demin?" diye sormayı başardı.</p>

  <p class="p6">"Dedi ki: 'Bir dakika bekle! Buldum! Cevabı buldum!</p>

  <p>Yapabileceğimi biliyordum!' " diye cevapladı onu Lucy.</p>

  <p class="p6">"Ya!" dedi Dan.</p>

  <p class="p6">Bir an sessizlik oldu. Sonra devam etti Dan: "Otele çok üzüldüm. Senin için ne kadar önemli olduğunu biliyorum."</p>

  <p class="p7"><span class="t1"><img alt="img1.jpg" height="10" src="../Images/img1.jpg" width="10" /></span>Lucy biraz şaşırmış görünüyordu. "Ben daha çok senin için endişeleniyordum. Her şeyini ona yatırdığını biliyorum."</p>

  <p class="p6">Kaşlarını çatan Dan, şarabından küçük bir yudum aldı. "Bu yüzden o kadar önem veriyordum otele," diye devam etti Lucy. "Aslında o papaz evini hiçbir zaman pek sevmemiştim.</p>

  <p>Sadece senin hayal kırıklığına uğramanı hiç istemiyordum."</p>

  <p>Dan, şarabından küçük bir yudum daha aldı. Sonra öyle kendisinden beklenmeyecek bir şey yaptı ki, Lucy birdenbire yerinden sıçradı: Kadehi mor salkımlardan birine doğru savurarak bin parçaya böldü.</p>

  <p class="p6">"Pekâlâ," dedi. "O zaman, demek ki uzun zamandır hem kendi kendimizi hem birbirimizi kandırıyormuşuz. Ben de, sen çok istiyorsun diye o kadar istiyordum."</p>

  <p class="p6">Lucy, iş kadınlarına özgü ince çizgili tayyörünün, Gazeteci'yle ilk postalarından birinde gevşemiş olan bir düğmesiyle oynuyordu. "Belki de bu her şeyi açıklıyor, Dan... Belki de bu her şeyi açıklıyor."</p>
</body>
</html>
