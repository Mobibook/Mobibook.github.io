<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <h1 class="h11"><a id="ncx294"></a>ALTI</h1>

  <p class="p6">Leovinus işle ilgili bu tip sorunlara dalmışken, Gazeteci de papağanını almak için gemiye geldiğini söyleyen işçiden bilgi elde etmeye uğraşmıştı.</p>

  <p class="p6">"Bırak ya!" dedi Gazeteci. "Kimse yemez bu-.ıu! Söyle bakalım ne işin var burada?"</p>

  <p class="p6">"Bir papağan besliyorum," dedi işçi; bu saçma sapan hikâyeye bir katır inadıyla yapışmış kalmıştı. "İşe gelirken hep yanıma alırım onu. B;y Leovinus'un gemide kuş bulundurulmasına i.'in vermeyeceğini biliyorum, onun için gizlice gîtirip saklıyordum.</p>

  <p class="p6">Ama işte şimdi onu almaya geldiğimde bir de baktım, eşşoğlueşşeğin teki kafesinin kapısını açmış ve kaçıp gitmiş kuş."</p>

  <p class="p6">Gazeteci cennet-i âlâya dikmişti gözlerini. Kuşuyla ilgili hikâyeler anlatıp duran çok adam duymuştu gerçi, ama bununki, insanın inanmadığı halde sırf eğlence olsun diye kulak verdiği palavralara bile yaklaşamıyordu. "Bak," dedi, "ben gazeteciyim, şüpheli durumlar asla gözümden kaçmaz ve senin bir şeyler sakladığından da eminim. Gel seninle anlaşalım!"</p>

  <p class="p6">İşçi ona döndü: "Gerçekten çok üzgünüm! O papağanı çok severdim."<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p>"Bak, sen bana Yıldızgemisi hakkında bildiğin her şeyi anlat, ben de Yıldız Yapı AŞ'ye papağanından bahsetmeyeyim."</p>

  <p class="p6">Tam Ana Kubbe bölgesine gelmişlerdi ve işçi, Ana Kuyu'nun çevresindeki galeriden telaşla yürüyerek liman Giriş Lobisi'nin yolunu tutmuştu.</p>

  <p>"Niye bu kadar gecikti iş? Malzemeden çaldılar, değil mi?</p>

  <p class="p6">Anlaşıldığı kadarıyla Leovi-nus'un bundan haberi yok. Peki mali sorunlarla ilgili anlatılanlar doğru, değil mi? Yarın ne olacak? Bu gemi fırlatılmaya hazır değil, yanılıyor muyum?"</p>

  <p class="p6">"Yanılmıyorsun!" dedi işçi, bir yandan da koşar adım Giriş Lobisi'ne yürüyordu. "Söylediklerinin hepsi doğru."</p>

  <p class="p6">"Gemimizde bulunmaktan memnunsanız, bunu Şampiyon Kanape Salonu'nda bir akşam geçirerek kutlamanızı öneririz.</p>

  <p>Altı yüzyıldır Blerontin Finalleri'nde yarışmış bütün kanapeleri siz sayın yolcularımıza sunmaktayız." Konuşan, Resepbot'tu.</p>

  <p class="p6">"EeT'^dedi Gazeteci.</p>

  <p>"Ee?" dedi işçi. Sonra Gazeteci'ye dönerek ilk kez gözlerinin içine baktı. "Papağanımı görürsen bunu ona ver." Küçük bir metal levhayı Gazeteci'nin avcuna sıkıştırıp ana kapılardan birinde gözden kayboldu. Gazeteci avcunun içindeki metal parçasına baktı: Bir adres ve telefon numarası vardı üstünde ve görür görmez bunun Blerontis'teki Yasaka büyükelçiliğine ait olduğunu anladı.</p>

  <p>Gazeteci, sonraki yarım saatini kendi başına gemiyi keşfederek geçirdi. Daha birçok bölümün tamamlanmamış olduğunu gördü. Mesela sancak tarafındaki Giriş Lobisi'nde daha hiçbir iş bitmemişti. İkinci Mevki yaşam ortamlarının büyük bölümü daha döşenmemişti, hatta bazılarında yatak <span class="t1"><img alt="img1.jpg" height="10" src="../Images/img1.jpg" width="10" /></span>bile yoktu. Bunların hepsini tek tek not eden Gazeteci, oradan Ana Kubbe'ye döndü ve ansızın galerideki sütunlardan birinin arkasından çıkıveren biriyle çarpıştı.</p>

  <p>"Droot Scraliontis!" diye bir çığlık attı.</p>

  <p class="p6">"Adımı ben de biliyorum," diye tısladı muhasebeci.</p>

  <p>Gazeteci gülümseyerek "Tam da aradığım adam," dedi.</p>

  <p class="p6">"Harkkh!" Yerinden sıçrayan Scraliontis'in suçluluk dolu gözleri Gazeteci'nin omzundan arkaya uzandı. Özel eğitimli hırçın fcavşanla-rıyla birlikte içeri doluverecek olan Cinayet Masası polislerinin, Galaksi'nin Görüp Göreceği En Büyük Dâhimin katilini yakalamasını bekler gibi bir hali vardı.</p>

  <p>"Ölmedi! Yemin ederim!"</p>

  <p>"Kim ölmedi?" Gazeteci, bu gece daha kaç tane hikâyenin kendiliğinden karşısına çıkıp ağzının suyunu akıtacağını merak etmeye başlamıştı. Bir de, içlerinden tek bir tanesinin ucundan tutabilse. "Kim ölmedi?"</p>

  <p class="p6">Scraliontis hata ettiğini anlıyordu şimdi. "Çekil yolumdan!" diye bağırdı.</p>

  <p>"Dur bakalım!" diye Gazeteci de bağırdı, ama Scraliontis nezaket sınırlarının ötesinde bir noktaya geçmişti bile.</p>

  <p>Gazeteci'yi bir sütuna doğru iterek kaçmaya başladı. Gazeteci toparlanıp muhasebecinin ardı sıra fırladı ve şayet Blerontin'de rugby oynanıyor olsaydı rugby stopajı diyebileceğimiz bir hareketle yakaladı onu.</p>

  <p class="p6">Scraliontis, kapana kısılmış bir hayvanın enerjisiyle boğuşuyordu. Gazeteci'rin yüzünü tırmaladı, ona yumruk, sonra da tekme attı. İkisi de ayağa kalkmayı başardıklarında hâlâ <span class="t1"><img alt="img1.jpg" height="10" src="../Images/img1.jpg" width="10" /></span>horuk yalağında tepişen iki horuk gibi döğüşüyorlardı (eski bir Blerontin deyimi). Ama genç ve formda olan Gazeteci, çok geçmeden muhasebecinin sırtını Büyük Ana Kuyu'nun parmaklığına dayamıştı. Scraliontis'i zaptetmeye çalışırken aşağıda Kuyu'nun baş döndürücü derinliklerini görebiliyordu... dipsizliğe doğru indikçe iniyordu kuyu... nefes kesen bir görüntüydü bu.</p>

  <p class="p6">"Neler olduğunu anlat bana!" Scraliontis'in kollarını iki yana bükmüştü Gazeteci. "Ne dolap dönüyor burada?"</p>

  <p class="p6">"Dolap mı?" diye dudak büktü Scraliontis. "Asla öğrenemeyeceksin!"</p>

  <p>"Evet, öğreneceğim!" dedi Gazeteci.</p>

  <p>Scraliontis epeyce şaşırtıcı bir cevap verdi: "Pekâlâ! Sana her şeyi anlatacağım!" Gazeteci'nin tam anlamıyla aklı karışmıştı.</p>

  <p>Az kalsın, "Yok ya, anlatmayacaksın işte!" diyecekti, neyse ki durumu toparlamayı becerdi.</p>

  <p>"Çok naziksin," diyebildi, ama Scraliontis'in kolunu bırakacak kadar da enayi değildi.</p>

  <p>"Gemiyi havaya uçuracağız! Nasıl, bir hikâye çıkar mı bundan?"</p>

  <p class="p6">Artık Scraliontis'in kolunu bırakacak kadar enayiydi Gazeteci.</p>

  <p>"Yani Yıldızgemisi'nde bomba mı var?"</p>

  <p>"Evet ama sen asla bulamayacaksın," diyerek sırıttı Scraliontis. "Çünkü ömrün vefa etmeyecek!" Ve birdenbire elinde bir şey belirdi. Gazeteci bunun ne olduğunu görememişti gerçi, ama kaburgalarının arasına bir hançerin girmekte olduğunu hissetti. Sendeledi, kıvrandı ve başını kaldırıp baktı: Tepesinde dikilmekte olan Scraliontis'in elinde Birinci Mevki Yemek Salonu'ndaki masa lambalarından biri vardı ve ışıklı, sivri ucundan kan damlıyordu.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">Fakat tam o anda korkunç bir çığlık duyuldu ve havada parlak renkler birbirini izledi. Kemerlerin arasından ansızın fırlayan koca bir papağan dosdoğru Scraliontis'e saldırmıştı.</p>

  <p>Muhasebeci hamleyi savuşturmaya çalıştıysa da, hayvanın kanatları durmadan suratını dövüyor, gagası burnunu eşeliyordu. Sonunda parmaklığa tutunmayı başaran muhasebeci, bir yandan kollarını savurarak kendini korumaya çalışırken bir yandan da haykırıyordu: "Çekil git! Çekil git!"</p>

  <p class="p6">Ve olanlar oldu.</p>

  <p class="p6">Leovinus'un geç dönem mimari tarzına tam anlamıyla uygun düşen o ironik anlardan biri daha yaşanıyordu işte ve bu sayede Gazeteci, Yıldızgemisi Titanic'in yapımı sırasında malzemeden çalındığına dair ilk maddi kanıtına kavuşmuştu.</p>

  <p class="p6">Yıldızgemisi'nin inşaat maliyetini düşürme doğrultusundaki planın başlıca sorumlusu Scraliontis'ti elbette. Bütün projenin, kâra <span class="t1">g</span>eçmek şöyle dursun, masrafını bile çıkaramayacağı anlaşılmıştı. Doğrusu tam bir mali felakete gidiliyordu.</p>

  <p class="p6">Kendisinin de, Brobosti-gon'un da itibarı ve şahsi serveti tehlikedeydi. Temiz, basit, akılcı tek çözüm vardı ve o da gemiyi yakıp sigortadan para talep etmekti.</p>

  <p class="p6">Tabii gemi önceden yüksek bir meblağ üzerinden sigorta edilmiş, ancak Scraliontis o poliçelerin şişirilmesini ve sigortadan alınacak tüm paranın kendisiyle Brobostigon'a ait şirketlere akmasını sağlayacak düzenlemeleri yapmıştı. Yapım maliyetleri asgari düzeye indirilmiş, yapım faaliyetleri ise tamamen geminin süsü püsüyle sınırlanmıştı. Leovinus'tan habersiz Scraliontis, müteahhitlere talimat vererek <span class="t1"><img alt="img1.jpg" height="10" src="../Images/img1.jpg" width="10" /></span>şartnamede belirtilen malzeme kalemlerinin önce yarıya, sonra da dörtte bire indirilmesini sağlamıştı.</p>

  <p class="p6">En cömertçe tasarruf edjlen malzemeden biri de Büyük Ana Kuyu'nun etrafındaki parmaklığın yapımında kullanılan metaldi. "Aman canım," demişti Scraliontis, "yolcular gidip de parmaklığa dayanacak değil ya! Ne diye gerektiğinden daha sağlam olsun ki?"</p>

  <p class="p6">Ama şimdi kendisinin de idrak etmiş olduğu gibi mesele, bir yolcunun parmaklığa dayanması değildi; bir papağanın saldırısına uğramakta olan proje muhasebecisi de bir an boş bulunup sırtını kazara parmaklığa dayayabilirdi. Ama işte bu idrak çok rötarlı olmuştu. Dayanıksız metalin çatırtısını duyduktan bir saniye sonra Scraliontis, gayya kuyusuna sırt üstü düşmekte olduğunu fark etti.</p>

  <p class="p6">Dehşet içindeki Gazeteci parmaklığın yanına varıp aşağı bakmayı başardığında, Scraliontis minicik bir cisim olmuştu artık -oysa daha Büyük Ana Kuyu'nun üçte birini bile kat etmiş değildi-ve zarif bir şekilde daireler çizerek dönerken kollarını sallıyor, gitgide daha az duyulan bir sesle bağırıyordu: "Adı batasıca papağanlar!"</p>

  <p class="p6">Söz konusu papağan ise Gazetecimin omzuna tünemişti ve "adı batasıca muhasebeciler!" diye bağırıyordu.</p>
</body>
</html>
