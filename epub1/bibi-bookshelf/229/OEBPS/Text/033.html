<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <h1 class="h11"><a id="ncx1790"></a>YİRMİ DÖRT</h1>

  <p class="p6">Yeryüzü üzerindeki gökyüzünün gece çekilmiş fotoğraflarını büyütmek, Yasakanda Üni-versitesi'ndeki Büyük Astronomi Bilgisayarımın iki Dormilyon gününü aldı. Bilgisayar, on beş trilyon milyar beş yüz bin milyon yedi bin dört yüz altmış dokuz ayrı veriyi karşılaştırarak fotoğraftaki görüntüyle eşleşen bir yıldız kümelenmesi buldu sonunda. Galaksimin dış sarmal kolunda yer alıyordu burası ve açıkçası o güne dek hep, Galaksi'nin o kesiminde yaşam olamayacağı düşünülmüştü.</p>

  <p>"Ne yazık ki!" dedi Seyrüsefer Subayı Rodden, "o kadar uzak bir yere varmak çok zaman <span class="t1"><img alt="img1.jpg" height="10" src="../Images/img1.jpg" width="10" /></span>alacaktır."</p>

  <p>Nettie hâlâ Dan'in elini tutuyordu. Fotoğrafları bulduğu andan itibaren Nettie, kalıcı bir şekilde eline yapışmış gibi geliyordu Dan'e. Oysa öyle değildi elbette, ama Dan ancak eli Nettie'nin elinde olduğu süreyi gerçekten yaşanmış sayıyordu. Ama ona daha fazla bir şey söylemeye cesaret edemedi. Asla "duygusal bir paspas" olarak kullanmayacaktı onu -Nettie bundan emin olabilirdi.</p>

  <p class="p6">"Bombanın patlamasına sadece dört Dormilyon günü kaldı!" dedi Nettie. "Peki dünyaya varmak ne kadar sürer?"</p>

  <p class="p6">Rodden biraz durup düşündükten sonra konuşmaya başladı.</p>

  <p class="p6">Kesin bir şeyler söylemek istiyordu. Kimseyi -en önemlisi de kendini-boş yere umutlandırmak istemezdi. Nihayet şöyle dedi: "0 kadar uzak bir yere gitmek en iyi koşullarda üç Dormilyon haftası alır... "</p>

  <p>Nettie, başını Dan'in omzuna yaslayıp göz yaşlarına boğuluverdi. Bu kadarı da fazlaydı artık. Son iki gündür üstünde dengede durmaya çalıştığı o incecik umut ipi kopuvermişti işte sonunda. Dan ise ona sarılarak omuzlarının yumuşaklığını hissetti.</p>

  <p class="p6">"Nettie!" dedi. "Her şey düzelecek! Burada bir hayat kuracaksın kendine. Yasaka güzel bir yer!" Senin kadar güzel, diye devam etmek istedi, ama vazgeçti sonra. Nettie ise bu arada, can simidine sarılırcasına Dan'in koluna sarılmıştı.</p>

  <p class="p6">"Ancak," diye sözüne devam etti Rodden, "Yıldızgemisi Titanic, tamamen yeni ve ölçülemeyecek kadar güçlü bir motorla donatılmıştır. Fırlatmadan, Yeryüzü gezegenine çarpmasından ve sizi bulmamızdan beri geçen zamana göre <span class="t1"><img alt="img1.jpg" height="10" src="../Images/img1.jpg" width="10" /></span>bir değerlendirme yapacak olursak, Yıl-dızgemisi'nin üç Dormilyon günü içinde Yeryü-zü'ne ulaşabileceğini söyleyebilirim size."</p>

  <p>Bu iyi haber miydi, yoksa kötü haber mi? Üç Dormilyon günü!</p>

  <p>Yani dünyada Leovinus'u bulmak ve sonra da ana zekâ sisteminin kayıp parçasını -tabii hâlâ Leovinus'un elinde olduğunu varsayarak-alıp Titania'nın beynine tekrar takmak için bir gün.</p>

  <p class="p6">Kesin olan bir şey vardı: Hemen işe başlamak zorundaydılar.</p>

  <p>Ancak ilk sorun, Lucy'yi bulabilmekti. Dan ile yaptığı son konuşmanın ardindan Lucy, hayatını gözden geçirmeye başlamıştı. Sırtına ipek bir Yasaka elbisesi geçirmiş, Yasakanda kumsalında yürüyüş yapıyordu. Mavi kumsala vuran kızıl dalgalar, tıpkı memleketi Topan-ga'daki dalgalar gibi güven verici bir sesle hışırdıyordu. Ama nedense dalgaların getirdiği iç huzuru, memleketini özlemekten alıkoymuştu onu. İçinde bir şeyler değişmişti Lucy'nin. Bir şeyler ölmüştü. Bir şeyler de büyümüştü. Nettie onu bulduğunda Lucy, tam da bunun ne olduğuna karar vermeye çalışıyordu.</p>

  <p>"Lucy! Yeryüzünün koordinatlarını buldular! Eve dönüyoruz!</p>

  <p>Ama acele etmemiz lazım!" Nettie, lafı ağzında geveleyenlerden değildi asla. "Bu arada, elbise çok yakışmış!"</p>

  <p>"Teşekkür ederim... yalnız... " Lucy, hiç de tanıdık olmayan bu deniz manzarasına dalıp gitmişti. "Ben burada kalıyorum," dedi.</p>

  <p class="p6">"Sen ne diyorsun yahu?" diye haykırdı Nettie. "Eve dönüyoruz!"<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">"Evimin neresi olduğunu bilmiyorum artık," dedi Lucy. "Los Angeles mı? Londra mı? Oxfordshire mi? Dan neredeyse evim orası diye düşünmüştüm hep, ama şimdi..."</p>

  <p>"Dan ile aranızda ne geçti?" Nettie içtenlikle endişeleniyordu ikisi için, hele çantasını aramakta olduğu sırada Dan'in sergilediği anlamsız davranıştan beri.</p>

  <p>"İkimiz de o papaz evini istemiyormuşuz meğer." Lucy dönüp ilk kez baktı Nettie'ye.</p>

  <p class="p6">"Ne?" diye haykırdı Nettie.</p>

  <p>"Bu kadar basit işte. Yıllardır birbirimizi kandırıyormuşuz...</p>

  <p>Her konuda... Benim ilk başta Nigel'a âşık olduğumu biliyor muydun?"</p>

  <p class="p6">"Ne bok olduğunu anlayana kadar mı?" diye sordu Nettie.</p>

  <p>"Tam da öyle değil... Daha çok... Nasıl anlatsam? Nigel, İngilizdi... farklıydı... heyecan vericiydi. Onun yanında içim hep kıpır kıpırdı.' Çok huzursuzluk verici... Oysa Dan'i arılayabiliyordum... Dan bildik bir topraktı, ayağımı nereye bastığımı biliyordum."</p>

  <p class="p6">"Ama Dan harika biri!" diye bağırdı Nettie. "Çok heyecan verici! Diğerlerinden çok farklı! Nigel gibi çakallardan!" Lucy, samimi bir hayret ifadesiyle baktı Nettie'ye. "Affedersin!" diye devam etti Nettie. "Dan hakkında böyle konuşmamalıydım. Yani demek istediğim... Neyse, hadi çabuk olmamız lazım."</p>

  <p>"Çabuk olmak... koşturup yetişmek... ben hep bunu yaptım, Nettie. Duygularımı ince çizgili güzel bir iş kadını elbisesinin içine tıktım, sonra da onları orada bırakıp gittim. Neyse, artık böyle yapmayacağım."</p>

  <p class="p6">"Ama Dan'in sana ihtiyacı var, Lucy! Harika bir ikilisiniz siz!"<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p>"Biz de hep öyle söyledik birbirimize. Üst üste o kadar çok söyledik ki, sonunda biz de inandık. Şimdi benim bütün bildiğim, o oynadığım kadından çok başka bir kadın olduğum."</p>

  <p class="p6">"Lucy!"</p>

  <p class="p6">Lucy ile Nettie arkalarına döndüler. Kimseyi görmemişlerdi yaklaşırken.</p>

  <p>"Lucy! Yıldızgemisi Yeryüzü'ne hareket etmek üzere!"</p>

  <p>Dalgakırana çıkmış bağırıyordu</p>

  <p class="p6">Gazeteci. "Sadece birkaç dakikamız kaldı!"</p>

  <p>"Dakikamız mı?" diye geveledi Lucy.</p>

  <p class="p6">"Elbette!" diye bağırdı Gazeteci. "Seni tek başına bırakacağımı düşünmüyordun herhalde... Madem ki benimle evleneceğini söyledin!"</p>

  <p class="p6">"Ama... Şey! Eğer istersen ben burada seninle kalırım!" Lucy çoktan Gazetecimin yanına koşmuş, öpmeye başlamıştı onu.</p>

  <p class="p6">"Ohh-ohh!" dedi Gazeteci. "Bunu sonuna kadar götürmek zorundayım artık!"</p>

  <p class="p6">Sonra üçü birden kumsalda son sürat koşmaya başladılar uzaylimanına doğru.</p>
</body>
</html>
