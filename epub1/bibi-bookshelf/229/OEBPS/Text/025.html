<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p6"><span class="t1">&nbsp;</span></p>

  <h1 class="h11"><a id="ncx1070"></a>ON ALTI</h1>

  <p class="p6">Dan tekrar bombayla konuşmaya gittiğinde, vaktinden önce yaşlanmış olan Nettie, odada etrafa bir bakınma fırsatı buldu.</p>

  <p class="p6">İlk başta buranın bir tür işkencehane ya da en azından sorgu odası olduğunu zannetmişti. Ama çeviri gözlüğünü takınca anladı ki geminin Kuaför ve Güzellik Salonumda bulunuyormuş. Tırnak sökme aletleri aslında manikür makasıymış, elektrikli iskemleler ileri düzeyde ergonomik birer koltuk ve tek kişilik gaz odaları da saç kurutma makinesi.</p>

  <p class="p6">Kapının üstüne asılı açıklamayı okuyunca anlaşılıyordu her şey:</p>

  <p class="p6">TİTANİK YILDIZ GEMİSİ'NİN GÜZELLİK TERAPİSİ VE SAÇ YARATIMEVİNE HOŞGELDİNİZ. BURADAN DAHA GÜZEL VE DAHA GENÇ ÇIKACAKSINIZ.</p>

  <p>Nettie, porsumuş parmağını uzatıp oturduğu divanın yanındaki duvarda bir düğmeye bastı: LÜTFEN BASINIZ, yazıyordu çünkü. Birden divanın arkasından, körüklü kola takılı metal bir kafes çıktı ve Nettie'nin yüzüne birkaç santim kala durup sallanmaya başladı. Bir yandan da tavandan yavaş <span class="t1"><img alt="img1.jpg" height="10" src="../Images/img1.jpg" width="10" /></span>yavaş inen cam bir mahfaza, divanla birlikte içine almıştı onu.</p>

  <p>Sonra ikna kabiliyeti yüksek bir ses duyuldu:</p>

  <p>"Güzellik gereksinimlerinizle ilgili olarak yaptığımız değerlendirme sonucunda, ciddi bir sorununuz bulunduğunu kabul etmekle birlikte, sizin isteyip de bizim yapamayacağımız hiçbir şey olamayacağı konusunda garanti veriyoruz. Dr.</p>

  <p class="p6">Leovinus'un, bu makine ile öncülüğünü yaptığı yaşlanma önleyici ve güzelleştirici tekniklere borçluyuz bunu. Şimdi biz size gençlik pınarını yeniden kazandırırken, lütfen arkanıza yaslanın ve gevşeyin. Uygulayacağımız terapi, olağan koşullarda sadece birkaç edo sürecektir, ancak sizinki gibi kritik durumlarda biraz daha uzun zaman alabilir. Bu gecikme için özür dileriz."</p>

  <p class="p6">Sonra kafes Nettie'nin suratına yapıştı ve cam mahfazanın içi mor bir gazla dolmaya başladı. Bir an dehşete kapıldı Nettie, ama sonra burun deliklerine parfümler dolmaya başlayınca ferahladı: Erotik parfümler, egzotik parfümler, aklına hayaline gelmemiş kokular, mucizevi kokular... bir yandan da yüzünde hissettiği şey anlatılamayacak kadar yumuşak ve nazikti.</p>

  <p class="p6">Geriye yaslandı ve Dan'in bombayla konuşmayı başarmış olmasını diledi sadece.</p>

  <p>Dan ise Makine Dairesi'nden son sürat geldiğinde Nettie'nin ortadan kaybolduğunu görecekti. Onu bıraktığı yerde, mor gazla dolu cam bir mahfaza vardı şimdi.</p>

  <p class="p6">"Nettie!" diye bağırdı, camı yumrukladı, ama faydası yoktu.</p>

  <p>Camın her tarafını incele-diyse de ne bir düğme bulabildi ne de Nettie'yi -tabii eğer onun içindeyse gerçekten-kurtarmanın bir yolunu.</p>

  <p class="p6">Neredeyse on beş dakika boyunca boşuna uğraştıktan sonra, birdenbire yine gidip bombayla konuşması gerektiğini <span class="t1"><img alt="img1.jpg" height="10" src="../Images/img1.jpg" width="10" /></span>hatırladı ve koşabildiği kadar hızlı Makine Dairesi'ne doğru koştu.</p>

  <p>Bu arada Gazeteci de hâlâ Lucy'nin ince çizgili tayyörünü çıkarmaya çalışıyordu.</p>

  <p class="p6">"Görüyorsun işte, rastgele sekse alışık değiliz biz," diyordu ikna edici bir tonda. "Ble-rontinli kadınlar o kadar çok tantana çıkartırlar ki bu konuda... hediyeler isterler, kendilerine nazik davranılmasını isterler, pahalı restoranlara götürülmek isterler, bir sürü saçmalık işte. Senin gibi bir kadınla karşılaşmak harikulade bir şey! Hadi bir daha yapalım!"</p>

  <p class="p6">"İki kere demiştin, ama hâlâ doğru dürüst düşünemiyorsun!" diye itiraz etti Lucy. Kendisine daha acil görünen sorunlarla meşguldü zihni.</p>

  <p class="p6">"Evet ama elle olunca sayılmaz ki. Neyse, biz Blerontin erkeklerininki kalktı mı gözümüz döner işte."</p>

  <p>"Altmış üç... altmış iki... altmış bir... " diyordu bomba.</p>

  <p>"Hey! Bomba! Sen n'aptığını sanıyorsun?" Lucy, kendisinin ne yapması gerektiğini hatır-layıvermişti.</p>

  <p class="p6">"Nasıl? Altmış... " dedi bomba.</p>

  <p>"Diyorum ki, bomba, ne halt ettiğini sanıyorsun sen öyle?"</p>

  <p>"Benimle konuşma! Benimle konuşma! Haksızlık ama bu! Kırk dokuz... yok! Elli dokuz... yani sekiz... hay anasını! anasını! İşte yine oldu, dikkatim dağıldı. Hepsi senin suçun! Geri sayım baştan başlıyor. Bin... "</p>

  <p class="p6">"Ve benimki kalktı," dedi Gazeteci.</p>

  <p>Tam o anda Dan, Makine Dairesi'ne daldı. Zaten hatırı sayılır ölçüde şiddetli bir antipati duymuş olduğu uzaylının, Lucy'nin <span class="t1"><img alt="img1.jpg" height="10" src="../Images/img1.jpg" width="10" /></span>arkasında dizlerini bükmüş ve anlaşıldığı kadarıyla ona sürtünmekte olduğunu gördü.</p>

  <p>Lucy yerinden fırladı. "Dan!" diye bir çığlık attı. "Şükürler olsun, havaya uçmamışsın!"</p>

  <p>"Dokuz yüz doksan altı... " dedi bomba.</p>

  <p class="p6">"Rahatsız etmiyorum ya?"</p>

  <p class="p6">"Evet, ediyorsun!" dedi bomba. "Şimdi sayıma en baştan başlamak zorundayım! Bin..."</p>

  <p>Lucy, Dan'in pek de havasında olmadığını anlayabiliyordu.</p>

  <p class="p6">"Bombanın kafasını nasıl karıştıracağımızı keşfettik de!" dedi.</p>

  <p class="p6">"Onunla konuşarak," dedi Dan. "Yaa! Nettie daha önce keşfetmişti."</p>

  <p>"Ah, tabii ki o keşfetmiştir!"</p>

  <p class="p6">Bomba, "Dokuz yüz doksan dört... " diye devam ediyordu.</p>

  <p class="p6">"Yeryüzü gezegeninde cinselliğin Bleron-tin'dekinden çok farklı olduğu anlaşılıyor," diye bir gözlemini aktardı Gazeteci.</p>

  <p class="p6">"Sahi mi?" Dan, uzaylının cüssesini göz kararı tartarak ilk yumruğu nereye konduracağını düşünüyordu.</p>

  <p>"Evet," dedi Gazeteci, kolunu Lucy'nin beline dolayarak.</p>

  <p>"Blerontin'in erkeklerinde, bizim kıskançlık dediğimiz bir vaziyet vardır. Bir erkek, bir başka erkeğin kendi kız arkadaşını ok-şadığını görürse, aşırı bir şiddet sergilemesi bile beklenebilir."</p>

  <p class="p6">Dan, tam ilk temas noktası olarak uzaylının burnunda karar kılmıştı ki, Lucy kendini ihti raslı Gazeteci'den kurtarmayı başarıp Dan'e koştu. "Mümkün olduğu kadar çabuk çıkmalıyız bu uzaygemisinden. Bence Şey burada kalıp bombayla konuşsun, biz de Kaptan'ı aramaya gidelim."<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">"Ama anlamıyorsun... " diye tekrar başladı Gazeteci.</p>

  <p>Dan, demir yumruğunu şimdilik zaptetmeye karar verdi.</p>

  <p>Başka zamana saklayacaktı. "Fazlasıyla anlıyorum," diye cevap verdi. "Kap-tan'ın bizi tekrar dünyaya götürmesini sağlamamız gerekiyor, derhal!" ve Makine Daire-si'nden çıkıp Büyük Eksen Kanalımdan geçerek pruva tarafına gitti.</p>

  <p class="p6">Lucy, "Bak," dedi Gazeteci'ye, "seninle sevişmek muhteşemdi." O sırada Gazeteci, yine arkaya geçmiş burnuyla okşayıp duruyordu kızı. "Ama artık gerçek dünyaya dönmek zorundayızl Bizim gerçek dünyamıza." Ve Gazetecimin ellerini bluzundan çekmeye çalıştı.</p>

  <p>"Ama Blerontin erkekleri öyle pat diye şalteri indiremez ki!" diye açıkladı Gazeteci. "Dengemize yeniden kavuşabilmek için birçok defa tatmin olmamız gerekir!"</p>

  <p>Lucy, baroya kabul edildiğinde iki yıl süreyle savunma sporları çalışmıştı ve becerilerini sergileme fırsatını bir türlü bulamadığı için hayıflanırdı hep. Sonuç olarak şimdi karşısına fırsat çıktığını fark etmek belli bir keyif verdi ona. "Arkadan dolanıp sizi okşayan ihtiraslı uzaylı saldırganlar" için geliştirilmiş standart karşı koyma tekniğinde karar kıldı. Bütün ders kitaplarında yazardı bu numara. Sağ dir-seğiyle Gazetecimin midesine bir tane geçirdi.</p>

  <p class="p6">"Oğğğuuvv!" diye bir feryat yükseldi Gazeteci'den.</p>

  <p class="p6">Sonra hafif geri dönerek adamın sol bileğini yakaladı ve onu omzunun üstünden aşırıp Makine Dairesi zeminine fırlattı.</p>

  <p>"Oğğğuuvv!" diye bir inilti daha yükseldi Gazeteci'den.</p>

  <p class="p6">Lucy, en sıkı avukat sesiyle kararlı bir şekilde konuştu onunla:</p>

  <p class="p6">"Burada kal ve bombayla konuşmaya devam et! Ben de gidip Kaptan'ı bulayım!"<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">Sonra kapıdan dışarı fırlayarak Dan'e yetişmeye, çalıştı.</p>

  <p class="p6">"Ama anlamıyorsun," diye arkasından seslendi Gazeteci, "bu gemide Kaptan yok ki!" Oysa Lucy gitmişti bile.</p>

  <p>"Dokuz yüz yetmiş..." dedi bomba.</p>

  <p class="p6">"Sen ne yaptığını bilmiyorsun!" diye haykırdı Gazeteci.</p>

  <p>"Buyur?" dedi bomba. "Sana demedim!"</p>

  <p class="p6">"Allah kahretsin!" dedi bomba. "Geri sayım baştan başlıyor.</p>

  <p>Bin... dokuz yüz doksan dokuz..."</p>

  <p class="p7"><span class="t1">&nbsp;</span></p>
</body>
</html>
