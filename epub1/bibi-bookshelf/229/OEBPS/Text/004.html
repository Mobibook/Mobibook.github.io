<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p7"><span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p8"><span class="t1">&nbsp;</span></p>

  <h1 class="h11"><a id="ncx20"></a>GİRİŞ</h1>

  <p class="p6">YILDIZGEMİSİ Titanic fikri de tıpkı diğer fikirler gibi ortaya çıktı, yani damdan düşercesine akla geliveren bir çift cümle olarak. Yıllar önce, "Yaşam, Evren ve Her Şey"de konu dışı ortaya atılıvermiş bir sözden ibaretti. Orada diyordum ki, ilk yolculuğuna yeni çıkan Yıldız-gemisi Titanic, Kendiliğinden Olma Kapsamlı Varoluşsal Arıza'ya uğradı. Olay örgüsünün gelişmesini beklerken öylesine araya sokuşturulan laflardan işte.</p>

  <p class="p6">"Neyse, bununla uğraşırken çarçabuk başka bir olay geliştiririm şimdi," diye düşünür ya insan. Bu da "Yaşam, Evren ve Her Şey"de bir çift laf olarak kaldı, ama biraz sonra, "Galiba bundan bir şeyler çıkacak," dedim kendi kendime ve bir süre daha üzerinde durdum. Hatta bir ara bunu başlı başına bir roman haline getirmeyi de düşünmedim değil, ama sonra baktım da fazla parlak bir fikirdi. Böyle fikirlere hep çok ihtiyatlı yaklaşmışımdır.</p>

  <p class="p6">Seksenlerin ortalarında, Infocom diye bir şirkete "Her Otostopçunun Galaksi Rehberi"nin yalnızca metin olarak açılan bir bilgisayar oyununu hazırlamıştım. Çok zevkli bir iş oldu benim için. Oyuncu, makineyle sanal bir diyaloga giriyor.</p>

  <p>Böyle bir şey yazarken sanal okuyucunun tepkisini kafanızda canlandırıp ona göre davranıyorsunuz. Binlerce yıllık insanlık kültürünün tanıklık edeceği pek çok şey yapabilirsiniz metinde, oysa bence bilgisayarın bize asıl sağladığı, matbaanın bulunmasından önceki günlere dönerek etkileşimli hikâye anlatmaya dayalı eski bir sanatı yeniden yaratmaktı. O zamanlar buna etkileşimli adı verilmiyordu elbette.</p>

  <p>Etkileşimsiz bir şey bilmiyorlardı ki zaten, dolayısıyla da buna özel bir ad takmaları gerekmemişti. Biri kalkıp da hikâye anlatmaya başladı mı, dinleyiciler ona cevap verirdi. Hikayeci de dinleyiciye cevap verirdi hemen. Etkileşim unsurunu ortadan kaldıran, matbaanın devreye girmesi oldu ve hikâyeler, katı, değişmez formlar içerisine hapsedildi. Bana kalırsa bilgisayar aracılığıyla etkileşimli hikâye anlatma, her iki formun en iyi yönlerinden bir kısmını birleştirebilirdi. Ancak bu iletişim ortamı daha emekleme çağındayken bilgisayarlı grafik ortaya çıkmış ve onu öldürmüştü. Metin, son derece zengin bir iletişim ortamı olabilir, ama ekranda okunması sıkıcıdır. Pırıltılar saçarak hoplayıp zıplamaz, onun için de yerini, böyle imkânlar sunan şeylere bırakmak zorunda kalmıştır.</p>

  <p>İlk bilgisayarlı grafik ürünleri çok yavaş, kaba ve çirkindi tabii.</p>

  <p>Bir iletişim ortamı olarak hiç mi hiç ilgilendirmiyordu beni, ben de grafikler güzelleşene kadar oturup beklemeye karar verdim. On yıl sonra güzelleştiler de. Fakat etkileşim büyük ölçüde fareyi bir şeylere doğrultup tıklamaya indirgenmişti.</p>

  <p class="p6">Metinli oyunlara kullanıcının katılımını sağlayan konuşmaları kaçırmıştım. Düşündüm de, belki ikisini birleştirmek mümkün olabilirdi...</p>

  <p class="p6">Tam o sıralarda bir grup arkadaşla The Digital Village (&lt;http://www.tdv.com&gt;) adında yeni bir dijital iletişim ortamları şirketi kurduk. İlk büyük projemiz için iyi bir konu aramaya giriştim: CD-ROM'da bir macera oyunu olacaktı bu ve usta işi grafik ürünleriyle bir doğal dil çözümleme olanağını birleştirerek kullanıcının, oyundaki karakterlerle konuşabilmesini sağlayacaktı. Ansızın Yıldızgemisi Titanic raftan iniverdi.</p>

  <p>Dev bir proje haline gelen bu işe giriştikten sonra bunun romana dönüştürülmesi gündeme<span class="t1"><img alt="img1.jpg" height="10" src="../Images/img1.jpg" width="10" /></span> geldi. Yani, roman yazmak benim olağan uğra-şımdı zaten ve bu da harika bir iş olacaktı doğrusu, çünkü normal uğraşımdan çarpıcı bir şekilde uzaklaştığım halde, sadece başlangıcı değil, aynı zamanda bir ortası ve (üstüne üstlük) tanımlanabilir bir sonu olan bir hikâye geliştirmiştim. Fakat yayıncı, ürünü satabilmesi için romanın da oyunla aynı sıralarda piyasaya çıkmasının şart olduğunu söyledi. (Bu da bana çok tuhaf göründü, çünkü daha önce, yanında CD-ROM oyunu falan olmadan bir sürü kitabımı satmışlardı, ama yayıncı kafası işte, hem malum, yayıncılar Zog gezegeninden gelmedir.) Aynı anda ikisini birden yapamazdım. İlk etapta giriştiğim işi, yani oyunu tehlikeye atmayı göze almadan romanı yazamayacağımı kabul etmek zorundaydım. O zaman romanı kim yazacaktı?- Tam o sıralarda prodüksiyon bürosuna Terry Jones çıkageldi.</p>

  <p class="p6">Oyundaki karakterlerden biri, hafif kaçık bir işçiye ait olup da gemide bırakılmış bir papağandı ve Terry, onu seslendirmeyi kabul etmişti. Doğrusunu isterseniz tam da bu rol için yaratılmıştı o. Aylardır yaratmakta olduğumuz bütün o grafikleri ve karakter animasyonlarını görünce, bütün proje hakkında büyük bir heyecana kapılarak, tüm kaderimizi belirleyecek olan şu sözleri etti: "Görülecek başka bir iş var mıydı?" Ben de dedim ki, "Roman yazmak ister miydin?" ve Terry de "Aa, tabii," dedi, "yalnız bir şartla, ancak çıplak yazabilirim."</p>

  <p>Terry, bilinen evrenin en ünlü kişilerinden biridir ve kaidesi, ancak yüzünden biraz daha az tanınmıştır. Tabii ancak sanat adına kesin bir zorunluluk doğduğunda gösterir poposunu, ama uğraştığı sanat dalının tabiatı öyle gerektirdiği için bu zorunluluk olağanüstü bir sıklıkta doğmaktadır. Monthy <span class="t1"><img alt="img1.jpg" height="10" src="../Images/img1.jpg" width="10" /></span>Python televizyon şovundaki "Org Çalan Çıplak Adam" ile "Carol Cleveland ile Yataktaki Adam"dan Terry Jo-nes'un çıplak olarak yönettiği (ancak kadrodaki diğer kişiler çoğunlukla giyinik durumda çalışmıştır) Monthy Python Brian'ın Hayatı'na kadar Bay Jones'un yaratıcılık hayatı uzun bir şamatacı nüdist gösterisidir. Kendisi sinema ve televizyon yönetmeni, senaryo yazarı, Ortaçağ uzmanı ve Viking Erik'in Destanımın da aralarında bulunduğu çeşitli çocuk kitaplarının yazarı olarak tanınmakla birlikte, bu uğraşların hiçbiri tam tekmil soyunma konusunda ona yeterli fırsat sağlamamıştır.</p>

  <p class="p6">Yıldızgemisi Ti-tanic'i çıplak yazma şartının nedeni budur işte.</p>

  <p>Bilgisayar başında çıplak kıçıyla oturan bir adamın bütün o diriliği, hafiflemişliği ve şiirsel savunmasızlığı, bu eserde kendini göstermektedir.</p>

  <p>Bundan yirmi beş yıl kadar önce Terry'yle tanıştığımdan beri hep onunla ortak bir şeyler yapmak istemişimdir.</p>

  <p class="p6">Tanıştığımızda kendisi, Exeter'ın bir banliyösünde, yapraklarla kaplı bir sokakta giden arabanın arkasındaki küçük bir taktik nükleer silahı kaldırmaya uğraşıyordu ve üstünde şirin bir çiçekli elbise vardı. Sizin de çok geçmeden göreceğiniz gibi Terry, benim asla yapamayacağım kadar saçmasapan, haylaz ve harikulade bir roman yazdı. Bu sayede de eşi benzeri görülmemiş bir kadrodan jeneriğe girdi:</p>

  <p class="p9"><span class="t6">"Papa</span><span class="t6">ğ</span><span class="t6">an ve Roman: Terry Jones."</span></p>

  <p class="p10"><span class="t7">&nbsp;</span><span class="t6">Douglas Adams</span></p>
</body>
</html>
