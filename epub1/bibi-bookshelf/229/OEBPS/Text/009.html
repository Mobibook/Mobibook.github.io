<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p6">&nbsp;</p>

  <h1 class="h11"><a id="ncx213"></a>DÖRT</h1>

  <p class="p6">"Antar Brobostigon lütfen." Leovinus, tükürür gibi konuşmuştu telefona.</p>

  <p class="p6">"Maalesef Bay Brobostigon yoklar. Bayan Brobostigon'la görüşmek ister miydiniz?"</p>

  <p>Leovinus, proje müdürünün karısına için için üzülmüştü hep.</p>

  <p class="p6">Antar Brobostigon gibi ikiyüzlü, soğuk bir egomanyakla yaşamanın neye benzediğini bile düşünemiyordu. Acıma duygusunu birazcık olsun değiştiren tek şey, Crossa Brobostigon'un ikiyüzlülük, soğukluk ve egoistlikte kocasını çok az bir farkla geride bıraktığını bilmesiydi. Belki de ikisi birbirlerini geçersiz kılıyor ve birlikte sımsıcak, samimi, şefkat dolu bir aile hayatı sürüyorlardı. Büyük Mucit için bir sırdı bu.</p>

  <p>"Aradığına çok sevindim, Leo," dedi Crossa Brobostigon.</p>

  <p>Leovinus, kendisine "Leo" denmesine illet olurdu ve kadının bunu bildiğini biliyor, kendisinin bunu bildiğini bildiğini de biliyordu.</p>

  <p class="p6">"Ailecek nasılsınız?"</p>

  <p>"Benim ailem yok, Crossa," dedi Leovinus; bir yandan da kadının, bu sözleri çok zorlama bir sabırla söylediğini anlamış olmasını umuyordu. "Antar nerede?"<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p>"Galiba... bak, aslında, gemide olduğundan eminim. Birkaç saat önce Droot'la beraber oraya gittiler. Bir şeyler için telaşlandılar işte yine... Bunlar senin gemi için nasıl vesvese yapıyorlar, biliyorsun."</p>

  <p>Biliyordu: Tıpkı bir anakondanın, daha demin yuttuğu keçiyi bildiği gibi.</p>

  <p class="p6">"Dönünce seni bulabilecekleri bir yer var mı?"</p>

  <p>Leovinus telefonu kapattı. Kötü bir şeyler olacağına dair derin bir sezgi, bacaklarından başlayıp karnına yayılmış, sonra göğsünden geçerek kalbine ulaşmıştı.</p>

  <p class="p6">"Brobostigon ile Scraliontis gemideymiş! Ne işleri var orada?"</p>

  <p>Kötü bir şeyler olacağına dair derin sezgi, birdenbire hançer gibi keskin bir mide ağrısına dönüştü. Her yanı buz kesmişti. Midesi bulanıyordu. Kendisine yardımcı olabilecek yegâne kişiyle konuşması gerekiyordu: Titania'yla yani.</p>

  <p>Kanal seviyesinden ilerleyerek Büyük Eksen Kanalımdan geçip İkinci Mevki üzerinden Ana Kubbe'ye gitti. Ana Kubbe'ye ve Ana Kuyu'nun başına hâkim olan muazzam Titania heykeline vardığında, kanatlarından birinin altındaki bir kapıdan geçerek gözden kayboldu. Buradan uzun bir merdivenle geminin can damarına, kalbine iniliyordu: Bizzat Titania'nın bulunduğu gizli bölmeye.</p>

  <p>Leovinus, İronik Mimarimin kurucusu olarak uzun zamandır saygı görmekteydi. Blerontis Üniversitesi'nde Matematiksel Akla Sığmaz-lıklar Profesörü Gardis Arbledonter'ın evinde mesela, kapılar aslında radyo cihazıydı ve eve giriş-çıkış, banyo üzerinden sağlanıyordu. Ama bu Yıldızgemisi'nde en mükemmel inşaat ironilerinden birini yarattığına inanıyordu Leovinus: Titania'nın temel zekâ merkezi olan Gizli Bölme, <span class="t1"><img alt="img1.jpg" height="10" src="../Images/img1.jpg" width="10" /></span>büyük Ana Kubbe'nin tam ortasında yer alıyordu; Ana Kuyu'nun tepesinde salınan devâsâ avizeyi oluşturmaktaydı.</p>

  <p>Geminin gizli kalbi, bütün yolcuların ve bütün mürettebatın gözleri önünde saklanmıştı.</p>

  <p>Bölme baş aşağı asılı durumdaydı, ama tersinmeli bir kütleçekim alanıyla çevrili olduğundan içine girince düzgün görünüyordu. Tersinrne alanına girip de kütleçekiminin tersyüz edilmiş olmasından kaynaklanan yönelim bozucu sürece maruz kaldınız mı, Ana Kubbe'yi bir uçtan diğerine kesen kenarı tırtıklı kirişler -yani aslında baş aşağı durumda bölmeye çıkan uzun merdivenler-ile Ana Kubbe'nin kendisi, tepede uzanıp giden Ana Kuyumun dibinde kocaman, içbükey bir zemin oluveriyordu. Bu karman çorman düzenleme, ilk kez bölmeye gelenleri sersemletiyor, şaşkına çeviriyordu.</p>

  <p class="p6">Leovinus, basamakları ikişer ikişer çıkarak merdivenin tepesine fırladı. Tek bir düşünce vardı kafasında. Ahir ömrünün büyük aşkı! İhtiyar kalbinin saplantısı! Zeki, tatlı, akıllı, şefkatli, sakin, cana yakın... Titania!</p>

  <p>Soluk soluğa gizli bölmeye daldı. Başı dönüyordu. İnsanda Leovinus'unki kadar kocaman bir baş olunca, dönmesini varın siz düşünün. Kusmaya başladı Leovinus. Tam karşısındaki dehşet sahnesine bakmaya dayanamıyor, ama yine de gözünü ondan alamıyordu: Titania, Titania-cığı, sevgili eseri, sevinç kaynağı... paramparça edilmişti. Odanın ortasında öyle yatıyordu, saçları ve kanatları, kusursuz bir çember oluşturarak kuşatıyordu gövdesini. Fakat o güzeller güzeli başı, parçalara ayrılarak şekilsiz bir hale sokulmuştu: Ağzı yırtılmış, gözleri oyulmuş, koparılan burnundan geriye ise içinden mikrodevreler fırlayan anlamsız bir boşluk kalmıştı.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">Leovinus, daha kendini toplayıp "Kan emici canavarlar!" diye söylenemeden, odada başka birinin daha bulunduğunu fark etti. Çöp emici robot konsolunun arkasına biri çömelmişti.</p>

  <p>"Brobostigon!" Leovinus, ağzında öğüttüğü bir parça kıkırdağı tükürürcesine söylemişti bu adı. "Karanlıklar adına, neler çevirmektesin?" Hiçbir şey düşünmeden, proje müdürüne doğru hamle yapmakta olduğunu, fark etti. O sırada küçük, parlak bir gümüş parçası Brobosti-gon'un elinden düşüp yerde tıngır tıngır yuvarlandı. Bakışlarını yere çeviren Leovinus, Tita-nia'nın o zarif beyin damarlarından, beyninin temel zekâ merkezinden bir parçanın ayaklarının dibinde yatmakta olduğunu gördü. "Mahvetmişsin onu!"</p>

  <p class="p6">Brobostigon'un itmesiyle sendeleyerek geri geri gidip yere düşen ihtiyar, canı gibi sevdiği eserin iki yana açılmış kanatlarının yanına serildi.</p>

  <p>"Körsün sen, Leovinus! Fildişi kulende oturmuş ne kadar da büyük olduğunu, iş ve finans gibi boktan konularla uğraşamayacak kadar saf ve temiz olduğunu düşünüp duruyorsun! Bütün her şey senin sayende çığırından çıktı oysa!"</p>

  <p>"Sen ne diyorsun? Neden bahsediyorsun?" Neredeyse ağlayacaktı Leovinus.</p>

  <p class="p6">"Bu proje tam anlamıyla mali bir facia oldu! Göremiyor musun bunu? Mali açıdan tam bir iflasın eşiğindeyiz!" Brobostigon kapıya ulaşmaya çalışıyordu ki, şaşırtıcı bir çeviklikle yerinden fırlayan Leovinus çıkışı kapattı.</p>

  <p class="p6">"Ee, ne yapmaya çalışıyorsun?" Ama Leovi-I nus, daha bu soruyu sorarken bütün tezgâhı tam bir berraklıkla <span class="t1"><img alt="img1.jpg" height="10" src="../Images/img1.jpg" width="10" /></span>görebilmişti. "Sigorta!" diye hızla soludu. "Benim paha biçilmez gemimi paramparça edip sonra sigortadan para isteyeceksin!"</p>

  <p>"Büyü artık, büyü!" diye homurdandı Brobostigon. "Dünyanın gerçeği böyle... " Ama daha fazla konuşamadı. İhtiyar dâhi, bir anda üstüne atılıp çenesine, dikkat çekecek ölçüde dünya gerçeklerine batmış görünen bir aparküt sa-vurmuştu. Arkaya savrulan Brobostigon, Titania'nın kanatlarından birine tutunduysa da emici robotun çöp yükleme platformuna düştü.</p>

  <p class="p6">Tam o anda da çöp robotu etkinleşti. Öne eğilip pirinç burnunu uzatarak "Çöplerinizi toplamak her zaman bir zevktir!" dedi ve Brobostigon'u elektrik süpürgesi gibi ağzından içeriye çekiverdi. Son derece tatsız bir çatırdama ve arkasından hafif bir "plop" sesi! Proje müdürü yoktu artık!</p>

  <p class="p6">Zaten çöp emme sistemi geminin tasarımında oldukça tartışmalı bir unsur olmuştu. Herkesin televarlık diye çıldırdığı bir çağda nesneleri vakumlu borular aracılığıyla gemide tamamen fiziksel bir şekilde, yani kelimenin gerçek anlamıyla bir yerden bir yere götürme düşüncesi çok demode bulunmuş, bir tür geriye dönüş olarak görülmüştü. Ama Leovinus ısrarlıydı. Bu da yine kendi yarattığı bir başka ufak ironiydi işte. Sonunda güvenlikten dem vurarak sözünü dinletmeyi başardı. Fiziksel taşımacılık, teletaşımadan da, her türlü yalancı seyahat düzenlemesinden de daha az riskliydi daima. Üstelik tasarladığı çöp emici robotlar, yükleme plaftormlarına koyulan her şeyi kategorilere göre ayırıyor, böylece olur da yükün nereye gideceğini bildirmeyi unutursanız, bunu kendileri yapıyorlardı.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">Ancak sistem insanlar için tasarlanmamıştı elbette ve çöp robotunun da platforma düşebilecek insanları reddetmek üzere programlanmış olması gerekirdi. Belli ki bu konuda da bazı tavizler verilmişti. Leovinus'un, içinde mide bulantısıyla karışık bir sızı duyarak anladığı gibi Brobostigon, kendi kazdığı kuyuya düşmüş ve işte şimdi küp şeklinde sıkıştırılmış bir atık yığını olarak gemi sintinesinin yolunu tutmuştu.</p>

  <p class="p6">Büyük Adam, durumun vahametini yavaş yavaş kavramaya başlıyordu. Şu hale bakın: Ga-laksi'nin Görüp Göreceği En Büyük Dâhi, dehasının nihai noktasını temsil eden eserinin uzaya fırlatılmasından bir gün önce, bitmemiş bir yıldızgemisi, (hakkında hiçbir şey bilmediği) bir mali bunalım ve sabotaj sırasında suçüstü yakalanmış ölü bir proje müdürüyle kalakalmıştı. Resmi biyografisinde hiç de hoş olmayacaktı bu.</p>

  <p class="p6">Sahi, Scraliontis neredeydi? Crossa Brobos-tigon, kocasının muhasebeciyle buluşmak üzere gemiye geldiğini söylemişti.</p>

  <p class="p6">Leovinus, paramparça olmuş Titania'nın önünde diz çökerek sevgiyle elinde tuttuğu gümüş parçasını, kafatasının dibindeki sinir merkezine yerleştirdi. Öteki damarın da yerinde olmadığını fark edince elleri titremeye başladı, aslında artık farkına vardığı üzere, Titania'nın beyninin büyük kısmı yerinde değildi. Nasıl olmuş da anlayamamıştı daha önce?</p>

  <p class="p6">Titania'nın beyni! Ne kadar hassas bir beyindi oysa! En hafif sarsıntı ya da çizikle onulmaz biçimde zedelenebilirdi.</p>

  <p class="p6">Bu kadar gelişmiş bir gemide, sinir merkezinin iş göremez hale gelmesi özellikle tehlikeli bir durumdu. Yakın zamanlarda yeni bir olgudan söz ediliyordu. Yüksek teknoloji ürünlerinde görülen bir metal yorgunluğu olan bu arıza, çok yüksek yoğunlukta yerleşik mantık sistemlerine sahip bazı aygıtları <span class="t1"><img alt="img1.jpg" height="10" src="../Images/img1.jpg" width="10" /></span>etkileyebiliyordu: KOKVA deniyordu buna, yani Kendiliğinden Olma Kapsamlı Varoluşsal Arıza. Leovinus biliyordu ki böyle bir arıza pek muhtemel görünmese de, teorik olarak mümkün. Pratikte Yıldızgemisi Titanic'in her molekülünün şu veya bu şekilde geminin mantık sisteminin bir parçası olduğunu da biliyordu. Gemi bu haliyle uzaya fırlatılacak olursa ne gibi facialarla karşılaşılacağını kim bilebilirdi?</p>

  <p>Kaybedecek zaman yoktu. Düşünmek bile istemediği şeyler olmaması için Titania'nın bütün kayıp parçalarını bulup yerine yerleştirmek zorundaydı Leovinus.</p>
</body>
</html>
