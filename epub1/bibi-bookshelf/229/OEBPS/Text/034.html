<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p13"><span class="t1">&nbsp;</span></p>

  <h1 class="h11"><a id="ncx1831"></a>YİRMİ BEŞ</h1>

  <p class="p6">Yıldızgemisi Titanik ile Yeryüzü'ne yolculuk, ilk yüz on yedi milyon milyon milde son derece sakin geçti. Resepbot her zamanki kadar züppeydi, ama Lucy, Nettie, Dan ve Gazeteci artık Birinci Mevki'de (hem de V.I.P. Statü-sü'nde) seyahat ettikleri için diğer botların hepsi de inanılmaz derecede yaltaklanıyorlardı. Asanbotlar, çok şaşırtıcı bir şekilde Dan'e, Dunkerque'in tahliyesini anlattılar. Anlaşılan Müttefikler açısından önemli bir zaferdi bu; Resepbot ise Nettie'den imza <span class="t1"><img alt="img1.jpg" height="10" src="../Images/img1.jpg" width="10" /></span>istedi (kimse nedenini anlayamamıştı bunun, ama sonra Resep-bot'un, Hostbotlardan birine fısıldadığını duydular: "Bu var ya, aktris Gloria Stanley, biliyor musun?!").</p>

  <p>Bunların dışında Yıldızgemisi'nin rutin hayatı aynen devam ediyordu.</p>

  <p>Kaptan Bolfass, Nettie'ye duyduğu umutsuzca ihtirasa cesaretle göğüs germekteydi. Yine de karısına söylediğine bakılırsa, en azından ilerleyen yaşında bir amaç kazandırmıştı hayatına. Bu amaç, ihtirastan vazgeçebilmek olsa da.</p>

  <p class="p6">Nettie'ye gelince, o asıl Dan için kaygılanıyordu. Anlaşılan Lucy'den ayrılması ve Lucy'nin Gazeteci'yle yaşadığı çılgınca macera oldukça ağır geliyordu ona. Dan çoğunlukla kamarasından çıkmıyor, diğerleriyle birlikte yemeğe oturduğunda da genellikle sessiz ve asık suratlı oluyordu.</p>

  <p>"Zavallı Dan!" diyordu Nettie kendi kendine. "Tam bir cehennem yaşıyor olmalı; ne de olsa bunca yıldır çok yakındılar Lucy'yle, şimdi nasıl dayansın kızı başka bir adamla böyle sarmaş dolaş görmeye -hem de bunun gibi bir uzaylıyla!"</p>

  <p>Lucy ile Gazeteci de çoğunlukla kamaralarından çıkmıyorlardı, ama kapalı kapılarının ardından gelen seslere bakılırsa oturmuş kara kara düşünüyor gibi bir halleri de yoktu. Seslerden anlaşıldığı kadarıyla polo oynuyorlardı galiba veya su kayağı yaparken aynı zamanda yoğun bir halter çalışmasını da sürdürmekteydiler. Neyse ki iki yanlarındaki odalar boştu. Öyle olduğu halde arada bir bitişik odaların duvarlarından tablolar düşüyordu; bir de üstünde Yasaka zambaklarıyla dolu bir vazo bulunan sehpa, esrarengiz bir şekilde devrilmişti.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p>Üçüncü gün büyük Yıldızgemisi, Proksima Kentauri'nin ötesindeki bölgeye geçti.</p>

  <p>"Sizin yıldızı her an bulabiliriz, adı nedir?" diye sordu Kaptan Bolfass.</p>

  <p class="p6">"Güneş," dedi Nettie.</p>

  <p class="p6">"İsmi ne kadar güzelmiş," dedi yiğit Kaptan, Nettie'nin kusursuz profiline bakarak.</p>

  <p>Nettie başını salladı. "Cismi de çok güzeldir."</p>

  <p class="p6">"Hmmm," dedi Kaptan hülyalı hülyalı.</p>

  <p>Seyrüsefer Mühendisi heyecanla sordu. "Tanıdık bir yıldız kümesine rastladınız mı hiç?" Elde bu kadar az bilgiyle hiç bilinmeyen bir yere gidiyor olmak neyse de, bir de iki gün sonra patlayacak bir gemiyle gidiyor olmak dayanılır gibi değildi! Kendi açısından bütün bu macera delilikti ve bu fikri Kaptan'a gayet kararlı bir dille açıklamıştı. Yeryüzü'nü bir bulamazlarsa -Galaksimin koltuk altı sayılan bu ücra bölgede gemiyi indirecek bir yer bulabilecekler miydi? Buldular diyelim, gemi patladıktan sonra... eh, kim bilir ne kadar sürerdi kurtarma filosunun onlara ulaşması?</p>

  <p class="p6">Nettie başını iki yana salladı. "Astronomide pek iyi değilimdir!</p>

  <p>Diğerlerini çağırayım buraya."</p>

  <p class="p6">Ama ne Dan ne Lucy, kendi bölgelerindeki takımyıldızlar hakkında Nettie'den daha bilgiliydi. Rodden, dünya halkının cehaleti karşısında bezgin bezgin kafa salladı.</p>

  <p>"Sizin gezegenin yüzeyinden yıldız görünmüyor galiba, ha?"</p>

  <p>Oysa göründüğünü söylemek zorundaydılar ve kendilerini bir misli daha aptal hissettiler.</p>

  <p class="p6">Ama beterin beteri vardı.</p>

  <p class="p6">"Bakın!" diye ansızın bağırdı Rodden. "Şu yıldızı görüyor musunuz? Şu, şu! Sizin Güneş'iniz olmalı!"<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">Ve hakikaten de öyleydi. Yıldızgemisi hız kesmeye başladıktan bir saat kadar sonra, Güneş minicik bir yuvarlak olarak görünüyordu artık.</p>

  <p>"Peki bu gezegenlerden hangisi Yeryüzü?" Çok basit bir soru sormuştu Rodden, ama üç dünyalının kafası daha beter karıştı.</p>

  <p class="p6">"Galiba Güneş'ten sonraki dördüncü gezegen olacaktı,"</p>

  <p>diyerek şansını denedi Dan.</p>

  <p class="p6">"Yoksa üçüncü müydü?" diye sordu Nettie.</p>

  <p>"İkinci, ikinci!" dedi Lucy.</p>

  <p class="p6">Bu noktada, Seyrüsefer Mühendisi özür dileyerek odayı terk etti. Kaptan Köşkü'nden çıktıktan sonra kendini tuvalete kilitledi ve birkaç dakika süreyle kafasını lavaboya çarptı.</p>

  <p>Herhangi bir canlı varlık, kendi gezegeni hakkında nasıl böylesine kesin ve hatta cehennemi bir cehalet içerisinde olabilirdi?!</p>

  <p>"Bakın!" dedi Dan. "Güneş'e en uzak gezegen Plüton'du, değil mi?" "Evet."</p>

  <p class="p6">"Neptün... Satürn... yoksa bir sonraki Jüpiter miydi?"</p>

  <p>"Satürn," dedi Nettie.</p>

  <p>"Satürn jüpiter... Mars... Yeryüzü! Demek ki altıncı gezegenmiş!"</p>

  <p class="p6">"Çok güzel!" diye haykırdı Kaptan Bolfass. "Öyleyse tam şu anda Yeryüzü'ne yaklaşmaktayız! Roketlerin ateşlenmesi için beklemede kalarak geminin hızını sabitleyelim! Otuz beş edo içinde Yeryüzü yörüngesine giriyoruz. Küçük iniş araçlarıyla gezegene inilecek."</p>

  <p class="p6">Seyrüsefer Mühendisi tuvaletten döndüğünde, Yıldızgemisi Titanic Yeryüzü'nün yörüngesine girmişti.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p>"Yıldızgemisi'nin pencerelerine kırmızı cam mı takılı?" diye sordu Nettie.</p>

  <p>"Belki havadandır," dedi Lucy. Yeryüzü, kıpkırmızı görünüyordu.</p>

  <p>"Hanımlar, beyler," dedi Kaptan Bolfass. "İniş aracınıza kadar size eşlik etmek benim için bir şereftir. Lütfen beni takip ederek... "</p>

  <p class="p6">"Durun bi dakka!" diye bağırdı Nettie. "Uranüs'ü unuttuk!</p>

  <p>Burası Mars!"</p>

  <p>Seyrüsefer Mühendisi tekrar çıktı odadan. Yasakalılara özgü o korkunç öfkenin bütün benliğini sardığını hissedebiliyordu.</p>

  <p class="p6">Tuvalete giderek İB tabancasını çıkartıp kafasına sıktı.</p>

  <p>Sonunda öfkesi dinmişti, Kaptan Köşkü'ne dönebilirdi artık.</p>

  <p class="p6">O sırada mavi bir gezegene yaklaşıyorlardı, yer yer yeşil yamalar ve beyaz halkalarla bezeli bir mavilikti bu. Hiç şüphe yok ki Yeryü-zü'ydü burası; kendilerine hayat veren bu gezegenin görüntüsü karşısında üç dünyalının yüreklerinin nasıl da kabarıp hızlı hızlı atmaya başladığını, başlarının nasıl da gurur ve hayranlıkla dikleştiğini görünce, koca Rodden'ın bile içi ısınmıştı onlara.</p>

  <p class="p12">*</p>

  <p>Küçücük iniş aracında toplandıklarında Bolfass kısa ve dokunaklı bir konuşma yaptı.</p>

  <p>"Topu topu bir gün içinde Leovinus'u ve tabii Yıldızgemisi Titanic'in ana zekâ sistemindeki kayıp parçayı da bulacağımızı ve parçayı gemiye getirerek Titania'nın beynine takacağımızı varsaydık hep.</p>

  <p>Oysa bundan daha az zamanımız var. Bunu daha önce söylememiştim size, ama artık söylemek zorundayım...<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">Sadece yarım gün var önümüzde, çünkü eğer öğleye kadar döne-mezseniz, Yıldızgemisi'ni havalandırarak güvenli bir bölgeye çekmek ve patlamadan önce cankurtaran araçlarına binmek için zamana ihtiyacımız olacak. Hepimizin bu akıbetten kurtulmasını diliyorum. Haydi gidin! İyi şanslar!"</p>

  <p>Nettie, iniş aracına binmesi için Dan'in uzattığı eli tuttu.</p>

  <p class="p6">Gazeteci araca atlayarak Lucy'nin yanına oturdu. "Ha, Dan?" dedi. "Sana sormak istediğim bir şey vardı."</p>

  <p class="p6">"Sor bakalım," dedi Dan.</p>

  <p>"Sağdıcımız olur musun?"</p>

  <p>Gazeteci'ye bir tane patlatmak geçti Dan'in içinden, ama onun yerine gülümsedi. "Evet," diye cevapladı.</p>

  <p class="p6">"Memnuniyetle."</p>

  <p class="p6">"Harika!" diyerek gülümsedi Gazeteci. "Ble-rontin usûlü gerçek bir Beyaz Düğün yapacağız. Bayılacaksın."</p>

  <p class="p6">Dan gözlerini gökyüzüne doğru kaldırdı ve iniş aracının kapısı üstlerinden kapanırken, Nettie gülümsedi.</p>

  <p>Kaptan Bolfass, izleme odasına geçmişti; büyük Yıldızgemisi'nin yan tarafında bir kapak açıldı ve küçük iniş aracı mavi gezegene doğru yolculuğuna başladı.</p>
</body>
</html>
