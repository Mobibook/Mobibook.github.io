<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p6">&nbsp;</p>

  <h1 class="h11"><a id="ncx2035"></a>YİRMİ DOKUZ</h1>

  <p class="p7"><span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">Dan ile Lucy çok sıkıntılı anlar geçirdiler. Giderek güçlenen bir umutsuzluk duygusuyla Oxfordshire kırlarında dolaştılar durdular. Kimse ak sakallı bir ihtiyar görmemişti. Kimse uzaylıların geldiğini duymamıştı. Kimse bunları öğrenmek de istemiyordu. Oxfordshire'de böyle şeyler olmazdı.</p>

  <p class="p6">En sonunda hepsinin kalmakta olduğu otele döndüler. Burada da yine geçe geçe koca bir hiç geçti ellerine. Evet, gün içinde Nigel aramıştı. Hayır, yanında kimse yoktu. Hayır, ak sakallı bir ihtiyar uğramamıştı. Hiç. Sıfır.</p>

  <p>Berbat bir fincan kahvenin başına çöktüklerinde Dan, boş boş Lucy'ye baktı. Ansızın öyle uzak görünmüştü ki kız ona. Halbuki Lucy'nin onunla ilgili olarak sürekli dile getirdiği şikâyet değil miydi bu? Hep onun ne kadar uzak göründüğünü söylemez miydi? Geçmişte ikisini yakınlaştıran her şeyi birer birer düşünmeye çalıştı Dan... ve düşündüğü her şey, şimdi kendi hayal gücünün ürünü gibi görünüyordu gözüne. Lucy'nin eski papaz evini otele dönüştürme konusunda gösterdiği heyecan gibi mesela... Bir bakıma, diye düşündü, aralarındaki ilişki tamamen kendi hayal gücünün bir ürünüydü. Hepsini o düşlemişti ve işte şimdi de hepsi paramparça olup gitmiş, hiçbir şey kalmamıştı ikisi arasında. Öfke bile.</p>

  <p class="p6">Lucy, Dan kahvesi elinde dalıp gitmişken onu izledi ve iyi olup olmadığını merak etti. Suçlu hissemişti kendini. Onu mahvetmekten korkmuştu. Oysa şimdi, eskiden içinde bir şeylerin uykuda olduğunu anlıyordu, Dan ile birlikte geçirdiği bütün o zaman boyunca saati geriye almanın mümkün olmadığını sanmıştı. Sanki ikisi arasındaki bağı kendi yaratmış gibiydi: Lucy'yi, potansiyel olarak taşıdığı daha kuvvetli, daha <span class="t1"><img alt="img1.jpg" height="10" src="../Images/img1.jpg" width="10" /></span>ürkütücü başka duygulardan koruyan bir bağdı bu ve zaten ancak Lucy yaratırsa var olabilecek bir bağ.</p>

  <p class="p6">Lucy, elini Dan'in elinin üzerine koydu. "Özür dilerim," dedi.</p>

  <p>Ama Dan, hiç beklemediği bir şekilde ona bakarak gülümsedi.</p>

  <p class="p6">"İyi bir ikiliydik," dedi. "Şimdi bulunduğumuz yerlere gelebilmekte yardımcı olduk birbirimize ve galiba artık ikimiz de kendi yolumuza gidebiliriz."</p>

  <p class="p6">Lucy uzanıp hafifçe öptü onu. Tam o anda da Nettie, Gazeteci ve Leovinus içeri girdiler.</p>

  <p class="p6">Oxford polislerini Leovinus'un kaçak göçmen olmadığına ikna ettikleri anda (oysa aslında teknik olarak öyleydi Leovinus) saat bir buçuğu epey geçmişti. Nettie duşa girip sarhoş edici Yasaka parfümünü tamamen üstünden atana kadar da iki buçuk oldu. Hepsi kahvelerinin başına çöktüler ve hiçbiri tek kelime etmedi, ta ki Nettie birdenbire kafasını kaldırana dek.</p>

  <p>"Dinleyin!" dedi Nettie. "Burada böyle sepet gibi oturmanın bir manası yok. Pek işe yaramayacağını biliyorum ama, bence hep birlikte Yıl-dızgemisi'nin yörüngeye girdiği noktaya gidelim.</p>

  <p>Ne bileyim belki arkalarında bir şey bırakmışlardır, belki biri geride kalmıştır veya... Bilmiyorum işte. Tek bildiğim, geminin orada olmadığını görene kadar hiçbirimizin içinin rahat etmeyeceği."</p>

  <p>"Öyle çekicisiniz ki, saygıdeğer hanımefendi," dedi Leovinus, "ve öyle ince bir zekânız var ki." Kimin daha çok kıskandığını kestirmek güçtü: Lucy mi, Dan mi? İkisinin de ağzından tek kelime çıkmadı ve arkasından Nettie'nin önerdiği şeyi yapmanın beyhude olup olmadığı üzerine kısa bir tartışma yaşandı. Tartışma tam varoluşun beyhudeliği üzerine bir münaza<span class="t1"><img alt="img1.jpg" height="10" src="../Images/img1.jpg" width="10" /></span>raya dönüşmekteyken, Nettie kestirip attı. "İyi! Ben gidiyorum, sen beni götürür müsün, Şey?"</p>

  <p class="p14">*</p>

  <p>Ne garip, minik iniş aracına bindiklerinde hepsinin neşesi yerine gelmiş gibiydi. Ne kadar faydasız olursa olsun bir şeyler yapıyor olma yanılsaması her zaman ruha iyi gelir. Araç kükreyerek stratosfere çıktı ve yeryüzü aşağıda gitgide küçülüp gerçek hayatı simgeleyen harika bir küreye dönüşürken, birden daha da harika, başka bir görüntü çıktı karşılarına. Şaşırtıcı bir görüntü. Neşeyle haykırıp birbirlerini öpmeye başlamalarına yol açan bir görüntü... Dan, Nettie'yi öperken buluvermişti kendini ve Nettie de onu öpüyordu ve sonra Dan, Nettie'yi bir daha öptü ve Nettie de koca Leovinus'u öptü ve Dan, Nettie'nin onu bir kere reddetmiş olduğunu ve bir kez daha kırılmanın anlamsız olacağını hatırlattı kendi kendine... Sonra birdenbire o görüntüyü hatırladı, hepsini neşelendirerek birbirlerini öpmelerine neden olan o harika görüntüyü: Yeryüzünün mavi-beyaz parıltısının üzerinde o devâsâ ve muhteşem Yıldızgemisi Titanic duruyordu!</p>

  <p class="p6">"Tabii ya!" diye bağırdı Nettie. "Salağız biz! Kaptan Bolfass, Dormilyon gününden bahsediyordu!" Saatine baktı. "Hâlâ yirmi dakikamız var!"</p>

  <p>Leovinus, Nettie'nin güzel yüzünü inceledi. Kirpikleri titreşiyordu ve o da yavaş yavaş o güzel gözlerini açarak Leovinus'u incelemeye başladı. Kayıp beyin damarını -ana zekâ sisteminin kayıp parçasını-mümkün olduğu kadar nazik bir şekilde yerleştirmişti Titania'nın beynine. Titania'nın içine dolarak her yanını ürpertecek olan hayat nefesinin, kullanılmayan nöronlar ile uyur durumdaki sibernetik sis<span class="t1"><img alt="img1.jpg" height="10" src="../Images/img1.jpg" width="10" /></span>temler yeni bir hayat bularak işlemeye başladığında hem sevinç hem neşe getireceğini biliyordu.</p>

  <p class="p6">"Titania!" diye fısıldadı ihtiyar. "Seni hâlâ seviyorum."</p>

  <p>Nettie, Dan ve diğerleri soluk soluğa izlerken, güzeller güzeli yaratık başını yerden kaldırdı, bir dirseğine dayanarak doğruldu ve sonra -saçlarını omuzlarına döküp-büyük bir kuvvet ve zarafetle ayağa kalkarak âdeta hep oturmak üzere tasarlanmışçasına oturdu. Sanki düşüncelere dalmış gibi çenesine dayamıştı bir elini. Titania hayat bulmuştu işte ve Yıldızgemisi Titanic nihayet tamamlanmıştı.</p>

  <p>Nettie, Yıldızgemisi'nde ani bir değişim fark etti: Sanki çok kuvvetli ama iyi bir varlık hepsini izlemekteydi; öyle bir varlık ki inanılmaz derecede zeki, tatlı, akıllı, şefkatli, sakin ve cana yakın... Nettie, Dan'in elini tutup sıktı.</p>

  <p class="p6">"Dan," dedi, "beni bir daha öper misin?"</p>

  <p class="p12">*</p>

  <p>İşte burası, gerçekten hikâyenin sonu. Kaptan Bolfass, Lucy ve Gazeteci, Titania hayat bulur bulmaz bombayı etkisiz hale getirmeyi başardılar. Aslında bombayı da çok rahatlattı bu; patlamayı asla gerçekten istememişti.</p>

  <p>Minnettar Yasakalılar Dan, Nettie, Lucy ve Gazeteciye, kurtuluşlarında oynadıkları rolden ötürü Yıldızgemisi'nin hisselerinden vermeyi önerdiler. Ayrıca Lucy ile Dan'i, gelip gemiyi otel olarak işletmeleri için davet ettiler.</p>

  <p class="p6">Dan, onları nezaketle selamlayarak geri çevirdi bu teklifi; yeryüzünde kalmak istediğini söyledi ve böylece Lucy ile Gazeteci, bütün Galaksimin en başarılı lüks dinlenme tesisi olan Yıldızgemisi Titanic Oteli AŞ'nin işletmecisi <span class="t1"><img alt="img1.jpg" height="10" src="../Images/img1.jpg" width="10" /></span>oldular. İşletmenin faaliyete başlamasından bir yıl sonra Yasaka ekonomisi eski durumuna kavuşmuştu.</p>

  <p class="p6">Barış, refah ve zanaatle dolu eski hayat tarzlarına dönen Yasakalılar, Yıldızgemisi'nin şerefine Yasakanda'nın ana meydanına geminin tam boy heykelini diktiler (hem de bütün dış ve iç mekân ayrıntılarıyla birlikte).</p>

  <p class="p6">Lucy ile Gazeteci, hem burada, yani yeryüzünde hem Blerontin'de yapılan şaşaalı törenlerle evlendiler. Gazeteci yaşadıkları serüveni kaleme alarak yüzyılın atlatma haberini yapmış oldu; bu sayede servete kavuşunca da gazeteciliği bırakarak daha yararlı uğraşlara verdi kendini. Artık gazeteci olmadığı için Lucy'ye gerçek adını söyleyebilirdi üstelik:</p>

  <p>Tiddelpuss. Lucy ona Tiddles dedi kısaca, bu da Lucy'ye yakışırdı doğrusu. Fakat Tiddles, "Lucy"nin Blerontincede ne anlama geldiğini asla söylemedi ona.</p>

  <p class="p6">Leovinus, Nettie'nin karşısında kapıldığı anlık ihtirasın üstesinden gelmeyi başardı, zaten bu ihtiras biraz da parfümün sarhoş edici etkisinden kaynaklanıyordu.</p>

  <p class="p6">Zamanının büyük bölümünü Titania'nın özel odasında onunla laflayarak geçirir oldu Leovinus. Onun gerçek olmadığını biliyordu, ama bunu düşünmeye başladığında zaten gerçeklikle işi olamayacak kadar yaşlanmıştı artık. Galaksi'nin Görüp Göreceği Dâhilerin En Büyüğü, eski özgüvenini kısmen de olsa yeniden kazanmıştı gerçi, ama dostları olsun, hayranları olsun, eskisinden daha mütevazı ve başkalarının ihtiyaçlarına karşı daha duyarlı buluyorlardı onu. Belki Titania'nın etkisiydi bu. Belki de kaşlarının yeniden çıkmış olmasından kaynaklanıyordu.</p>

  <p class="p6">İyi kalpli Kaptan Bolfass ise Nettie'ye duyduğu ihtirasın üstesinden gelemedi asla; üstelik karısının aldığı onca şifalı <span class="t1"><img alt="img1.jpg" height="10" src="../Images/img1.jpg" width="10" /></span>ota ve iksire rağmen. Ama Nettie'yi düşünmek, uzayın derinliklerindeki görevlerini yerine getirmesini sağlayan güç oldu ve trajik bir tutkunun altın parıltısıyla ömrünün son yıllarını zenginleştirdi. Zaten Nettie'ye karşı aynı hisleri besleyen öyle çok Yasakalı vardı ki. Gördüğünüz gibi Yasakalılar, inanılmaz derecede zeki, tatlı, akıllı, şefkatli, sakin ve cana yakın olan gerçek bir varlıkla karşılaştıklarında farkı anlı-yorlardı.</p>

  <p class="p6">Nettie'ye gelince, Lucy'nin gidip Gazeteciyle evlenmesiyle başına konan talih kuşuna inanamamıştı. Artık özgürdü ve Dan'e evlenme teklif edebilirdi demek... zaten bunu yaptığında Dan de kendi başına konan talih kuşuna inanamadı.</p>

  <p>İkisi sadece sevgili değil dost da oldular. Nettie Yüksek Matematik diploması aldı, hatta bazı son dönem çalışmalarında Koca Leovinus'a yardımcı oldu. Bu işten o kadar çok para kazandı ki, Dan'le birlikte eski papaz evini yeniden yaprak Orta Galaksi mutfağında uzmanlaşmış rahat bir aile oteli haline getirmeyi başardılar. Otele gelen Yasakalı aileler, çerçevelenerek girişteki salonun duvarına asılmış meşhur bir fotoğrafı gösterirlerdi çocuklarına. Fotoğrafın altında şu yazı vardı: "Yıldızların Altında Dan ile Nettie'nin Oteli."</p>

  <p>Peki ya papağan? Belki de bu işten en kârlı çıkan o oldu papağanlık koşullarına göre tabii. Aslında bu macera boyunca papağan, Yasakalılar hesabına casusluk etmekteydi. İnşaatın Blerontin'e taşınmasından önce Yıldızgemisi Titanic'e kaçak sokulmuştu. Papağan, büyük bir kahramanlıkla hayatını ve tüylerini tehlikeye atarak Yıldızgemisi'nin inşası sırasında yapılan rezilce yolsuzlukları Yasaka'ya haber vermişti. Zaten ortalıkta dolaşan bütün söylentilerin kaynağı da oydu.</p>

  <p>Papağan sonunda Yasaka'daki anayurduna dönünce, özel bir <span class="t1"><img alt="img1.jpg" height="10" src="../Images/img1.jpg" width="10" /></span>altın tünek ve madalya ile ödüllendirildi. Yasaka'da cesareti ve gezegene gösterdiği hizmet nedeniyle madalya takılan ilk papağan olduğundan, onun için özel olarak yapılmış bir madalyaydı bu.</p>

  <p>Buna ilaveten ömür boyu bedava darı ve şamfıstığı almaya hak kazandı papağan. Çok geçmeden çiftleşti ve dört bebek papağanı oldu. Gururla yetiştirdiği yavrularının adları şöyleydi: Dan, Nettie, Lucy ve Şey.<a id="a3"></a><span class="t1"><img alt="img1.jpg" height="10" src="../Images/img1.jpg" width="10" /><img alt="img1.jpg" height="10" src="../Images/img1.jpg" width="10" /></span></p>
</body>
</html>
