<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p6">&nbsp;</p>

  <h1 class="h11"><a id="ncx1914"></a>YİRMİ YEDİ</h1>

  <p>Lucy, Gazeteci'nin ustalığı karşısında heyecandan titriyordu:</p>

  <p class="p6">Bir zamanlar papaz evinin bahçesi olan yere ne kadar iyi iniş yapmıştı. Harabeye dönen ev karanlıkta, o korkunç gecede olduğundan bile daha berbat görünüyordu: Yadigâr avcıları, yerinden oynamış kiremitler de dahil taşınabilir her şeyini yağmalamıştı evin.</p>

  <p>Yıldızgemisi'nin çarptığı yerden başlayarak Leovinus'un izini sürmeyi planlamışlardı. Yıl-dızgemisi geri gelir umuduyla hâlâ oralarda dolanıyor olabilirdi Leovinus.</p>

  <p>Fena plan değildi gerçi, ama Dan tam iniş aracından atlamıştı ki, eski papaz evinin önündeki çimenlikten bir hoparlörün cazırtılı sesi <span class="t1"><img alt="img1.jpg" height="10" src="../Images/img1.jpg" width="10" /></span>duyuldu ve insanı kör edecek kadar parlak bir ışık, suratının ortasında patladı: "Ellerini başının üstüne koy! Ani bir harekette bulunma! Silahlı polisler tarafından sarılmış durumdasın!" Kısa süre önce yasadışı bir göçmen yakalamış olmak gibi bir başarıya imza atan Oxfordshire Polisi'nin, iniş bölgesi civarında süresiz olarak karakol kurduğunu hesaba katmamışlardı hiç.</p>

  <p class="p6">İçgüdüsel olarak Dan, megafonun yapmamasını söylediği şeylerin hepsini yaptı. Ellerini başının üstüne koymadı. Çok ani bir harekette bulunarak iniş aracına fırladı ve haykırmaya başladı: "Boku yedik!"</p>

  <p class="p6">Gazeteci'nin motoru çalıştırmasıyla birlikte, çimenlerin üzerinde yaylım ateş başlarken küçük araç havalandı. Uzay aracı birkaç dakika içinde gecenin karanlığına karışmış ve Oxfordshire Polisi bomboş çimenlerde bakakalmıştı.</p>

  <p class="p6">"Sakin olun hepiniz!" Nettie idareyi ele aldı hemen, gerçi Lucy tartışmaya yüksek perdeden katılıyordu:</p>

  <p>"Aaaaaaaayyaayyy! Ayyyy!" Kelimelerini özenle seçmekteydi.</p>

  <p>Gazeteci aracın kumandasına vermişti tüm dikkatini. Dan ise titriyordu.</p>

  <p>"Tamam," diye devam etti Nettie. "Leovinus'u bulmak için on iki saatimiz var. Şu iki yoldan birini izleyeceğiz: Bir, buralarda onun izini arayacağız, iki, Nigel'ı bulacağız."</p>

  <p class="p6">"Nigel?" Dan gerilmişti birden. Bu olağanüstü kadın, hâlâ o deyyusu düşünüyor olabilir miydi?</p>

  <p>"Leovinus gemiden indiğinde burada bulunduğunu bildiğimiz tek kişi o. Leovinus'u görmüş olabilir -belki şimdi nerede olduğunu bile biliyordur!"</p>

  <p class="p6">"Nettie! Sen bir dâhisin!" dedi Dan.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p8"><span class="t1">&nbsp;</span></p>

  <p class="p6">Lucy onu tamamladı: "Aaaaay! Vaaaay!"</p>

  <p class="p6">"Bence siz Lucy'yle birlikte burayı araştırın, Şey de beni Londra'ya götürsün ki Nigel'ı arayayım." Nettie her şeyi planlamıştı bile. Birkaç dakika içinde iniş aracı Dan ile Lucy'yi bir otelin arka sokağına bırakmış ve Nettie ile Gazeteci, M40</p>

  <p>Otoyolu'na doğru yola çıkmıştı.</p>

  <p class="p6">Otoyola yaklaşırlarken hava aydınlanmaya başladı. "Polise yakalanmamalıyız." Yüksek sesle düşünüyordu Nettie. "Sanki bu normal bir arabaymış gibi davranmalıyız -mesela bir İtalyan otomobilinin Japon kopyası. Bu aleti yerden birkaç santimetre yüksekten sürebilir misin?"</p>

  <p>"Elbette!" dedi Gazeteci ve aracı bomboş B yolunun üstünde iyice alçalttı. Bu kadar az bir yükseklikten uçmasını sağlamak için birkaç dakika uğraşması gerekmişti, ama başarrruştı işte.</p>

  <p>"Bir de biraz yavaşlasan iyi olacak, Şey," dedi Nettie. "Saatte iki yüz doksan kilometre, hız sınırının biraz üstünde oluyor da."</p>

  <p class="p6">Hızlı M40 Otoyolu'na geldiklerinde, Gazeteci aracın hızını saatte yüz yirmiye indirmeyi ve (biraz gösterişli bir tasarıma sahip olsa da) tamamen normal bir otomobil izlenimi vermeyi başarmıştı. Nettie ise kimse lastiklerinin bulunmadığını fark etmese diye dua ediyordu.</p>

  <p class="p6">İşe gidiş saati olduğu için sürücülerin çoğu nereye gittiğine bakmadan Londra kent merkezine doğru sürüklenmekteydi.</p>

  <p>Ancak trafik keşmekeşlerinin en güzelini, Uxbridge sapağında uzadıkça uzayan araba kuyruğu oluşturmuştu. Yol yapım çalışması vardı ve sabah trafiği öldürücü bir şekilde sıkışmıştı.</p>

  <p class="p6">"Mor Pangalin!" diye haykırdı Gazeteci. "Bu nasıl ulaşım sistemiymiş böyle yahu? Ne kadar yavaş giderse o kadar ilgi <span class="t1"><img alt="img1.jpg" height="10" src="../Images/img1.jpg" width="10" /></span>görüyor galiba! Hangi dâhinin aklından çıktı bu sistem?!"</p>

  <p>Gerçekten çok öfkelenmişti adam.</p>

  <p class="p6">"Ee, böyle olması kaçınılmaz bir şey ama, değil mi?" Nettie, gezegeninin trafik sıkışıklığı hakları konusunda şaşırtıcı bir şekilde savunmaya geçmekte olduğunu fark etti.</p>

  <p>"Elbette değil!" diye patlayıverdi Gazeteci. "Ne kadar hızlı giderse o kadar ilgi gören bir sistem geliştirmelisiniz ki, bununla başa çıkı-labilsin! Son derece aşikâr değil mi bu?"</p>

  <p class="p7">Nettie, iniş aracının torpido kısmında parmaklarıyla davul çalıyor ve ne zaman biri dönüp tuhaf tuhaf onlara baksa gülümsüyordu hemen. İnsanların başka tarafa bakmasını sağlamanın en iyi yolu, onlara gülümsemekti. Bir de gitgide daha sık bakar olmuştu saatine. Zaman akıp gidiyordu.</p>

  <p>Konvoy, Londra'ya birkaç santimetre daha yaklaştı.</p>

  <p>"Yani demek istiyorum ki, hareketsizlik durumundan sadece birazcık daha hızlı olan bir ulaşım sistemi, ulaşım sistemi değildir!" Gazeteci sayıklamaya başlamıştı artık. "Bu daha çok depolama sistemine benziyor!"</p>

  <p>"Tamam, tamam! Hadi yapalım!" Nettie çok kesin bir sesle konuşmuştu. "Hep bunu hayal etmiştim!"</p>

  <p class="p6">"Ne?"</p>

  <p>"Hadi kaldır şunu! Kimse bakmıyor!"</p>

  <p class="p6">Gerçekten de Gazeteci uzay aracını kaldırıp arabaların üzerinden uçuşa geçirdiğinde, hiç kimse fark etmemişti. Yolun boş tarafına geldiklerinde tekrar yere indi. Tam önüne iniş yaptıkları arabanın sürücüsü, evliliğinde mutluluğu bulamamış bir adamdı. Karısı gittiği kayak tatilinden geri dönmeyecek olursa neler olacağının hayalini kuruyordu. Belki de kayak hocasıyla kaçar ve Alpler'de koyun yetiştirip yazın gelen ziyaretçilere İngiliz çayı ikram <span class="t1"><img alt="img1.jpg" height="10" src="../Images/img1.jpg" width="10" /></span>ederdi. Ama bir de çocuklar vardı işte. Sonra her gün tek başına çocukları okula götürmek zorunda kalacak ve iş bitiminden sonra büroda oyalanarak yeni sekreterle laflayamayacaktı... Tam o anda, spor görünüşlü bir otomobil bitiverdi önünde. Boş bulunarak yerinden sıçrayan adam, "Vay anasını!" diye bağırdı, "öne geçtiğini fark etmemişim!</p>

  <p class="p6">Ulan be! Ne biçim hız yapıyor bazıları!"</p>

  <p>Ancak spor otomobil hızla öne atıldığında fark etti lastikleri olmadığını. "Toparlan!" dedi kendi kendine. "Yoksa hayal görmeye başlıyorsun!"</p>

  <p>Tam Westway viyadüğüne gelmişlerdi ki, yine trafiğe takıldılar.</p>

  <p class="p6">"Off, yoo!" diye inledi Nettie.</p>

  <p>"Blerontin'de de böyle sorunlar varmış," dedi Gazeteci.</p>

  <p>"Milyonlarca yıl önce, zeki canlılar henüz ortaya çıkmamışken."</p>

  <p class="p6">"Öff, kes artık!" dedi Nettie. Yeryüzündeki güzelliklerin hiçbirini göremeyen, kendini beğenmiş uzaylılara tahammülü yoktu. "Hiç umu-. dumuz yok! Sadece dokuz saatimiz kaldı!"</p>

  <p>"Nereye gideceğiz?"</p>

  <p class="p6">"EarPs Court Yolu'na," diye cevapladı Net-"tie.</p>

  <p>"Kestirmeden gidelim mi?"</p>

  <p>Nettie etrafa bakındı. Görebildiği kadarıyla polis arabası falan yoktu ve arkalarındaki arabayı kullanan kadm da tırnaklarını törpülemekle meşguldü.</p>

  <p class="p6">"Tamam!" dedi ve okula gitmekte olan iki çocuğun şaşkın bakışları altında viyadükten ayrıldı araç.</p>

  <p>"Anne, bak! Şu araba uçuyor!"<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p>"Tabii, tatlım," dedi anneleri, başını Hello dergisinden kaldırmadan. "Bir dahaki sefere ne göreceğiz bakalım?!"</p>

  <p>Notting Tepesi üzerinde alçalmaya başlayan Nettie ile Gazeteci, Holland Parkımın güney kesimine iniş yaptılar.</p>

  <p class="p6">Burada biraz durduktan sonra kapalı bir parmaklığın üzerinden atladılar ve Earl's Court çevresindeki tek yönlü yolda durdular.</p>

  <p>"Sekiz buçuk!" dedi Nettie "araba"dan atlarken. "Sen burada kal! Nigel denen o miskini biraz tanımışsam, şimdi yatakta olması lazım!"</p>

  <p class="p6">Anahtarla kapıyı açıp girdi içeri ve hızla merdiveni çıkarak Nigel'ın dairesine vardı. İçeri girdiği anda da, koridora boylu boyunca devrilmiş kırık bir ütü tahtasına takılarak düştü.</p>

  <p>"Kim o?" diye bir ses geldi yatak odasından. "Benim!" diye bağırdı Nettie ayağa kalkarken ve yatak odasına daldı.</p>

  <p>Nigel'ın şu aralar nişanlanmış olduğu genç kız, üst üste yığılmış kirli çamaşırların yanında öylesine oturuyormuş gibi yapmaya çalışıyordu.</p>

  <p class="p6">"Allah kahretsin! Nettie!" diye haykırdı Nigel. Bütün çarşafları üstüne çekerek kendine üst üste yığılmış kirli çamaşır izlenimi vermek istemişti. "Seni uzaylılar kaçırdı sanıyordum!"</p>

  <p>"Bak, bu çok önemli Nigel!" Nettie derhal konuya girdi.</p>

  <p>"Her şeyi açıklayabilirim... " diye söze başladı Nigel. "Bu, Nancy, geçen gün annesi öldü ve ben de ona bakı... "</p>

  <p>"Hatırlamaya çalış, Nigel! Uzaygemisi havalandıktan sonra kimseyi görmüş müydün?"</p>

  <p class="p6">"Psikiyatrist gibi birini mi?"<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">"Hayır! Hayır!" Nigel'ın ancak ve ancak kendi açısından bakarak düşünebildiğini unutmamalıydı. "Oralarda dolaşan ak sakallı bir ihtiyar gördün mü?"</p>

  <p class="p6">"Ben gitsem iyi olacak," dedi Nancy. Aslında on dokuzundaydı, ama daha genç gösteriyordu.</p>

  <p>"Yo! Yo! Dur," dedi Nigel içgüdüsel olarak. Anlamıştı ki Nettie'nin kafasında, onun taşaklarını tost makinesine koymaktan daha önemli şeyler var; dolayısıyla eski kız arkadaşının kendisinden ne istediğini öğrendikten sonra, az önce yapmakta olduğu şeye devam edebileceğine dair bir umut filizlendi içinde. "Ne gördüm mü?"</p>

  <p class="p6">Nettie birdenbire durumun bütün ümitsizliğini olanca netliğiyle gördü. Koskoca bir dünya vardı orada, kendisininkinden çok daha gelişmiş olan koskoca bir medeniyet ve o medeniyetin bütün geleceği, bir zamanlar âşık olduğu şu pezevengin ağzından doğru dürüst bir cevap alabilmesine bağlıydı. Böyle bir cehennemde amma da umut!</p>

  <p>Kediye Türkçe öğretmeye çalışsa daha iyi!</p>

  <p>"Ak sakallı bir ihtiyar mı?" diye sordu Nigel. "Arabama binmişti. Ben de onu Oxford karakoluna götürdüm."</p>

  <p class="p6">Bunun, tam da uğruna onca yolu kat ettiği bilgi olduğunu anlamak bir dakikasını aldı Net-tie'nin. Anladığı anda da yatağa koşup Nigel'ın dudaklarına kocaman bir öpücük yapıştırdı. Sonra her ihtimale karşı bir öpücük de Nancy'ye kondurdu ve koca Viktoriyen binanın basamaklarını ikişer ikişer atlayarak aşağı inmeye başladı. Bir yandan da haykırıyordu: "Şey! Şey!"</p>

  <p class="p6">"Ben gitsem iyi olacak," dedi Nancy. Sanat Tarihi öğrenimine başlamak üzereydi.<span class="t1"><img alt="img1.jpg" height="10" src="../Images/img1.jpg" width="10" /></span></p>
</body>
</html>
