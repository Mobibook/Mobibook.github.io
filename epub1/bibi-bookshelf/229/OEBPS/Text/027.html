<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <h1 class="h11"><a id="ncx1280"></a>ON SEKİZ</h1>

  <p class="p6">"Kim ateşe verdi perdeleri?" Bolfass, mürettebat odasına dalarken sert bir sesle sormuştu böyle. Başıyla bir işaret çaktı ve hemen iki Yasakalı tamirci perdeleri yenilemek üzere koşturdular. Bolfass, Özel Saldırı Timimin başında arkadaki servis koridorundan mürettebat odasına gelirken, Yellin ile Assmal da Yıldız-gemisi'nin ana arterleri boyunca cepheden saldırıya geçmişlerdi.</p>

  <p>Bolfass, servis koridorunun tavanında yaptıkları ince işlere bayılmıştı. Koca Yıldızgemisinin personele ayrılmış bölümlerinde bile böyle bir işçilik ve bu kadar kaliteli malzeme kullanılmış olduğunu görmek, gecenin bu kör karanlığında büyük bir mutluluk vermişti ona.</p>

  <p>Akşam şöminenin başına oturup da cimcik böreği ile horuk çevirme yerlerken, "Halkımızın tarihi boyunca böyle bir inşaat daha görülmemiştir," derdi hep torunlarına. "Mürettebata ait odaların perdeleri bile ipeksi kanadil tüyünden yapılmıştı.</p>

  <p class="p6">Merlor Dağları'nda yaşayan kanadil ancak sevgi ve şefkatle yakalanabilir. Tüyü o kadar incedir ki ancak ayların ışığında dokuyabilirsiniz, çünkü güneş ışığında kar gibi erir gider."</p>

  <p class="p6">Zanaatkârlığın inceliklerini ve mühendisliğin şanlı başarılarını anlatan bu hikâyelere bayılırdı çocuklar.</p>

  <p>Ama Bolfass, birinin çıkıp bu güzelim işçiliği nasıl mahvedebileceğini görmekte gecikmedi. Gerçekten de çok üzülmüştü bu duruma.</p>

  <p class="p6">İşte tam o anda, başında SG miğferiyle biri odaya dalıverdi, arkasından da iki kişi daha -ki bunlardan biri, hiç kuşku yok ki hain bir Ble-rontinliydi. Bütün vücudu hiddetten titredi Bolfass'ın, İB tabancasını çektiği gibi bu üç yabancıyı kozmik toza çevirdi. Gövdeleri patlayarak bağırsaklarla karışmış et parçalarından oluşan birer süpernova halinde havaya saçıldı, sonra hızla bembeyaz bir aleve dönüştü ve neyse ki el emeğiyle laklanmış o güzelim duvarları ise bulamadan ya da lekelemeden yanıp gitti.</p>

  <p class="p6">Lucy korkunç bir kakofoni oluşturan sesleri duymuş, üstelik gözleri inanılmaz parlaklıkta bir beyaz alevle neredeyse kör olmuştu. Çığlık çığlığa bağırdı, Gazeteci'ye sarıldı ve bayılarak yere düştü. Çok korkunçtu.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">Bolfass sırıtarak İB tabancasından tüten dumanı üfledi. Öfkesi yatışmıştı, tabancayı parmağına takıp döndürerek kılıfına yerleştirdi.</p>

  <p class="p6">Bu noktada Yasakalıların barışsever, iyi kalpli bir ırk olduğunu açıklamak gerekiyor. Kendilerini tümüyle zanaatkârlığa ve akıllı uslu çalışmaya adamıştı onlar. Ancak birçoğu, belli şeylerle karşılaştıklarında (mesela üs-tünkörü işçilik ya da zanaat karşısında hürmetsizlik) kan dökmeye meyilli oluyordu. Böyle nedenlere dayalı öfke patlamaları, uzak geçmişte büyük can ve mal kaybına yol açmıştı; üstelik Yasakalıların öfkesi saman alevi gibi geçip gittiğinden, bu iyi huylu ve şefkat dolu j halkın geri dönüşü imkânsız kayıplara uğraması, kendileri açısından da çok acı verici oluyordu. İşte bu yüzden Yasakalı bilim adamları İB silahını geliştirdiler.</p>

  <p class="p6">Çoğu askeri teknoloji uzmanının ortaya koyduğu donanımdan farklı olarak bu, ölümü ve imhayı artırmak değil azaltmak amacıyla tasarlanmıştı. İmha Benzetimi silahı -ya da İB tabancası-kullanıcısına, tepesinin tasını attıran kişiden kanlı bir şekilde intikam almışmış izlenimi veriyor, ama aslında gerçek bir zarara yol açmıyordu. Daima düşmanı şaşırtır, hatta düşmana feleğini şaşırtırdı; ama hepsi bu kadar.</p>

  <p>Bunların hiçbirini bilmeyen Lucy, işgalciler i n liderinin sesiyle kendine gelip de hâlâ yaşadığını anlayınca, feleğini şaşırmanın da ötesine geçti: "Hepiniz tutsak alınmış bulunuyorsunuz!</p>

  <p class="p6">Diğerleri nerede?" diyordu ses.</p>

  <p>"Hey! Harika bişiy bu! Sibernotik sinir yollarından geçiyorum!</p>

  <p>Su kayağı yapar gibi! Eyyoo-oo! Olağanüstü!" diye bağırıyordu Dan.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p class="p6">"Şu aptal şeyi çıkarın adamın kafasından!" diye gürledi Bolfass. Yasakalıların sanal gerçeklik oyunlarına ayıracak zamanı olmazdı. Tamamen MaddeBoyutu'ndaydı onların işi.</p>

  <p>İşgalcilerden ikisi Dan'i tutup miğferi kafasından çıkardı.</p>

  <p class="p6">"Hey! Ama ben bur...! Ulan ne bu be? Ne oluyor burada?!"</p>

  <p>dedi Dan MAD -MaddeBoyutu'na Ani Dönüş-sırasında.</p>

  <p class="p6">"Diğerleri nerede, dedim," diye tekrarladı Bolfass.</p>

  <p>Gazeteci dayılandı: "Diğerleri falan yok."</p>

  <p>"Yok yaa! Ben Blerontin Devlet Kreşi'nde yetişmedim!* Kim yönetiyor bu gemiyi?" Bolfass yine sinirlenmeye başlamıştı; Blerontinli mobilya ustaları, Kuzey Blerontin'de, Faknik Şelalesi yakınında yetişen Lintin Çamı kullanmışlardı. Yirmi-otuz yıl kullanıldıktan sonra eğrilip yamulan, düşük kaliteli bir keresteydi bu... hem de iyice kurutulmadan kullanılmıştı besbelli! Üstelik budakları yuvalı mafsallarla saklama gereği bile duymamışlardı! Hatta hatta daha yakından bakınca, geçme parçalarının doğru dürüst zıvanalanmadığı görülüyordu, öyle ki kenar tahtalarının tepesinde takoz koyulacak yer kalmamıştı neredeyse! Doğramacılık sanatının en temel ilkelerini bile hiç öğrenememiş miydi bu adamlar? Bolfass İB tabancasına uzandı...</p>

  <p class="p6">Ama doğrama işini yüzlerine gözlerine bulaştıran bu özensiz adamlardan korkunç ve yıkıcı bir şekilde intikamını alamadan, bir mucize gerçekleşti.</p>

  <p>Mürettebat odasının kapısı açıldı ve bir hayal süzüldü içeri.</p>

  <p>Öyle karşıkoyulmaz, öyle tariflere sığmaz bir güzellikti ki içeri giren, Bolfass çok kuvvetli ve ölümsüz bir aşkın pençesine düşüverdi. 0 andan itibaren hayatı asla eskisi gibi olmayacaktı artık.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p>İB tabancasını indirip yüzünde çocuksu bir hayranlık ifadesiyle bakakaldı.</p>

  <p class="p6">Leovinus'un olağanüstü güzellik salonunda gençleşme küründen yeni çıkmış olan Nettie, taptaze cildine yeniden kavuşmakla kalmamış, vücudu da tamamen eski ölçülerine dönmüştü aslında beli de biraz daha ince, göğüsleri de biraz daha diri, göbeğinin yuvarlaklığı da birazcık daha yumuşak kavisliydi artık. Her zamankinden çok daha hoş görünüyordu; ne de olsa, sadece gençliğin körpe çiçeği yanaklarında yeniden açmakla kalmamış, milyonlarca ışık yılının getirdiği hayat deneyimiyle yüzüne bir bilgelik çökmüştü. Koca Leovinus işini biliyordu gerçekten de.</p>

  <p>"Nettie!" diye geveledi Dan.</p>

  <p class="p6">Bolfass, "Kim dediniz?" diye sordu dalgın dalgın.</p>

  <p class="p6">"Selam millet!" dedi Nettie. "Herkesin kendini tanıtması gerekiyor galiba, ha? Ben, Nettie."</p>

  <p>Hazırola geçen Bolfass, "Kaptan Bolfass hizmetinizdedir!" dedi. "Ve bunlar da Onbaşılarımız Yarktak, Edembop, Raguliten, Desembo, Luntparger, Forzab, Kakit, Zimvviddy, Duterp-rat, Kazitinger-Rigipitil, Purzenhakken, Ro-ofcleetop, Spanglovviddin, Buke-Hammadorf, Bunzylvvotter, Brudelhampon, Harzimvvodl, Unctimpoter, Golholivvol, Dinseynevvt, Tido-loft, Cossimivvip, Onecrocodil, Erklehammerd-rat, Inchbevvigglit, Samiliftodft, Buke- VVillinujit (kendisi evlilik yoluyla Buke-Hammadorf'un üvey kuzeni olmuştur)..."</p>

  <p class="p6">"Selam Nettie!" dedi Yasakalı işgalcilerden biri.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p>"Barnzipevvt," diye devam etti Bolfass, "Spighallivviller, Memsiportim, Itkip, Harlorf-reytor, Pullijit, Beakelmemsdork, Uppelsaftat, Bukhumster, Rintineagelbun, Bootintuk, Poodalasvan, Sumpcreetorkattelburt... "</p>

  <p class="p6">"Bakın! Sözünüzü kesmek istemem," diye sözünü kesti Gazeteci, "ama bu gemide bir bomba var ve yaklaşık..." Cep telefonunun düğmesine bastı.</p>

  <p class="p6">"On... dokuz..." diye sayıyordu bomba. Gazeteci'den bir feryat yükseldi: "Kızgın Pangalin!"</p>

  <p class="p6">Cep telefonunu onun elinden kapan Bolfass, "Sus! Blerontinli Tapon Mallar Levazımatçısı!" diye bağırdı.</p>

  <p>"Tapon Mallar Levazımatçısı değil o!" diye haykırdı Lucy (işin doğrusu, Nettie'nin içeri girmesiyle birlikte oluşan tepkiye bozulmuştu biraz).</p>

  <p class="p6">"Sekiz..." dedi bomba.</p>

  <p>"Ver şunu!" diye bağıran Gazeteci telefona doğru hamle etti.</p>

  <p class="p6">Bolfass, telefonu Onbaşı İne-hbevvigglit'e fırlattı.</p>

  <p>"Yedi... "dedi bomba.</p>

  <p class="p6">Gazeteci, "Yediye geldi!" diye bağırdı.</p>

  <p>Bolfass'tan, "Bu Blerontinli Oymacı'yı hücreye atın!" emri geldi ve Onbaşı Spanglovviddin ile Onbaşı Rintineagelbun, Gazeteci'yi kündeye getirerek mürettebat odasının dışına sürüklediler.</p>

  <p class="p6">Bomba, "Altı..." derken, Onbaşı Inchbevvigg-lit telefonu kapattı.</p>

  <p>Bolfass "Bu ikisini de!" diyerek Lucy ile Dan'i işaret etti.</p>

  <p>"Hayır!" diye bağırdı Lucy ile Dan. "Bomba!" Ama yaka paça sürüklenmişlerdi bile.</p>

  <p class="p6">"Kaptan Bolfass," dedi Nettie gayet kendinden emin bir sesle.</p>

  <p>"Açıklayacak zaman yok. Lütfen telefonu bana verin."<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p>"Maalesef onu kullanmanıza izin veremem, Nettie," dedi Kaptan Bolfass, "güvenlik nedenleriyle."</p>

  <p class="p6">"Ne gibi?"</p>

  <p>"Takviye kuvveti isteyebilirsiniz."</p>

  <p>"Kaptan Bolfass, bana inanın, bildiğim kadarıyla bu gemide kimse yok. Ve yine bana inanın, eğer telefonu hemen vermezseniz bomba patlayarak hepimizi kozmik toz haline getirecek."</p>

  <p>Bolfass, saniyenin küçük bir kesiti kadar tereddüt gösterdikten sonra başıyla Onbaşı Inchbevvigglit'e işaret etti.</p>

  <p class="p6">Onbaşı Inchbe-vvigglit, saniyenin daha da küçük bir kesiti kadar tereddüt ettikten sonra telefonu Nettie'ye verdi. Nettie derhal bastı düğmesine.</p>

  <p class="p6"><span class="t1">&nbsp;</span>"İki... " diyordu bomba. "Ah, bomba!" dedi Nettie. "Ben, Nettie. Hatırladın mı beni?"</p>

  <p class="p6">"Hin... Bir..." dedi bomba. "Sekizin içinde kaç tane dört var?"</p>

  <p>"Eee... ııı... Sııfı... "</p>

  <p>"Hayır... Sekizin içinde kaç tane dört var?" "Eee... aaaa... iki mi?" dedi bomba. "Altının içinde kaç tane iki var?" "Üç..."dedi bomba.</p>

  <p>"Peki üçü kaçla çarparsan on iki eder?" "Dört... " dedi bomba.</p>

  <p class="p6">Bir an durdu ve devam etti: "Beş... altı... yedi..."</p>

  <p>"Hufff!" dedi Nettie. "Bu bize birazcık zaman kazandırır... "</p>

  <p>"Neden gemimize bomba koydunuz?" diye sert bir sesle sordu Bolfass.</p>

  <p class="p6">"Geminiz mi?" diye bağırdı Nettie. "Niye bu kadar şaşırdınız ki?" dedi Bolfass. "Böylesine muhteşem bir şeyi yapabilecek kadar akıllı olmadığımızı mı düşünüyorsunuz?"</p>

  <p class="p6">"Ayy hayır!" diye cevapladı Nettie. "Alakası yok; yani gemiye saldıran sizdiniz de. Sahibi siz değilmişsiniz gibi geldi."<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p>"Elbette sahibi biziz!" Nettie, Kaptan Bolfass'ın birazcık savunmaya geçtiğini hissediyordu. "Hukuken ve ahlaken! Bu gemi, Bleron-tinlilerin yüzünden çektiğimiz bütün sefalet ve sıkıntılara karşılık hakkımız olan tazminattır!"</p>

  <p>"Bakın! Aptal gibi görünmek istemem... "</p>

  <p>"Asla öyle görünemezsiniz, Nettie," diyerek güvence verdi Kaptan.</p>

  <p>"Teşekkür ederim... " Nettie, kaderini ellerinde tuttuğu açıkça görülen bu bodur, açık tenli yabancının cazibesine kapıldığını hissediyordu. "Ancak bütün bunların ardındaki hikâyeyi bilmiyorum."</p>

  <p>"Size bütün hikâyeyi seve seve anlatırım, sevgili bayan" burada Bolfass, yerlere kadar eğilerek selamlamıştı onu ama öncelikle atsız bir vazifeyi ifa ederek bir kez daha sormak isterim: Neden bu gemiye bomba koydunuz?"</p>

  <p class="p6">"Biz koymadık!" Nettie'nin hafifçe attığı kahkaha, zaten dizleri titremekte olan Kap-tan'ın yüreğini yerinden zıplatmıştı. "Biz kazara bindik bu gemiye... " ve sonra bütün hikâyeyi anlattı Bolfass'a: Dan ile Lucy, Top 1 0 Seyahat Şirketimden gelecek parayla eski bir papaz evini otele çevirmeyi planlamışken, Yıldızgemisi'nin binayı yerle bir edişini; kibar bir robot tarafından gemiye davet edilişlerini ve iyi yürekli Kaptan'ın kuvvetleri gelip de kendilerini kurtarana kadar gemide başlarından geçenleri.</p>

  <p class="p6">Hikâyesini bitirince uzun bir sessizlik oldu, sessizliği bozan da sonunda yine Nettie oldu: "İşte böyle... gerçekten."</p>

  <p>Bolfass ansızın toparlandı, sanki Nettie konuşurken bir rüyaya dalmış gibiydi. Hazır ola geçip tam bir şövalye edasıyla topuklarını birbirine vurdu.<span class="t1"><img alt="img1.jpg" height="10" src="../Images/img1.jpg" width="10" /></span></p>

  <p>"Çok iyi anlıyorum, sevgili bayan," dedi Nettie'nin önünde eğilip elini öperken. Kaptan Bolfass, bir Jane Austen romanından fırlamış gibi görünmeye başlamıştı iyiden iyiye.</p>

  <p>"Tek istediğimiz yeryüzüne geri dönmek," dedi Nettie.</p>

  <p>"Elbette!" Kaptan Bolfass yine topuklarını birbirine vurarak içini bir hoş etti Nettie'nin. "Tümüyle sizin hizmetinizdeyim.</p>

  <p class="p6">Geliniz!"</p>

  <p>Nettie Kaptan'ın peşinden giderken, yüksek topukları mürettebat bölgesinin özene bezene döşenmiş zemininde takırdıyordu.</p>
</body>
</html>
