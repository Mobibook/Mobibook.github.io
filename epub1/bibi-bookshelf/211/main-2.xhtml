<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h1>OALiyAAÇY ALI</h1>
<p>— DODIE SMITH ^</p>
<p>Resimleyen: Gülinaz Şafak Hazırlayan: Nehir Aydın Gökduman</p><div><div>
<p>3.SINIFU*</p>
<p>— '&lt;</p><img src="main-7.jpg" alt=""/></div></div><div><h2>101 DALM AÇYALI</h2></div><div>
<p>Yayın Yönetmeni Resimleyen&#160;Kapak Tasarımı</p></div><div>
<p>Emine Eroğlu Gülinaz Şafak&#160;Zeynep Nur Atvur</p></div><div>
<p>Baskı Tarihi Uluslararası Seri No</p></div><div>
<p>Ekim 2013</p>
<p>(ISBN) 978-975-263-841-9</p></div><div>
<p>TİMAŞ YAYINLARI Adres</p>
<p>Telefon</p>
<p>Belgegeçer</p>
<p>Posta</p>
<p>E-posta</p></div><div>
<p>Cağaloğlu, Alemdar Mah. Alay Köşkü Cad. No:5</p>
<p>Fatih/istanbul</p>
<p>(0212) 511 24 24</p>
<p>(0212) 512 40 00</p>
<p>P.K. 50 Sirkeci/İstanbul</p>
<p><a href="mailto:timascocuk@timas.com.tr">timascocuk@timas.com.tr</a></p></div><div>
<p>Baskı ve Cilt</p>
<p>Matbaa Sertifika No Adres</p></div><div>
<p>Neşe Matbaacılık A.Ş.</p>
<p>22861</p>
<p>Akçaburgaz Mahallesi Mehmet Deniz Kopuz Cad No:17 Esenyurt / İSTANBUL&#160;(0212) 886 83 30</p></div><div><div>
<p>Tel</p><img src="main-8.jpg" alt=""/></div></div><div>
<p>TİMAŞ YAYINLARI/1917 ÇOCUK KLASİKLERİ DİZİSİ / 49</p>
<p>KÜLTÜR BAKANLIĞI YAYINCILIK SERTİFİKA NO: 12364</p></div><div>
<p>© Eserin her hakkı anlaşmalı olarak Timaş Basım Ticaret ve Sanayi Anonim Şirketi'ne aittir, izinsiz yayımlanamaz. Kaynak gösterilerek alıntı yapılabilir.</p></div><h3>PONGO İLE HANIM</h3>
<p>Yıllar önce Londra'da genç bir çift Dalmaç-yalı köpek yaşıyordu. Doğrusu bu çiftin mutluluğuna diyecek yoktu. Çünkü sahipleri Bay ve Bayan Dearly, son derece kibar, yumuşak&#160;ve güler yüzlü insanlardı. Ayrıca köpeklerin&#160;dilinden de iyi anlıyorlardı, örneğin, Dal-maçyalı çift, &quot;Biz dışarı çıkmak istiyoruz.&quot; ya&#160;da &quot;Karnımız zil çalıyor.&quot; demek istediğinde;&#160;sahipleri hemen kuyruk sallayışlarından,&#160;havlamalarından bunu anlayıveriyor, sonra&#160;da bir dediklerini iki etmiyorlardı.</p>
<p>Dearly ailesinin yanında yaşayan bu mutlu köpeklerden erkek olanın adı Pongo, dişininki</p><div><img src="main-9.jpg" alt=""/></div>
<p>ise Hanım'dı. Bay ve Bayan Dearly'nin hiç çocukları yoktu. Regent Parkı'nın karşısında&#160;şipşirin bir konakta yaşıyorlardı. Bay Dearly&#160;başarılı bir iş adamıydı. Bayan Dearly ise&#160;evine düşkün, temiz ve düzenli bir kadındı.&#160;Ayrıca ona ev işlerinde ve köpeklerin bakımında destek olan iki de yardımcısı vardı.&#160;Bunlardan biri Butler Dadı, diğeri ise Cook&#160;Dadı'ydı. Yaşları altmışa yaklaşmış bu iki&#160;tonton kadın, birbirleriyle çok iyi anlaşır;&#160;evdeki işleri özenle yürütürlerdi.</p>
<p>Bayan Dearly, sevimli Dalmaçyalıları düzenli aralıklarla veterinere götürür, muayene ettirirdi. Güneşli ve güzel bir günde yine&#160;iki köpeğini alarak veterinerin yolunu tuttu.</p>
<p>Veteriner aynı zamanda Bayan Dearly'nin arkadaşıydı. Onları güler yüzle karşıladı. İki&#160;köpeği özenle muayene etti. Sonra da gülümseyerek Hanım'ın bir ay sonra yavruları olacağı müjdesini verdi. Bu, Bayan Dearly için</p><div><img src="main-10.jpg" alt=""/></div><div><img src="main-11.jpg" alt=""/></div>
<p>muhteşem bir haberdi. Ne zamandır Pongo ile Hanım'ın yavrularının olacağı günü bekliyordu. Veteriner arkadaşına teşekkür ederek&#160;eve döndü.</p>
<p>Dalmaçyalıların yavruları olacağı haberi evde herkesi coşturmuştu. Dadılar hemen&#160;Hanım'a güçlensin diye koca bir çanak dolusu yemek hazırladılar. Baba adayı Pongo'yu&#160;da unutmadılar tabi. Dalmaçyalı çiftin güçlü&#160;bir anne baba olabilmeleri için iyi beslenmeleri gerekiyordu. Köpekler yemeklerini yiyince sepetlerinde tatlı tatlı uyukladılar.</p>
<p>Akşamüzeri işten dönen Bay Dearly, bu güzel haberi alınca yerinde duramadı. Bayan&#160;Dearly'le birlikte köpekleri alarak parkta&#160;akşam gezintisine çıktılar.</p>
<p>Rüzgârsız, durgun bir eylül akşamıydı. Güneş batarken son ışıklarını parkın banklarına, ağaçların yapraklarına yansıtmış, park&#160;sanki altından bir ülkeye dönüşmüştü. Ağaç-</p><div>
<p>J</p></div><div><img src="main-12.jpg" alt=""/></div>
<p>lordaki kuşlar günün son şarkısını söylüyorlardı. Dearly çifti çok mutlu oldukları için bugün her yeri daha da güzel görüyorlardı.&#160;Dalmaçyalılar ise parkın coşkulu havasına kendilerini kaptırmışlardı. Oradan oraya&#160;koşuşturup duruyorlardı.</p>
<p>Fakat çok geçmeden bu güzel akşamı keskin bir korna sesi böldü. Karşıdan büyük&#160;bir otomobil geliyordu. Sanki parkın duvarını aşıp içeri dalacak kadar süratliydi. Neyse ki korkulan olmadı. Otomobil, parkın&#160;kapısında ani bir frenle durdu. İçinden uzun&#160;boylu bir kadın indi. Kadının üzerinde yemyeşil şık bir elbise, kollarında ve boynunda&#160;mücevherler vardı. Topuklarına kadar uzanan beyaz kürkten bir pelerin takmıştı. Yüksek topuklu ayakkabılarıyla parkın ortasına&#160;doğru yürüdü. Bayan Dearly, kadına dikkatlice bakınca:</p>
<p>- Aaal... Bu, Cruella De Vil değil mi, diye bağırdı. Lisedeyken aynı sınıftaydık. Ama o</p><div><img src="main-13.jpg" alt=""/></div>
<p>çok yaramazlık yaptığı için okuldan kovulmuştu.</p>
<p>O sırada beyaz kürklü kadın yanlarında beliriverdi. Bayan Dearly'e bakarak:</p>
<p>- &#160;&#160;&#160;Aaa, ne güzel bir rastlantı şekerim! Kim&#160;bilir kaç sene oldu görüşemedik, dedi.</p>
<p>Bayan Dearly, böylece onu kocasıyla tanıştırmak zorunda kaldı. Kürklü kadın, gözünü şimdi de şirin Dalmaçyalılara dikmişti.</p>
<p>- &#160;&#160;&#160;Bu benekli köpekler sizin mi, diye sordu.</p>
<p>- &#160;&#160;&#160;Evet, bu harika Dalmaçyalılar bizim,&#160;dedi Bayan Dearly.</p>
<p>- &#160;&#160;&#160;Ah, onları kocamın da görmesini çok&#160;isterim.</p>
<p>Cruella bunu söylerken sırtından kayan kürkü son anda tuttu. Bayan Dearly, bu&#160;büyük pelerine bakarak:</p>
<p>- &#160;&#160;&#160;Böyle ağır bir kürk giymek için henüz&#160;erken değil mi, diye sordu. Daha kışa girmedik bile...</p>
<p>- Beni kolay kolay hiçbir şey ısıtmaz, şekerim, dedi. Cruella. Dört mevsim üşürüm. Onun için de bir kürkçüyle evlendim. Evde&#160;onlarca kürküm var, yine de yetmiyor. Görseniz benim çarşaflarım bile kürktendir.</p>
<p>O akşam Cruella, Dearly çiftini evine davet etti. Dearlyler, Cruella'nın ısrarına dayanamayıp onlara gitmeye razı oldular.</p>
<p>Cruella De Vil, parkın yakınındaki kocaman bir köşkte oturuyordu. Misafirlerini evine buyur ederken eviyle ne kadar övündüğü her hâlinden belliydi.</p>
<p>Cruella, Dearly çiftini ve iki şirin Dalmaç-yalıyı büyük bir salona aldı. Salon öyle büyük ve koyu renkli mobilyalarla döşenmişti ki&#160;görenin içini karartıyordu. Dearlyler huzursuzca bir koltuğa iliştiler. Pongo ile Hanım ise&#160;ilerideki piyanonun altına kıvrıldılar. O sırada içeri Cruella'nın kocası Bay De Vil girdi.</p>
<p>Misafirlere kısaca, &quot;Hoş geldiniz&quot; dedikten sonra karısına dönerek:</p>
<p>- &#160;&#160;&#160;Nerede şu sözünü ettiğin Dalmaçyalılar,&#160;diye sordu.</p>
<p>Adamın hemen köpekleri sorması Bay Dearly'nin garibine gitmişti. Bayan Dearly,</p>
<p>- &#160;&#160;&#160;Şirin köpeklerimiz işte buradalar, dedi.&#160;Üstelik yakında yavruları olacak.</p>
<p>O sırada Pongo ile Hanım, yerlerinden kalkarak salonun ortasına doğru yürüdüler.&#160;Cruella köpeklerden gözünü ayırmadan:</p>
<p>- &#160;&#160;&#160;Kuçu kuçu gelin buraya, dedi.</p>
<p>Pongo ile Hanım, kibarca Cruella'ya doğru yürüdüler. Cruella, köpeklerin benekli tüylerini okşayarak kocasına baktı.</p>
<p>- &#160;&#160;&#160;Şu şirin köpeklerin derisinden, benekli bir&#160;kürkümün olmasını nasıl da isterdim hayatım,&#160;dedi.</p>
<p>Pongo bu sözlere öfkeli öfkeli havladı.</p><div><img src="main-14.jpg" alt=""/></div>
<p>Bayan Dearly, yüzünü buruşturarak:</p>
<p>- &#160;&#160;&#160;Pongo'yla Hanım sanki bizim sözlerimizi&#160;anlıyorlar, dedi. Böyle şakalar yapmasanız.</p>
<p>Sonra Pongo'nun başını okşayarak:</p>
<p>- &#160;&#160;&#160;Bayan De Vil size şaka yaptı, dedi. Köpek&#160;derisinden kürk olur mu hiç!</p>
<p>Cruella garip bir gülümsemeyle:</p>
<p>- &#160;&#160;&#160;Şaka tabi canım, şaka, dedi. Kürk dediğin şöyle antilop derisinden falan olmalı. Bir&#160;köpeğin kürkü ancak kendini ısıtır.</p>
<p>O akşam Cruella ve kocası Dearlyle-ri cumartesi akşamı yemeğe davet ettiler. Dearlyler aslında kürk meraklısı Cruella ve&#160;kocasını pek sevmemişlerdi. Fakat akıllarına bir bahane gelmeyince bu daveti kabul&#160;etmek zorunda kaldılar.</p>
<p>O akşam Dearly ailesi, Pongo ve Hanım'la Cruella'nın köşkünden çıkarken holde bir&#160;Iran kedisi önlerine fırlayıverdi. Bayan Dearly:</p><div><img src="main-15.jpg" alt=""/></div><div><img src="main-16.jpg" alt=""/></div>
<p>- &#160;&#160;&#160;Aman ne şirin kedi, dedi. Sizin olmalı.</p>
<p>- &#160;&#160;&#160;Evet, bizim, ama bu nankör kediyi hiç&#160;sevmem, dedi Cruella. Evdeki fareleri temiz-lemeseydi onu çoktan boğardım.</p>
<p>O böyle der demez kedi hırçın hırçın tısladı. Fakat Dearlyler onun öfkesini Pongo ve Hanım'dan hoşlanmayışına yordular. Bahçeye çıktıklarında Cruella hemen otomobilinin&#160;yanına koştu ve kornasını uzun uzun öttürdü.</p>
<p>- &#160;&#160;&#160;Londra'da bizim otomobilimizden daha&#160;şık ve daha pahalısı yok, dedi. Kornasına&#160;bakın neredeyse şehri ayağa kaldıracak.</p>
<p>Gerçekten de arabanın kornası müthiş ötüyordu. Az kalsın Pongo ile Hanım'ın&#160;kulaklarının zarı patlayacaktı.</p>
<p>Cruella ve kocası, misafirleri bahçe kapısından uğurlarken Cruella, Dalmaçyalılara bakarak derin bir iç çekti. Sonra da kocasına&#160;şöyle fısıldadı:</p><div><img src="main-17.jpg" alt=""/></div>
<p>- &#160;&#160;&#160;Ah şekerim, şunların benekli kürklerine&#160;bak, saçlarıma ve otomobilime ne kadar da&#160;uyuyor değil mi?</p>
<p>Bay ve Bayan Dearly, o akşam eve geldiklerinde karınları zil çalan Pongo ile Hanım'ı doyurdular. Sevimli köpekçikler çok geçmeden sepetlerinde uykuya daldılar.</p>
<p>O gece yatmadan önce Bay Dearly, karısına:</p>
<p>- &#160;&#160;&#160;Senin şu lise arkadaşın Cruella çok ilginç&#160;bir kadın, dedi.</p>
<p>- &#160;&#160;&#160;Haklısın hayatım, dedi Bayan Dearly.&#160;Ama o benim arkadaşım sayılmaz. Lisede&#160;yalnızca aynı sınıfta okuduk o kadar...</p>
<p>- &#160;&#160;&#160;Onlarla ilişkilerimizde dikkatli olmalıyız,&#160;dedi Bay Dearly. Davranışları bana pek dostça gelmedi.</p><div><img src="main-18.jpg" alt=""/></div><h3>MİNİK MİNİK D ALMAÇ YALI LAR</h3>
<p>Dearlyler, söz verdikleri gibi o cumartesi, Cruella De Vil'in akşam yemeği davetine katıldılar. Doğrusu masadaki yemekler de&#160;en az ev sahipleri kadar tuhaftı. Mor renkli kurbağa çorbası, yeşil renkli balık ızgara,&#160;mavi renkli et sote ve kapkara bir dondurma. Üstelik yemekler, dondurma dâhil zehir&#160;gibi acıydı.</p>
<p>Bay ve Bayan Dearly, aç kalmamak için yemeklerden birazcık yiyebildiler. Cruella ve&#160;kocası ise sanki kıtlıktan çıkmış gibi sofrada ne varsa hapur hupur silip süpürdüler.&#160;Yemekten sonra Cruella,</p>
<p>- Ah o şeker Dalmaçyalıları da getirseydiniz keşke, diye yakındı.</p><div><img src="main-19.jpg" alt=""/></div>
<p>- &#160;&#160;&#160;Hanım'ın artık dinlenmesi gerek; yakında yavruları olacak ve çok yorulacak, dedi&#160;Bayan Dearly.</p>
<p>O akşam yemekten sonra pek sohbet edecek konu bulamayınca Dearlyler kalkmak için izin istediler. Köşkten çıkarken yine o&#160;İran kedisi yollarını kesti. Zavallı hayvan sanki bir şey anlatmak ister gibi oradan oraya&#160;koşuşturuyordu. Ama Cruella onu bir tekmede odalardan birine itti. Sonra da sinirli&#160;sinirli gülerek:</p>
<p>- &#160;&#160;&#160;Bıktım bu kedinin haylazlıklarından, dedi.&#160;Tek yaptığı şey hep böyle ortalığı dağıtmak.</p>
<p>Dearlyler, kediye acıyarak evlerine döndüler. Fakat tam dış kapıdan içeri girecekleri sırada Bayan Dearly'nin ayağına yumuşak&#160;bir şey sürtündü.</p>
<p>- &#160;&#160;&#160;Aaal... Cruella'nın kedisi değil mi bu,&#160;dedi şaşkınlıkla.</p><div><img src="main-20.jpg" alt=""/></div>
<p>-Ta kendisi, dedi kocası. Pencereden kaçmış olmalı.</p>
<p>-Zavallının karnı aç galiba. Baksana nasıl da miyavlıyor.</p>
<p>- Eee acı yiyemiyorsa De Villerin evinde aç kalır tabi.</p>
<p>O gece Dearlyler bu sevimli beyaz kedinin karnını doyurup sonra dışarı saldılar. Çünkü&#160;Cruella her an kedisini aramak için kapılarına gelebilirdi.</p>
<p>Aradan üç hafta geçti. O akşam Bay ve Bayan Dearly bazı dostlarını yemeğe çağırmışlardı. Bunların içinde Cruella ve kocası Bay De Vil de vardı. Yemekte Cruella&#160;masada ne kadar baharat varsa tabağına&#160;boşaltmış iştahla yiyordu. Öyle ki Butler Dadı</p>
<p>masaya yeniden baharat getirmek zorunda kaldı. Cook ise misafirlere hizmet ederken&#160;gözünü Cruella'dan ayıramıyordu. Çünkü&#160;yemek yerken bile sırtından kürkünü çıkarmayan bu garip kadın, meyve salatasına bile&#160;biber ekmekten geri durmamıştı.</p>
<p>Butler Dadı, bir ara Dalmaçyalıları görmek için üst kata çıktığında bir sürprizle karşılaştı. Hanım sepetinden dışarı çıkmış,&#160;bir elbise dolabının içine saklanmıştı. Butler&#160;Dadı, bunun sebebini merak etti. Başını uzatıp baktığında Hanım'ın yanında kımıl kımıl&#160;kımıldanan minicik bir yavru gördü. Butler&#160;Dadı hemen koşarak durumu Dearlylere&#160;haber verdi. Karı koca, sevinç ve merakla&#160;üst kata koştular. Gerçekten de yavrular tek&#160;tek doğmaya başlamış, sayıları ikiye çıkmıştı. Hanım ise hâlinden memnun, yavrularını yalayarak temizlemeye çalışıyordu.</p>
<p>Bay Dearly, aşağı dönerek bu güzel haberi misafirleriyle paylaştı. Misafirler Dearlyleri</p><div><img src="main-21.jpg" alt=""/></div>
<p>kutlayarak evlerine döndüler. Geriye yalnızca Cruella ve kocası kaldı. Cruella mız mız bir çocuk gibi, &quot;Şu şirin yavruları görmeden&#160;bir yere gitmem.&quot; diye tutturunca Dearlyler,&#160;onu üst kata çıkardılar. Minik yavrulardan&#160;gözünü alamayan Cruella korkunç bir çığlık&#160;atarak:</p>
<p>- &#160;&#160;&#160;Aaa! Bunların hepsi de beyaz ayol. Bir&#160;tek benekleri bile yok! Bunlar Dalmaçyalı&#160;olamaz! Olsa olsa uyuz birer sokak köpeği...&#160;Bence bunların hepsini boğmaksınız, diye&#160;bağırdı.</p>
<p>Bay Dearly öfkeyle:</p>
<p>- &#160;&#160;&#160;Dalmaçyalı köpekler her zaman beyaz&#160;doğar. Benekleri sonradan çıkar, diye açıkladı.</p>
<p>Bayan Dearly de:</p>
<p>- &#160;&#160;&#160;Hem benekleri olmasa bile hiçbir köpek&#160;boğulmayı hak etmez, dedi.</p><div><img src="main-22.jpg" alt=""/></div><div><img src="main-23.jpg" alt=""/></div>
<p>- Ben sizin gibi düşünmüyorum, diye bir kahkaha attı Cruella. Ben evdeki İran kedimin düzinelerce yavrusunu boğdum. Çünkü&#160;yavrularının babasını hep sokak kedilerinden&#160;seçer. O yüzden yavruları beş para etmez.</p>
<p>Cruella'nın sözleri Dearly çiftini kızdırmıştı. Hayvanlara yalnızca kürkü için değer veren bu kadın bir an önce evlerinden gitmeliydi.</p>
<p>- Hanım gürültüden rahatsız oluyor, dedi Bay Dearly. Şimdi lütfen evinize gidin.</p>
<p>Cruella ve kocası kös kös arabalarına binerek oradan uzaklaştılar.</p>
<p>O gece Hanım'ın tamı tamına on beş tane yavrusu oldu. Yavruların yedisi dişi sekizi&#160;erkekti. Dearly ailesi, sevincinden yerinde&#160;duramıyordu. Butler ve Cook Dadılar, doğan&#160;her yavruyu ılık suyla yıkayıp havluyla kurulamış annelerinin yanına yatırmışlardı. Yavruların hepsi de çok şekerdi. Yalnız birisi çok</p><div><img src="main-24.jpg" alt=""/></div>
<p>küçük ve hâlsizdi. Onun adına ilk günden &quot;Sıskacık&quot; dendi. Birinin üzerinde at nalına&#160;benzer bir işaret vardı. Onun adı ise hemen&#160;&quot;Uğur&quot; kondu. Bir diğeri ise kardeşlerinden&#160;hayli kiloluydu onun adı Tombiş oldu. Birinin&#160;kulağında siyah, kocaman bir benek vardı.&#160;Onun adına da &quot;Yamalı&quot; dendi. Böyle böyle&#160;her minik Dalmaçyalının bir adı olmuş oldu.</p>
<p>Pongo ve Hanım on beş yavruları olduğu için çok mutluydular. İkisi de yavrularıyla gurur duyuyordu. Hanım, o gece yavrularının arasında derin bir uykuya daldı. Yavrular&#160;ise annelerinin süt dolu memelerini emmek&#160;için sıraya geçtiler.</p>
<p>Bayan Dearly, ertesi gün ilk iş olarak veteriner dostunu aradı. Aileye on beş yeni Dal-maçyalının katıldığını duyan veteriner, onları görmek için Dearlylere koştu. Hepsini tek tek&#160;muayene ettikten sonra:</p>
<p>- Aman ne güzel bu miniklerin hepsi de birbirinden sağlıklı. Ancak Hanım'ın sütü&#160;bunlara yetmez. Hemen bir sütanne bulmalısınız, dedi.</p>
<p>Veterinerin tavsiyesiyle Bayan Dearly hemen sütanne aramaya koyuldu. Bunun&#160;için gazetelere ilan verdi. Ama kimseden ses&#160;çıkmadı. Bay Dearly işinden izin almış, yavruları biberonla beslemeye çalışıyordu. Butler&#160;ve Cook Dadılar da köpekleri rahat ettirmek&#160;için ellerinden geleni yapıyorlardı. Ancak bir&#160;sütannenin olması işlerini kolaylaştırabilirdi.</p>
<p>Bayan Dearly, yine bir akşamüstü sütanne bulabilmek için bütün şehri dolaşmış eve dönüyordu ki yolun üzerinde hareketsiz yatan&#160;bir köpek gördü. Hemen arabasını durdurup köpeğin yanına koştu. Zavallı köpeğin&#160;bir yerinde yara bere yoktu. Fakat çok hâl-siz görünüyordu. Bu da bir Dalmaçyalıydı.&#160;Üstelik zayıf bedenine rağmen memeleri süt</p><div><img src="main-25.jpg" alt=""/></div>
<p>doluydu. Bayan Dearly, acıklı gözlerle kendine bakan köpeği kucaklayarak arabasına bindirdi. Çok geçmeden eve geldiler.</p>
<p>Butler ve Cook Dadı, Bayan Dearly'nin bir köpekle geri döndüğünü görünce sevinçle&#160;yanına koştular.</p>
<p>- Hemen kocaman bir çanak yemek hazırlayın, dedi Bayan Dearly.</p>
<p>Dadılar koşup yemek getirdiler. Açlıktan ölmek üzere olan köpekcik önüne konan&#160;yiyeceği çabucak bitirdi. Dadılar sonra onu&#160;banyoya götürüp bir güzel yıkadılar. Bayan&#160;Dearly hiç ummadığı bir anda karşısına çıkan&#160;bu sevimli köpeğe &quot;Perdita&quot; adını verdi. Per-dita işte o günden sonra Hanım'ın yavrularına sütannelik yapmaya başladı. Pongo ve&#160;Hanım, Perdita'ya çabucak alıştılar; onunla&#160;yavrularını paylaşmaktan hiç rahatsızlık duymadılar.</p><div><img src="main-26.jpg" alt=""/></div><div><img src="main-27.jpg" alt=""/></div>
<p>İnsanların birbiriyle konuşarak anlaşması gibi köpekler de kendi aralarında anlaşırlar.&#160;Kimi zaman havlayarak kimi zaman kuyruk&#160;sallayarak dertleşirler. İşte bir akşam Perdi-tacık, Hanım ve Pongo'ya başından geçenleri anlattı. Perdita, bir çiftlik evinde büyümüştü. Bir gün çiftlik evine misafirler gelmişti.&#160;Misafirlerin de tıpkı Perdita'ya benzeyen Dal-maçyalı bir köpekleri vardı. Perdita ve misafir köpek hemen kaynaşmış, birbirlerini çok&#160;severek evlenmeye karar vermişlerdi. Sonra yakındaki ormana giderek evlenmişler.&#160;Fakat bu mutlu beraberlik çok kısa sürmüştü.&#160;Çünkü Perdita'nın eşi akşam olunca sahipleriyle birlikte çiftlikten ayrılmak zorunda kalmıştı. Zavallı Perditacık bir daha da eşini&#160;hiç görememişti. Perdita'nın evliliğinden&#160;dokuz hafta sonra sekiz yavrusu olmuştu.&#160;Fakat tam onların varlığıyla avunacakken&#160;çiftçi, bu sekiz yavruyu satıvermişti. Zavallı</p><div><img src="main-28.jpg" alt=""/></div>
<p>Perdita, işte o gün yavrularını aramak için yola çıkmış, sonunda açlık ve yorgunluktan&#160;hâlsiz düşmüştü. Bayan Dearly onu bulup&#160;buraya getirmesiydi, şu an ölmüş olabilirdi...</p>
<p>Perdita'nın acıklı öyküsü Pongo ve Hanım'ı çok üzmüştü. Hanım, bütün içtenliğiyle:</p>
<p>- Benim sevgili arkadaşım, yavrularını çok özlediğini biliyorum. Benim yavrularım artık&#160;senin yavruların sayılır. Onları istediğin gibi&#160;yalayıp sevebilirsin, dedi.</p><h3>YAVRULAR KAYBOLUYOR</h3>
<p>Dearlylerin konağında her şey yolunda gidiyordu. Hanım, Pongo, Perdita ve on beş&#160;yavru arasındaki uyum, filmlere konu olacak&#160;kadar güzeldi. Her sabah güne kuçu kuçu&#160;sesleriyle uyanmak Bay ve Bayan Dearly'i&#160;çok mutlu ediyordu. Köpekler sanki yıllardır&#160;birbirini tanıyormuş gibi birbirlerine saygı ve&#160;sevgi gösteriyor, sahiplerini hiç üzmüyorlardı.&#160;Dearlyler, bu güzel kuçu kuçuların hangisini&#160;seveceklerini şaşırıyorlardı. Artık yavruların&#160;benekleri çıkmış, boyları uzamış, hepsi tam&#160;bir Dalmaçyalı havasına girmişti.</p>
<p>Günlerden bir gün konağa Cruella çıkıp geldi. Sırtında her zamanki gibi yine&#160;beyaz kürkü vardı. Ellerindeki eldivenler</p><div><img src="main-29.jpg" alt=""/></div>
<p>ve başındaki bere de kürktendi. Cook Dadı onu kapıda görünce:</p>
<p>- Bay ve Bayan Dearly evde yoklar, dedi. Pongo, Hanım ve Perdita'yı parkta gezintiye&#160;çıkardılar.</p>
<p>Cruella, beyaz kürkünü savurarak:</p>
<p>-Ziyanı yok, gelmelerini beklerim, dedi.</p>
<p>Sonra da izinsizce içeri girip kendini bir koltuğa attı. Cook Dadı da bu davetsiz misafiri yalnız bırakmamak için karşısına oturdu.&#160;Cruella'nın yine çenesi düşmüştü. O kadar&#160;çok konuştu ki Cook Dadı onun bir an konuşurken nefes alamayıp boğulacağını sandı.&#160;O sırada konağın önünde küçük bir araba&#160;durdu. İçinden yabancı adamlar indi. Fakat&#160;Cook Dadı onların gizlice konağa girdiklerini fark edemedi. Adamlar çok geçmeden&#160;ellerindeki kocaman bir çuvalla arabaya geri&#160;döndüler.</p>
<p>O sırada Cruella telaşla ayağa kalkıp:</p>
<p>- &#160;&#160;&#160;Ben artık gideyim, dedi. Şu Dearlylerin&#160;geleceği filan yok.</p>
<p>Cruella'nın gidişiyle Cook Dadı,</p>
<p>- &#160;&#160;&#160;Benim canlarım, çok acıkmış olmalısınız,&#160;diyerek üst kata koştu.</p>
<p>Fakat o da ne? Sepetlerin içi bomboştu. Yavruların hiçbiri ortada yoktu. Cook Dadı&#160;telaşla oradan oraya koşturmaya başladı.&#160;Bir yandan da &quot;Köpekler yok! Köpekler yok!&quot;&#160;diye avaz avaz bağırıyordu.</p>
<p>Dearlyler büyük Dalmaçyalılarla birlikte parktan döndüklerinde işte bu acı sürprizle&#160;karşılaştılar. On beş yavru Dalmaçyalı bir&#160;anda ortadan kaybolmuştu. Pongo, Hanım&#160;ve Perdita üzüntüden ne yapacaklarını şaşırdılar. Dadılar iki gözü iki çeşme ağlıyorlardı.&#160;Hele Cook Dadı köpeklere sahip çıkamadığı&#160;için hepsinden daha üzgündü.</p><div><img src="main-30.jpg" alt=""/></div>
<p>Vakit geçirmeden durum polise bildirildi. On beş yavrunun fotoğrafları çıkartılarak&#160;gazetelere kayıp ilanı verildi. Bütün bunlar&#160;olup biterken Pongo uzun uzun düşünüyordu. Bu zeki ve sevimli köpek, yavrularını&#160;bulmaya kararlıydı. O yüzden bir akşam&#160;Hanım'ı ve Perdita'yı karşısına aldı. Kuyruğunu hüzünlü hüzünlü sallayarak kısık havlayışlarla anlatmaya başladı:</p>
<p>- &#160;&#160;&#160;Sevgili Hanımcığım, sevgili Perdita, yavrularımızın çalındığından artık hiçbir şüphem&#160;kalmadı. Onları aramaya çıkmak için daha&#160;fazla bekleyemeyiz.</p>
<p>Hanım, ağlamaklı bir sesle mızıldandı:</p>
<p>- &#160;&#160;&#160;Evet, ben de yavrularımı bulmak istiyorum. Ama onları kimin çaldığını bile bilmiyoruz ki...</p>
<p>- &#160;&#160;&#160;Elbette yavrularımızı kimin çaldığını bir&#160;gören vardır. Bu akşam gün batımı sırasında Güllük Tepesi'ne çıkacağız. Uzaklardaki</p><div><img src="main-31.jpg" alt=""/></div>
<p>köpek dostlarımızla haberleşeceğiz. Umut ediyorum ki sesimize ses veren birileri çıkacaktır.</p>
<p>Bu fikir Hanım'ın ve Perdita'nın aklına yatmıştı. Akşam olunca, Pongo ve Hanım, Perdi-ta'yı konakta bırakıp Güllük Tepesi'ne yürüdüler. Tepeye çıkınca Pongo başını havaya dikip acı acı havladı. Aslında bu, havlamadan çok ulumaya benziyordu ve köpek dilinde &quot;Yardım!&quot; anlamına geliyordu. Çok geçmeden başka tepelerden de ulumaya benzer havlamalar geldi. Uzaklardaki köpekler,&#160;&quot;N'oldu? Derdiniz ne?...&quot; diye soruyorlardı.&#160;Bu kez Hanım acı acı on beş kez havladı. Bu,&#160;&quot;On beş yavrumuz çalındı gören var mı?&quot;&#160;demekti. Çok geçmeden uzaklardaki bir&#160;tepeden, bir köpek &quot;Evet, ben gördüm. Onları Cruella denen kötü kalpli kadının uşakları&#160;kaçırdı. Sevimli yavrularınız Suffolk köyünde&#160;bir şatoya kapatıldı. Cruella bu köpekçikleri</p><div><img src="main-32.jpg" alt=""/></div><div><img src="main-33.jpg" alt=""/></div>
<p>besleyip büyütecek sonra da derilerini yüzüp kendine kürk yapacakmış.&quot; dedi.</p>
<p>Bunu duyar duymaz Pongo'yla Hanım dehşetle birbirlerine baktılar. Köpeğe hemen&#160;köyün nerede olduğunu sordular. Karşıdan&#160;yine uzun havlayışlarla yolun tarifi geldi. Pon-go, köpeğe teşekkür edercesine havladıktan&#160;sonra yavrularını kurtarmak için hemen yola&#160;koyulacaklarını söyledi.</p>
<p>Karşıdaki tepelerden gelen sesler yine dostluk sinyalleriyle doluydu. Köpekler bir&#160;ağızdan: &quot;Bizler de size yardıma hazırız. Yolda sizi karşılayacağız.&quot; dediler.</p>
<p>O akşam Pongo ve Hanım, konağa döndüklerinde olup biteni hemen Perdita'ya anlattılar. Perditacık:</p>
<p>- &#160;&#160;&#160;Ne duruyoruz, hemen yola çıkmalıyız,&#160;diye ayaklanınca Pongo:</p>
<p>- &#160;&#160;&#160;Bu yolculuğa Hanım ile ben birlikte çıkacağız Perdita, dedi. Sen konakta kalmalısın.</p><div><img src="main-34.jpg" alt=""/></div>
<p>Çünkü üçümüz birden ortadan kaybolursak Dearly ailesini teselli edecek kimse kalmaz.</p>
<p>Perdita üzülerek buna razı oldu. İşte o gece Pongo ile Hanım konakta herkes uykuya çekilince sessizce evden çıktılar. Suffolk&#160;köyüne gitmek üzere yola koyuldular. Hava&#160;oldukça soğuk ve dışarısı karanlıktı. Pongo,&#160;Hanım'ın çok üşüdüğünü ve zor yürüdüğünü&#160;görünce:</p>
<p>- &#160;&#160;&#160;Haydi gayret et hayatım, dedi. Düşünsene bu yollardan dönerken on beş yavrumuz&#160;yanımızda olacak.</p>
<p>- &#160;&#160;&#160;Ah Pongo, o günü bir görsem...</p>
<p>- &#160;&#160;&#160;Göreceksin tabi... Ama bu güçlü ve&#160;azimli olmamıza bağlı Hanımcığım.</p>
<p>Hanım, Pongo'nun bu güzel sözleriyle canlandı. &quot;Yavrularım yanımda olmadıktan&#160;sonra sıcacık bir konağın ve leziz yiyeceklerin hiçbir anlamı yok.&quot; diye düşündü. Uzun&#160;süre hiç dinlenmeden yürüdüler. Acı acı esen</p><div><img src="main-35.jpg" alt=""/></div>
<p>rüzgâr hızlarını kesse de kuyruklarını havaya dikip yol aldılar. Gün ışırken Epping Ormanında bir köye geldiler. Pongo,</p>
<p>- &#160;&#160;&#160;Günü burada geçirelim, dedi. Ancak&#160;gündüz dinlenip gece yol alırsak kimseye&#160;yakalanmadan Suffolk'a varabiliriz.</p>
<p>Ormanın yanında henüz uykudaki bir köye girdiklerinde hafif bir havlama işittiler. Biraz&#160;sonra kendilerini iri yarı, sarı bir av köpeği&#160;karşıladı.</p>
<p>- &#160;&#160;&#160;Hoş geldiniz dostlarım, sizi gün batımı haberleşmesinden tanıyorum. Buradan&#160;geçeceğinizi bildiğim için size yemek ve su&#160;hazırladım, dedi.</p>
<p>Pongo ve Hanım, açlıktan ölüyorlardı. Av köpeğinin ikram ettiği lapadan doyasıya yiyip üzerine bol bol su içtiler. Av köpeği&#160;daha sonra uyumaları için onları eski bir at&#160;arabasının önüne götürdü.</p><div><img src="main-36.jpg" alt=""/></div><div>
<p></p></div><div>
<p></p></div>
<p>- Arabanın içi saman dolu, dedi. Siz içeri girip uyuyun. Eğer bir tehlike olursa ben size&#160;haber veririm; arka kapıdan kaçarsınız.</p>
<p>Pongo ve Hanım samanların arasında bir güzel uyudular. Uyandıklarında akşam&#160;karanlığı çökmek üzereydi. Bu dostluk canlısı&#160;av köpeğine yardımları için teşekkür ederek&#160;yeniden yola koyuldular.</p><div><img src="main-37.jpg" alt=""/></div><h3>ZORLU YOLCULUK</h3>
<p>Pongo ve Hanım, uzun süre yol aldıktan sonra küçük bir göle geldiler. Gölden kana&#160;kana su içip yeniden yola devam ettiler.&#160;Hava rüzgârsızdı ama dün geceden daha&#160;soğuktu. Her yeri don kaplamıştı. Bastıkları&#160;yerlerden çıtır çıtır buz sesleri duyuluyordu.&#160;Pongo, hüzünlü gözlerle titreyerek yürümeye&#160;çalışan Hanım'a baktı. İçi on beş yavrusunu&#160;çalan Cruella'ya karşı bir kez daha öfkeyle&#160;doldu.</p>
<p>Sabaha karşı iyiden iyiye üşümeye başlamışlardı. Dinlenecekleri sıcak, kuytu bir köşeye ihtiyaçları vardı. Üstelik karınları da&#160;iyice acıkmıştı. İkisi de düşüncelere daldı.&#160;Ortalıkta köy filan görünmüyordu. Yiyecek&#160;ve suyu nereden bulacaklardı? Böyle ağır</p><div><img src="main-38.jpg" alt=""/></div>
<p>aksak yürürlerken uzakta bir kulübe gördüler. Umutla kulübeye yaklaştılar. Kulübenin camında bir çocuk duruyordu.</p>
<p>- Çocuğu korkutmamak için çok yavaş davranmalıyız, dedi Hanım.</p>
<p>Derken kulübenin kapısı açıldı. Çocuk kapıda göründü. Elinde bir ekmek dilimi vardı. Pongo ve Hanım çocuğa sevgiyle bakıp&#160;kuyruklarını salladılar. Çocuk korkusuz görünüyordu. Ama elindeki ekmeği onlara vermeye hiç niyetli değildi. Yerden aldığı gibi bir&#160;taşı onlara doğru fırlattı. Havada bir arı gibi&#160;vızıldayarak uçan taş Pongo'nun bacağına&#160;denk geldi. Pongocuk dizinde açılan yarayla&#160;acı acı havlamaya başladı. Aklından dönüp&#160;çocuğu ısırmak geçti. Ama onun küçük olduğunu düşününce bundan vazgeçti. Çocuk&#160;nasıl olsa büyüyünce hatasını anlayacaktı.</p>
<p>Sonra çocuğun attığı diğer taşlardan korunmak için hızla oradan uzaklaştılar.</p><div><img src="main-39.jpg" alt=""/></div>
<p>Kulübenin ilerisinde önlerine bir samanlık çıktı. Pongo'nun dizinin acısından adım atacak hâli kalmamıştı.</p>
<p>- &#160;&#160;&#160;Sen burada dinlen, dedi Hanım, ben&#160;gidip yiyecek bulayım.</p>
<p>Pongo, Hanım'ı yalnız göndermek istemiyordu. Ama kıpırdayacak hâli de yoktu. Pongo yaralanınca Hanım'a bir güç gelmişti&#160;sanki. Dışarıya çıkınca ileride başka kulübelerin de olduğunu fark etti. Umutla oraya&#160;doğru yürüdü. Evlerden birine yaklaştığı sırada bir bekçi köpeğiyle karşılaştı. Bekçi köpeği onu görür görmez:</p>
<p>- &#160;&#160;&#160;Ah sizi tanıdım, dedi. Siz yavruları çalınan Dalmaçyalısınız. Sahibim bu sabah gazete okurken kayıp ilanınızı orada görmüştüm.</p>
<p>Hanım köpeğin ilgisinden memnun kalmıştı. Kısaca başlarına geleni anlattı. Bekçi köpeği, Pongo'nun bacağından yaralandığını ve aç olduğunu duyunca çok üzüldü.</p><div><img src="main-40.jpg" alt=""/></div>
<p>Hemen ilerideki büyük eve koştu. Çok geçmeden tereyağına bulanmış ekmek dilimleriyle geri döndü.</p>
<p>- Lütfen bunları eşinize götürün ve birlikte afiyetle yiyin, dedi. Yavrularınızı kurtarmanız&#160;için hep dua edeceğim.</p>
<p>Hanım, köpeğe çok teşekkür ederek hemen Pongo'nun yanına döndü. Pongo&#160;canının acısından derin bir uykuya dalmış,&#160;hâlâ uyanmamıştı. Hanım onu burnuyla dürterek uyandırdı. Sonra da tereyağlı ekmekleri&#160;gösterdi. Pongocuk, Hanım'ın becerikliliğine&#160;şaşmıştı doğrusu. Birlikte karınlarını doyurup&#160;yeniden yola çıktılar. Pongo biraz topallıyordu ama yavrularını düşündükçe dizinin acısını duymuyordu bile.</p>
<p>Pongo'yla Hanım, birçok şirin köyden geçerek şimdiye kadar hiç görmedikleri ıssız&#160;bir bölgeye geldiler. Çiftlikler gittikçe azalmış, çalılar ve ormanlar sıklaşmıştı. Yolu</p><div><img src="main-41.jpg" alt=""/></div>
<p>kaybetmekten korktukları için kestirmeden gitmiyor, yoldan ayrılmıyorlardı. Hava iyice karardığında Suffolk köyüne gelmişlerdi.&#160;Hanım endişeyle:</p>
<p>- &#160;&#160;&#160;Karanlıkta köyü göremeden geçip gitmekten korkuyorum, dedi.</p>
<p>O böyle der demez karanlığın içinde bir miyav&quot; sesi işitildi. Ses önlerindeki ağacın&#160;üzerinden geliyordu. Karanlıkta gözleri ışıl&#160;ışıl parlayan bir kedi gülümseyerek onlara&#160;bakıyordu.</p>
<p>- &#160;&#160;&#160;Siz, on beş yavrusu çalınan Dalmaçyalı-larsınız, dedi kedicik. Kediler de gün batımı&#160;haberleşmesine katılır. Sizi oradan tanıyorum. Adım Samur. Ama siz bana kısaca Sam&#160;diyebilirsiniz. Şimdi lütfen beni takip edin.</p>
<p>Pongo ve Hanım sevinçle bu dost kediyi izlediler. İkisinin de içinde yavrularını görmeye çok az bir zaman kaldığını anlatan bir&#160;his vardı. Bir süre çalılıklar içinde yol aldıktan</p><div><img src="main-42.jpg" alt=""/></div>
<p>sonra kocaman bir duvarın önünde durdular. Samur:</p>
<p>- &#160;&#160;&#160;İşte geldik! Yavrularınız bu duvarın&#160;ardında, dedi.</p>
<p>Pongo ve Hanım öyle heyecanlanmışlardı ki ellerinden gelse duvarı bir çırpıda atlayıp&#160;öbür tarafa geçeceklerdi. Fakat duvar bir&#160;kule kadar yüksekti.</p>
<p>Sonra bir bahçe kapısına geldiler. Samur, dev parmaklıklar arasından görünen karşıdaki şatoyu işaret etti:</p>
<p>- &#160;&#160;&#160;Yavrularınız bu evde Baddun kardeşlerle&#160;birlikte yaşıyor, dedi.</p>
<p>Pongo ve Hanım, korku dolu gözlerle şatoya baktılar. Şatonun görünümü hiç de parlak değildi. Bir şatodan çok, çatısı&#160;uçmuş, camları kırılmış terk edilmiş bir evi&#160;andırıyordu. Pencerelerden ise dışarı sönük&#160;bir ışık taşıyordu.</p><div><img src="main-43.jpg" alt=""/></div>
<p>Onlar kapıdan korkuyla içeri bakarken yanlarına Buldok isimli güçlü bir köpek yaklaştı. Samur onu görünce:</p>
<p>- &#160;&#160;&#160;Buralarda bu kocaman kapıyı tek açabi-len Buldok'tur, dedi.</p>
<p>O böyle der demez, Buldok gülümseyerek Pongo ve Hanım'ı selamladı. Sonra da bir&#160;şey söylemeden dişleriyle kapının sürgüsünü&#160;açtı.</p>
<p>- &#160;&#160;&#160;Geceyi bahçedeki kilerde geçirebilirsiniz,&#160;dedi. Sabah olunca da yavrularınızı görürsünüz.</p>
<p>Pongo ve Hanım, Samur ile Buldok'a teşekkür edip kapıdan içeri girdiler. İkisi de&#160;geç vakit uykuya dalabildi. Hanım sabaha&#160;kadar rüyasında yavrularını gördü. Uğur'u,&#160;Sıskacık'ı ve diğerlerini tek tek öpüp kokladı. Sabahın ilk ışıklarıyla bahçe köpek&#160;havlamalarıyla doluverdi. Hanım ve Pongo</p><div><div><img src="main-44.jpg" alt=""/></div></div>
<p>uykularından sıçrayıp hemen pencereye koştular. Fakat o da ne! Bahçede on beş yavru değil, adeta bir Dalmaçyalı sürüsü vardı.&#160;Hanım şaşkınlık içinde köpeklere bakarken&#160;umutsuzluğa kapıldı. Ağlamaklı bir havlamayla:</p>
<p>- &#160;&#160;&#160;Bunlar bizim yavrularımız değil Pongo,&#160;dedi. O kadar yolu boşuna mı geldik?!</p>
<p>Pongo da keskin bakışlarını yavrular arasında dolaştırdı. Bir süre sonra kalabalığın arasında dolaşan Uğur'u fark etti. Sonra Tombiş'i, Yamalıyı ve Sıskacık'ı gördü.&#160;Diğer yavruları da tanıması çok zor olmadı.</p>
<p>- &#160;&#160;&#160;Üzülme Hanımcığım, yavrularımızın hepsi burada, dedi. Diğer köpekler ise başkalarının yavruları olmalı...</p>
<p>Pongo ve Hanım, pencereden gizlice bahçeyi izlerken kara kara düşünmeye başladılar. O sırada kilere gizlice girmeyi başaran Buldok yanlarında belirdi:</p><div><img src="main-45.jpg" alt=""/></div>
<p>- &#160;&#160;&#160;Eh yavrularınızı gördüğünüze göre artık&#160;mutlu olmalısınız, dedi.</p>
<p>- &#160;&#160;&#160;Evet ama burada bizim yavrularımızdan&#160;başka bir sürü yavru var, dedi Pongo.</p>
<p>- &#160;&#160;&#160;Burada tamı tamına doksan yedi Dal-maçyalı yavrunun olduğunu bildiğinizi sanıyordum, dedi Buldok.</p>
<p>- &#160;&#160;&#160;Bilmiyorduk, dedi Pongo. Desenize Cru-ella nerede bir Dalmaçyalı görmüşse alıp&#160;buraya kapatmış.</p>
<p>- &#160;&#160;&#160;Baksanıza şunlara bizim yavrulara ne&#160;kadar da benziyorlar, dedi Hanım. Hepsi de&#160;birbirinden şeker. Hiçbirini burada bırakamayız.</p>
<p>- &#160;&#160;&#160;Haklısın; Cruella'nın onları öldürüp derilerinden kürk yapmasına göz yumamayız,&#160;dedi Pongo.</p>
<p>- &#160;&#160;&#160;Hayatımız pahasına da olsa onları kurtarmalıyız, dedi Hanım.</p><div><img src="main-46.jpg" alt=""/></div>
<p>- &#160;&#160;&#160;Size güzel bir haberim var, dedi Buldok.&#160;Yavrular gün batımı haberleşmesine katıldılar. Onlara şatonun yakınında olduğunuzu&#160;haber verdik.</p>
<p>- &#160;&#160;&#160;İşte bu çok iyi. O zaman bize yardım&#160;edebilirler, dedi Pongo.</p>
<p>- &#160;&#160;&#160;Şimdi köpekleri nasıl kaçıracağımızı&#160;konuşalım, dedi Buldok.</p>
<p>- &#160;&#160;&#160;Evet iyi bir plan yapmalıyız, dedi Pongo.</p>
<p>- &#160;&#160;&#160;Baddun kardeşler tembel ve boğazlarına düşkün insanlardır. Akşam olunca&#160;televizyonun karşısına geçip saatlerce vakit&#160;öldürürler, öyle ki televizyon seyrederken&#160;dünyayı unuturlar. Kaçmak için bundan iyi&#160;fırsat bulamayız.</p>
<p>- &#160;&#160;&#160;Uğur'u sıkı sıkı tembihlersek Baddunlar&#160;televizyon seyrederken yavruların hepsini&#160;dışarı çıkarabilir, dedi Pongo.</p><div><img src="main-47.jpg" alt=""/></div>
<p>- öyleyse akşamı beklemeliyiz, dedi Buldok. Gün batımı haberleşmesinde Uğur ve diğer Dalmaçyalılar kaçış planı hakkında&#160;bilgilendirilecekler.</p><h3>KAÇIŞ</h3>
<p>Pongo ve Hanım o gün, Buldok'un getirdiği yiyeceklerle karınlarını doyurdular. Pongo, şu Baddunlar denen adamları görmek için&#160;şatonun içine girmeye karar verdi. Nihayet&#160;akşam olmuş, etrafı zifiri karanlık sarmıştı.&#160;Kilerin bir kapısı da içeriden şatoya açılıyordu. Pongo, Buldok'tan öğrendiği gibi&#160;dişleriyle kapının ardındaki sürgüyü açtı.&#160;Hanım'la birlikte sessizce içeri süzüldüler.&#160;Koridorlardaki Dalmaçyalılar onları görünce&#160;sevinçle hoplayıp zıplamaya başlamışlardı.&#160;Pongo, kaş göz işaretiyle:</p>
<p>- Hişt sessiz olun, diyerek onları uyardı.</p>
<p>Hanım'ın gözleri özlemle yavrularını arıyordu. Bir yandan da yakalanmaktan korkuyordu. Pongo:</p>
<p>— Korkma! Baddunlar bizi görseler bile, Dalmaçyalılardan biri sanırlar. Baksana yavruların içinde bizim boyumuza yaklaşanlar&#160;var, dedi.</p>
<p>Şatonun içini patlamış mısır kokusu sarmıştı. Baddunlar mutfakta mısır patlatıyor olmalıydılar. Pongo ve Hanım, patlamış&#160;mısır kokusunu takip ederek mutfağı buldular. Fakat Baddun kardeşler denen iki adamı&#160;görünce korkudan bayılmamak için kendilerini zor tuttular. Koca gövdeli bu iki adamın&#160;saçı sakalı birbirine karışmıştı. Üstleri başları&#160;pislik içindeydi. İkisi de bir insandan çok,&#160;garip yaratıkları andırıyorlardı.</p>
<p>Tam o sırada şatonun kocaman demir kapısı gürültüyle açıldı. Kapıda beyaz peleriniyle Cruella belirdi. Onu gören Pongo ve&#160;Hanım korkuyla mutfak kapısının yakınındaki bir kuytuya saklandılar. Cruella beyaz,&#160;kürk pelerinini savurarak koridoru geçip</p><div><img src="main-48.jpg" alt=""/></div>
<p>mutfağa girdi. Onu gören Baddunlar suçüstü yakalanmış gibi hazır ola geçtiler: Cruella cırtlak sesiyle:</p>
<p>- &#160;&#160;&#160;Böyle önemli bir gecede mısır patlatmaya utanmıyor musunuz, diye bağırdı.</p>
<p>Baddunlar bir ağızdan:</p>
<p>- &#160;&#160;&#160;Eee, şeyy, önemli gece mi, niye acaba,&#160;diye sayıkladılar.</p>
<p>- &#160;&#160;&#160;Unuttunuz mu?! Bu gece şatodaki bütün&#160;Dalmaçyalıları öldüreceksiniz. Sonra da derilerini yüzüp bana getireceksiniz!</p>
<p>-Ama Bayan De Vil, yavruların hepsi yeterince büyümedi. Onların kürkü daha bir işe yaramaz ki, dedi Baddunlardan biri.</p>
<p>- &#160;&#160;&#160;Dearlyler her yana haber saldı. Herkes&#160;on beş Dalmaçyalıyı arıyor. Yakalanmadan&#160;bu işi bitirmeliyiz. Küçük yavruların kürkünden eldiven yapacağım. Biraz büyüklerini de</p><div><img src="main-49.jpg" alt=""/></div><div><img src="main-50.jpg" alt=""/></div>
<p>birbirine ekleyip şahane mantolar ve pelerinler diktireceğim.</p>
<p>Baddunlar bir ağızdan:</p>
<p>- Siz nasıl isterseniz efendim. Bu gece bütün yavruları boğarız. Derilerini ise birkaç&#160;gün sonra size getiririz, dediler.</p>
<p>- Hah ha ha! Dünyada benim kadar güzel kürkleri olan başka bir kadın olmayacak! Kocamın kürkçü dükkânı bu küçük&#160;canavarların kürkleriyle dolacak...</p>
<p>Cruella böyle dedikten sonra yine pelerinini savurarak koridoru geçip gözden kayboldu. Konuşulanları duyan Pongo ile Hanım'ın korkudan dilleri tutulmuştu. Doğrusu bir&#160;kadının nasıl bu kadar acımasız olduğunu&#160;anlamak çok zordu. Ya koca gövdeli Bad-dunlara ne demeli?! Sanki az önceki korkunç konuşmayı yapanlar onlar değilmiş gibi&#160;ellerindeki kocaman mısır tabağıyla televizyonun karşısına kurulmuşlardı bile.</p><div><img src="main-51.jpg" alt=""/></div>
<p>Pongo, çabuk olmazlarsa başlarına kötü şeylerin geleceğini biliyordu. Gün batımı&#160;haberleşmesinde şatodaki bütün köpekler&#160;kaçış planından haberdar edilmişti. Şimdi&#160;geriye Baddunların televizyona en çok daldıkları anı kollamak kalıyordu. Pongo ve&#160;Hanım, yeniden koridoru geçerek kilere döndüler. O sırada Buldok kilere gelmiş onları&#160;bekliyordu.</p>
<p>- &#160;&#160;&#160;Yavrularımızdan hiçbirini göremedik,&#160;dedi Pongo. Acaba nereye gittiler?</p>
<p>- &#160;&#160;&#160;Merak etmeyin hepsi ahırdalar, dedi&#160;Buldok. Gün batımı haberleşmesinde onlara&#160;ahırda toplanmalarını söyledik. Yavruların&#160;bir kısmı ise koridorlarda dolaşarak ortalıkta olduklarını gösterecekler. Baddunlar iyice televizyona dalınca hep birlikte bahçeye&#160;çıkacaklar.</p>
<p>- &#160;&#160;&#160;Bu çok iyi, dedi Hanım. Yardımlarınız&#160;için size çok teşekkür ederiz.</p>
<p>Pongo da kaçış planını hemen uygulamazlarsa Baddunların bu gece bütün yavruları öldüreceğini anlattı.</p>
<p>- Eyvah! Acele etmeliyiz, dedi Buldok.</p>
<p>Baddunlar televizyonun sesini sonuna kadar açmış, büyük bir keyifle bir kovboy filmine dalmışlardı. Bundan iyi kaçış fırsatı bulamazlardı.</p>
<p>İşte o anda Buldok, gün batımı haberleşmesinde anlaştıkları gibi üç kez kesik kesik havladı. Zaten saatlerdir bu havlamayı bekleyen doksan yedi Dalmaçyalı yavaşça yerlerinden&#160;kalktılar. Üçlü sıralar hâlinde bahçe kapısına&#160;yürüdüler. Hanım yavruların en önünde yürüyen Uğur'u görünce sevincinden ne yapacağını bilemedi. Uğur kardeşleriyle birlikte doksan altı yavruya başkanlık ediyordu.</p>
<p>Çok geçmeden şato ve bahçesi boşaldı. Pongo ve Hanım, yavruların önüne düşerek&#160;karanlık gecede hızla yol almaya başladılar.</p><div>
<p>L</p></div><div><img src="main-52.jpg" alt=""/></div><div><img src="main-53.jpg" alt=""/></div>
<p>Hanım, yavrularına tek tek sarılıp öpüp koklamak istese de bunun zaman kaybına&#160;yol açacağını iyi biliyordu. Bu yüzden onlarla özlem gidermeyi eve ulaşacakları zamana&#160;bıraktı.</p>
<p>O gece sabaha kadar durmaksızın yol aldılar. Sabah olduğunda yavruların bir&#160;adım atacak hâlleri kalmamıştı. Üstelik hepsi çok acıkmış ve susamıştı. Neyse ki gün&#160;batımı haberleşmesinde dönüş yolu için de&#160;gerekli önlemler düşünülmüştü. Yaklaştıkları bir köyde onları bir bekçi köpeğe karşıladı. Samanlıkta kendileri için biraz yiyecek&#160;hazırladığını söyledi.</p>
<p>Bu harika haber Dalmaçyalı sürüsünü fazlasıyla memnun etti. O gün kuru ekmekten oluşan yemeklerini yiyip üzerine bolca&#160;su içtiler. Akşama kadar dinlenip yeniden&#160;yola koyuldular.</p>
<p>Pongo bu kadar köpeğin bir arada çok dikkat çekeceğini bildiğinden kır yoluna sapmaya karar verdi. Bu yol ıssız ve tenhaydı. Sabaha kadar yürürlerse Londra'ya varabilirlerdi.</p>
<p>Onlar bütün hızlarıyla yol alırken Bad-dunlar da boş durmamışlardı. Köpeklerin kaçtığını fark eder etmez hemen peşlerine&#160;düşmüşlerdi. Ancak pek akıllı olmadıklarından sürünün izini bulamadılar.</p>
<p>Pongo ve Hanım'ı başka bir sürpriz daha bekliyordu. Bir çiftliğin yanından geçerken&#160;kime rastladılar dersiniz? Perdita'nın sevgili&#160;eşine... Dalmaçyalı sürüsünü gören köpek-çik onları görünce nereye gittiklerini sormuş,&#160;olanları dinleyince de aralarına katılmaya&#160;karar vermişti. Böylece Dalmaçyalı sürüsü&#160;Pongo, Hanım ve Perdita'nın eşiyle yüzü bulmuş oldu.</p>
<p>Uzun ve zorlu bir yolculuktan sonra nihayet Londra'ya geldiler. Şehre girmek için</p><div><img src="main-54.jpg" alt=""/></div>
<p>gecenin olmasını beklediler. Hava iyiden iyiye soğumuş kar atıştırmaya başlamıştı. Uğur, babasının yanına sokularak:</p>
<p>- &#160;&#160;&#160;Dearlylerin evine varmadan önce neden&#160;Cruella'nın köşküne gitmiyoruz babacığım,&#160;dedi.</p>
<p>Pongo, Uğur'un aklından geçenleri okumuş gibi:</p>
<p>- &#160;&#160;&#160;Bayan De Vil'in kürklerini parçalamak&#160;için mi, diye sordu.</p>
<p>Uğur gözlerindeki muzip parıltılarla:</p>
<p>- &#160;&#160;&#160;Evet babacığım, dedi. O bunu çoktan&#160;hak etti. Eğer kürklerini paramparça edersek bundan böyle hiçbir hayvanı öldürmeye&#160;cesaret edemez.</p>
<p>De Villerin evde olmadıkları sırada yüz Dalmaçyalıya evin kapısını Iran kedisi açtı.&#160;Dalmaçyalılar içeri girerek bütün kürkleri,&#160;kürk çarşafları, eldiven ve atkıları paramparça ettiler. İran kedisi de onlara yardım etti.</p>
<p>Ev tam bir savaş alanına dönmüştü. Cruel-la gece eve dönünce aklını kaybetmeseydi bari... Sonra Dalmaçyalı sürüsü Regent Parkanı geçerek Dearlylerin evine vardılar. Bay&#160;ve Bayan Dearly üzüntüyle başlarını pencereye yaslamış dışarıda yağan karı izliyorlardı.&#160;Kaç gündür ortadan kaybolan köpeklerinin yasını tuttukları her hâllerinden belliydi.&#160;Cook ve Butler Dadı da öbür penceredeydiler.&#160;Perditacık ise üzüntüyle bir köşeye kıvrılmıştı.</p>
<p>Fakat bu kadar hüzün yeterdi. Artık kavuşma vaktiydi. Konağın bahçesi bir anda yüz benekli köpekle doluverdi. Dearlyler rüyada&#160;olmadıklarını anlamak için gözlerini ovuşturdular. Sonra da dadılarla birlikte bahçeye koştular. Perdita'yla birlikte yüz biri&#160;bulan Dalmaçyalılarla, sanki bahçeye bayram gelmişti. Birbirine sarılarak neşe içinde&#160;hoplayıp zıplayan köpekler ve insanlar izlenmeye değerdi doğrusu...</p><div><img src="main-55.jpg" alt=""/></div><div><img src="main-56.jpg" alt=""/></div>
<p>Olanlara en çok sevinenlerden biri de Per-dita'ydı. Çünkü doksan yedi yavrunun içinde onun kayıp yavruları da vardı. Üstelik sevgili&#160;eşi de artık yanındaydı.</p>
<p>Sonra ne mi oldu? Dearlyler bu birbirinden şirin köpeklerin hiçbirini başkasına vermeye kıyamadılar. Büyük bir çiftlik evi alarak oraya yerleştiler. Artık yüz bir Dalmaçyalıyla&#160;birlikte uzun ve mutlu yıllar onları bekliyordu.</p>
<p>Cruella ve kocası ise kürkçü dükkânlarını kapatıp çok uzaklara gittiler. Nereye gittiklerini ise kimse bilmiyor. Bilmek de istemiyor.</p><div><img src="main-57.jpg" alt=""/></div>
</body>
</html>