<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p5"><span class="t8">&nbsp;</span></p>
<h1 class="h11"><a id="ncx3387"></a>XX</h1>
<p>&nbsp;</p>
<p class="p6">Bütün ölüler ve ölme ihtimali olanlar paltolarını giyiyordu. Bir mutfaktaydılar ve paltolar askılardaydı. Teddy'nin babası eski denizci paltosunu alıp giydi, sonra Dolores'e paltosunu giymesi için yardım etti.</p>
<p>&quot;Noel için ne istiyorum biliyor musun?&quot; dedi Teddy'ye.</p>
<p>&quot;Hayır, baba.&quot;</p>
<p>&quot;Gayda.&quot;</p>
<p>Teddy onun golf sopaları ve golf çantası demek istediğini anlamıştı.</p>
<p>&quot;Aynen Ike gibi,&quot; dedi Teddy.</p>
<p>&quot;Aynen,&quot; dedi babası ve Chuck'a paltosunu uzattı.</p>
<p>Chuck paltoyu giydi. Güzel bir paltoydu. Savaş öncesi kaşmiri. Chuck'ın yara izi yok olmuştu ama o narin, ödünç elleri hala aynıydı. Onları Teddy'nin önünde tuttu ve parmaklarını kıpır kıpır oynattı.</p>
<p>&quot;O kadın doktorla mı gittin?&quot; diye sordu Teddy, Chuck'a.</p>
<p>Chuck başını iki yana salladı. &quot;Ben gereğinden fazla eğitim aldım. Yarışa girmiştim.&quot; </p>
<p>&quot;Kazandın mı?&quot; </p>
<p>&quot;Kaybım büyük.&quot; </p>
<p>&quot;Üzgünüm.&quot;</p>
<p>&quot;Karına veda öpücüğü ver. Yanağından,&quot; dedi Chuck.</p>
<p>Teddy öne doğru eğildi, annesi ve Tootie Vicelli kanlı ağzıyla ona gülümsüyordu. Dolores'i öptü.</p>
<p>&quot;Bebeğim, neden sırılsıklamsın?&quot; diye sordu ona.</p>
<p>&quot;Ben kupkuruyum,&quot; dedi Dolores, Teddy'nin babasına.</p>
<p>&quot;Eğer yarı yaşımda olsaydım,&quot; dedi Teddy'nin babası, &quot;seninle evlenirdim kızım.&quot;</p>
<p>Hepsi sırılsıklamdı, annesi ve Chuck da öyle. Sular, paltolarından döşemeye damlıyordu.</p>
<p>Chuck, Teddy'ye üç tane kütük verdi. &quot;Ateş için,&quot; dedi.</p>
<p>&quot;Teşekkürler,&quot; dedi Teddy ve kütükleri aldı ama sonra nereye koyduğunu unuttu.</p>
<p>&quot;Lanet olası tavşanlar. Nesi iyi bunların?&quot; dedi Dolores karnını kaşıyarak.</p>
<p>Laeddis ve Rachel Solando odaya girdi. Üzerlerinde palto yoktu. Hiçbir şey yoktu. Laeddis, Teddy'nin annesinin başı üzerinden bir şişe çavdar viskisi uzattı, sonra Dolores'i kollarına aldı. Teddy kıskanmış olmalıydı ama Rachel onun önünde dizleri üzerine çöktü ve Teddy'nin pantolonunun fermuarını açıp onu ağzına aldı. Babası, Chuck, Tootie Vicelli ve annesi evden ayrılırken Teddy'ye el salladılar. Laeddis'le Dolores yatak odasına doğru gitti ve Teddy onların içerideki yatakta, giysilerinin üzerinden birbirlerini beceriksizce ellediklerini, derin derin soluduklarını duydu. Sonra Teddy, Dolores'i kucağına alıp öptüğünde, Rachel ve Laeddis içeride çılgınlar gibi düzüşüyordu ve şimdi her şey oldukça kusursuz, neredeyse harika görünüyordu. Teddy bir elini karısının karnındaki deliğin üzerine koydu. &quot;Teşekkür ederim,&quot; dedi karısı, ardından Teddy kütükleri mutfak tezgâhına itip kadının içine kaydı. Müdür ve adamları, Laeddis'in getirdiği çavdar viskisine girişti.</p>
<p>&quot;İşte, bu büyük aletli, beyaz bir zenci. Onu görüyor musunuz, önce siz ateş edin. Beni duyuyor musunuz? Bir kere daha düşünmeyin. Bu adam adadan kaçarsa hepimizin işi biter,&quot; dedi Müdür. Ve Teddy'nin düzüşme tekniğini göz kırparak onaylayıp kadehini ona kaldırdı.</p>
<p>Teddy paltosunu göğsünden fırlattı ve mağaranın girişine doğru emekledi.</p>
<p>Müdür ve adamları yukarıdaki bayırdaydılar. Güneş tepedeydi. Martılar acı acı bağırıyordu.</p>
<p>Teddy saatine baktı: Sabah sekiz.</p>
<p>&quot;Risk almayın,&quot; dedi Müdür. &quot;Bu adam savaş eğitimi almış, savaş görmüş, savaş yüzünden katılaşmış. Gazi madalyaları var. Sicilya'da iki adamı yalnızca ellerini kullanarak öldürdü.&quot;</p>
<p>Bu bilgiler Teddy'nin kişisel dosyasındaydı. Lanet herifler, onun kişisel dosyasına nasıl ulaşmışlardı?</p>
<p>&quot;Bıçak konusunda beceriklidir ve yakın dövüşte çok iyidir. Bu adama yaklaşmayın. Risk alırsanız, iki ayaklı bir köpek gibi gebertin onu.&quot;</p>
<p>Teddy içinde bulunduğu duruma rağmen kendini gülümserken buldu. Müdür'ün adamları şimdiye dek kaç kez 'iki ayaklı köpek' benzetmesine maruz kalmıştı acaba?</p>
<p>Üç nöbetçi iplerle, uçurum yamacının yan tarafına indi ve Teddy çıkıntılı kayalıktan uzaklaşıp onların kumsala inişini seyretti. Nöbetçiler birkaç dakika sonra geri tırmandı.</p>
<p>&quot;Aşağıda değil efendim,&quot; dedi içlerinden biri.</p>
<p>Nöbetçiler kayalık burun civarını ve yolu araştırırken Teddy on lan dinledi ve sonra uzaklaştılar. Teddy mağaradan ayrılmadan önce herhangi birinin geri dönmediğinden emin olmak için tam bir saat boyunca bekledi ve araştırma ekibine gitmeleri için yeteri kadar zaman verdi. Böylece onlarla karşılaşmayacaktı.</p>
<p>Yola çıktığında saat dokuzu yirmi geçiyordu ve batıya doğru yürümeye başladı. Hızlı bir tempo tutturmaya çalışıyor ve arkasında ya da önünde hareket eden adamların seslerini dinliyordu.</p>
<p>Trey hava tahmininde haklı çıkmıştı. Kavurucu bir sıcak vardı. Teddy ceketini çıkardı ve katlayıp kolunun altına aldı. Kravatını başının üzerinden geçecek biçimde gevşetip çıkararak cebine koydu. Ağzı kaya tuzu kadar kurumuştu ve gözleri terden kaşınıyordu.</p>
<p>Rüyasında yine Chuck'ı gördü. Paltosunu giyiyordu ve görüntüsü, Laeddis'in Dolores'i okşayışından daha acı vericiydi. Rachel ve Laeddis ortaya çıkana kadar rüyadaki herkes ölüydü. Chuck hariç. Ama o da aynı askıdan paltosunu almış ve onları kapıya kadar takip etmişti. Teddy bu simgelerden nefret ediyordu. Adamlar arazide yürürken kayalık burun civarında Chuck'ı bulmuş ve onu götürmüşlerdi. Ve Chuck'ı her kim yakalamışsa, işinde çok iyi olmalıydı, çünkü Chuck çığlık bile atmamıştı.</p>
<p>Bir değil, iki Federal polisi yok etmek için ne kadar güçlü olmak gerekirdi?</p>
<p>Akıl almaz derecede güçlü olmak gerekirdi.</p>
<p>Eğer plan Teddy'nin delirtilmesiyse, o halde Chuck'ın başına aynı şey gelmeyecekti. Hiç kimse, dört günde iki polisin birden aklını kaçırdığına inanmazdı. Bu yüzden Chuck bir kazaya kurban gitmeliydi. Muhtemelen kasırgada. Aslında, eğer gerçekten akıllılarsa, ki öyle görünüyorlardı, o zaman Chuck'ın ölümünü de Teddy'nin delirmesini destekleyen bir hadise olarak sunabilirlerdi.</p>
<p>Planda inkar edilemez bir ahenk vardı.</p>
<p>Ama Teddy bu adadan kaçmayı başaramazsa, Merkez Ofis, hikâye ne kadar mantıklı olursa olsun, buraya kendi gözleriyle olan biteni görsünler diye birkaç polis yollamadan, bu açıklamayı asla kabul etmezdi.</p>
<p>Peki, onlar gelip ne bulacaktı?</p>
<p>Teddy bileğinde ve parmaklarındaki seğirmelere baktı. Kötüye gidiyordu. Ve beyni de parmaklarından daha iyi durumda değildi. Kendini tuhaf hissediyordu, dili ağırlaşmıştı. Eğer Merkez Ofis buraya adam gönderene kadar ilaçlar onu ele geçirirse, Teddy'yi muhtemelen bornozu içinde, ağzının suyu akarken ve oturduğu yere dışkılarken bulacaklardı. Ve gerçeğin Ashecliffe uyarlaması böylece onaylanmış olacaktı.</p>
<p>Teddy vapurun düdüğünü, buharını rıhtıma doğru saldığını duydu ve limana demir attığını görmek için bir yükseltiye çıktı. Daha hızlı yürümeye başladı, on dakika sonra koruluğun içinden Cawley'in evinin arkasını görebiliyordu.</p>
<p>Yoldan koruluğa doğru döndü. Vapuru boşaltan adamları, rıhtıma çarpan kutuların gümbürtüsünü, el arabalarının metal tınlamasını ve kalasların üzerindeki ayak seslerini duydu. Son ağaç topluluğuna vardığında, rıhtımdaki birkaç hastabakıcıyı ve teknenin kıçına doğru yaslanmış duran iki kaptanı gördü. Tüfek dipçikleri kalçalarına dayanmış, vücutları koruluğa dönük, ağaçları ve Ashecliffe'e çıkan araziyi gözleriyle tarayan nöbetçiler de oradaydı.</p>
<p>Hastabakıcılar yükü boşaltmayı bitirdiğinde, el arabalarını rıhtıma geri çekti. Ama nöbetçiler orada kaldı, onların bu sabahki tek işi, Teddy'nin tekneye ulaşmadığından adları gibi emin olmaktı.</p>
<p>Teddy dönüp koruluktan geçti ve Cawley'in evine vardı. Evin üst katındaki adamları duyabiliyordu. Çatının aşağıya eğim yaptığı yerde birini gördü, sırtı Teddy'ye dönüktü. Cawley'in arabasını evin batı kanadındaki garajda buldu. 47 Model Buick Roadmaster. Döşemeleri beyaz deri kaplıydı. Kasırganın ertesi günü cilalanmıştı ve gıcır gıcırdı. Güzel bir araçtı.</p>
<p>Teddy şoför kapısını açtı, deri döşemenin kokusunu duyabiliyordu. Sanki araba yeni alınmıştı. Torpidoyu açtı, birkaç kutu kibrit buldu ve hepsini aldı.</p>
<p>Cebinden kravatını çıkardı, yerde küçük bir taş bulup kravatının dar ucunu taşın etrafına sardı. Plakayı çıkardı, gaz deposu kapağının vidalarını söktü, kravatı ve taş parçasını, kravatın kalın, çiçekli ön kısmı görünene kadar, sanki boynundan asılmış bir adam gibi borudan aşağıya doğru, deponun içine soktu.</p>
<p>Bu kravatı Teddy'ye Dolores hediye etmişti. Onu Teddy'nin gözlerinin önünden uzatmış, sonra kucağına oturmuştu.</p>
<p>Üzgünüm tatlım, diye fısıldadı. Bunu bana sen verdiğin için seviyordum. Ama işin gerçeği, bu kahrolası iğrenç bir kravat.</p>
<p>Özür dileyerek gökyüzüne doğru gülümsedi ve kibriti yakıp kravatı tutuşturdu.</p>
<p>Ve sonra deli gibi kaçmaya başladı.</p>
<p>Araç patladığı sırada Teddy koruluğun yarısına gelmişti. Adamların bağrışlarını duyup geriye baktı ve ağaçların arasından yumak yumak alevlerin yükseldiğini gördü. Arabanın pencereleri havaya uçarken çatapata benzer bir dizi patlama oldu.</p>
<p>Koruluğun girişine ulaştı, ceketini dertop edip kayaların altına koydu. Cawley'in evine giden patikaya doğru koşan nöbetçileri ve vapur çalışanlarını gördü. Eğer bunu yapacaksa, hemen şimdi harekete geçmesi gerektiğini biliyordu. Bu kararını tartmak için hiç zamanı yoktu ve bu iyi bir şeydi, çünkü yapmak üzere olduğu şeyi bir kez daha düşünürse asla başaramayacaktı.</p>
<p>Koruluktan çıktı. Kıyı boyunca koştu ve rıhtıma varmadan hemen önce, tekneye dönen herhangi birine karşı korumasız olduğu anda, aniden sola dönerek suya daldı.</p>
<p>Tanrım, su buz gibiydi. Teddy hava sıcaklığının suyu biraz olsun ısıtacağını umuyordu ama soğuk su, tıpkı elektrik akımı gibi vücudunu boydan boya çarpıyor ve göğsünü sıkıştırıyordu. Teddy başına gelenleri düşünmemeye çalışarak suyun içinde ilerlemeye devam etti. Suda yılanbalıkları ve denizanaları, yengeçler ve belki de köpekbalıkları vardı. Gülünç geliyordu ama Teddy köpekbalıklarının insanlara genellikle bir metre derinlikteki suda saldırdığını biliyordu ve şu anda bulunduğu yer ortalama o kadardı. Su belindeydi ve giderek derinleşiyordu. Teddy, Cawley'in evinden gelen bağrışları duydu ve kalbinin deli gibi çarpmasına aldırmayarak suyun altına daldı.</p>
<p>Orada, rüyalarındaki kızı gördü. Hemen aşağıdaydı, gözleri açıktı ve teslim olmuştu.</p>
<p>Teddy başını iki yana salladı ve kız gözden kayboldu. Önündeki gemi omurgasını görebiliyordu. Siyah kalın bir şerit, yeşil suda dalgalanıyordu. Ona doğru yüzdü ve elini üzerine koydu. Öne doğru ilerledi ve öteki tarafa geçti. Sudan çıkmak, sadece başını çıkarmak için kendini yavaşça zorladı. Soluğunu verirken yüzünde güneşi hissetti ve sonra oksijeni içine çekti. Bacaklarının derinlerde sallanan görüntüsüne, etrafında yüzen yaratıklara, koklamak için kendisine yaklaşmalarına aldırmamaya çalışıyordu.</p>
<p>Merdiven hatırladığı yerdeydi. Tam önünde. Üçüncü basamağa elini attı ve oraya tutundu. Şimdi, koşarak rıhtıma dönen adamların kalaslar üzerindeki güçlü adımlarını duyabiliyordu ve sonra Müdür'ün sesini işitti:</p>
<p>&quot;Tekneyi araştırın.&quot;</p>
<p>&quot;Efendim, henüz çıktık daha.</p>
<p>&quot;Nöbet yerinizi bıraktınız ve şimdi benimle tartışıyor musunuz?&quot;</p>
<p>&quot;Hayır efendim, affedersiniz efendim.&quot;</p>
<p>Birkaç adam tekneye binerken, merdiven Teddy'nin elinden kaydı. Teddy onların tekneye girdiğini, kapının açıldığını ve içeri deki eşyaların yer değiştirdiğini duydu.</p>
<p>Kalçaları arasından el gibi bir şey sürtünüp geçti. Teddy dişlerini sıktı ve merdivene daha sıkıca sarılıp zihnini tümüyle boşaltmak için kendini zorladı, çünkü onun neye benzediğini hayal etmek istemiyordu. Her ne idiyse hareket etmeye devam etti ve Teddy başını kaldırıp nefes verdi.</p>
<p>&quot;Arabam. Lanet olası, arabamı havaya uçurdu!&quot; Cawley'in sesi haşin ve nefes nefese geliyordu.</p>
<p>&quot;Bu kadarı da fazla artık Doktor,&quot; dedi Müdür.</p>
<p>&quot;Benim kararımı uygulayacağımız konusunda anlaştık.&quot;</p>
<p>&quot;Eğer bu adam adadan ayrılırsa...&quot;</p>
<p>&quot;Adadan ayrılmayacak.&quot;</p>
<p>&quot;Eminim arabanızı havaya uçuracağını da düşünmemiştiniz. Bu operasyonu şimdi durdurmalı ve kayıplarımızı azaltmalıyız.&quot; </p>
<p>&quot;Pes etmeyecek kadar çok çalıştım.&quot;</p>
<p>Müdür'ün sesi yükseldi. &quot;Eğer bu adam adadan ayrılırsa mahvoluruz.&quot;</p>
<p>Müdür'ün sesine uyum sağlamak için Cawley'in sesi de yükseldi. &quot;Bu lanet adadan ayrılmayacak!&quot;</p>
<p>Tam bir dakika boyunca ikisi de konuşmadı. Teddy rıhtımdaki ağırlığın değiştiğini duyabiliyordu.</p>
<p>&quot;Pekala Doktor. Ama tekne burada kalıyor. O adam bulunana kadar bu rıhtımdan ayrılmıyor.&quot;</p>
<p>Teddy orada asılı kaldı, soğuk ayaklarına ulaşıyor ve onları yakıyordu.</p>
<p>&quot;Boston'da bunun nedenini soracaklar,&quot; dedi Cawley. Teddy dişleri birbirine çarpmadan önce ağzını kapattı. &quot;O zaman, onlara sen cevap verirsin. Ama tekne kalıyor.&quot;</p>
<p>Teddy'nin sol ayağını arkadan bir şey dürttü ve Teddy gerisin geriye tekmeledi. Ayağının suda çıkardığı şapırtıyı duydu. Adamlar teknenin kıçındaydı. &quot;Burada yok efendim. Her yeri kontrol ettik.&quot; </p>
<p>&quot;Peki, nereye gitti?&quot; diye sordu Müdür. &quot;Bilen var mı?&quot; </p>
<p>&quot;Kahretsin!&quot;</p>
<p>&quot;Ne oldu Doktor?&quot;</p>
<p>&quot;Fener kulesine gitmiş olmalı.&quot; </p>
<p>&quot;Bu benim de aklıma geldi.&quot; </p>
<p>&quot;Ben hallederim.&quot; </p>
<p>&quot;Yanına adam al.&quot;</p>
<p>&quot;Hallederim dedim. Orada adamlar var.&quot; </p>
<p>&quot;Yetmez.&quot;</p>
<p>&quot;Hallederim dedim!&quot;</p>
<p>Teddy, Cawley'in ayakkabılarının rıhtımdan ayrılırken çıkardığı güçlü sesi duyabiliyordu. Sonra ses, kuma çarptığında yumuşadı.</p>
<p>&quot;Teddy fener kulesinde olsun olmasın,&quot; dedi Müdür, adamlarına. &quot;Bu tekne hiçbir yere gitmeyecek. Kaptandan motorun anahtarlarını alın ve bana getirin.&quot;</p>
<p class="p2"><span class="t13">* * *</span></p>
<p class="p6">Teddy yolun çoğunu yüzdü.</p>
<p>Tekneden uzaklaştı ve kumlu zemine yakınlaşıncaya dek kıyıya doğru yüzdü, başını sudan çıkarıp geriye bakmayı göze alacak kadar uzaklaştığında, kumu parmaklarıyla eşeleyerek ilerledi. Birkaç yüz metre ötedeki, rıhtımı çember içine alan nöbetçileri görebiliyordu.</p>
<p>Tekrar suyun altına daldı ve eşelemeye devam etti. Serbest veya köpekleme yüzmenin yaratacağı su sıçramalarını göze alamazdı. Bir süre sonra sahil şeridinde bir dönemece varıp onun etrafında döndü ve kumda yürüyüp güneşte oturdu. Soğuktan titriyordu. Yüzeye çıkmış kayalar onu yeniden suya girmeye zorlayana kadar sahil boyunca yürüdü. Ayakkabılarını birbirine bağlayıp boynunun etrafına astı ve yeniden yüzmeye başladı. Bu okyanusun bir yerlerinde babasının kemikleri vardı. Köpekbalıklarını, yüzgeçlerini saklayan muhteşem kuyruklarını ve dizi dizi beyaz dişlerini hayal etti. Yolun sonuna geldiğini düşünüyordu, çünkü su onu uyuşturmuştu ve şimdi bunu yapmaktan başka seçeneği yoktu. Betsy Ross, ganimeti adanın güney ucuna bıraktığında, birkaç gün içinde bunu tekrar yapmak zorunda kalabilirdi ve korkuyla baş etmenin tek yolunun onunla yüzleşmek olduğunu biliyordu. Bunu savaşta yeteri kadar öğrenmişti. Ama öyle bile olsa, eğer bunu başarabilirse, bir daha asla okyanusa girmeyecekti. Okyanusun onu izlediğini ve ona dokunduğunu hissedebiliyordu. Teddy onun yaşını hissedebiliyordu. Tanrılardan daha yaşlı ve vücudunun dayanabileceğinden daha gururluydu.</p>
<p>Saat bir civarında fener kulesini gördü. Emin olamıyordu, çünkü saati ceketinin içindeydi ama güneş hemen hemen doğru yerdeydi.</p>
<p>Eğer Chuck oradaysa, ne durumda olduğu önemli değildi, Teddy onu oradan çıkaracaktı. Ölü ya da diri, onu geride bırakamazdı. O zaman öleceksin.</p>
<p>Bu, Dolores'in sesiydi ve Teddy onun haklı olduğunu biliyordu. Betsy Ross'un varması için iki gün beklemesi gerekiyorsa, Chuck tümüyle tetikte ve tümüyle sağlam halde yanında olsa bile, bunu asla yapamazlardı. Yakalanırlardı...</p>
<p>Teddy gülümsedi.</p>
<p>Tıpkı iki ayaklı köpekler gibi.</p>
<p>&quot;Onu bırakamam,&quot; dedi Dolores'e. &quot;Yapamam. Onu bulamazsam, tamam. Ama o benim ortağım.&quot; Onu daha yeni tanıdın.</p>
<p>&quot;Yine de o benim ortağım. O oradaysa, eğer canını yakıyorlarsa, tüm itirazlarına karşın onu alıkoyuyorlarsa, onu dışarı çıkarmam lazım.&quot;</p>
<p>Bu uğurda ölsen bile mi?</p>
<p>&quot;Evet, ölsem bile.&quot;</p>
<p>O zaman, umarım orada değildir.</p>
<p>Teddy kayanın üzerinden indi, kumun ve deniz kabuklarının oluşturduğu, yosunla kaplı bir patikayı takip etti. Cawley'in ona intihara eğilimli teşhisi koymasının tam olarak doğru sayılamayacağını düşündü. Teddy'nin içindeki daha çok bir ölüm arzusuydu. Yıllardır yaşamak için iyi bir neden bulamıyordu, bu doğruydu. Ama ölmek için de iyi bir nedeni yoktu. Kendini öldürmek mi? En yalnız gecelerinde bile bu ona çok zavallıca bir seçenek gibi görünmüştü. Utanç verici. Zayıf.</p>
<p>Ama...</p>
<p>Aniden karşısına bir nöbetçi çıktı. Adam, Teddy'yi şaşırttığı kadar, o da Teddy'nin ortaya çıkışına şaşırmıştı. Pantolonunun fermuarı hala açıktı, tüfeği arkasında asılıydı. Önce pantolonunun önüne uzanmaya çalıştı, sonra fikrini değiştirdi ama Teddy avcunun bileğine yakın kısmıyla adamın gırtlağına vurmuştu bile. Adam gırtlağını tutunca Teddy yere çömeldi, nöbetçinin sırtını ayağıyla itti ve onu yere serdi. Hemen doğrulup adamın sağ kulağına kuvvetli bir tekme attı. Nöbetçinin gözleri kaydı ve ağzı açıldı.</p>
<p>Adama doğru eğilip tüfek askısını omzundan kaldırarak tüfeği altından çekti. Adamın nefes aldığını duyabiliyordu. Yani onu öldürmemişti.</p>
<p>Ve şimdi bir silahı vardı. </p>
<p>Silahını, çıtın önünde duran bir başka nöbetçiye karşı kullandı. Nöbetçinin silahını elinden aldı. Nöbetçi çok gençti, neredeyse çocuktu. &quot;Beni öldürecek misin?&quot; diye sordu Teddy'ye.</p>
<p>&quot;Tanrım, hayır evlat,&quot; dedi Teddy ve tüfeğin dipçiğiyle nöbetçinin şakağına vurdu.</p>
<p class="p2"><span class="t13">* * *</span></p>
<p class="p6">Çitin sınırları içinde küçük bir baraka vardı, Teddy önce orayı kontrol etti. Birkaç portatif yatak, açık saçık dergiler, bir kutu bayat kahve ve kapıdaki kancaya asılmış birkaç tane nöbetçi üniforması buldu.</p>
<p>Tekrar dışarı çıkıp fener kulesine gitti. Kapıyı açmak için tüfeği kullandı ve çimentoyla sıvanmış rutubetli bir oda dışında birinci katta hiçbir şey bulamadı. Duvarlardaki küften başka hiçbir şey yoktu ve helezon şeklindeki merdiven, duvarlarla aynı taştan yapılmıştı.</p>
<p>Merdiveni takip ederek ilki gibi boş olan ikinci odaya çıktı. Burayı belki şu koridorlarla hastanenin geri kalanına bağlayan bir bodrum katı vardır diye düşünüyordu, çünkü şu ana kadar burada hiçbir şey bulamamıştı.</p>
<p>Yukarıdan bir gıcırtı sesi geliyordu. Basamakları çıkarak sesi takip etti, ağır demir bir kapıya geldi ve tüfek namlusunun ucunu kapıya bastırdı. Namlunun ucu bir parça eğilmişti.</p>
<p>Gıcırtıyı yeniden duydu. Sigara dumanı kokusunu alabiliyor, okyanusun sesini duyabiliyordu ve yukarıda bir esinti hissetti. Eğer Müdür, nöbetçileri kapının diğer yanına yerleştirecek kadar zekiyse, o zaman Teddy kapıyı açar açmaz öleceğini biliyordu.</p>
<p><span class="t12">Kaç bebe</span><span class="t12">ğ</span><span class="t12">im.</span></p>
<p>&quot;Yapamam.&quot;</p>
<p><span class="t12">Neden?</span></p>
<p>&quot;Her şey buraya gelip dayandı.&quot;</p>
<p><span class="t12">Ne dayand</span><span class="t12">ı</span><span class="t12">?</span></p>
<p>&quot;Bütün hepsi, Her şey.&quot;</p>
<p><span class="t12">Nas</span><span class="t12">ı</span><span class="t12">l?</span></p>
<p>&quot;Sen. Ben. Laeddis. Chuck. Noyce, o zavallı lanet çocuk. Bütün hepsi buraya gelip dayandı. Şimdi ya bu bitecek ya da ben.&quot; Elleri. Chuck'ın elleri. Anlamıyor musun? &quot;Hayır. Neyi?&quot;</p>
<p>Onun elleri, Teddy, uyumsuzdu.</p>
<p>Teddy onun ne demek istediğini anlamıştı. Chuck'ın elleriyle ilgili bir şeyin önemli olduğunu biliyordu ama merdiven sahanlığında bunu düşünüp daha fazla zaman harcayacak kadar da önemli değildi.</p>
<p>&quot;Şimdi bu kapıdan içeri girmeliyim bebeğim.&quot; Pekala. Dikkatli ol.</p>
<p>Teddy kapının sol yanına çömeldi. Tüfeğin dipçiğini sol kaburga kemiğine yasladı, denge sağlamak için sağ elini yere koydu ve sol ayağıyla kapıya bir tekme attı. Kapı ardına kadar açıldı, Teddy kayarak dizleri üzerine çöktü ve tüfeği omzuna dayayıp nişan aldı.</p>
<p>&nbsp;Cawley'e.</p>
<p>&nbsp;Cawley bir masanın arkasında oturuyordu. Sırtı küçük bir pencereye dönüktü. Arkasındaki okyanus mavi ve gümüş rengiyle alabildiğince yayılmıştı, kokusu odayı dolduruyor, esinti başının yanlarındaki saçlarla oynaşıyordu.</p>
<p>&nbsp;Cawley'in yüzünde şaşkınlık ya da korku belirtisi yoktu. Sigarasını önündeki kültablasının kenarına hafifçe vurdu.</p>
<p>&quot;Neden sırılsıklamsın bebeğim?&quot; diye sordu Teddy'ye.</p>
<p>&nbsp;</p>
</body>
</html>