<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p5"><span class="t8">&nbsp;</span></p>
<h1 class="h11"><a id="ncx3823"></a>XXIII</h1>
<p>&nbsp;</p>
<p class="p6">Cawley yüzünü mendille silerken yeniden koltuğuna oturdu. Chuck masanın çevresini dolaşıp Cawley'in oturduğu tarafa geldi. Teddy silahının namlusunu avuç içine çevirmişti, başını öne eğmiş silahına bakıyordu.</p>
<p>Chuck otururken Teddy onu izliyordu, ortağının bir laboratuvar gömleği giydiğini fark etti.</p>
<p>&quot;Öldüğünü sanmıştım,&quot; dedi Teddy. &quot;Hayır,&quot; dedi Chuck.</p>
<p>Teddy konuşmakta güçlük çekiyordu. Kekeleme eğilimini hissetti, tıpkı kadın doktorun önceden söylediği gibi.</p>
<p>&quot;Ben... Ben... Seni... Seni buradan kurtarmak için ölümü göze aldım. Ben.</p>
<p>Silahı masaya bıraktı ve gücünün vücudundan akıp gittiğini hissetti. Sandalyesine yığıldı, devam edemedi.</p>
<p>&quot;Bu konuda gerçekten üzgünüm,&quot; dedi Chuck. &quot;Dr. Cawley ve ben bu oyunu gerçekleştirmeden önce çok düşündük. İhanete uğramış gibi hissetmene ya da haddinden fazla acı çekmene sebep olmak istemedim. Bana inanmak zorundasın. Ama başka seçeneğimiz kalmamıştı.&quot;</p>
<p>&quot;üzerimizde zaman baskısı vardı,&quot; dedi Cawley. &quot;Seni geri getirmek için bu bizim son şansımızdı Andrew. Radikal bir karardı, burası için bile. Ama işe yarayacağını ümit etmiştim.&quot;</p>
<p>Teddy gözlerindeki nemi sildi, saçlarından akan sular yüzünü ıslatmıştı. Bulanıklığın arasından Chuck'a baktı.</p>
<p>&quot;Sen kimsin?&quot; diye sordu Teddy.</p>
<p>&quot;Ben Dr. Lester Sheehan,&quot; dedi Chuck elini masanın öteki yanına uzatırken.</p>
<p>Teddy onunla tokalaşmadı ve Sheehan elini indirdi.</p>
<p>&quot;Yani,&quot; dedi Teddy nemli havayı burun deliklerinden içeri çekerek, &quot;Sheehan'ı bulmaya çalışırken bana yardım etmiştin ama Sheehan... Sendin.&quot;</p>
<p>Sheehan başıyla onayladı.</p>
<p>&quot;Bana 'patron' dedin. Şakalar yaptın. Beni eğlendirdin. Her zaman beni kolladın, değil mi Lester?&quot;</p>
<p>Teddy gözlerini dikmiş, masanın diğer ucundaki Sheehan'a bakıyordu, Sheehan da onun gözlerine bakmaya çalıştı ama başaramadı ve bakışlarını önüne eğip kravatıyla oyandı.</p>
<p>&quot;Sana göz kulak olmak zorundaydım. Güvende misin, emin olmak için.&quot;</p>
<p>&quot;Güvende,&quot; dedi Teddy. &quot;Yani bu her şeyi yoluna koyuyordu öyle mi? Ahlaki açıdan.&quot;</p>
<p>&quot;Birbirimizi iki yıldır tanıyoruz Andrew,&quot; dedi Sheehan ve kravatıyla oynamayı bıraktı.</p>
<p>&quot;Benim adım Andrew değil.&quot;</p>
<p>&quot;İki yıldır tanışıyoruz. Senin psikiyatrınım. İki yıldır. Bana bak. Beni hiç hatırlamıyor musun?&quot;</p>
<p>Teddy ceketinin manşetiyle gözlerindeki nemi sildi, şimdi daha net görüyordu. Masanın karşı tarafındaki Chuck'a baktı. Ateşli silahlardaki beceriksizliği ve bir polise hiç yakışmayan şu elleriyle 'iyi çocuk Chuck'. Bunlar bir doktorun elleriydi.</p>
<p>&quot;Dostumdun,&quot; dedi Teddy. &quot;Sana güvendim. Sana karımdan bahsettim. Sana babamı anlattım. Seni aramak için o lanet olası uçurumdan aşağıya indim. O zaman da bana göz kulak oluyor muydun? Beni koruyor muydun? Hani dostumdun Chuck. Ah, affedersin, Lester.&quot;</p>
<p>Lester bir sigara yaktı, elleri titriyordu ve bunu görmek Teddy'nin hoşuna gitmişti. Ama Lester'ın elindeki titreme, Teddy'nin ellerindeki kadar kötü değildi ve sigarayı yakar yakmaz titreme sona ermişti. Ama hala...</p>
<p><span class="t12">Umar</span><span class="t12">ı</span><span class="t12">m sende de vard</span><span class="t12">ı</span><span class="t12">r,</span> diye düşündü Teddy. <span class="t12">Bu da ne demekse.</span></p>
<p>&quot;Evet,&quot; dedi Sheehan. Teddy onun Chuck olmadığını kendine sürekli hatırlatmak zorunda kalıyordu. &quot;Seni koruyordum. Ortadan kaybolmama gelince, evet, bu da senin hayalinin bir parçasıydı. Ama Laeddis'in formunu yolda görmen gerekiyordu, uçurumun aşağısında değil. Onu yanlışlıkla oraya düşürdüm. Arka cebimden henüz çıkarmıştım ki uçup gitti. Peşinden aşağıya inmeye çalıştım, çünkü inmeseydim senin ineceğini biliyordum. Ve buz kestim. Uçurumun hemen altında. Yirmi dakika sonra, benim önümden aşağıya indin. Yani, yarım metre ötemden. Neredeyse uzanıp seni yakalayacaktım.&quot;</p>
<p>&quot;Seni uçurumdan aşağıya inmeye niyetlenirken gördüğümüzde neredeyse bitiliyorduk. Belki de bitirmeliydik,&quot; dedi Cawley boğazını temizledikten sonra.</p>
<p>&quot;Bitiriyordunuz,&quot; dedi Teddy ve yumruğunu ağzına götürerek gülüşünü bastırdı.</p>
<p>&quot;Evet,&quot; dedi Cawley. &quot;Bitiriyorduk. Bu bir gösteriydi Andrew. Bir...&quot;</p>
<p>&quot;Adım Teddy.&quot;</p>
<p>&quot;Bu bir oyundu. Senin yazdığın. Biz sahneye koymana yardım ettik. Ama oyun, eğer bir sonu yoksa işe yaramayacaktı ve sonu da senin fener kulesine ulaşmandı.&quot;</p>
<p>&quot;İyi düşünmüşsünüz,&quot; dedi Teddy ve etrafındaki duvarlara baktı.</p>
<p>&quot;Bu hikâyeyi bize neredeyse iki yıldır anlatıyorsun. Buraya kayıp bir hastayı bulmaya geldiğini ama burada üçüncü Reich'den esinlenen cerrahi deneylerimizle Sovyetlerden esinlenen beyin yıkama faaliyetimize rastladığını. Hasta Rachel Solando'nun, karının kendi çocuklarını öldürmesine fazlasıyla benzeyen bir yolla çocuklarını öldürdüğünü. Güçbela yakınlaştığın ortağını ve ona verdiğin adı: Chuck Aule. Yani, Tanrım, bu adı birkaç defa hızlıca söylesene. O da senin şakalarından biri Andrew. Ortağın ele geçirildi ve sen burada bir başına kaldın ama biz sana ulaştık. Seni uyuşturduk. Ve sen bu hikâyeyi, hayali Senatör Hurly'ye geri götüremeden, seni bu adaya hapsettik. New Hampshire'daki mevcut senatörlerin adlarını öğrenmek istiyor musun? Onlar bende, bak, burada.&quot;</p>
<p>&quot;Bunların hepsini uydurdunuz mu?&quot; diye sordu Teddy.</p>
<p>&quot;Evet.&quot;</p>
<p>Teddy güldü. Dolores'in ölümünden önceki gibi kahkahalarla güldü. Gülerken sesinin gümbürtüsünü duyabiliyordu. Kahkahalarının yankısı duvarlara çarpıp boğuldu.</p>
<p>&quot;Kasırgayı nasıl uydurdunuz peki?&quot; dedi ve masaya vurdu. &quot;Söyleyin bana Doktor?&quot;</p>
<p>&quot;Kasırgayı uyduramazsın,&quot; dedi Cawley.</p>
<p>&quot;Evet,&quot; dedi Teddy, &quot;uyduramazsın.&quot; Ve yeniden masaya vurdu. Cawley, önce Teddy'nin eline baktı, sonra da gözlerinin içine.</p>
<p>&quot;Ama zaman zaman öngörebilirsin Andrew. Özellikle de bir adada.&quot;</p>
<p>Teddy başını iki yana salladı, yüzünde asılı kalan gülümseyişi sıcaklığını yitirmiş, budala ve cılız bir sırıtışa dönüşmüştü. &quot;Siz çocuklar, hiç pes etmiyorsunuz.&quot;</p>
<p>&quot;Kasırga hayalin için gerekliydi,&quot; dedi Cawley. &quot;Gelmesini bekledik.&quot;</p>
<p>&quot;Yalan,&quot; dedi Teddy.</p>
<p>&quot;Yalan mı? Harflerin yerlerini değiştirerek uydurduğun isimleri açıkla. Şu fotoğraflardaki çocuklar, diyelim ki gerçekten Rachel Solando'nun çocukları ve sen onları hiç görmedin, peki nasıl oluyor da rüyalarındaki çocuklarla aynı olabiliyorlar? Açıkla Andrew, bu kapıdan içeri girdiğinde nasıl oldu da sana 'Neden sırılsıklamsın bebeğim?' diye sorabildim? Sence akıl mı okuyorum?&quot;</p>
<p>&quot;Hayır,&quot; dedi Teddy, &quot;çünkü ben ıslanmıştım.&quot;</p>
<p>Bir an, Cawley'in başı boynundan fırlayacak gibi oldu. Derin bir nefes aldı, ellerini birleştirerek masaya doğru eğildi.</p>
<p>&quot;Silahın suyla doluydu. Şifrelerin? Onlar her şeyi gösteriyordu Andrew. Kendine şaka yapıyorsun. Defterindeki şu şifreye bir bak. Sonuncusuna. Bak. Yedi harf. İki kelime. Çözmek çocuk oyuncağı. Bak şuna.&quot;</p>
<p>Teddy önündeki sayfaya baktı:</p>
<p><span class="t12">5(E)- 14(N)- 21(U)-15(0)-19(S)-14(N)-19(S)</span></p>
<p>&quot;Zamanımız doluyor,&quot; dedi Lester. &quot;Lütfen anla, her şey değişiyor. Psikiyatri. Onun da bir süredir devam eden kendi savaşı var ve biz yeniliyoruz.&quot;</p>
<p><span class="t12">E-N-U-O-S-N-S</span></p>
<p>&quot;Öyle mi?&quot; dedi Teddy ilgisizce. &quot;Biz dediğiniz kim?&quot;</p>
<p>&quot;İnsan zihnine, buz kıracakları ya da yüksek dozlarda tehlikeli ilaçlar aracılığıyla beyne girerek değil, kişinin kendisiyle yaşadığı samimi bir hesaplaşma aracılığıyla ulaşılacağına inanan insanları kastediyorum.&quot;</p>
<p>&quot;Kişinin kendisiyle yaşadığı samimi bir hesaplaşma,&quot; diye tekrarladı Teddy. &quot;Tanrım, mükemmel.&quot;</p>
<p>İki kelime, demişti Cawley.</p>
<p>&quot;Dinle beni,&quot; dedi Sheehan, &quot;eğer biz burada başarısız olursak, kaybettik demektir. Sadece seni kaybetmiş olmayacağız. Şu anda güç dengesi cerrahların elinde ama bu hızla değişecek. Eczacılar yönetimi ele alacak ve onların uygulamaları daha az vahşi olmayacak. Durum böyle görünüyor. Yaşayan ölüler yaratma ve ilaç stoklama işlemleri kamuya açık, hoş bir kılıf altında devam edecek. Burada, bu durum seni de doğrudan ilgilendiriyor Andrew.&quot;</p>
<p>&quot;Benim adım Teddy. Teddy Daniels.&quot;</p>
<p>Teddy birinci kelimenin muhtemelen 'sen' olduğunu tahmin etti.</p>
<p>&quot;Naehring senin adına bir OR tahsis etti Andrew.&quot; Teddy başını sayfadan kaldırdı.</p>
<p>&quot;Bunun için dört günümüz vardı. Eğer başaramazsak ameliyata gidiyorsun,&quot; dedi Cawley başını sallayarak. &quot;Ne ameliyatı?&quot;</p>
<p>&nbsp;Cawley, Sheehan'a baktı. Sheehan gözlerini elindeki sigaraya dikmişti.</p>
<p>&quot;Ne ameliyatı?&quot; diye tekrarladı Teddy.</p>
<p>&nbsp;Cawley konuşmak için ağzını açtı ama Sheehan araya girdi, sesi yorgundu.</p>
<p>&quot;Transorbital lobotomi.&quot; Teddy gözlerini kırpıştırdı.</p>
<p>&quot;Tıpkı Noyce gibi,&quot; dedi. &quot;Herhalde bana onun da burada olmadığını söyleyeceksiniz.&quot;</p>
<p>&quot;O burada,&quot; dedi Cawley. &quot;Onun hakkında Dr. Sheehan'a anlattığın pek çok hikâye doğru Andrew. Ama o hiç Boston'a dönmedi. Siz hapishanede filan tanışmadınız. Noyce 1955 Ağustos'undan beri burada. C Koğuşu'ndan nakledildiğinde işin özüne varmıştı ve artık A Koğuşu'nda yaşayacak kadar güvenilir bir hasta oldu. Sonra sen ona aniden saldırdın.&quot;</p>
<p>&quot;Ben ne yaptım dediniz?&quot; diye sordu Teddy gözlerini harflerden kaldırarak.</p>
<p>&quot;Birdenbire ona saldırdın. İki hafta önce. Az kalsın onu öldürüyordun.&quot;</p>
<p>&quot;Bunu neden yapayım ki?&quot; Cawley, Sheehan'a şöyle bir baktı.</p>
<p>&quot;Çünkü sana 'Laeddis' diye seslendi,&quot; dedi Sheehan. &quot;Hayır, öyle demedi. Onu dün gördüm ve bana. &quot;Sana ne dedi?&quot;</p>
<p>&quot;Bana Laeddis demedi, kesinlikle eminim bundan.&quot;</p>
<p>&quot;Emin misin?&quot; diye sordu Cawley ve defterini açtı.</p>
<p>&quot;Bende konuşmanızın yazılı metni var. Ofisimde ses kaydı da var. Ama şimdilik yazılı kopyadan gidelim. Bu sözler sana tanıdık geliyorsa söyle.&quot;</p>
<p>Gözlüklerini taktı, başını sayfaya eğdi. &quot;Kelimesi kelimesine okuyorum: Bu seninle ilgili Laeddisle. Şimdiye kadar olanların hepsi sizinle ilgiliydi. Ben küçük ve önemsizdim. Ben sadece bir başlangıçtım. &quot;</p>
<p>&quot;O bana 'Laeddis' demiyor,&quot; dedi Teddy başını iki yana sallayarak. &quot;Vurguyu değiştiriyorsunuz. O bana bu senin hakkında diyor, beni kastediyor. Ve Laeddis'i.&quot;</p>
<p>&quot;Sen gerçekten dikkate değer birisin,&quot; dedi Cawley. Kıkırdıyordu.</p>
<p>Teddy de gülümsedi.</p>
<p>&quot;Ben de sizin için aynı şeyi düşünüyordum.&quot; Cawley gözlerini tekrar harflere çevirdi.</p>
<p>&quot;Buna ne dersin? Noyce'a yüzüne ne olduğunu sorduğunu hatırlıyor musun?&quot; diye sordu.</p>
<p>&quot;Elbette. Ona bunun sorumlusunun kim olduğunu sordum.&quot; </p>
<p>&quot;Tamı tamına sözlerin şöyleydi. Bunu kim yaptı? Doğru mu?&quot; Teddy başıyla onayladı.</p>
<p>&quot;Ve Noyce cevapladı, yine kelimesi kelimesine okuyorum burayı: Sen yaptın.&quot;</p>
<p>&quot;Doğru,&quot; dedi Teddy. &quot;Ama...&quot;</p>
<p>&nbsp;Cawley ona mikroskop camının altındaki bir böcekmiş gibi dikkatle bakıyordu. &quot;Evet?&quot;</p>
<p>&quot;O şöyle dedi...&quot; </p>
<p>&quot;Dinliyorum.&quot;</p>
<p>Teddy olaylar dizisiyle ilişkilendirecek kelimeleri bulmakta zorlanıyordu.</p>
<p>&quot;Dedi ki...&quot; Bilerek yavaş konuşuyordu. &quot;Buraya geri gönderilmekten onu koruyamamam, dolaylı olarak onun dövülmesine yol açmış. Onu benim dövdüğümü söylemedi.&quot;</p>
<p>&quot;Bunu sen yaptın, dedi.&quot;</p>
<p>&quot;Evet ama bunun ne anlama geldiğini farklı yorumluyoruz,&quot; dedi Teddy omuz silkerek. Cawley sayfayı çevirdi.</p>
<p>&quot;Peki o zaman buna ne dersin? Noyce neden şöyle dedi? Onlar biliyor. Anlamıyor musun? Yapmakta olduğun her şeyi. Bütün planını. Bu bir oyun. Güzelce planlanmış bir tiyatro oyunu. Bütün bunlar senin içim</p>
<p>&quot;Bütün bu hastalar, iki yıldır tanıdığımı söylediğiniz bütün bu insanlar, son dört günde, bu şeyi, eee, bu maskeli baloyu oynarken bana tek kelime etmediler mi?&quot; diye sordu Teddy arkasına yaslanarak.</p>
<p>&nbsp;Cawley defteri kapattı.</p>
<p>&quot;Onlar buna alışık. Bir yıldır o plastik rozeti takıp duruyorsun. Başlangıçta onu sana verip tepkini ölçmenin işe yarayacağını düşünmüştüm. Hiç hesaplayamadığım bir oyunun içine girdin. Hadi. Cüzdanını aç. Bana o rozetin plastik olup olmadığını söyle Andrew.</p>
<p>&quot;Bırak da şifreyi bitireyim.&quot;</p>
<p>&quot;Bitirdin sayılır. Yardım ister misin Andrew?&quot; </p>
<p>&quot;Teddy.&quot;</p>
<p>&quot;Andrew. Andrew Laeddis,&quot; dedi Cawley. &quot;Teddy.&quot;</p>
<p>&nbsp;Cawley onun sayfanın üzerinde harfleri düzenlemesini izledi. &quot;Ne diyor?&quot; Teddy güldü. &quot;Söyle bize.&quot;</p>
<p>Teddy başını iki yana salladı. &quot;Hayır, lütfen, paylaş bizimle.&quot;</p>
<p>&quot;Bunu siz yaptınız,&quot; dedi Teddy. &quot;Bu şifreleri siz bıraktınız. Karımın adını kullanarak Rachel Solando adını yarattınız. Bunların tümü size ait.&quot;</p>
<p>&quot;Son şifre ne diyor?&quot; diye sordu Cawley, tane tane konuşuyordu. Teddy defteri çevirdi, böylece onu görebiliyorlardı:</p>
<p><span class="t12">SEN OSUN.</span></p>
<p>&quot;Tatmin oldunuz mu?&quot; diye sordu Teddy.</p>
<p>&nbsp;Cawley ayağa kalktı. Bitkin görünüyordu. Sabrının sonuna gelmişti. Teddy'nin daha önce hiç duymadığı perişan bir sesle konuştu.</p>
<p>&quot;Ümit ettik. Seni kurtarabileceğimizi ümit ettik. Saygınlığımızı bu plana bağladık. Ve şimdi, hayranlık verici saplantısını sahnelemesi için bir hastaya izin verdiğimizin ve elimize geçen tek şeyin birkaç yaralı nöbetçi ve yanmış bir araba olduğu haberi yayılacak. Mesleki aşağılanma umurumda değil.&quot; Gözlerini dikip küçük pencereye baktı. &quot;Bu yeri gereğinden fazla büyüttüm. Ya da o beni gereğinden fazla büyüttü. Ama bir gün Komiser, o gün çok uzak değil, insan deneyimini yine insan deneyiminden elde edilen ilaçla tedavi edeceğiz. Anlıyor musun?&quot;</p>
<p>Teddy tepki vermedi. &quot;Pek değil.&quot;</p>
<p>&quot;Anlamayacağını biliyordum,&quot; dedi Cawley başıyla onaylayarak ve kollarını kavuşturdu. Esinti ve okyanusun gürültüsü hariç, odada birkaç dakika boyunca sessizlik hakim oldu. &quot;Sen en üst seviyede yakın dövüş eğitimiyle donanımlı bir askersin. Buraya geldiğinden beri, bugünkü ikisi hariç sekiz nöbetçi, dört hasta ve beş hastabakıcıyı yaraladın. Dr. Sheehan ve ben elimizden geldiğince senin için mücadele ettik. Ama klinik personelin çoğu ve bütün cezai personel seni etkisiz hale getirdiğimize dair bir kanıt göstermemizi talep ediyor.&quot;</p>
<p>&nbsp;Cawley pencereden uzaklaştı, masaya doğru eğildi, kederli ve şüpheli gözlerini Teddy'ye dikti.</p>
<p>&quot;Bu bizim son şansımız Andrew. Eğer kim olduğunu ve ne yaptığını kabul etmezsen ve akıl sağlığına doğru yüzmek için çaba sarf etmezsen, seni kurtaramayız.&quot;</p>
<p>Teddy'ye elini uzattı.</p>
<p>&quot;Yardım et,&quot; dedi. Sesi boğuk çıkıyordu. &quot;Lütfen Andrew, seni kurtarmama yardım et.&quot;</p>
<p>Teddy başını iki yana salladı. Sertçe salladı. Cawley'in elini samimiyetle sıkıp ona gülümsedi.</p>
<p>&quot;Bana Andrew demekten vazgeç,&quot; diye de ekledi.</p>
<p>&nbsp;</p>
</body>
</html>