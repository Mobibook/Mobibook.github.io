<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p5"><span class="t8">&nbsp;</span></p>
<h1 class="h11"><a id="ncx1900"></a>XI</h1>
<p>&nbsp;</p>
<p class="p6">Cawley ve Naehring, hastanenin ana koğuşuna giden siyah-beyaz fayanslı koridor boyunca bir dizi çift kanatlı kapıdan geçerek Teddy'yle Chuck'a kılavuzluk etti. Sol taraflarındaki hemşire odasını geçip sağa dönerek uzun floresan ampullerin ve tavandaki çengellere asılı U şeklindeki kornişlerin bulunduğu geniş bir odaya girdiler. Rachel oradaydı. Boyu dizlerine kadar inen soluk yeşil bir önlük giymiş, bir yatağın üzerinde oturuyordu. Koyu renk saçları yeni yıkanmış, alnından geriye doğru taranmıştı.</p>
<p>&quot;Rachel,&quot; dedi Cawley. &quot;Birkaç arkadaşla birlikte sana şöyle bir uğrayalım dedik. Umarım rahatsız olmazsın.&quot;</p>
<p>Kadın kalçalarının altındaki önlüğün kenarlarını düzeltip beklenti içindeki bir çocuk gibi Teddy'yle Chuck'a baktı. Yüzünde hiçbir işaret yoktu.</p>
<p>Teni kumtaşı rengindeydi. Yüzü, kolları ve bacakları lekesizdi; çıplak ayakla kaçmıştı ve cildi çiziksizdi. Çalılara, dikenlere ya da kayalara değmemişti.</p>
<p>&quot;Size nasıl yardım edebilirim?&quot; diye sordu Teddy'ye dönerek. &quot;Bayan Solando, biz buraya...&quot; </p>
<p>&quot;Bir şey satmaya mı geldiniz? Umarım bir şey satmak için gelmemişsinizdir. Kabalık etmek istemem ama bütün kararları kocam verir.&quot;</p>
<p>&quot;Hayır hanımefendi, buraya herhangi bir şey satmaya gelmedik.&quot;</p>
<p>&quot;İyi o zaman. Sizin için ne yapabilirim?&quot; </p>
<p>&quot;Dün nerede olduğunuzu söyleyebilir misiniz?&quot; </p>
<p>&quot;Buradaydım, evimde,&quot; dedi Rachel. &quot;Kim bu adamlar?&quot; diye sordu Cawley'e bakarak.</p>
<p>&quot;Polis memurları, Rachel,&quot; dedi Cawley. &quot;Jim'e bir şey mi oldu?&quot;</p>
<p>&quot;Hayır,&quot; dedi Cawley. &quot;Hayır, hayır. Jim iyi.&quot;</p>
<p>&quot;Yoksa çocuklar mı?&quot; Etrafına bakındı. &quot;Hemen dışarıda, bahçedeler. Yaramazlık yapmadılar değil mi?&quot;</p>
<p>&quot;Hayır Bayan Solando,&quot; dedi Teddy. &quot;Çocuklarınızın başı dertte değil. Kocanız da iyi.&quot; Cawley'in bakışlarını yakaladı ve Cawley de onu onaylarcasına başını salladı.</p>
<p>&quot;Biz sadece, şey, bu bölgede ünlü bir provokatörün gezindiğini duyduk. Sizin sokağınızda komünist broşürler dağıtırken görülmüş. &quot;</p>
<p>&quot;Ah, Tanrım. Çocuklara mı?&quot; </p>
<p>&quot;Bildiğimiz kadarıyla çocuklara değil.&quot; </p>
<p>&quot;Ama bu mahallede, öyle mi? Bu caddede?&quot;</p>
<p>&quot;Korkarım ki öyle hanımefendi. Dün bize nerede bulunduğunuzu söyleyebilirseniz, biz de sizin aranan adamla karşılaşıp karşılaşmadığınızı anlayabiliriz.&quot;</p>
<p>&quot;Beni komünist olmakla mı suçluyorsunuz?&quot;</p>
<p>Kadın sırrını yastıklara dayadı ve çarşafı avcunda sıkarak kırıştırdı.</p>
<p>'Çukuru kazdın, şimdi de çukurdan çık bakalım' der gibi bir baktı Cawley, Teddy'ye.</p>
<p>&quot;Komünist mi? Siz mi? Aklı başında biri bunu nasıl söyler? Siz Betty Grable kadar Amerikalısınız. Ancak bir kör bunu fark etmeyebilir.&quot;</p>
<p>Kadın, elini çarşaftan çekerek dizini ovaladı. &quot;Ama ben Bette Grable'a benzemiyorum.&quot;</p>
<p>&quot;Sadece açıkça görülen yurtseverliğiniz bakımından ona benziyorsunuz. Aslında siz daha çok Teresa Wright'ı andırıyorsunuz hanımefendi. Joseph Cotten'la birlikte oynadıkları neydi... On, on iki yıl önce?&quot;</p>
<p>&quot;Şüphenin Gölgesi. Onu duymuştum,&quot; dedi kadın. Duyarlı ve nazik bir tavırla gülümsedi. &quot;Jim o savaşta çarpıştı. Eve döndü ve dünyanın artık özgürleştiğini, çünkü Amerikalıların bunun için savaştığını ve bütün dünyanın Amerikalıların seçtiği yolun tek ve en doğru yol olduğunu gördüğünü söyledi.&quot;</p>
<p>&quot;Haklısınız,&quot; dedi Teddy. &quot;Ben de o savaşta çarpıştım.&quot;</p>
<p>&quot;Jim'imi tanıyor musunuz?&quot;</p>
<p>&quot;Korkarım hayır. Eminim iyi biridir. Orduda mıydı?&quot;</p>
<p>&quot;Denizciydi,&quot; dedi kadın yüzünü buruşturarak.</p>
<p>&quot;Bayan Solando,&quot; diye tekrar denedi Teddy. &quot;Bu provokatörün dün yaptığı her hareketi bilmemiz çok önemli. Şimdi, siz onu görmemiş olabilirsiniz. Sinsi biridir. Bu yüzden sizin ne yaptığınızı bilmemiz gerekiyor, böylece edindiğimiz tüm bilgileri karşılaştırarak sizin ona herhangi bir şekilde rastlayıp rastlamadığınızı anlayabiliriz.&quot;</p>
<p>&quot;Geceleyin karşılaşan gemiler gibi mi?&quot;</p>
<p>&quot;Tam anlamıyla öyle. Beni anladınız değil mi?&quot;</p>
<p>&quot;Ah, anladım.&quot; Yatakta doğrulup bacaklarını altına aldı, Teddy kadının mide ve kasığındaki hareketi görüyordu.</p>
<p>&quot;O zaman, bana gününüzün nasıl geçtiğini anlatabilirsiniz,&quot; dedi kadına.</p>
<p>&quot;Pekala, bir bakalım. Jim'e ve çocuklara kahvaltı hazırladım, Jim'in öğle yemeğini paketledim ve Jim gitti. Sonra çocukları okula gönderdim ve uzun bir süre gölde yüzdüm.&quot;</p>
<p>&quot;Bunu çok sık yapar mısınız?&quot;</p>
<p>Kadın sanki Teddy kendisine kur yapmış gibi ona doğru eğilip gülerek &quot;Hayır,&quot; dedi. &quot;Ben, bilmiyorum, kendimi biraz acayip hissediyordum. Bilirsiniz işte. Siz de kendinizi acayip hisseder misiniz?&quot;</p>
<p>&quot;Elbette.&quot;</p>
<p>&quot;İşte, öyle hissediyordum. Sonra bütün giysilerimi çıkardım, kol ve bacaklarım kütüğe dönene kadar gölde yüzdüm, o kadar ağırlaşmışlardı ki... Ve sudan çıktım, kurulandım, giysilerimi giyip sahilde uzun bir yürüyüş yaptım. Gölde taş sektirdim, birkaç küçük kumdan kale yaptım. Küçük kaleler.&quot;</p>
<p>&quot;Kaç tane kale yaptığınızı hatırlıyor musunuz?&quot; diye sordu Teddy. Cawley'in bakışları ona dikilmişti.</p>
<p>Kadın bunun üzerine gözlerini tavana dikerek düşündü, &quot;Hatırlıyorum,&quot; dedi sonunda.</p>
<p>&quot;Kaç tane?&quot; Un uç.</p>
<p>&quot;Oldukça çok.&quot;</p>
<p>&quot;Bazıları çok küçüktü,&quot; dedi kadın. &quot;Çay fincanı kadardı.&quot;</p>
<p>&quot;Sonra ne yaptınız?&quot;</p>
<p>&quot;Seni düşündüm,&quot; dedi kadın.</p>
<p>Teddy, yatağın diğer ucundaki Naehring'in Cawley'e baktığını gördü. Teddy, Naehring'le göz göze geldi. Naehring ellerini havaya kaldırdı, herkes gibi o da şaşkındı.</p>
<p>&quot;Neden beni düşündünüz?&quot; diye sordu Teddy.</p>
<p>Kadının gülüşü neredeyse tümüyle kenetlenmiş beyaz dişlerini ve dişleri arasına sıkışmış kırmızı dilinin ucunu ortaya çıkardı. &quot;Çünkü sen benim Jim'imsin sersem. Askerimsin.&quot; Dizleri üzerine kalktı ve uzanarak Teddy'nin elini tutup okşadı. &quot;Ne kadar sert. Nasırlarına bayılıyorum. Onların tenime değmesine bayılıyorum. Seni çok özlüyorum Jim. Hiç evde değilsin.&quot;</p>
<p>&quot;Çok çalışıyorum,&quot; dedi Teddy.</p>
<p>&quot;Otur,&quot; dedi kadın Teddy'nin koluna asılarak.</p>
<p>&nbsp;Cawley, Teddy'yi bakışlarıyla dürtüyor ve ona yatağa oturmasını işaret ediyordu. Teddy kadının yanına oturdu. Gözlerinde beliren haykırışın sebebi her neyse, en azından bir süreliğine uçup gitmişti ve şu anda kadının güzelliğinin farkına varmamak imkansızdı. Berrak bir görünüşü vardı. Su gibi şeffaf bir bakışla parlayan koyu renk gözler, kol ve bacaklarını havada süzülüyormuş gibi gösteren ağır hareketler... Dolgun dudaklar.</p>
<p>&quot;Çok çalışıyorsun,&quot; dedi ve parmaklarını kravatındaki düğümü gevşetiyormuş gibi Teddy'nin boğazının altına doğru kaydırdı.</p>
<p>&quot;Eve domuz pastırması getirmeliyim,&quot; dedi Teddy.</p>
<p>&quot;Ah, biz iyiyiz,&quot; dedi kadın. Teddy onun soluğunu boynunda hissedebiliyordu. &quot;Evde her şeyden yeteri kadar var.&quot;</p>
<p>&quot;Şimdilik,&quot; dedi Teddy. &quot;Ben geleceği düşünüyorum.&quot;</p>
<p>&quot;Yarını düşünme,&quot; dedi Rachel. &quot;Babamın ne dediğini hatırlıyor musun?&quot;</p>
<p>&quot;Hayır, unuttum.&quot;</p>
<p>Kadın parmaklarını Teddy'nin şakalarında gezdirerek saçlarını okşadı. &quot;Gelecek taksite bağladığımız bir şeydir, derdi. Bense peşin ödüyorum.&quot;</p>
<p>Yavaşça kıkırdadı ve öyle yakına eğildi ki Teddy onun göğüslerini omzunun arkasında hissetti. &quot;Hayır bebeğim, bugünü yaşamamız gerek. Burada ve şimdi.&quot;</p>
<p>Bu, Dolores'in hep söylediği bir şeydi. Kadının dudakları ve saçları Dolores'inkilere çok benziyordu ve eğer yüzü biraz daha yakında olsa, Teddy onun yerine Dolores'le konuştuğunu sanabilirdi. Dahası, bu kadın da şu anda, tıpkı Dolores gibi, huzursuz bir şehvete kapılmıştı.</p>
<p>Ona ne sorması gerektiğini hatırlamaya çalıştı. Onu tekrar konuya döndürmesi gerektiğini biliyordu. Dün ne yaptığını ona anlattırmalıydı; işte buydu, sahilde yürüdükten ve kumdan kaleler yaptıktan sonra ne olduğunu söyletmeliydi.</p>
<p>&quot;Gölde yürüdükten sonra ne yaptın?&quot; diye sordu Teddy.</p>
<p>&quot;Ne yaptığımı biliyorsun.&quot;</p>
<p>&quot;Hayır, bilmiyorum.&quot;</p>
<p>&quot;Söylememi mi istiyorsun? İstediğin bu mu?&quot;</p>
<p>Kadın yüzünü Teddy'nin yüzüne iyice yaklaştırdı. Koyu renk gözlerini gözlerine dikmiş Teddy'ye bakıyordu, soluğu Teddy'nin ağzına doğru yükseldi.</p>
<p>&quot;Hatırlamıyor musun?&quot;</p>
<p>&quot;Hatırlamıyorum.&quot;</p>
<p>&quot;Yalancısın.&quot;</p>
<p>&quot;Hayır, ciddiyim.&quot;</p>
<p>&quot;Değilsin. Eğer bunu unuttuysan James Solando, başın dertte demektir.&quot;</p>
<p>&quot;O zaman söyle,&quot; diye fısıldadı Teddy. &quot;Sadece duymak mı istiyorsun?&quot; </p>
<p>&quot;Sadece duymak istiyorum.&quot;</p>
<p>Kadın avcuyla Teddy'nin yanağıyla çenesini okşadı ve az öncekinden daha boğuk bir sesle &quot;Gölden döndüğümde hala ıslaktım ve sen beni dudaklarınla kuruttun,&quot; dedi.</p>
<p>Teddy ellerini kadının yüzüne koyarak kendisine daha fazla yaklaşmasını engelledi. Parmaklarıyla kadının şakaklarına dokundu, saçlarındaki nemi hissedebiliyordu, gözlerine bakıp &quot;Dün başka neler yaptığını bana anlatır mısın?&quot; diye fısıldadı. Kadının su berraklığındaki gözlerinde bir şeylerin çarpıştığını görüyordu. Bunun korku olduğuna emindi. Daha sonra bu korku üst dudağına ve kaşlarının arasına yayıldı. Kadının vücudu şimdi tir tir titriyordu.</p>
<p>Teddy'nin yüzüne dikkatle baktı. Gözleri gittikçe büyüyor ve yuvalarından fırlayacak gibi kıpırdanıyordu.</p>
<p>&quot;Seni gömdüm,&quot; dedi Teddy'ye.</p>
<p>&quot;Hayır, işte buradayım.&quot;</p>
<p>&quot;Seni gömdüm. Boş bir tabutun içine koyup gömdüm, çünkü vücudun Kuzey Atlantik boyunca rüzgârla sürüklenmişti. Künyeni gömdüm, çünkü tek bulabildikleri oydu. Vücudun, güzel vücudun yanmış ve köpekbalıkları tarafından yenmişti.&quot;</p>
<p>&quot;Rachel,&quot; dedi Cawley.</p>
<p>&quot;Izgara et gibi,&quot; dedi kadın.</p>
<p>&quot;Hayır,&quot; dedi Teddy.</p>
<p>&quot;Et gibi kavrularak yanmış.&quot;</p>
<p>&quot;Hayır, o ben değildim.&quot;</p>
<p>&quot;Jim'i öldürdüler. Jim'im öldü. O zaman, sen kimsin lanet olası?&quot;</p>
<p>Teddy'nin elinden sıyrıldı ve emekleyerek yatağın diğer ucuna gitti. Sonra dönüp ona baktı.</p>
<p>Teddy'yi işaret ederek &quot;Kim bu Tanrı'nın cezası?&quot; dedi ve ona doğru tükürdü.</p>
<p>Teddy kıpırdayamadı. Kadının gözlerini bir dalga gibi dolduran öfkeye bakakaldı.</p>
<p>&quot;Beni becereceksin değil mi denizci? İstediğin bu mu? Çocuklarım avluda oynarken aletini içime sokacaksın. Planın bu muydu?</p>
<p>Defol buradan! Beni duyuyor musun? Defol buradan!&quot; Teddy'ye doğru atıldı, bir elini havaya kaldırdığı sırada Teddy yataktan kalktı, omuzlarından sarkan kalın deri kayışlarla iki hastabakıcı Rachel'ı kollarının altından yakalayıp yatağa götürdü.</p>
<p>Şimdi Teddy de titriyordu, ter içinde kalmıştı ve Rachel'ın sesi hapishanede çınlıyordu. &quot;Seni tecavüzcü! Seni acımasız tecavüzcü! Kocam gelecek ve gırtlağını kesecek senin! Beni duyuyor musun? Tanrı'nın cezası kafanı koparacak ve kanını içeceğiz! Kanınla yıkanacağız, seni hasta piç kurusu!&quot;</p>
<p>Hastabakıcılardan biri, kadını göğsüne bastırarak zapt etti ve diğeri kocaman elleriyle kadının ayak bileklerini kavradı. Kayışları, yatak parmaklıklarındaki metal yuvalarından geçirerek Rachel'ı göğsünden ve ayak bileklerinden bağladılar. Hastabakıcılar kayışları diğer taraftaki yuvalardan geçirip gerdi ve kayışların ucundaki tokalar saklayarak kilitlenince ikisi de geri çekildi.</p>
<p>&quot;Rachel,&quot; dedi Cawley. Sesi anlayışlı ve babacandı.</p>
<p>&quot;Siz hepiniz tecavüzcüsünüz. Yavrularım nerede? Yavrularım nerede? Yavrularımı bana geri verin, sizi hasta orospu çocukları! Bana yavrularımı verin!&quot;</p>
<p>Rachel, Teddy'nin omurgasına kurşun gibi saplanan bir çığlık attı ve kayışları öyle zorladı ki yatağın parmaklıkları zangırdadı. Cawley &quot;Sonra gelip sana bakacağız Rachel,&quot; dedi.</p>
<p>Kadın, Cawley'e de tükürdü. Teddy tükürüğün zemine çarptığını duydu. Sonra yine çığlık attı, dudağında, büyük ihtimalle ısırdığı için kan toplanmıştı. Cawley hastabakıcılara döndü ve başını onaylarcasına sallayıp yürümeye başladı, onlar da peşi sıra yola koyuldu. Teddy omzunun üzerinden hala Rachel'a bakıyordu. Rachel kendini kayışlardan kurtarmaya çalışırken Teddy'nin gözlerine baktı. Teddy'ye haykırırken boyun damarları şişmiş, dudakları kan ve tükürükle ıslanmıştı.</p>
<p class="p2"><span class="t13">* * *</span></p>
<p class="p6">Cawley'in ofisinde biri vardı, içeri girer girmez Cawley bara doğru gitti ve sağ tarafa geçtiğinde Teddy onu bir anlığına gözden kaybetti. Beyaz bir tülün ardında kaybolmuş gibiydi. Hayır, şimdi değil. Şimdi olmaz, Tanrı aşkına! diye yalvardı Teddy içinden.</p>
<p>&quot;Onu nerede buldunuz?&quot; diye sordu kendini biraz toparlayarak.</p>
<p>&quot;Eski deniz fenerinin yakınındaki kumsalda. Denizde taş sektiriyordu.&quot;</p>
<p>Teddy sonunda Cawley'i yeniden görebildi ama bunun sebebi başını sola eğmesiydi. Başını çevirdiğinde, tül bu defa duvara monte edilmiş rafları ve hemen arkasındaki pencereyi kaplamıştı. Tüm kanıtlara rağmen aksini umarak sağ gözünü ovuşturdu ama hiçbir şey iyi gitmiyordu. Sonra kafasının sol yanı boyunca onu hissetti; saçlarının hemen altından kafasını boydan boya kesen, lavla dolu bir kanyon vardı. Kafasının içindeki bu şeyi Rachel'ın çığlığı sanmıştı ama bu bir çığlıktan fazlasıydı. Bir düzine hançerin sivri ucu kafatasına yavaşça sokuluyormuş gibi patlak veren baş ağrısını hissetti, irkilerek parmaklarını şakağına götürdü.</p>
<p>&quot;Komiser?&quot;</p>
<p>Teddy masanın öteki ucunda oturan ve hayalet gibi bir karaltıya dönüşen Cawley'i görebilmek için başını kaldırdı. &quot;Buyrun?&quot; dedi.</p>
<p>&quot;Ölü gibi solgun görünüyorsunuz.&quot; Chuck aniden yanında belirdi. &quot;İyi misin patron?&quot; </p>
<p>&quot;İyiyim,&quot; demeyi başardı Teddy. Cawley viski bardağını masaya bıraktığında, av tüfeğinin patlamasına benzer bir ses çıktı. &quot;Oturun,&quot; dedi Cawley.</p>
<p>&quot;İyiyim,&quot; diyordu Teddy ama kelimeler beyninden diline inen çivili bir merdivenden dökülüyor gibiydi.</p>
<p>&nbsp;Cawley, Teddy'nin önündeki sehpaya doğru eğilirken kemikler alev almış bir odun gibi çatırdıyordu. &quot;Migren mi?&quot;</p>
<p>Teddy başını kaldırıp onun karaltısına baktı. Başıyla onaylayacaktı ama bu gibi durumlarda asla başını sallamaması gerektiğini geçmiş deneyimlerinden öğrenmişti. &quot;Evet,&quot; diyebildi.</p>
<p>&quot;Şakağınızı ovuşturduğunuzu görünce anladım.&quot;</p>
<p>&quot;Ah, evet.&quot;</p>
<p>&quot;Çok sık oluyor mu?&quot;</p>
<p>&quot;Yılda yarım...&quot; Teddy'nin ağzı kurudu ve diline tükürüğün gelmesi için birkaç saniye bekledi. &quot;Yarım düzine kadar.&quot; </p>
<p>&quot;Şanslısınız,&quot; dedi Cawley. &quot;Bir bakıma.&quot; </p>
<p>&quot;Nasıl yani?&quot;</p>
<p>&quot;Pek çok migren hastası, demet migren ataklarıyla haftada bir uğraşır.&quot; Masaya yaklaşırken vücudundan yine yanan odun sesi çıktı ve Teddy onun camlı dolabı açtığını duydu.</p>
<p>&quot;Peki, siz migrenle ilgili ne biliyorsunuz?&quot; diye sordu Teddy. &quot;Kısmi görüş kaybı, ağız kuruluğu ve başta yanma gibi şeyler mi?&quot;</p>
<p>&quot;Aynen! Yüzyıllarca beyni inceledik ve hiç kimse bunun nereden geldiğine dair bir ipucu bulamadı. Buna inanabiliyor musunuz? Genellikle, çeper lobuna saldırdığını biliyoruz. Kanı pıhtılaştırdığını biliyoruz. Aslında pıhtı çok çok küçük ama beyin gibi hassas bir şeyin içinde meydana geldiği için, siz patlamalar yaşıyorsunuz. Bütün araştırmalara rağmen nedeni ya da uzun vadeli etkileri hakkında pek bir şey bilmiyoruz.&quot;</p>
<p>&nbsp;Cawley ona bir bardak su uzattı ve eline iki sarı hap koydu. &quot;Bunlar migrene iyi gelir. Sizi bir-iki saatliğine yere serecek ama kendinize gelince iyileşeceksiniz. Hiçbir ağrı kalmayacak.&quot;</p>
<p>Teddy kararsız bir edayla elinde tuttuğu haplara ve bardağa baktı. Gözlerini Cawley'e çevirerek sağlam gözüyle odaklanmaya çalıştı çünkü adamı omuzlarından ve kollarından birdenbire fırlayan, çok beyaz ve çok kuvvetli bir ışık sarmıştı.</p>
<p>Teddy'nin içinde bir ses konuşmaya başladı. <span class="t12">Ne yaparsan yap...</span></p>
<p>Tırnaklan başının sol tarafını zorla açıp oraya bir avuç raptiye boşalttı sanki ve Teddy soluk alırken tısladı. &quot;Tanrım, patron.&quot; </p>
<p>&quot;İyileşecek Komiser.&quot;</p>
<p>Yine o sesi duydu: <span class="t12">Ne yaparsan yap, Teddy...</span></p>
<p>Biri raptiye tarlasına çelik bir çubukla vuruyordu ve Teddy midesi bulanırken yaşlar boşalan sağlam gözüne elinin tersini bastırdı. <span class="t12">Teddy, sak</span><span class="t12">ı</span><span class="t12">n o haplar</span><span class="t12">ı</span><span class="t12"> alma.</span></p>
<p>Alevler başının her iki yanını yalayıp yutarken midesi tümüyle aşağıya sarkmış, sağ kalçasına doğru sallanıyordu ve eğer daha kötüye giderse dilini ısıracağından hiç şüphesi yoktu.</p>
<p>Yanan kanyonda bir ileri bir geri koşarak bayrak sallayan ve bölükleri bir araya toplayan o ses:</p>
<p><span class="t12">O kahrolas</span><span class="t12">ı</span><span class="t12"> </span><span class="t12">ş</span><span class="t12">eyleri alma,</span> diye inledi.</p>
<p>Teddy başını eğdi ve yere kustu.</p>
<p>&quot;Patron, patron, iyi misin?&quot;</p>
<p>&quot;Vay canına,&quot; dedi Cawley. &quot;Seni çok kötü çarptı.&quot;</p>
<p>Teddy başını kaldırdı.</p>
<p>Sakın...</p>
<p>Gözyaşları yanaklarından süzülüyordu. Alma!</p>
<p>Biri kanyona boylu boyunca bir bıçak soktu. O hapları...</p>
<p>Bıçak bir ileri bir geri gitmeye başladı. Alma!</p>
<p>Teddy dişlerini sıktı, midesinin yeniden kabardığını hissetti. Elindeki bardağa odaklanmaya çalışıyordu. Başparmağının üstünde bir tuhaflık hissetti ve migrenin algılarıyla oyun oynadığına karar verdi.</p>
<p><span class="t12">O haplar</span><span class="t12">ı</span><span class="t12"> alma!</span></p>
<p>Beyninin pembe kıvrımları boyunca bir testere ileri geri hareket ediyordu ve Teddy çığlığını bastırmak için dişlerini sıkmak zorunda kaldı. Kafasının içindeki yangınla birlikte Rachel'ın çığlığını duyuyor ve onun gözlerini görüyordu. Başparmaklarıyla Rachel'in şakaklarını okşarken dudaklarında onun soluğunu, ellerinde yüzünü hissetti ve o kahrolası testere başının içinde ileri geri gidip gelmeye devam etti.</p>
<p><span class="t12">O lanet haplar</span><span class="t12">ı</span><span class="t12"> alma!</span></p>
<p>Avcundaki hapları ağzına attı, hapların içeriye doğru uçtuğunu hissetti ve onları suyla yutarken ilaçların yemek borusundan aşağı kaydığını hissetti. Bardaktaki suyu bir yudumda bitirdi.</p>
<p>&quot;Bana teşekkür edeceksin,&quot; dedi Cawley.</p>
<p>Chuck yine yanındaydı ve Teddy'ye bir mendil uzatıyordu. Teddy mendille alnını ve ağzını sildi, sonra onu yere düşürdü.</p>
<p>&quot;Onu ayağa kaldırmama yardım edin Komiser,&quot; dedi Cawley, Chuck'a.</p>
<p>Teddy'yi sandalyeden kaldırdılar. Teddy önünde siyah bir kapı gördü.</p>
<p>&quot;Kimseye söylemeyin,&quot; dedi Cawley. &quot;Orada, benim bazen şekerleme yaptığım bir oda var. Günde bir defa tabiî. Sizi oraya alacağız Komiser ve bu atağı uyuyarak atlatacaksınız. İki saat içinde turp gibi olacaksınız.&quot;</p>
<p>Teddy ellerinin iki adamın omuzlarından aşağıya sarktığını gördü. Tuhaf görünüyorlardı. Parmaklarına bakarken bir göz yanılması oldu. Neydi bu lanet olası şey? Teddy tenini kaşımak istiyordu ama Cawley şimdi kapıyı açmıştı ve Teddy parmaklarına bulaşan lekelere son defa baktı.</p>
<p>Kara lekeler.</p>
<p>Onu karanlık odaya sokarlarken Ayakkabı boyası, diye düşünüyordu. Bu kahrolası ayakkabı boyası parmaklarıma nereden bulaştı?</p>
<p>&nbsp;</p>
</body>
</html>