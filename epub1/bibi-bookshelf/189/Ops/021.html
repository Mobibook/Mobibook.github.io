<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p5"><span class="t8">&nbsp;</span></p>
<h1 class="h11"><a id="ncx2337"></a>XIV</h1>
<p>&nbsp;</p>
<p class="p6">Duvarın dışında kalan iki ev, Müdür'ün ve Cawley'in evleri, çok ciddi hasar görmüştü. Cawley'in çatısının yarısı uçmuş ve bir alçakgönüllülük dersi verir gibi kiremitleri hastane zeminine savrulmuştu. Bir ağaç, Müdür'ün oturma odasındaki, kontrplak çakılarak sağlamlaştırılan camı parçalayarak içeri girmiş, kökleri ve bedeniyle evin ortasına yayılmıştı.</p>
<p>Tüm kompleks; deniz kabukları, ağaç dalları ve dört santimetre yükseklikte suyla dolmuştu.</p>
<p>&nbsp;Cawley'in fayansları, ölü sıçanlar ve vıcık vıcık elmaların hepsi kuma bulanmıştı. Biri hastanenin üzerinden kaya delgisiyle geçmişti sanki; A Koğuşu'nun dört penceresi kırılmış ve sac kaplamanın bazı bölümleri kabarık bir saç gibi çatıda kıvrım yapmıştı. Personel kulübelerinden ikisinin sadece iskeleti kalmış ve diğer kulübeler yıkılmıştı. Hemşire ve hastabakıcı yatakhaneleri birkaç penceresini kaybetmiş, sudan zarar görmüştü. B Koğuşu'nu Tanrı korumuştu, burada en ufak bir hasar bile yoktu. Teddy adanın her yerinde, tepeleri kopan ve göğe doğru mızrak gibi sivrilen çıplak ağaçları görebiliyordu.</p>
<p>Hava yine kapalı, ağır ve kasvetliydi. Yağmur yorgun ama istikrarla çiseliyordu. Ölü balıklar sahili kaplamıştı. Sabah dışarı çıktıklarında, binaların arasındaki geçitte bir dil balığının çırpındığını gördüler; kederli ve şişmiş gözleri geriye, denize doğru bakıyordu.</p>
<p>Teddy ve Chuck, McPherson'la bir nöbetçinin, yan yatmış bir cipi kaldırmasını izledi. Cip, kontağı ancak elli kere çevirdikten sonra çalıştı, sonra kükreyerek ana kapıdan çıkıp gitti. Bir dakika sonra, Teddy cipin hastanenin arkasındaki C Koğuşu'na doğru tırmandığını gördü.</p>
<p>&nbsp;Cawley komplekse girdi, çatıdan uçan bir parçayı almak için durakladı ve onu dikkatle inceleyip tekrar sulu zemine bıraktı. Beyaz hastabakıcı giysileri, siyah yağmurlukları ve siyah korucu şapkaları içindeki Teddy'yle Chuck'ı fark etmeden önce, bakışları onların üzerinden iki defa kayıp geçmişti. Onları tanıyınca alaycı bir şekilde gülümsedi ve yanlarına doğru yürümeye başladı. Bu sırada, boynunun etrafına dolanmış stetoskobuyla hastaneden koşarak çıkan bir doktor, Cawley'e yaklaştı.</p>
<p>&quot;İki numara gitmiş. Yapamıyoruz.&quot;</p>
<p>&quot;Harry nerede?&quot;</p>
<p>&quot;Harry de uğraşıyor ama çalıştıramıyor. Eğer çalışmazsa, ne yapacağız?&quot;</p>
<p>&quot;Pekala. İçeri girelim.&quot;</p>
<p>Telaşla hastaneye girdiler. &quot;Yedek jeneratör mü bozulmuş?&quot; diye sordu Teddy, Chuck'a.</p>
<p>&quot;Kasırgalarda olur böyle şeyler.&quot; </p>
<p>&quot;Hiç ışık görüyor musun?&quot;</p>
<p>Chuck etraftaki pencerelere bakındı. &quot;Hayır.&quot; </p>
<p>&quot;Bütün elektrik şebekesi yandı mı sence?&quot;</p>
<p>&quot;Büyük ihtimalle.&quot;</p>
<p>&quot;Bu da demek oluyor ki elektrikli teller...&quot;</p>
<p>Chuck ayağına doğru yuvarlanan bir elmayı kaptı. Pozisyon aldı ve elmayı bir tekmeyle duvara fırlattı.</p>
<p>&quot;Sayı bir!&quot; diye bağırdı, sonra Teddy'ye döndü. &quot;Teller devre dışı, evet.&quot;</p>
<p>&quot;Muhtemelen tüm elektronik güvenlik sistemleri. Girişler ve kapılar da.&quot;</p>
<p>&quot;Ah, sevgili Tanrım, bize yardım et.&quot; Chuck yerden başka bir elma daha aldı, onu başının üzerinden fırlatıp sırtının arkasında yakaladı. &quot;Şu kaleye girmek istiyorsun değil mi?&quot;</p>
<p>&quot;Bunun için mükemmel bir gün,&quot; dedi Teddy yüzünü usulca yağan yağmura doğru kaldırarak.</p>
<p>Müdür, yanında üç nöbetçiyle birlikte, ciple tesise giriyordu. Cipin tekerleklerinden sular fışkırıyordu. Avluda aylak aylak duran Teddy'yle Chuck'ı gördüğünde öfkesi yüzüne yansıdı. Teddy, Müdür'ün de tıpkı Cawley gibi kendilerini hastabakıcı sandığını ve ellerinde tırmık ya da su pompası olmadığı için kızdığını anlamıştı. Adam hemen sonra başını hızla çevirip yapılması gereken önemli işlerini yapmak üzere oradan ayrıldı. Teddy henüz onun sesini duymadığını fark etti. Acaba adamın sesi de saçı kadar siyah mıydı? Kim bilir, belki de teni kadar solgun bir sesi vardı.</p>
<p>&quot;İşe koyulmamız gerek,&quot; dedi Chuck. &quot;Bu sonsuza dek sürmeyecek ya.&quot;</p>
<p>Teddy ana kapıya doğru yürümeye başladı.</p>
<p>Chuck da Teddy'yi takip etti. &quot;Islık da çalardım ama ağzım o kadar kurudu ki.&quot;</p>
<p>&quot;Korkuyor musun?&quot; diye sordu Teddy yavaşça.</p>
<p>&quot;Ödüm kopuyor desem yeridir patron,&quot; dedi ve elmayı duvarın diğer tarafına fırlattı.</p>
<p>Bebek yüzlü ama zalim bakışlı bir nöbetçinin durduğu ana kapıya yaklaştılar. &quot;Bütün hastabakıcılar idare ofisindeki Bay Willis'e bilgi verecek. Siz temizlikle görevlisiniz.&quot;</p>
<p>Chuck ve Teddy birbirlerinin üzerindeki beyaz gömlekle beyaz pantolonlara baktı.</p>
<p>&quot;Benedict usulü yumurta,&quot; dedi Chuck.</p>
<p>Teddy başını salladı. &quot;Teşekkürler. Merak ediyordum. Peki öğle yemeğinde ne var acaba?&quot;</p>
<p>&quot;İnce dilimlenmiş Reuben.&quot;</p>
<p>&quot;Giysilerimiz hala çamaşırhanede,&quot; dedi Teddy nöbetçiye dönüp rozetini göstererek.</p>
<p>Nöbetçi Teddy'nin rozetine bir göz attı ve Chuck'a bakıp bekledi.</p>
<p>Chuck içini çekti ve cüzdanındaki rozeti nöbetçinin burnuna dayadı.</p>
<p>&quot;Dışarıda ne işiniz var? Kayıp hasta bulundu,&quot; dedi nöbetçi.</p>
<p>Teddy yapacağı herhangi bir açıklamanın, güç dengesini bu bacaksız pislikten yana çevireceğine karar verdi. Savaş boyunca birliğinde bunun gibi bir düzine pislik görmüştü. Çoğu evine dönememişti ve Teddy onları umursayan birilerinin olup olmadığını merak ederdi hep. Bu çeşit ahmaklara ulaşamaz, onlara hiçbir şey öğretemezdiniz. Ama eğer saygı gösterdiği tek şeyin otorite olduğunu anlarsanız, onu kıçüstü oturtabilirdiniz.</p>
<p>Teddy çocuğa doğru ilerledi, yüzüne dikkatle baktı, dudağının köşesinde belli belirsiz bir gülümseme vardı. Çocukla göz göze gelinceye kadar bekledi.</p>
<p>&quot;Gezintiye çıktık,&quot; dedi Teddy.</p>
<p>&quot;Buna izniniz yok.&quot;</p>
<p>&quot;Evet, var,&quot; dedi Teddy çocuğa biraz daha yaklaşarak. Çocuk onunla göz göze gelmek zorunda kaldı. Teddy çocuğun soluğunu duyabiliyordu. &quot;Burası Federal bir yapı ve biz de Federal polisiz. Bizim Tanrı'dan iznimiz var. Sana cevap vermiyoruz. Açıklama yapmıyoruz. Seni aletinden vurmaya karar verebiliriz evlat ve bu ülkede bu davayı dinleyecek bir tek mahkeme bile bulamazsın.&quot; Teddy biraz daha yaklaştı. &quot;Hadi, aç şu kahrolası kapıyı.&quot;</p>
<p>Çocuk, Teddy'nin bakışlarına karşılık vermeye çalıştı. Yutkundu. Daha sert görünmeye çabalıyordu.</p>
<p>&quot;Tekrar ediyorum. Aç kapıyı!&quot;</p>
<p>&quot;Peki.&quot;</p>
<p>&quot;Seni duyamadım,&quot; dedi Teddy. &quot;Peki efendim.&quot;</p>
<p>Teddy şeytani bakışlarını çocuğun üstünden birkaç saniye daha ayırmadı, dışarıdan duyulacak bir biçimde burnundan soluyordu. &quot;Fena değil ufaklık.&quot; Çocuğun ademelması kabarıp indi.</p>
<p>Anahtarı kilidin içinde çevirdi, kapıyı açtı ve Teddy ardına bakmadan kapıdan geçti.</p>
<p>Sağa dönüp duvar boyunca yürüdüler. &quot;Etkileyiciydi,&quot; dedi Chuck.</p>
<p>&quot;Ben de beğendim,&quot; dedi Teddy, Chuck'a dönerek. &quot;Denizaşırı bir belaydın, öyle değil mi?&quot;</p>
<p>&quot;Bir sürü ufaklığın bulunduğu bir taburda çavuştum. Yarısı daha yataklarına bile yerleşmeden öldü. itaate giden yolda nezaket işe yaramaz, korku salmaksın.&quot;</p>
<p>&quot;Evet Çavuş, çok sertsiniz,&quot; dedi Chuck, Teddy'ye hızla bir selam çakarak. &quot;Elektrikler yoksa bile, bir kaleye sızmaya çalıştığımızın farkındasın, değil mi?&quot;</p>
<p>&quot;Aklımdan bile geçmedi, hayır.&quot;</p>
<p>&quot;Peki herhangi bir düşünce geçti mi aklından?&quot;</p>
<p>&quot;Hayır.&quot;</p>
<p>&quot;Bir kale hendeği var mıdır sence? Bu olabilir.&quot;</p>
<p>&quot;Mazgallı siperler üzerinde kaynar yağ dolu fıçılar vardır belki.&quot;</p>
<p>&quot;Okçular,&quot; dedi Chuck. &quot;Ya okçuları varsa Teddy?&quot;</p>
<p>&quot;Ve bizim de üzerimizde zincirden örülme bir zırh yoksa...&quot;</p>
<p>Yere düşmüş bir ağacın üzerine basıp geçtiler. Zemin, ıslak yapraklarla sırılsıklam ve kaygandı. Önlerindeki paramparça çalılıkların arasından kaleyi, onun görkemli gri duvarlarını ve bütün bir sabah bir ileri bir geri giden ciplerin bıraktığı izleri görebiliyorlardı.</p>
<p>&quot;O nöbetçi önemli bir şeye değindi,&quot; dedi Chuck.</p>
<p>&quot;Nasıl yani?&quot;</p>
<p>&quot;Artık Rachel bulundu, burada önceden sahip olduğumuz yetki tümüyle sona erdi. Eğer yakalanırsak, mantıklı bir açıklama yapmamızın hiç yolu yok patron.&quot;</p>
<p>Teddy baştan savılmış olmanın başkaldırısını hissediyordu. Tükenmiş, allak bullak olmuş gibiydi. Dün akşamdan sonra elinde kalan tek şey, ilaçların neden olduğu, kabus dolu bir uykuyla geçen dört saatti. Yağmur damlaları şapkasına çarpıyor ve şapkanın gölgeliğinde birikiyordu. Beyni neredeyse hissedilmez ama yine de sonu gelmez bir biçimde uğulduyordu. Eğer tekne bugün gelseydi -geleceğinden şüpheliydi- bir parçası hemen ona binip buradan gitmek istiyordu. Bu kahrolası kayalıktan defolup gitmek istiyordu. Ama eğer buradan Senatör Hurly için bir delille ya da Laeddis'in ölüm kâğıdıyla dönmezse, başarısız olmuş olacaktı. Eve yine intiharın sınırında; bir de vicdanına eklenen ve değişmesi için hiçbir şey yapmadığı bir yükle dönmüş olacaktı.</p>
<p>Defterini çıkarıp açtı. &quot;Rachel'ın dün bize bıraktığı şu taş kümeler. İşte kümelerin çözülmüş şifresi,&quot; diyerek defteri Chuck'a uzattı.</p>
<p>Chuck bir elini defterin etrafına siper etti ve defteri göğsüne yaklaştırarak baktı. &quot;O halde, o burada.&quot;</p>
<p>&quot;Burada.&quot;</p>
<p>&quot;Sence altmış yedi numaralı hasta o mu?&quot; </p>
<p>&quot;Öyle tahmin ediyorum.&quot;</p>
<p>Teddy çamur tümseğinin ortasında, yerden fırlamış bir kaya yüzünden durdu.</p>
<p>&quot;Geri dönebilirsin Chuck, buna bulaşmak zorunda değilsin,&quot; dedi.</p>
<p>Chuck başını kaldırarak Teddy'ye baktı ve defteri elinde hafifçe salladı.</p>
<p>&quot;Biz Federal polisiz Teddy. Federaller daima ne yapar?&quot; diye sordu.</p>
<p>Teddy gülümsedi. &quot;Kapıdan içeri girer,&quot; diye cevapladı.</p>
<p>&quot;İlk,&quot; dedi Chuck, &quot;kapıdan içeri ilk biz gireriz. Eğer zaman kaybetmememiz gerekiyorsa, bize destek verecek ana kuzusu şehir polislerini beklemeyiz. Tanrı'nın cezası kapıdan içeri giriveririz.&quot;</p>
<p>&quot;Evet, aynen öyle yaparız.&quot;</p>
<p>&quot;O halde, tamamdır,&quot; dedi Chuck ve defteri ona iade etti. Kaleye doğru yürümeye devam ettiler.</p>
<p class="p2"><span class="t13">* * *</span></p>
<p class="p6">Yakın mesafeden bakıldığında, ağaçlar ve ufak bir tarla dışında, kaleyle aralarında hiçbir şey yoktu. Chuck, Teddy'ye onun da aklından geçen şeyi söyledi:</p>
<p>&quot;Boku yedik.&quot;</p>
<p>Kaleyi çevreleyen siklon çit, parçalar halinde topraktan sökülmüş ve rüzgârla sürüklenmişti. Bir kısmı yere düşmüş, diğerleri orman sınırının ötesine fırlamış ve geri kalanı kullanılmayacak hale gelmişti.</p>
<p>Silahlı nöbetçiler çevrede aylak aylak dolaşıyor, birkaçı düzenli olarak ciplerle devriye geziyordu. Bir grup hastabakıcı etraftaki enkazı topluyordu, başka bir grup ise duvarın önüne devrilen kalın bir ağacı kaldırmak için toplanmıştı. Hendek yoktu, sadece bir kapı vardı. Duvarın tam ortasına yerleştirilmiş, oymalı demirden kırmızı bir kapı. Nöbetçiler mazgallı siperlerde nöbetteydi, tüfeklerini omuzlarında ve göğüslerinde tutuyorlardı. Duvara açılmış birkaç küçük pencere, parmaklıkla kapatılmıştı. Kapının dışında, kelepçeli ya da kelepçesiz tek bir hasta bile görünmüyordu. Yalnızca eşit aralıklarla dikilen nöbetçiler ve hastabakıcılar vardı.</p>
<p>Teddy, iki çatı nöbetçisinin çatının kenarına doğru geldiğini, mazgallı siperlerin kenarına yerleşen birkaç hastabakıcının aşağıdakileri uzaklaşmaları için uyardığını gördü. Çatıya düşmüş yarım bir ağacı, çatının ucuna doğru sürüklüyor ve oradan aşağı sarkıtana kadar çekiştirip duruyorlardı. Sonra ortadan kayboldular, ağacın arkasına geçip itmeye başladılar ve yarım ağacı yana yatırdılar. Adamların bağrışmaları arasında, ağaç sonunda duvardan aşağıya kayıp gürültüyle yere düştü. Hastabakıcılar tekrar mazgallı siperlerin kenarına çıkıp çıkardıkları işe baktılar, tokalaşarak ve birbirlerinin sırtına dostça vurarak başarılarını kutladılar.</p>
<p>&quot;Buralarda bir tür kanal olmalı, değil mi?&quot; dedi Chuck. &quot;Suyu boşaltabilmek veya denize dökebilmek için. O yöne gidebiliriz.&quot;</p>
<p>Teddy başını iki yana salladı. &quot;Neden rahatsız oldun ki? Doğruca içeri yürüyeceğiz.&quot;</p>
<p>&quot;Ah, tabii, Rachel'ın B Koğuşu'ndan çıktığı gibi, değil mi? Anlıyorum, demek Rachel'daki görünmezlik iksirinden bizde de var. Harika fikir.&quot; Chuck kaşlarını çattı.</p>
<p>&quot;Üzerimizde resmi üniformamız yok Chuck. Ne demek istediğimi anlıyor musun?&quot; dedi Teddy onun yağmurluğunun manşetine dokunarak.</p>
<p>Chuck arkasını dönüp etrafta çalışan hastabakıcılara baktı ve demir kapıdan elinde bir fincan kahveyle dışarı çıkan birini izledi. Kahvenin buharı, hafif çisentinin arasından küçük kıvrımlar halinde yükseliyordu.</p>
<p>&quot;Haklısın,&quot; dedi Chuck. &quot;Haklısın kardeşim.&quot;</p>
<p class="p2"><span class="t13">* * *</span></p>
<p class="p6">Kaleye doğru yürürken sigaralarını içip havadan sudan konuştular.</p>
<p>Yolun yarısında bir nöbetçiyle karşılaştılar. Adamın kolunun altında uyuşukça sallanan tüfeğinin ucu toprağa çevrilmişti.</p>
<p>&quot;Bizi buraya gönderdiler,&quot; dedi Teddy. &quot;Çatıda indirilmesi gereken ağaç filan mı var?&quot;</p>
<p>Nöbetçi omzu üzerinden geriye baktı. &quot;Hayır, onun icabına bakıldı.&quot;</p>
<p>&quot;Ah, harika,&quot; dedi Chuck ve Teddy'yle birlikte dönüp uzaklaşmaya başladılar.</p>
<p>&quot;Durun,&quot; dedi nöbetçi. &quot;Yapılması gereken daha sürüyle iş var.&quot; Geri döndüler.</p>
<p>&quot;Şu duvarda otuz kişi çalışıyor zaten,&quot; dedi Teddy. &quot;Evet ama içerisi leş gibi. Fırtına böyle bir yeri yıkamasa da altüst etti.&quot;</p>
<p>&quot;Elbette,&quot; dedi Teddy.</p>
<p>&quot;TEMİZLİK MALZEMELERİ NEREDE?&quot; diye sordu Chuck, kapının yanındaki duvara tembel tembel yaslanan nöbetçiye.</p>
<p>Nöbetçi parmağıyla işaret ettiği kapıyı açtı ve birlikte kabul salonuna girdiler.</p>
<p>&quot;Nankörlük etmek istemem,&quot; dedi Chuck, &quot;ama çok kolay oldu.&quot;</p>
<p>&quot;Kafanı yorma. Şans bazen güler.&quot; Kapı arkalarından kapandı.</p>
<p>&quot;Şans,&quot; dedi Chuck, sesinde hafif bir titreme vardı. &quot;Buna şans mı diyoruz?&quot;</p>
<p>&quot;Buna şans diyoruz.&quot;</p>
<p>Teddy'nin dikkatini çeken ilk şey, içerideki koku oldu. Kusmuk, dışkı, ter ve en fazla da sidik kokusunu gizlemek için kullanılan kaliteli bir dezenfektan kokusu.</p>
<p>Hemen sonra da binanın arka taraflarından ve üst katlarından aşağıya doğru dalga dalga yayılan gürültüleri duydu: Koşuşan ayakların patırtısı, kalın duvarlara çarpıp geri seken ve nemli havada yankılanan çığlıklar, kulağı çınlatan ve sonra yok olan ani feryatlar, aynı anda yükselen iniltiler...</p>
<p>Biri bağırdı. &quot;Yapamazsın! Seni Tanrı'nın cezası, bunu yapamazsın! Beni duyuyor musun? Yapamazsın. Defol git!&quot; Kelimeler dağılıp yok oldu.</p>
<p>Üzerlerinde bir yerlerde, adamın biri, Duvarda Yüz Şişe Bira şarkısını söylüyordu. Yetmiş altıncı şişeyi bitirmiş, yetmiş yedinci şişeye geçmişti.</p>
<p>Bir oyun masasının üzerinde plastik bardak yığınları ve birkaç süt şişesiyle birlikte iki kahve kutusu duruyordu. Bir nöbetçi, merdivenin girişindeki diğer oyun masasına oturdu, onlara bakarak gülümsedi.</p>
<p>&quot;İlk defa, ha?&quot;</p>
<p>Eski seslerin yerini yenileri alırken Teddy adama odaklandı. Bu koca mekan, her tarafından başka çeşit bir ses yükselen bir cümbüş gibiydi.</p>
<p>&quot;Evet. Bir şeyler duymuştum ama...&quot; </p>
<p>&quot;Alışırsın,&quot; dedi nöbetçi. &quot;Her şeye alışırsın.&quot; </p>
<p>&quot;Çok doğru.&quot;</p>
<p>&quot;Eğer, siz çocuklar çatıda çalışmayacaksanız, ceket ve şapkalarınızı arkamdaki odaya asabilirsiniz,&quot; dedi.</p>
<p>&quot;Dama çıkacağımızı söylediler,&quot; dedi Teddy.</p>
<p>&quot;Şu merdivenleri takip edin,&quot; dedi nöbetçi eliyle o tarafı işaret ederek. &quot;Kaçıkların çoğunu yataklara bağladık ama birkaçı etrafta dolanıyor. Birini görürseniz bağırın, tamam mı? Ne yaparsanız yapın, sakın onu siz durdurmaya çalışmayın. Burası A Koğuşu değil, biliyorsunuz değil mi? Bu pislikler sizi öldürür. Anlaşıldı mı?&quot;</p>
<p>&quot;Anlaşıldı.&quot;</p>
<p>Basamakları çıkmaya başladılar ve nöbetçi arkalarından seslendi. &quot;Bekleyin bir dakika.&quot;</p>
<p>Durdular ve dönüp adama baktılar.</p>
<p>Adam parmağıyla onları göstererek gülümsüyordu.</p>
<p>Beklediler.</p>
<p>&quot;Çocuklar, ben sizi tanıyorum,&quot; dedi. Şimdi sesinde ritmik bir canlılık vardı.</p>
<p>Teddy ve Chuck susup kalmıştı.</p>
<p>&quot;Sizi tanıyorum çocuklar,&quot; diye tekrarladı nöbetçi. &quot;Öyle mi?&quot; demeyi başardı Teddy sonunda.</p>
<p>&quot;Evet. Siz çatıda malzemelerle mahsur kalan çocuklarsınız. Lanet yağmurda,&quot; dedikten sonra kahkahayı bastı, parmağını onlara doğru uzattı ve diğer eliyle oyun masasına bir şaplak indirdi.</p>
<p>&quot;O bizdik,&quot; dedi Chuck. &quot;Ha ha ha.&quot;</p>
<p>&quot;Hay lanet olası şey,&quot; dedi nöbetçi.</p>
<p>&quot;Yakaladın bizi dostum,&quot; dedi Teddy parmağıyla onu işaret ederek ve ardından tekrar merdivenlere döndüler. &quot;Gerçekten yakaladın bizi.&quot;</p>
<p>Ahmağın kahkahaları onları yukarı kadar takip etti.</p>
<p>İlk merdiven sahanlığında durdular. Karşılarına, çekiçle işlenmiş bakır kemerli tavanıyla görkemli bir salon ve ayna gibi parlatılmış koyu renkli bir döşeme çıktı. Teddy bir beyzbol topunu veya Chuck'ın elmalarından birini fırlatsa, odanın öteki tarafına ulaştıramayacağını biliyordu. Salon boştu ve karşılarındaki ana kapı yarı aralıktı. Teddy odaya adım atarken tüyleri ürperdi, çünkü burası ona rüyasında Rachel'ın çocuklarını doğradığı ve Laeddis'in ona içki ikram ettiği odayı hatırlatmıştı. Birebir aynısı değildi. Rüyasındaki odada kalın perdeli yüksek pencereler, ışık dalgaları, parke bir zemin ve ağır avizeler vardı. Yine de bu odaya çok benziyordu.</p>
<p>Chuck eliyle Teddy'nin omzuna vurdu ve Teddy boynundan aşağı süzülen ter damlalarını hissetti.</p>
<p>&quot;Tekrar ediyorum,&quot; dedi Chuck ve hafifçe gülümseyerek fısıldadı. &quot;Fazla kolay oluyor. Şu kapıdaki nöbetçi nerede? Kapı neden kilitli değil?&quot;</p>
<p>Teddy, Rachel'ın elinde baltası, dağınık saçlarıyla haykırarak koştuğunu görebiliyordu. &quot;Bilmiyorum.&quot;</p>
<p>Chuck eğilip Teddy'nin kulağına fısıldadı. &quot;Bu bir dekor patron.</p>
<p>Teddy odayı dolaşmaya başladı. Uykusuzluktan başı ağrıyordu. Yağmurdan. Yukarıdan gelen boğuk bağırışlardan ve ayak seslerinden. İki oğlan ve bir kız çocuğu el ele tutuşmuş, omuzları üzerinden bakıyordu. Titriyorlardı.</p>
<p>Teddy yine şarkı söyleyen hastayı duydu: &quot;Birini al aşağıya, elden ele yolla, duvarda elli dört şişe bira.&quot;</p>
<p>Baş döndürücü gökyüzünde yüzer gibi hareket eden iki oğlan ve bir kız, Teddy'nin gözlerinin önünden hızla akıp geçti. Cawley'in dün gece verdiği o sarı hapları hatırladı ve midesinde kaygan bir bulantı girdabı hissetti.</p>
<p>&quot;Duvarda elli dört şişe bira, duvarda elli dört...&quot;</p>
<p>&quot;Derhal dışarı çıkmalıyız Teddy. Buradan gitmemiz gerek. Burası kötü. Bunu sen de hissediyorsun, ben de.&quot;</p>
<p>Salonun öbür ucunda, bir adam bir kapıdan dışarı fırladı. Ayakları ve göğsü çıplaktı, üzerinde sadece bir pijama altı vardı. Kafası tıraşlıydı ve loş ışıkta başka bir şey görmek imkansızdı. &quot;Selam!&quot; dedi adam. Teddy daha hızlı yürüdü.</p>
<p>&quot;Elim sende! Ebe sensin!&quot; dedi adam ve kaçtı.</p>
<p>&quot;Patron, Tanrı aşkına.&quot; dedi Chuck, Teddy'yi tutarak.</p>
<p>O buradaydı. Laeddis. Bir yerlerde. Teddy onu hissedebiliyordu.</p>
<p>Salonun sonuna ulaştılar ve geniş bir merdiven sahanlığıyla karşılaştılar. Aşağı inen merdivenin dik bir kavisi vardı, yukarı çıkan basamaklarsa bağrışmalara ve konuşmalara doğru yükseliyordu. Yukarıdan gelen sesler şimdi daha da gürültülüydü. Teddy demirlerin ve zincirlerin şaklamasını duyabiliyordu. Biri bağırdı: &quot;Billings! Her şey yolunda evlat! Sakin ol! Kaçacak hiçbir yer yok. Duyuyor musun?</p>
<p>Teddy yanında birinin soluğunu duydu. Başını sola çevirdi, az önceki dazlak kafalı adamın birkaç adım ötesinde durduğunu gördü.</p>
<p>&quot;Ebesin,&quot; dedi adam ve parmağıyla Teddy'ye hafifçe dokundu. Teddy adamın parlayan yüzüne baktı. &quot;Ebeyim,&quot; dedi.</p>
<p>&quot;Tabii ya, çok yakındayım,&quot; dedi adam, &quot;elinle bir fiske vurursun ve yine ben ebe olurum, sonra ben sana vururum ve sen ebe olursun, böyle saatlerce devam ederiz, hatta bütün gün burada durup birbirimizi ebeleyebiliriz, öğle yemeği için ara vermeyiz, akşam yemeği için bile ara vermeyiz, böylece sürüp gider.&quot;</p>
<p>&quot;Nasıl da eğlenceli olurdu,&quot; dedi Teddy.</p>
<p>&quot;Dışarıda ne olduğunu biliyor musun, denizde?&quot; diye sordu adam başıyla merdivenleri işaret ederek. &quot;Balık,&quot; dedi Teddy.</p>
<p>&quot;Balık,&quot; diye onayladı adam. &quot;Çok iyi. Balık, evet. Bir sürü balık. Ama evet, balık, çok iyi, balık, evet, ama aynı zamanda, aynı zamanda? Denizaltılar. Evet. Bu doğru. Sovyet denizaltıları. Bizim sahilden iki yüz, üç yüz mil ötede. Bunu duyuyoruz, değil mi? Bize söylediler. Kesinlikle. Bu fikre alışıyoruz, sonra da unutuyoruz, gerçekten. Yani, Anladık, denizaltılar var. Bilgilendirdiğiniz için teşekkürler.' Gündelik hayatımızın bir parçası oluyorlar. Onların orada olduklarını biliyoruz ama düşünmekten vazgeçiyoruz. Tamam mı? Ama onlar oradalar ve füzelerle donanmışlar. Füzelerini New York ve Washington'a çeviriyorlar. Boston'a. Tam oradalar. Öylece duruyorlar. Bu seni hiç rahatsız etmiyor mu?&quot;</p>
<p>Teddy yanında duran Chuck'ın usulca soluk alıp verdiğini, kendisinden bir işaret beklediğini duyabiliyordu.</p>
<p>&quot;Senin de söylediğin gibi, bu konu hakkında çok fazla düşünmemeyi tercih ediyorum.&quot;</p>
<p>&quot;Hımm.&quot; Adam başını sallayıp çenesindeki hafif çıkmış sakalı sıvazladı. &quot;Biz burada her şeyi duyuyoruz. Bunu bilmiyordun, değil mi? Ama duyuyoruz. Yeni bir adam gelir, bize her şeyi anlatır. Nöbetçiler konuşur. Siz hastabakıcılar, konuşursunuz. Biliyoruz, biliyoruz. Dışarıdaki dünya hakkında her şeyi biliyoruz. Hidrojen bombası testleri, mercanadaları... Hidrojen bombasının nasıl çalıştığını biliyor musun?&quot;</p>
<p>&quot;Hidrojenle mi?&quot; diye sordu Teddy.</p>
<p>&quot;Çok iyi. Çok zekice. Evet, evet,&quot; diyerek birkaç kez başını salladı adam. &quot;Hidrojenle, evet. Ama aynı zamanda, aynı zamanda, başka hiçbir bombaya benzemez. Bombayı atarsın, atom bombası bile olabilir bu ve patlar. Değil mi? Haklısın. Ama hidrojen bombası içten çökertir. Kendini çökertir ve seri olarak içeriden çöküntüye neden olur, yıkar ve yıkar. Ama tüm bu yıkımlar? Kitlesel ve yoğundur. Gördün mü, kendi kendini imha öfkesi, tümüyle yeni bir canavar yaratır. Çaktın mı? Anlıyor musun? Çöküntü ne kadar büyükse, o zaman kendi kendini imha da o kadar büyük, o kadar güçlü olur. Ve sonra, anladın mı, anladın mı? Güm! Sadece... Gümm, bomm, vınnnnn. Kendi yokluğu içine saçılır. İçeriye doğru şiddetli çöküş, tarihteki herhangi bir bombadan yüz kez, bin kez, milyon kez daha çok tahrip edici bir patlamaya neden olur. Bu bizim mirasımız. Bunu unutma.&quot; Teddy'nin koluna hafifçe, davul çalar gibi birkaç kez vurdu. &quot;Ebesin! Onuncu dereceden. Heyy!&quot;</p>
<p>Aşağıya, karanlık merdiven boşluğuna doğru fırladı ve aşağıya varana kadar &quot;Güm!&quot; diye bağırmaya devam etti. &quot;Kırk dokuz şişe bira! Birini al aşağıya...&quot;</p>
<p>Teddy, Chuck'a dikkatle baktı. Yüzü terlemişti ve ağzından soluyordu.</p>
<p>&quot;Haklısın,&quot; dedi Teddy. &quot;Buradan gidelim.&quot; </p>
<p>&quot;Bunu şimdi mi söylüyorsun?&quot;</p>
<p>Merdiven boşluğunun yukarısından, &quot;Biri bana yardıma gelsin! Tanrım!&quot; diye haykıran bir ses duyuldu. Teddy ve Chuck yukarı baktı ve iki adamın birbirine dolanmış bir halde aşağıya doğru yuvarlandığını gördü. Biri nöbetçi mavisi, diğeri hasta beyazı renginde giysiler içindeydi ve merdivenin dönemecindeki en geniş basamağa çarpıp durdular. Hasta bir elini kurtarıp nöbetçinin yüzüne, sol gözünün hemen altına yapıştı ve oradan bir deri parçasını çekip kopardı. Nöbetçi haykırarak başını hızla geri çekti.</p>
<p>Teddy ve Chuck basamakları koşarak çıktı. Hasta elini tekrar uzatmıştı ki Chuck onu bileğinden yakaladı.</p>
<p>Nöbetçi gözünü sildi ve çenesine kan bulaştı. Teddy dördünün de soluk alıp verişini, bira şişesi şarkısını söyleyen ve şimdi kırk ikinci şişedeki hastanın uzaktan gelen sesini duyuyordu. Sonra, hemen altında duran ve ağzını açıp şahlanan çocuğu görüp &quot;Chuck, dikkat et,&quot; diye bağırdı ve hasta, Chuck'ın bileğinden ısırmadan önce, Teddy elinin ayasıyla hastanın alnına bir şaplak attı.</p>
<p>&quot;Ondan kurtulman gerek,&quot; dedi nöbetçiye. &quot;Hadi. Kurtar kendini!&quot;</p>
<p>Nöbetçi kendini hastanın bacaklarından kurtararak iki basamak yukarıya tırmandı. Teddy hastaya yaklaşıp onu omzundan sıkıca yakalayarak taşa yapıştırdı. Omzunun üzerinden Chuck'a baktı ve o anda cop bir ıslıkla havayı yarıp hastanın burnuna indi.</p>
<p>Teddy altındaki vücudun gevşediğini hissetti.</p>
<p>&quot;Yüce İsa!&quot; dedi Chuck.</p>
<p>Nöbetçi aniden sendeledi ve Teddy hastanın vücuduna yönelip kolunu dirseğiyle bastırarak hareketsiz hale getirdi. Nöbetçinin kanlar içindeki yüzüne baktı. &quot;Hey! Hey! Bilincini kaybetti. Hey!&quot; diye bağırdı.</p>
<p>Nöbetçi kendi kanının kokusunu duyabiliyordu. Sopayı kaldırdı.</p>
<p>&quot;Bana bak! Bana bak!&quot; dedi Chuck.</p>
<p>Nöbetçi bakışlarını hızla Chuck'ın yüzüne çevirdi.</p>
<p>&quot;Geri çekil kahrolası! Beni duyuyor musun? Geri çekil. Hasta kontrol altında.&quot; Chuck hastanın bileğini serbest bırakınca adamın kolu göğsüne düştü. Chuck bakışını nöbetçiden ayırmadan duvara yaslandı. &quot;Beni duyuyor musun?&quot; dedi yavaşça.</p>
<p>Nöbetçi gözlerini aşağıya çevirdi ve sopayı indirdi. Gömleğiyle elmacık kemiğindeki yaraya dokundu, kumaştaki kana bakıyordu. &quot;Yüzümü parçaladı,&quot; dedi.</p>
<p>Teddy eğildi ve nöbetçinin yarasına baktı. Daha kötülerini görmüştü, bu yara öldürmezdi. Ama kötüydü. Hiçbir doktor onu düzgün dikemeyecekti.</p>
<p>&quot;İyileşeceksin. Birkaç dikiş gerekiyor,&quot; dedi.</p>
<p>Yukarıda birkaç bedenin ve mobilyanın birbirine çarptığını duyabiliyorlardı.</p>
<p>&quot;Ellerini kontrol edemiyor musun?&quot; diye sordu Chuck. Nöbetçi yüzüne renk gelene kadar soluk alıp verdi. &quot;Biraz.&quot; </p>
<p>&quot;Arkadaşların tımarhaneyi kontrol edebiliyor mu?&quot; dedi Chuck sessizce.</p>
<p>Çocuk önce Teddy'ye, sonra Chuck'a dikkatle baktı. &quot;Henüz değil,&quot; diye cevapladı.</p>
<p>Chuck cebinden bir mendil çıkardı ve çocuğa verdi.</p>
<p>Çocuk başını minnetle salladı ve mendili yüzüne bastırdı.</p>
<p>Chuck hastanın bileğini kaldırıp nabzını yoklarken Teddy onu izledi. Chuck hastanın bileğini bıraktı ve gözkapaklarından birini kaldırdı. Teddy'ye döndü, &quot;Yaşayacak.&quot; dedi.</p>
<p>&quot;Onu kaldıralım,&quot; dedi Teddy.</p>
<p>Hastanın kollarını omuzlarına doladılar ve basamakları çıkan nöbetçiyi takip ettiler. Adam çok ağır değildi ama merdiven epey uzundu ve adamın ayaklarının ucu sürekli basamakların dik kısmına çarpıyordu. Merdivenin başına vardıklarında, nöbetçi dönüp Teddy'yle Chuck'a baktı. Şimdi daha yaşlı, hatta belki biraz daha akıllı görünüyordu.</p>
<p>&quot;Siz polissiniz,&quot; dedi.</p>
<p>&quot;Nasıl yani?&quot;</p>
<p>Başını salladı. &quot;Evet, siz onlarsınız. Buraya ilk geldiğinizde sizi görmüştüm.&quot; Chuck'a hafifçe gülümsedi. &quot;Şu yüzündeki iz, anlarsın ya?</p>
<p>Chuck içini çekti.</p>
<p>&quot;Burada ne yapıyorsunuz?&quot; diye sordu çocuk. &quot;Senin yüzünü koruyoruz,&quot; diye cevapladı Teddy. Çocuk mendili yaranın üstünden kaldırdı, baktı ve gerisin geriye bastırdı.</p>
<p>&quot;Tuttuğunuz şu çocuk,&quot; dedi. &quot;Paul Vingis. Batı Virginia'dan. Kardeşi Kore'de savaşırken onun eşini ve iki kızını öldürdü. Cesetlerini bodrumda sakladı ve onlar orada çürürken Paul kendini tatmin etti.&quot;</p>
<p>Teddy, Vingis'in kolları altından sıyrılıp onu merdivenlerden aşağıya bırakmak istedi ama bu isteğini bastırdı.</p>
<p>&quot;Gerçek şu ki,&quot; dedi çocuk ve genzini temizledi. &quot;Gerçek şu ki, beni alt etti.&quot; Teddy ve Chuck'ın gözlerine bakıyordu, kendi gözleri kan çanağına dönmüştü.</p>
<p>&quot;Adın ne?&quot;</p>
<p>&quot;Baker. Fred Baker.&quot;</p>
<p>Teddy çocuğun elini sıktı. &quot;Bak Fred, sana yardım edebildiğimize sevindik.&quot;</p>
<p>Çocuk ayakkabılarına ve ayakkabılarının üzerindeki kan lekelerine baktı. &quot;Tekrar soruyorum. Burada ne yapıyorsunuz?&quot;</p>
<p>&quot;Etrafa bakıyorduk,&quot; dedi Teddy, &quot;birkaç dakika sonra gideceğiz.&quot;</p>
<p>Çocuk bir an durup düşündü. Teddy'nin aklından yaşamının son iki yılı geçiyordu. Dolores'i kaybetmesi, Laeddis'e diş bilemesi, bu yeri bulması, George Noyce'a rastlaması ve onun ilaç ve lobotomi deneyleri hakkındaki hikâyelerini dinlemesi, Senatör Hurley'le bağlantıya geçişi, tıpkı Manş Denizi'nden Normandiya kıyılarına geçmeyi beklemek gibi limanın öteki tarafına geçmek için doğru anı beklemesi... Çocuk durakladığı sırada aklından tüm bunlar geçti.</p>
<p>&quot;Bilirsiniz,&quot; dedi çocuk, &quot;zorlu yerlerde çalıştım. Kodeslerde, suçlu akıl hastalarının kaldığı başka bir hastanede...&quot; Kapıya baktı, esniyormuş gibi gözleri büyüdü ama esnemedi. &quot;Evet. Birkaç yerde çalıştım. Ama burası,&quot; Her ikisine de uzun uzun, dikkatle baktı. &quot;Burada kendi kurallarını kendileri koydular.&quot;</p>
<p>Çocuk gözlerini Teddy'ye dikmişti, Teddy çocuğun gözlerindeki cevabı okumaya çalıştı ama bakışları binlerce metre uzakta, donuk ve yaşlıydı.</p>
<p>&quot;Birkaç dakika...&quot; dedi çocuk ve kendini onaylarcasına başını salladı. &quot;Pekala. Bu Tanrı'nın cezası karmaşanın içinde sizi kimse fark etmeyecektir. Birkaç dakika dolaşın ve sonra çıkın, tamam mı?&quot;</p>
<p>&quot;Elbette,&quot; dedi Chuck.</p>
<p>&quot;Ve,&quot; diye ekledi çocuk, kapıya yaklaşırken onlara hafifçe gülümseyerek &quot;bu birkaç dakikada ölmemeye çalışın, tamam mı?&quot;</p>
<p>&nbsp;</p>
</body>
</html>