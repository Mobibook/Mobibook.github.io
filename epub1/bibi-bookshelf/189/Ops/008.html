<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p5"><span class="t8">&nbsp;</span></p>
<h1 class="h11"><a id="ncx305"></a>III</h1>
<p>&nbsp;</p>
<p class="p6">Doktor Cawley aşırı zayıftı. Teddy'nin Dachau Kampı'nda gördüğü adamlar gibi bütünüyle iskelet ve kıkırdaktan ibaret değilse de kesinlikle birkaç sağlam öğüne ihtiyacı var gibiydi. Çukurlarına kaçmış koyu renk küçük gözlerinden süzülen gölgeler, yüzünün geri kalanına boydan boya yayılmıştı. Yanakları o kadar oyuktu ki içeri göçmüş izlenimi veriyordu. Cildi sivilce doluydu. Dudakları ve burnu vücudunun diğer tarafları kadar zayıftı. Köşeli çenesi varla yok arasıydı. Saçından geriye kalanlarsa, en az gözleri ve gözlerinin altındaki gölgeler kadar koyu renkteydi.</p>
<p>Ama muhteşem bir gülümsemesi vardı. Özgüven dolu bir ışıltıyla gülümsüyordu. Bu ifadeyle masanın etrafından dolaştı ve elini uzattı.</p>
<p>&quot;Komiser Daniels ve Komiser Aule,&quot; dedi. &quot;Bu kadar çabuk gelebildiğinize sevindim.&quot;</p>
<p>Eli kuru ve mermer gibi pürüzsüzdü. Ama Teddy'nin elini öyle bir sıktı ki Teddy bu tokalaşmanın baskısını dirseğinde hissetti. Cawley'nin gözleri bir an için, Bunu beklemiyordun değil mi, dercesine parladı ve sonra Chuck'a doğru yöneldi.</p>
<p>&quot;Tanıştığımıza memnun oldum bayım,&quot; diyerek Chuck'ın da elini sıktı. Sonra yüzündeki gülümseme silindi. McPherson'a döndü. &quot;Bay McPherson, şimdilik hepsi bu kadar. Teşekkür ederim.&quot;</p>
<p>&quot;Elbette efendim,&quot; dedi McPherson. &quot;Baylar, tanıştığımıza memnun oldum.&quot; Odadan çıktı.</p>
<p>Cawley yeniden gülümsedi. Ama bu defaki daha da samimiydi. Onun bu gülümsemesi, Teddy'ye eski bir filmi hatırlattı.</p>
<p>&quot;McPherson iyi biridir. Gayretlidir.&quot;</p>
<p>&quot;Burada gayrete çok ihtiyaç var mı?&quot; diye sordu Teddy bir koltuğa otururken.</p>
<p>&nbsp;Cawley'in gülümsemesi bir anda donuklaştı ve ifadesi bir süre öyle kaldı. &quot;Nasıl? Anlamadım?&quot;</p>
<p>&quot;Gayretli dediniz de,&quot; dedi Teddy. &quot;Ne için gayret gösteriyor?&quot;</p>
<p>Cawley koltuğuna yerleşti, kollarını iki yana açtı. &quot;İşi için. Yasalar, düzen ve klinik bakım arasında ahlaki bir bağlantı kuruyor. Sadece yarım yüzyıl önce, hatta bazı vakalar için daha yakın bir geçmişe kadar, burada ilgilendiğimiz türden hastalar hakkındaki görüşler, en iyi ihtimalle onların zincirlenmesi ve kendi pisliklerine ya da çöplüklerine terkedilmesi yönündeydi. Sistematik olarak dövülüyorlardı. Onları şeytanlaştırıyorduk. İşkence yapıyorduk. Evet, Filistin askısına asıyorduk onları. Beyinlerinde vidalar sıkıyorduk. Bazı durumlarda suda boğuyorduk.&quot;</p>
<p>&quot;Ya şimdi?&quot; diye sordu Chuck.</p>
<p>&quot;Şimdi, tedavi ediyoruz. Ahlaki açıdan. İyileştirmeye, çare bulmaya çalışıyoruz. Başarısız olsak bile, en azından yaşamlarını bir ölçüde sakin geçirmelerini sağlıyoruz.&quot;</p>
<p>&quot;Kurbanları ne olacak?&quot; diye sordu Teddy.</p>
<p>Cawley bir kaşını yukarı kaldırıp Teddy'den sorusunu biraz açmasını bekledi.</p>
<p>&quot;Bunların hepsi şiddete başvurmuş suçlular,&quot; dedi Teddy. &quot;Değil mi? Yani, insanların canını yakmışlar. Pek çok durumda da onları öldürmüşler.&quot;</p>
<p>&quot;Evet, doğru.&quot;</p>
<p>&quot;Peki o zaman, kurbanlar açısından onların sakin bir hayat sürmelerinin ne önemi var?&quot;</p>
<p>&quot;Görevim kurbanları değil hastaları tedavi etmek. Kurbanları için bir şey yapamam. Sınırları olan sıradan herhangi bir iş gibi, bu da bu işin doğası. İşim bu. Sadece hastalarımla ilgileniyorum.&quot; Gülümsedi. &quot;Senatör durumu açıkladı mı?&quot;</p>
<p>Teddy'yle Chuck birbirine baktı.</p>
<p>&quot;Senatör hakkında hiçbir şey bilmiyoruz Doktor Cawley,&quot; dedi Teddy. &quot;Biz Güvenlik Departmanı tarafından görevlendirildik.&quot;</p>
<p>Cawley dirsekleriyle yeşil renkli tutanak defterinden destek aldı ve ellerini birbirine kenetleyerek çenesinin üzerine yerleştirdi. Gözlüğünün üzerinden onları süzmeye başladı.</p>
<p>&quot;O halde bu benim hatam. Peki, size ne söylendi?&quot;</p>
<p>&quot;Bir kadın tutuklunun kaybolduğunu biliyoruz.&quot; Teddy defterini dizinin üzerine koydu, sayfaları çevirdi. &quot;Adı Rachel Solando.&quot;</p>
<p>&quot;Hasta,&quot; diye düzeltti Cawley donuk bir gülümsemeyle.</p>
<p>&quot;Hasta&quot; dedi Teddy. &quot;Özür dilerim. Anladığımız kadarıyla hasta son yirmi dört saat içinde firar etmiş.&quot;</p>
<p>&nbsp;Cawley çenesini hafifçe sallayarak onayladı. &quot;Dün gece, saat on ile geceyarısı arasında bir vakitte.&quot;</p>
<p>&quot;Ve hala bulunamadı?&quot; dedi Chuck.</p>
<p>&quot;Evet Ajan...&quot; Cawley ismi hatırlayamadığı için özür dilercesine ellerini kaldırdı.</p>
<p>&quot;Aule,&quot; dedi Chuck.</p>
<p>Cawley elleriyle yüzünü tuttu. Teddy arkasındaki pencereye bir damla su düştüğünü farketti. Suyun gökyüzünden mi, yoksa denizden mi geldiğini anlayamadı.</p>
<p>&quot;On adınız Charles değil mi?&quot; diye sordu Cawley.</p>
<p>&quot;Evet,&quot; dedi Chuck.</p>
<p>&quot;Charles ismini size yakıştırabiliyorum,&quot; dedi Cawley. &quot;Ama Aule ismi size gitmiyor.&quot;</p>
<p>&quot;O halde şanslı sayılırım.&quot; </p>
<p>&quot;Nasıl yani?&quot;</p>
<p>&quot;İsimlerimizi kendimiz seçmeyiz,&quot; dedi Chuck. &quot;Birinin, isimlerimden en azından birini bana uygun görmesi güzel.&quot; </p>
<p>&quot;Peki sizin isminizi kim seçmiş?&quot; diye sordu Cawley. &quot;Ailem.&quot;</p>
<p>&quot;Ya soyadınızı?&quot;</p>
<p>Chuck omuz silkti. &quot;Kim bilir? Yirmi kuşak geçmiş aradan.&quot; </p>
<p>&quot;Bir olmasın?&quot;</p>
<p>Chuck sandalyesinde öne doğru eğildi. &quot;Nasıl?&quot;</p>
<p>&quot;Siz Yunansınız,&quot; dedi Cawley. &quot;Ya da Ermeni. Hangisi?&quot;</p>
<p>&quot;Ermeniyim.&quot;</p>
<p>&quot;O halde Aule soyadının ilk hali...&quot; </p>
<p>&quot;Anasmaciyan.&quot;</p>
<p>&nbsp;Cawley yan gözle Teddy'ye baktı. &quot;Ya sizinki?&quot;</p>
<p>&quot;Daniels mi?&quot; dedi Teddy. &quot;Onuncu kuşak İrlandalıyım,&quot; dedi Cawley'ye sırıtarak. &quot;Ve, evet, soy zincirimi takip edebiliyorum Doktor Cawley.&quot;</p>
<p>&quot;Peki ya ilk isminiz? Theodore muydu?&quot;</p>
<p>&quot;Edward.&quot;</p>
<p>&nbsp;Cawley ellerini çenesinden kurtararak koltuğunda arkasına yaslandı. Mektup açacağıyla masanın kenarına doğru hafifçe vurdu. Çıkan ses, dama düşen kar gibi yumuşak ve ısrarcıydı.</p>
<p>&quot;Karımın adı Margaret,&quot; dedi Cawley. &quot;Benden başka hiç kimse onu böyle çağırmıyor. Bazı eski arkadaşları ona Margo der, bir dereceye kadar anlaşılır bir şey ama diğer herkes ona Peggy diyor. Bunu hiç anlayamıyorum.&quot;</p>
<p>&quot;Nasıl yani?&quot;</p>
<p>&quot;Margaret isminden Peggy ismine nasıl ulaşıldığını. Yine de bu isimler, yaygın biçimde birbiri yerine kullanılır. Teddy ismiyle Edward ismi arasındaki alakayı da anlamam. Margaret isminde <span class="t12">p</span> harfi yok. Edward'da da <span class="t12">t</span> yok.&quot;</p>
<p>Teddy omuz silkti. &quot;Ya sizin ilk isminiz?&quot;</p>
<p>&quot;John.&quot;</p>
<p>&quot;Size Jack diyen oluyor mu?&quot;</p>
<p>&nbsp;Cawley başını iki yana salladı. &quot;Pek çok insan bana sadece Doktor, der.&quot;</p>
<p>Pencereye yine su geldi. Gözleri parlayan ve uzaklara dalan Cawley'in içten içe bu konuşmayı düşünür gibi bir hali vardı. &quot;Bayan Solando'nun tehlikeli olduğu düşünülüyor mu?&quot; diye sordu Chuck.</p>
<p>&quot;Buradaki bütün hastalar şiddet eylemlerine girişmiş hastalardır,&quot; dedi Cawley. &quot;Burada olmalarının nedeni de bu. Hem erkeklerin hem de kadınların. Rachel Solando savaş sonrasında dul kaldı. Uç çocuğunu evinin arkasındaki gölde boğdu. Birer birer ölene kadar başlarını suyun altında tuttu. Ardından onları eve getirerek kahvaltı masasının etrafına oturttu. Sonra evlerine bir komşuları geldi.&quot;</p>
<p>&quot;Komşuyu da öldürmüş mü?&quot; diye sordu Chuck.</p>
<p>&nbsp;Cawley hafifçe iç çekerek kaşlarını kaldırdı. &quot;Hayır. Rachel adamı masaya beraber kahvaltı etmeye davet etmiş. Adam da doğal olarak teklifi reddetmiş ve polis çağırmış. Rachel çocuklarının hala yaşadığına ve onu beklediğine inanıyor. Bu onun neden firar etmeye çalıştığını da açıklıyor.&quot;</p>
<p>&quot;Eve dönmek için mi?&quot; diye sordu Teddy.</p>
<p>&nbsp;Cawley başıyla onayladı.</p>
<p>&quot;Peki evi nerede?&quot; diye sordu Chuck.</p>
<p>&quot;Berkshires'daki küçük bir kasabada. Buradan yüz elli mil uzakta.&quot; Cawley başını eğerek arkasındaki pencereyi işaret etti. &quot;Oraya doğru yüzerseniz on iki mil boyunca karaya ulaşamazsınız. Kuzey yönüne yüzerseniz ise Newfoundland'e kadar tek bir kara parçası bile bulamazsınız.&quot;</p>
<p>&quot;Peki adayı aradınız mı?&quot;</p>
<p>&quot;Evet.&quot;</p>
<p>&quot;Ayrıntılı bir biçimde aradınız mı?&quot;</p>
<p>&nbsp;Cawley cevap vermeden önce bir süre masasının köşesinde duran gümüş bir at heykelciğiyle oynadı. &quot;Müdür'ün adamları ve hastabakıcılar bütün bir gece ve ertesi sabah boyunca buradaki tüm binaları, hatta adayı baştan başa taradı. En ufak bir iz bile bulamadılar. İşin daha rahatsız edici olan kısmı, kadının odasından nasıl çıktığını dahi açıklayamıyor oluşumuz. Odanın kapısı dışarıdan kilitlenmişti ve odadaki tek pencere de parmaklıklıydı. Kilidin kurcalandığına dair iz bulamadık.&quot; Gözünü at heykelciğinden alarak Teddy'yle Chuck'a baktı. &quot;Sanki buhar olup duvardan çıktı.&quot;</p>
<p>Teddy defterine 'buhar olmak' diye yazdı. &quot;Işıklar söndüğü sırada odasında olduğuna emin misiniz?&quot; . &quot;Evet.&quot;</p>
<p>&quot;Nasıl emin olabiliyorsunuz?&quot;</p>
<p>&nbsp;Cawley elini attan çekerek dahili haberleşme düğmesine bastı. &quot;Hemşire Marino?&quot; </p>
<p>&quot;Evet, Doktor.&quot;</p>
<p>&quot;Lütfen söyler misiniz, Bay Ganton buraya gelsin.&quot; </p>
<p>&quot;Hemen, Doktor.&quot;</p>
<p>Pencerenin yanındaki küçük masada dört bardak ve bir sürahi su duruyordu. Cawley masaya doğru gitti ve bardakların üçüne su doldurdu. Birini Teddy'nin, diğerini Chuck'ın önüne koydu, sonra kendi suyunu alarak masanın arkasına, yerine döndü. &quot;Buralarda hiç aspirin bulunur mu acaba?&quot; diye sordu Teddy.</p>
<p>&nbsp;Cawley gülümsedi, &quot;Sanırım ararsak buluruz.&quot; Masasının çekmecesini altüst etti ve bir kutu Bayer çıkardı. &quot;İki tane mi, üç tane mi?&quot;</p>
<p>&quot;Uç olsa daha iyi.&quot; Teddy gözünün arkasının zonkladığını hissedebiliyordu.</p>
<p>&nbsp;Cawley masanın üzerinden Teddy'ye hapları uzattı, Teddy hepsini ağzına attı ve aceleyle suyu içti.</p>
<p>&quot;Baş ağrısına eğilimlisiniz galiba.&quot;</p>
<p>&quot;Ne yazık ki beni deniz tutuyor.&quot;</p>
<p>&quot;Anlıyorum,&quot; dedi Cawley. &quot;Fazla su kaybettiniz.&quot;</p>
<p>Teddy başıyla onayladı. Cawley tahta bir sigara kutusu çıkarıp Teddy'yle Chuck'a uzattı. Teddy bir tane aldı. Chuck başını iki yana sallayarak istemediğini belirtip kendi paketini çıkardı. Cawley pencereyi açtı, ardından üçü de sigarasını yaktı.</p>
<p>&nbsp;Cawley yerine oturdu, masadan bir fotoğraf aldı. Genç, güzel bir kadının fotoğrafıydı bu. Kadının güzelliği gözlerinin altındaki siyah halkalarla gölgelenmişti. Gözleri fal taşı gibi açıktı. Sanki kafasının içine kızgın bir demir sokulmuş gibi. Fotoğraf makinesinin, fotoğrafçının ardında, hatta belki de tüm dünyanın ardında baktığı şey her neyse, pek de görülecek bir şey değildi.</p>
<p>Teddy bu kadında onu rahatsız edecek denli tanıdık bir şey sezdi ve sonunda bu tanıdık şeyin ne olduğunu bulur gibi oldu. Kafasında, kampta gördüğü küçük bir çocuk canlandı. Çocuk ona verilen yemekleri yemiyordu. Çocuğun gözlerinde, tıpkı fotoğraftaki kadının bakışları vardı. Nisan güneşinin altında, bir duvarın önüne çökmüş, gözkapakları kapanana dek öylece önüne bakmıştı. Sonra onu da tren istasyonundaki yığının üzerine atmışlardı.</p>
<p>Chuck alçak sesle bir ıslık çaldı. &quot;Aman Tanrım.&quot; Cawley sigarasından bir nefes çekti. &quot;Kadının güzelliğine mi, yoksa bakışındaki deliliğe mi şaşırdın?&quot; </p>
<p>&quot;Her ikisine de,&quot; dedi Chuck.</p>
<p><span class="t12">Bu gözler,</span> diye düşündü Teddy, <span class="t12">zaman içinde donmu</span><span class="t12">ş</span><span class="t12"> bu halleriyle bile ac</span><span class="t12">ı</span><span class="t12"> ac</span><span class="t12">ı</span><span class="t12"> uluyor. </span>İnsanın içinden fotoğrafın içine girmek, &quot;Sakin ol, sakin ol,&quot; demek geliyordu. Titremesi bitene kadar ona sarılmak ve her şeyin yoluna gireceğini söylemek istiyordu insan.</p>
<p>Ofisin kapısı açıldı ve kırlaşmış saçlarıyla, uzun boylu bir zenci içeri girdi. Üzerinde beyaz hastabakıcı üniforması vardı.</p>
<p>&quot;Bay Ganton,&quot; dedi Cawley. &quot;İşte sana sözünü ettiğim beyler. Komiser Aule ve Daniels.&quot;</p>
<p>Teddy'yle Chuck ayağa kalkarak Ganton'un elini sıktı. Teddy adamın biraz korktuğunu hissetti. Sanki kanun adamlarıyla tokalaşırken kendini rahatsız hissediyor gibiydi. Belki de geldiği yerde hakkında arama emri çıkarılmıştı.</p>
<p>&quot;Bay Ganton on yedi yıldır bizimle birlikte. Kendisi baş hastabakıcı. Bay Ganton, dün Rachel'a odasına kadar nezaret eden kişi. Bay Ganton?&quot;</p>
<p>Ganton ayak bileklerini birleştirdi, ellerini dizlerine koydu, hafifçe öne eğildi, ayakkabılarına baktı. &quot;Saat dokuzda bir grup vardı. Sonra ...&quot;</p>
<p>&quot;Grup dediği, Doktor Sheehan ve Hemşire Marino tarafından yönetilen bir grup terapi seansı.&quot;</p>
<p>Ganton yeniden başlamadan önce, Cawley'in sözünü bitirdiğinden emin olana kadar bekledi. &quot;Böyle işte. Gruptaydılar ve saat on civarında bitirdiler. Bayan Rachel'a odasına kadar eşlik ettim. İçeri girdi. Kapıyı dışarıdan kilitledim. Işıklar söndükten sonra, iki saatte bir kontrol ederiz. Geceyarısı geri döndüm. İçeri baktım, yatağı boştu. Belki yerdedir diye düşündüm. Bunu çok yaparlar, hastalar sık sık yerde uyur. Kapıyı açtım.</p>
<p>&nbsp;Cawley yine söze karıştı. &quot;Anahtarlarınızı kullanarak değil mi Bay Ganton?&quot;</p>
<p>Ganton, Cawley'i başıyla onayladı, hala dizlerine bakıyordu. &quot;İçeri girdim. Anahtarlarımı kullandım, evet, çünkü kapı kilitliydi. Bayan Rachel'ı hiçbir yerde bulamadım. Kapıyı kapattım, pencereyi ve parmaklıkları kontrol ettim. Onlar da sıkıca kilitlenmişti.&quot; Omuz silkti. &quot;Nöbetçiyi çağırdım.&quot; Cawley'e baktı ve Cawley de babacan bir tavırla onu onayladı.</p>
<p>&quot;Sorusu olan var mı baylar?&quot;</p>
<p>Chuck başını iki yana salladı.</p>
<p>Teddy başını defterden kaldırdı. &quot;Bay Ganton, hastanın orada olmadığına emin olmak için odaya girdiğinizi söylediniz. Buna ne gerek vardı?&quot;</p>
<p>&quot;Nasıl?&quot;</p>
<p>&quot;İçeride bir dolap mı var? Ya da yatağın altında saklanacağı başka bir yer mi bulunuyor?&quot; </p>
<p>&quot;Her ikisi de var.&quot; </p>
<p>&quot;Ve buraları kontrol ettiniz.&quot; </p>
<p>&quot;Evet efendim.&quot; </p>
<p>&quot;O sırada kapı açık mıydı?&quot; </p>
<p>&quot;Efendim?&quot;</p>
<p>&quot;Odaya girdiğinizi, çevreye bakındığınızı ve hastayı bulamadığınızı söylediniz. Ancak bundan sonra kapıyı arkanızdan kapatmışsınız.&quot;</p>
<p>&quot;Hayır, ben... Yani...&quot;</p>
<p>Teddy durakladı, Cawley'in ona verdiği sigaradan bir nefes aldı.</p>
<p>Kendi içtiği Chesterfields'den daha yumuşak ve zengin aramalıydı. Dumanının kokusu da farklı, neredeyse tatlıydı.</p>
<p>&quot;Her şey beş saniyede oldu efendim,&quot; dedi Ganton. &quot;Dolapta kapı yok. Oraya baktım, yatağın altına baktım ve kapıyı kapattım. Saklanabileceği hiçbir yer yoktu. Oda çok küçük.&quot;</p>
<p>&quot;Ya duvara doğru?&quot; dedi Teddy. &quot;Kapının sağında ya da solunda, saklanabileceği yer yok muydu?&quot;</p>
<p>&quot;Hayır,&quot; dedi Ganton başını iki yana sallayarak. Teddy ilk kez adamın öfkelendiğini farketti. Eğik başının, <span class="t12">evet efendim</span>lerin, <span class="t12">hay</span><span class="t12">ı</span><span class="t12">r efendim</span>lerin altında yatan bir nefret hissediliyordu.</p>
<p>&quot;Mümkün görünmüyor,&quot; dedi Cawley, Teddy'ye. &quot;Ne demek istediğinizi anlıyorum Komiser ama önce odayı görün, eğer hasta dört duvar arasında herhangi bir yerde dursaydı, Bay Ganton'ın onu gözden kaçırmasının mümkün olmadığını anlardınız.&quot;</p>
<p>&quot;Doğru,&quot; dedi Ganton, Teddy'yi açıkça süzerek. Teddy adamın sorgulanırken aşağılandığını hissettiğini, işine duyduğu saygıya kusurdan doğan öfkeli gururunu görebiliyordu.</p>
<p>&quot;Teşekkürler Bay Ganton,&quot; dedi Cawley. &quot;Şimdilik hepsi bu kadar.&quot;</p>
<p>Ganton kalktı, bakışları birkaç saniye daha Teddy'ye takılı kaldı, ardından &quot;Teşekkürler Doktor,&quot; diyerek odadan çıktı.</p>
<p>Bir süre sessizce sigaralarını içtiler. Sigaraları bittiğinde, &quot;Odayı görsek iyi olur Doktor,&quot; dedi Chuck.</p>
<p>&quot;Tabii,&quot; dedi Cawley. Kocaman bir çembere geçirilmiş anahtarları şıngırdatarak masanın arkasından dışarı çıktı. &quot;Beni takip edin.&quot;</p>
<p class="p2"><span class="t13">* * *</span></p>
<p class="p6">Çelik kapının menteşeleri o kadar iyi yağlanmıştı ki kapı duvarın sağına doğru hızla kayarak açılıyordu. Solda alçak bir duvar, içinde plastik askılarda birkaç gömlek ve beli büzgülü bir pantolonun bulunduğu ahşap bir dolap vardı.</p>
<p>Cawley başıyla onayladı. &quot;Bu kapıda duran birinden gizlenebileceği hiçbir yer yok.&quot;</p>
<p>&quot;Ya tavan?&quot; dedi Chuck ve üçü birden yukarı baktı ama Cawley bile buna gülümsedi.</p>
<p>&nbsp;Cawley arkalarından kapıyı kapattığında, Teddy iliklerine kadar hapsedilmişlik duygusunu hissetti. Buraya 'oda' diyor olabilirlerdi ama burası resmen bir hücreydi. Küçük yatağın arkasındaki havalandırma penceresi parmaklıkla kapatılmıştı. Duvarın sağına küçük bir şifoniyer konmuştu. Duvarlar ve zemin beyaz çimentodandı. Odada üç kişinin birbirine çarpmadan hareket edeceği kadar bile yer yoktu.</p>
<p>&quot;Başka kim bu odaya girebilir?&quot; diye sordu Teddy. &quot;Gece vakti mi? Gece vakti kimsenin burada olmak için fazla bir sebebi yok.&quot;</p>
<p>&quot;Doğru,&quot; dedi Teddy. &quot;Ama o saatlerde kim burada olabilir?&quot; </p>
<p>&quot;Tabii ki hastabakıcılar.&quot;</p>
<p>&quot;Doktorlarda bu odanın anahtarı yok mu?&quot; diye sordu Teddy. &quot;Var,&quot; diye karşılık verdi Cawley canı sıkılarak. &quot;Ama akşam saat onda doktorlar buradan ayrılır.&quot;</p>
<p>&quot;Peki anahtarları iade ederler mi?&quot; Evet.</p>
<p>&quot;Bunun bir kaydı var değil mi?&quot; diye sordu Teddy. &quot;Ne demek istediğinizi anlamıyorum.&quot;</p>
<p>&quot;Anahtarlar için önce imza atmaları ve sonra çıkış yapmaları gerekiyor mu Doktor? Merak ettiğimiz bu.&quot;</p>
<p>&quot;Elbette.&quot;</p>
<p>&quot;O halde, dün gecenin giriş kayıtlarını kontrol edebiliriz,&quot; dedi Teddy.</p>
<p>&quot;Evet, evet. Elbette.&quot;</p>
<p>&quot;Sanıyorum kayıtlar birinci katta gördüğümüz kafeste duruyor,&quot; dedi Chuck. &quot;İçinde nöbetçi bekleyen ve arkasında bir duvar dolusu anahtarın durduğu koğuşu kastediyorum.&quot; Cawley, Chuck'ı başıyla hızla onayladı.</p>
<p>&quot;Bir de personel dosyalarına bakacağız,&quot; dedi Teddy. &quot;Tıbbi personelin, hastabakıcıların ve nöbetçilerin dosyalarına ulaşmamız gerekiyor.&quot;</p>
<p>&nbsp;Cawley, Teddy'ye yüzünden sinekler fırlıyormuşçasına şaşkın şaşkın baktı. &quot;Neden?&quot;</p>
<p>&quot;Kilitli bir odadan bir kadın kaçıyor Doktor. Küçücük bir adada firar ediyor ve hiç kimse onu bulamıyor. Birinin ona yardım edip etmediğini dikkate almamız gerek.&quot;</p>
<p>&quot;Bakarız...&quot; dedi Cawley.</p>
<p>&quot;Bakarız mı?&quot;</p>
<p>&quot;Evet Komiser, Müdür'le ve diğer bazı personelle konuşmam gerekiyor. Talebinizi buna bağlı olarak değerlendireceğiz...&quot;</p>
<p>&quot;Bu bir talep değil Doktor,&quot; dedi Teddy. &quot;Biz devletin emriyle buradayız. Burası tehlikeli bir tutuklunun firar ettiği bir kurum...&quot;</p>
<p>&quot;Hasta.&quot;</p>
<p>&quot;Tehlikeli bir hasta,&quot; dedi Teddy sesindeki sükuneti mümkün olduğunca koruyarak, &quot;buradan firar etti. Amerikan polisine yardım etmeyi reddederseniz Doktor, bu hastayla ilgili tutumunuz ne yazık ki sizin... Chuck?&quot;</p>
<p>&quot;Adaleti engellediğiniz anlamına gelecek Doktor,&quot; diye Teddy'nin sözünü tamamladı Chuck.</p>
<p>&quot;Evet, tamam,&quot; dedi Cawley donuk bir sesle. &quot;İsteğinizi yerine getirmek için elimden geleni yapacağım, tek söyleyebileceğim bu.&quot;</p>
<p>Teddy'yle Chuck bir an göz göze geldi.</p>
<p>Muhtemelen Cawley, hoşnut olmadığını belli ettikten sonra devam eden sorulara alışık değildi, sakinleşmesi için ona bir dakika verdiler.</p>
<p>&nbsp;</p>
<p>Teddy küçük dolaba baktı ve üç beyaz önlükle iki çift beyaz ayakkabı gördü. &quot;Hastalara kaç tane ayakkabı veriliyor?&quot;</p>
<p>&quot;İki.&quot;</p>
<p>&quot;Odadan çıplak ayakla mı kaçtı?&quot;</p>
<p>&quot;Evet.&quot; Cawley önlüğünün altındaki kravatını düzeltti ve sonra yatağın üzerinde duran büyük bir kâğıdı işaret etti. &quot;Bunu şifoniyerin arkasında bulduk. Ne anlama geldiğini bilmiyoruz. Birinin bunu bize açıklayabilmesini umuyoruz.&quot;</p>
<p>Teddy kâğıdı aldı, görebilmek için ters çevirdi. Kağıdın diğer yüzünde hastane göz muayene grafiği vardı; harfler küçülüyor ve bir piramit biçiminde azalıyordu. Kağıdı tekrar çevirdi ve Chuck'ın görebileceği şekilde havaya kaldırdı:</p>
<p>&nbsp;</p>
<p class="p2"><span class="t14">4 YASASI</span></p>
<p class="p2"><span class="t12">BEN 47'Y</span><span class="t12">İ</span><span class="t12">M</span></p>
<p class="p2"><span class="t12">ONLAR 80'D</span><span class="t12">İ</span></p>
<p class="p2"><span class="t12">SEN 3'SÜN</span></p>
<p class="p2"><span class="t12">B</span><span class="t12">İ</span><span class="t12">Z 4'ÜZ</span></p>
<p class="p2"><span class="t12">AMA 67 K</span><span class="t12">İ</span><span class="t12">M?</span></p>
<p>&nbsp;</p>
<p>Teddy kâğıdı tutmaktan bile hoşlanmamıştı. Kağıdın kenarları parmaklarını ürpertiyordu.</p>
<p>&quot;Hiçbir fikrim yok,&quot; dedi Chuck.</p>
<p>&nbsp;Cawley Chuck'a iyice yaklaştı. &quot;Bizim de bir fikrimiz yok.&quot; </p>
<p>&quot;Biz üç kişiyiz,&quot; dedi Teddy. Chuck kâğıda eğilip baktı. &quot;Ha?&quot;</p>
<p>&quot;Bu 'üç' biz olabiliriz,&quot; dedi Teddy. &quot;Şu anda, bu odanın içinde duran bizler.&quot;</p>
<p>Chuck başını iki yana salladı. &quot;Bunu da nereden bilecek?&quot;</p>
<p>Teddy omuz silkti. &quot;Sesli düşünüyordum.&quot;</p>
<p>&quot;Anladım.&quot;</p>
<p>&quot;Rachel son derece zeki biridir,&quot; dedi Cawley. &quot;Sanrıları, özellikle de üç çocuğunun da hayatta olduğuna dair sanrıları, kafasında her ayrıntısına kadar kurgulamış. Bu yapıyı muhafaza edebilmek için tamamen kurgusal olan her türlü anlatımsal örüntüyü kullanıyor.</p>
<p>Chuck başını iki yana salladı, Cawley'e baktı. &quot;Bu söylediklerini anlasaydım, meslektaş olurduk Doktor.&quot;</p>
<p>&nbsp;Cawley güldü. &quot;Çocukken anne babanıza söylediğiniz yalanları düşünün. Ne kadar detaylı olduklarını. Neden okula geç kaldığınızı veya ufak tefek günlük işleri yapmayı neden unuttuğunuzu basitçe açıklamak yerine kendi düşüncelerinizi katarak süsler, düşsel bir hale sokardınız. Öyle değil mi?&quot;</p>
<p>Chuck bunu bir süre düşündü ve başıyla onayladı.</p>
<p>&quot;Kesinlikle,&quot; dedi Teddy. &quot;Suçlular da aynı şeyi yapıyor.&quot;</p>
<p>&quot;Tam anlamıyla öyle. Amaç kafa karıştırmak. Dinleyen kişiyi yorup doğruyu aramaktan vazgeçirmek. Şimdi, söylediğiniz tüm yalanların kendinize söylendiğini varsayın. Rachel'ın yaptığı da bu. Hiçbir zaman bir akıl hastanesinde olduğunu kabul etmedi. Ona göre burası bir akıl hastanesi değil Berkshire'daki evi. Bizler de postacı, sütçü, tamirci ya da yoldan geçen sıradan insanlarız. Gerçekliğe karşı yanılsamalarını güçlendirmek için iradesini kullanıyor.&quot;</p>
<p>&quot;Ama gerçek nasıl olur da kendini kabul ettirmez?&quot; diye sordu Teddy. &quot;Yani, o bir akıl hastanesinde. Nasıl olur da zaman zaman bunu farketmez?&quot;</p>
<p>&quot;Ah, işte şimdi konu hastalığı ilerlemiş bir şizofrenin paranoyak yapısına geliyor. Beyler, eğer gerçeği sadece kendinizin bildiğinize inanırsanız, o zaman geri kalan herkes yalan söylüyordur. Ve herkes yalan söylüyorsa...&quot;</p>
<p>&quot;O halde söylenen doğruların hepsi birer yalan olmalı,&quot; dedi</p>
<p>Chuck.</p>
<p>&nbsp;Cawley başparmağıyla işaretparmağını tabanca gibi ona doğru yöneltti. &quot;İşte anladın.&quot;</p>
<p>&quot;Peki bütün bunların kâğıttaki sayılarla bir ilgisi var mı?&quot; diye sordu Teddy.</p>
<p>&quot;Olmalı. Bu sayılar bir şeyi temsil ediyor olmalı. Rachel için hiçbir düşünce boş veya ikincil değildi. Kafasındaki yapıyı yıkımdan korumak zorundaydı ve bunun için daima düşünüyor olması gerekiyordu.&quot; Cawley göz muayene grafiğini işaret etti. &quot;Bu kâğıtta yazanların bize Rachel'ın nereye gittiğini açıklayacağına içtenlikle inanıyorum.&quot;</p>
<p>Bir anlığına, Teddy bu sayıların onunla konuştuğunu, netleştiğini zannetti. Kırk yedi ve seksen sayılarında bir şey vardı. Bu sayılar, radyoda farklı bir müzik çalarken insanın hatırlamaya çalıştığı bir melodi gibi belli belirsiz bir şeyler anlatıyordu ona. Kırk yedi sayısı en kolay olanıydı. Tam da Teddy'nin ulaşabileceği bir şeydi. Bu...</p>
<p>Sonra birden bütün mantık köprüleri ortadan kalktı, Teddy'nin zihni boşaldı. İpucunu, bağlantıyı, köprüyü kaçırdığını hissetti. Kağıdı yatağın üzerine bıraktı.</p>
<p>&quot;Çıldırmış,&quot; dedi Chuck.</p>
<p>&quot;Efendim?&quot; diye sordu Cawley.</p>
<p>&quot;Kadın çıldırmış,&quot; dedi Chuck, &quot;En azından benim görüşüme göre.&quot;</p>
<p>&quot;Evet, tabii ki,&quot; dedi Cawley. &quot;Bunu zaten biliyoruz.&quot;</p>
<p>&nbsp;</p>
</body>
</html>