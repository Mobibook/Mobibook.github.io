<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p5"><span class="t8">&nbsp;</span></p>
<h1 class="h11"><a id="ncx1792"></a>X</h1>
<p>&nbsp;</p>
<p class="p6">&quot;Delirdiniz mi siz?&quot;</p>
<p>McPherson bağırıyordu, bu sırada cip de mezarlığın batı kıyısı boyunca uzanan patikadan hızla aşağıya doğru iniyordu.</p>
<p>Şoförün yanında, ön koltukta oturan McPherson kıpkırmızı gözlerle onlara baktı. Taşralı Teksas çekiciliğinin tüm izleri fırtınada silinip gitmişti. McPherson şoförü onlarla tanıştırmamıştı. Yağmurluğunun başlığı altından Teddy'nin tüm görebildiği, şoförün sıska yüzlü ve sivri çeneli bir gence benzediğiydi. Buna karşın cipi bir profesyonel gibi kullanıyor, fundalıkların ve fırtınanın havaya savurduğu bin türlü şeyin arasından, sanki güneşli bir havada gider gibi hızla ilerliyordu.</p>
<p>&quot;Tropik fırtına kasırgaya dönecek diyorlar. Rüzgar saatte ortalama yüz altmış kilometre hızla geliyor. Geceyarısı, iki yüz kırk kilometreye ulaşmasını bekleniyor. Ve siz buna aldırmadan etrafta dolanıp duruyorsunuz!&quot;</p>
<p>&quot;Fırtınanın kasırgaya dönüşeceğini nereden biliyorsunuz?&quot; diye sordu Teddy.</p>
<p>&quot;Haberleşme operatöründen Komiser. Bir-iki saat içinde bunu da kaybedeceğimizi sanıyoruz.&quot;</p>
<p>&quot;Tabii, kaybedersiniz şüphesiz,&quot; dedi Teddy.</p>
<p>&quot;Bizim şu anda tesisi güçlendiriyor olmamız gerekiyordu ama bu zamanı sizi aramakla geçirdik.&quot; Koltuğunun arkasına eliyle vurdu, söyleyeceğini söylemiş olmanın verdiği rahatlıkla önüne döndü.</p>
<p>Cip bir tümseğin üzerinden zıpladı ve Teddy bir an için sadece gökyüzünü gördü, tekerleklerin altında hiçbir şey hissetmedi. Sonra lastikler pisliğe bulaştı, dik olarak alçalan keskin bir virajda fırıl fırıl döndüler. Teddy'nin sol tarafında okyanus vardı. Su, beyaz ve tamamen tomurcuklanmış mantar bulutları gibi, patlamalarla çalkalanıyordu.</p>
<p>Ardından cip bir dizi yükseltiyi aşıp hızla ağaçlığa daldı. Teddy ve Chuck şiddetle birbirine çarparken sıkıca koltuğa yapışmışlardı. Ağaçlar arkada kaldı. Ortalama bin metrekarelik ağaç yongaları ve iğneli çamlardan oluşan alanı kesen kestirme yolu geçtikten sonra, Cawley'in kaldığı binanın arkasına çıktılar. Şoför birinci vitese taktı ve ana kapıya doğru gazladı.</p>
<p>&quot;Sonra Doktor Cawley'i göreceksiniz,&quot; dedi McPherson arkasını dönerek. &quot;Sizinle konuşmak için sabırsızlanıyor.&quot;</p>
<p>&quot;Umarım Seattle'daki annemi veli toplantısına çağırmaz,&quot; dedi Chuck.</p>
<p class="p2"><span class="t13">* * *</span></p>
<p class="p6">Personel yatakhanesinin bodrumunda duş aldılar. Hastabakıcıların deposundan onlara kuru giysiler verildi, ıslak giysileriyse çamaşırhaneye gönderildi. Chuck tuvalette saçlarını geriye doğru tararken beyaz tişörtüne ve beyaz pantolonuna baktı. &quot;Şarap listesini görmek ister misiniz?&quot; diye sordu. &quot;Bu akşamki özel yemeğimiz, Wellington bifteği. Çok lezzetlidir.&quot;</p>
<p>Trey Washington başını tuvaletten içeri uzattı, Teddy'yle Chuck'ın yeni elbiselerine bakarken gülmesini bastırmaya çalışıyor gibiydi. &quot;Sizi Doktor Cawley'e ben götüreceğim,&quot; dedi.</p>
<p>&quot;Başımız belada mı?&quot;</p>
<p>&quot;Evet, sanırım biraz belada.&quot;</p>
<p>&quot;BEYLER SİZİ GÖRMEK GÜZEL,&quot; dedi Cawley oda kapısında göründüklerinde.</p>
<p>&nbsp;Cawley bağışlayıcı bir tavır takınmıştı. Gözleri parlıyordu. Teddy ve Chuck, Trey'i kapıda bırakıp hastanenin en üst katındaki yönetim kurulu odasına girdi.</p>
<p>Oda kimi laboratuvar önlüklü kimi takım elbiseli doktorlarla doluydu. Herkes yeşil gölgelikli lambaların, tütmekte olan sigara ve puroların durduğu koyu renk kültablalarının bulunduğu uzun bir masanın etrafına oturmuştu. Tek pipo, masanın en ucunda oturan Naehring'e aitti.</p>
<p>&quot;Hekim arkadaşlar, bunlar daha önce de görüştüğümüz Federaller. Komiser Daniels ve Komiser Aule.&quot;</p>
<p>&quot;Giysileriniz nerede?&quot; dedi biri.</p>
<p>&quot;Güzel soru,&quot; dedi bu durumla eğlendiği açıkça belli olan Cawley.</p>
<p>&quot;Dışarıdaydık,&quot; dedi Teddy.</p>
<p>&quot;Orada mı?&quot; Doktor yüksek pencereleri işaret etti. Pencereler kalın bantlarla çaprazlamasına kapatılmıştı. Sızan hava nedeniyle bantlar hafifçe soluk alıp veriyor gibiydi. Yağmurun parmak uçları pencerelerde davul çalıyor ve bina rüzgârın etkisi altında gıcırdıyordu.</p>
<p>&quot;Korkarım öyle,&quot; dedi Chuck.</p>
<p>&quot;Birer sandalye çekebilirseniz beyler,&quot; dedi Naehring. &quot;Biz de bitiriyorduk.&quot;</p>
<p>Masanın sonunda iki sandalye buldular.</p>
<p>&quot;John,&quot; dedi Naehring, Cawley'e. &quot;Bu konuda bir fikir birliğine varmamız gerek.&quot;</p>
<p>&quot;Benim ne düşündüğümü biliyorsun.&quot;</p>
<p>&quot;Hepimiz buna saygı duyuyoruz sanırım ama eğer nöroleptikler, serotonin dengesizliğinde gereken azalmayı sağlıyorlarsa, o zaman fazla seçeneğimiz olduğunu düşünmüyorum. Araştırmaya devam etmemiz gerekiyor. İlk test hastası, bütün kriterlere uyan Doris Walsh. Ben burada bir problem görmüyorum.&quot;</p>
<p>&quot;Ben sadece bedeli konusunda endişeliyim.&quot;</p>
<p>&quot;Ameliyata göre çok daha ucuz ve sen de bunu biliyorsun.&quot;</p>
<p>&quot;Ben bedel derken, basal ganglia ve serebral korteks üzerindeki hasar riskinden bahsediyorum. Avrupa'da daha önceleri yapılan, şu uyuma hastalığı ve felcin neden olduğu rahatsızlıklara benzer nörolojik bozulma riskini ispatlayan çalışmalardan söz ediyorum.&quot;</p>
<p>Naehring bir el hareketiyle bu itirazı geçiştirdi. &quot;Doktor Brotigan'ın talebini olumlu karşılamaktan yana olanlar lütfen elini kaldırsın.&quot;</p>
<p>&nbsp;Cawley ve başka bir doktor dışında masadaki herkes elini havaya kaldırdı.</p>
<p>&quot;Fikir birliğine varıldı diyebiliriz,&quot; dedi Naehring. &quot;Yönetim Kuruluna, Doktor Brotigan'ın araştırmasını finanse etmeleri için dilekçe vereceğiz.&quot;</p>
<p>Genç bir adam olan Brotigan masadaki herkese başıyla teşekkür etti. Fenerbalığı çeneli, yumuşak yanaklı, tam bir Amerikalıydı. Teddy onun dikkat edilmesi gereken biri olduğunu düşündü. Ailesinin isteklerini aşırı bir uysallıkla yerine getiren birine benziyordu.</p>
<p>&quot;Peki o zaman,&quot; dedi Naehring masadaki Teddy ve Chuck'a bakarak. Önündeki dosyayı kapattı. &quot;Nasıl gidiyor Komiser?&quot;</p>
<p>&nbsp;Cawley yerinden kalktı ve kendine bir fincan kahve aldı. &quot;Mozolede olduğunuza dair bir söylenti var.&quot;</p>
<p>Masadan hafif kıkırdamalar geldi, doktorlar gülmelerini saklamak için yumruklarını ağızlarına doğru kaldırdı.</p>
<p>&quot;Kasırga bitene kadar oturmak için daha iyi bir yer biliyor musunuz?&quot; diye sordu Chuck.</p>
<p>&quot;Burası. Tercihen bodrum katı.&quot;</p>
<p>&quot;Rüzgar saatte iki yüz kırk kilometre hızla esecek diye duyduk.&quot;</p>
<p>&nbsp;Cawley sırtı odaya dönük halde başıyla onayladı. &quot;Bu sabah Newport, Rhode Island'daki evlerin yüzde otuzu yok olmuş.&quot;</p>
<p>&quot;Umarım Vanderbilt'teki evlere bir şey olmamıştır,&quot; dedi Chuck.</p>
<p>&nbsp;Cawley koltuğuna oturdu. &quot;Bu öğleden sonra Provincetown ve Truro'yu vurmuş. Hiç kimse durumun ne kadar kötü olduğunu bilmiyor çünkü yollar kapalı, telsiz haberleşmesi de öyle. Ama anlaşılan bize doğru geliyor.&quot;</p>
<p>&quot;Son otuz yılda Batı sahilini vuran en kötü fırtına,&quot; dedi doktorlardan biri.</p>
<p>&quot;Havayı saf statik elektriğe çeviriyor,&quot; dedi Cawley. &quot;Bu yüzden dün gece telefon santrali hapı yuttu. Telsiz haberleşmesi de en iyi durumda bile şöyle böyle. Eğer bizi doğrudan vurursa, nasıl ayakta kalacağımızı bilmiyorum.&quot;</p>
<p>&quot;Bu yüzden Mavi Bölge'deki bütün hastaların kelepçelenmesi gerektiği konusundaki ısrarımı sürdürüyorum.&quot;</p>
<p>&quot;Mavi Bölge mi?&quot; dedi Teddy.</p>
<p>&quot;C Koğuşu,&quot; dedi Cawley. &quot;Oradakiler, bu kurum ve daha geniş kapsamlı olarak toplumun geneli için tehlikeli hastalar.&quot; Naehring'e döndü. &quot;Yapamayız. Eğer burayı su basarsa boğulurlar. Bunu biliyorsun.&quot;</p>
<p>&quot;Boğulmaları için çok fazla su baskını olması gerekiyor.&quot;</p>
<p>&quot;Okyanusun ortasındayız. Kasırga saatte iki yüz kırk kilometre hızla bize vurmak üzere. 'Çok fazla su baskını' olması yüksek bir ihtimal. Nöbetçileri iki katına çıkaralım. Mavi Bölge'deki tüm hastaları zaten gözetim altında tutuyoruz. İstisnasız hepsini. Ama onları yataklarına bağlayamayız. Tanrı aşkına, onlar zaten hücrelere kilitli durumda. Bu çok fazla olur.&quot;</p>
<p>&quot;Bu bir kumar John.&quot; Masanın ortasında oturan, kahverengi saçlı bir adam, çok alçak bir sesle söylemişti bunu. Teddy'yle Chuck odaya ilk girdiklerinde yapılan oylamada, Cawley'le birlikte çekimser oy kullanan tek kişi oydu. Bir tükenmezkalemi sürekli açıp kapatıyordu, bakışları masanın üzerine sabitlenmişti ama Teddy sesinin tonundan adamın Cawley'in arkadaşı olduğunu çıkardı.</p>
<p>&quot;Bu gerçek bir kumar. Farz et ki elektrikler gitti, ne olacak?&quot; </p>
<p>&quot;Yedek bir jeneratör var.&quot;</p>
<p>&quot;O da bozulursa? Hücrelerin kapısı açılacak.&quot;</p>
<p>&quot;Burası bir ada,&quot; dedi Cawley. &quot;Nereye gidecekler ki? Bir tekne bulmaları, Boston'a kadar tabanları yağlamaları ve ortalığın altını üstüne getirmeleri mümkün değil. Eğer kelepçelenirlerse ve tesisi su basarsa hepsi ölecek beyler. Yirmi dört kişi. Tanrı korusun, eğer bu kuruma herhangi bir şey olursa? Ya diğer kırk iki kişi? Tanrı aşkına, bu vicdan azabıyla yaşayabilir misiniz? Ben yaşayamam.&quot;</p>
<p>&nbsp;Cawley masada oturanlara tek tek baktı. Teddy adamda daha önce belli belirsiz sezinlediği merhamet duygusunu hissetti aniden. Cawley'in bu toplantıya girmelerine neden izin verdiğine dair hiçbir fikri yoktu ama onun bu odanın içinde fazla arkadaşı olmadığını düşünmeye başlıyordu.</p>
<p>&quot;Doktor, sözünüzü kesmek istemem ama bir şey söyleyebilir miyim?&quot;</p>
<p>&quot;Sorun değil Komiser. Sizi buraya biz getirdik.&quot;</p>
<p>Teddy neredeyse Şaka yapıyorsunuz, değil mi? diye soracaktı.</p>
<p>&quot;Bu sabah Rachel Solando'nun şifresinden bahsederken...&quot;</p>
<p>&quot;Herkes Komiser'in neden bahsettiğini biliyor değil mi?&quot;</p>
<p>&quot;4 Yasası&quot; dedi Brotigan gülümseyerek. Bu gülümseme Teddy'nin içinde, eline bir kerpeten alıp adamın dişlerini sökme isteği doğurdu. &quot;Buna bayıldım,&quot; dedi adam.</p>
<p>&quot;Bu sabah konuştuğumuzda son ipucu hakkında hiç varsayımım yok demiştiniz.&quot;</p>
<p>&quot;Altmış yedi kim meselesi mi?&quot; dedi Naehring. &quot;Ne olmuş?&quot;</p>
<p>&quot;Evet, o mesele,&quot; dedi Teddy. Sandalyesinde arkaya yaslandı, bekledi.</p>
<p>Herkesin masanın ucuna, kendisine doğru şaşkın şaşkın baktığını fark etti.</p>
<p>&quot;Altmış yedinin ne anlama geldiğini gerçekten bilmiyorsunuz, öyle mi?&quot; dedi.</p>
<p>&quot;Neyi Komiser?&quot; diye sordu Cawley'in arkadaşı. Teddy adamın laboratuvar gömleğine baktı, adının Miller olduğunu gördü. &quot;Burada altmış altı hastanız var.&quot;</p>
<p>Herkes palyaçonun bir sonraki numarasını bekleyen doğum günü çocukları gibi dönüp dikkatle ona baktı.</p>
<p>&quot;A ve B'de toplam kırk iki hasta var. Yirmi dört hasta da C Koğuşu'nda. Bu da altmış altı eder.&quot;</p>
<p>Teddy birkaç kişinin söylemek istediği şeyi anlamaya başladığını görebiliyordu ama çoğunluk hala şaşkın şaşkın bakıyordu.</p>
<p>&quot;Burada altmış altı hasta var,&quot; dedi Teddy. &quot;Altmış yedi kim? sorusunun cevabı, buradaki altmış yedinci hastanın varlığına işaret ediyor.&quot;</p>
<p>Bir sessizlik oldu. Birkaç doktor birbirine baktı. &quot;Anlamıyorum,&quot; dedi Naehring sonunda.</p>
<p>&quot;Anlamayacak ne var? Rachel Solando'ya göre burada altmış yedi hasta var.&quot;</p>
<p>&quot;Ama yok,&quot; dedi Cawley ellerini önündeki masaya dayayarak. &quot;Komiser, bu harika bir çıkarım. Eğer doğru olsaydı, şifreyi gerçekten çözecekti. Ama ikiyle ikiyi toplayıp beşe ulaşılmaz. Adada sadece altmış altı hasta varsa, o zaman altmış yediyi işaret eden sorunun bir mantığı yok. Ne demek istediğimi anlıyor musunuz?&quot;</p>
<p>&quot;Hayır,&quot; dedi Teddy sesindeki sakinliği koruyarak. &quot;Bu konuda sizinle aynı fikirde değilim.&quot;</p>
<p>&nbsp;Cawley sanki en basit sözcükleri bulup çıkarmak istercesine, tekrar konuşmadan önce sözlerini dikkatle seçmeye çalışıyormuş gibi göründü. &quot;Eğer kasırga devam etmeseydi, bu sabah iki yeni hasta daha alacaktık. Bu da toplamımızı altmış sekiz yapacaktı. Eğer bir hasta, Tanrı korusun, dün gece uykusunda ölseydi, toplamımız altmış beş olacaktı. Toplam sayı, bir sürü değişkene göre günden güne, aydan aya değişebilir.&quot;</p>
<p>&quot;Ama Bayan Solando'nun şifresini yazdığı gün itibariyle...&quot;</p>
<p>&quot;O da dahil altmış altı kişi vardı. Bu konuda haklısınız Komiser. Ama altmış yediden hala bir eksik var, değil mi? Kare bir deliğe yuvarlak bir cisim sokmaya çalışıyorsunuz.&quot;</p>
<p>&quot;Ama Rachel Solando böyle düşünüyordu.&quot;</p>
<p>&quot;Bunu anlıyorum, evet. Ama düşüncesi mantıksız. Burada altmış yedi hasta yok.&quot;</p>
<p>&quot;Ortağımla benim hasta dosyalarına bakmamıza izin verir misiniz?</p>
<p>&quot;Kesinlikle hayır,&quot; dedi Neahring, &quot;Bunu yapamayız Komiser, üzgünüm.&quot;</p>
<p>Teddy bir an için başını eğdi, aptal beyaz tişörtüne ve ona uyumlu pantolonuna baktı. Gazoz satıcılarına benziyordu. Oysa muhtemelen şu anda otoriter bir görünümü vardı. Belki de bu sert tavır yerine oradakilere teker teker dondurma ikram ederek adamları yumuşatmalıydı.</p>
<p>&quot;Personel dosyalarına ulaşamıyoruz. Hasta dosyalarına ulaşamıyoruz. Peki kayıp hastanızı nasıl bulacağız beyler?&quot;</p>
<p>Naehring sandalyesinde geriye yaslandı, başını kaldırdı.</p>
<p>&nbsp;Cawley'in kolu uyuşmuş, dudaklarındaki sigaranın yarısı yanmıştı.</p>
<p>Birkaç doktor birbiriyle fısıldaştı. Teddy, Chuck'a baktı.</p>
<p>&quot;Bana bakma,&quot; diye fısıldadı Chuck. &quot;Kafam karmakarışık.&quot; </p>
<p>&quot;Müdür size söylemedi mi?&quot; diye sordu Cawley. &quot;Hayır, bizi getiren McPherson'dı.&quot; </p>
<p>&quot;Ah,&quot; dedi Cawley. &quot;Tanrım!&quot;</p>
<p>&quot;Ne?&quot;</p>
<p>&nbsp;Cawley'in iri gözleri çevresindeki diğer doktorların üzerinde dolaştı.</p>
<p>&quot;Ne?&quot; diye tekrar sordu Teddy.</p>
<p>&nbsp;Cawley içini çekti, masanın ucundan onlara baktı.</p>
<p>&quot;Onu bulduk.&quot;</p>
<p>&quot;Kimi?&quot;</p>
<p>&nbsp;Cawley başıyla onayladı, sigarasından bir fırt çekti. &quot;Rachel Solando'yu. Bu öğleden sonra onu bulduk. O burada beyler. Şu kapının arkasında, alt salonda.&quot;</p>
<p>Teddy'yle Chuck omuzlarının üzerinden gayriihtiyari kapıya baktı.</p>
<p>&quot;Artık dinlenebilirsiniz beyler. Soruşturma kapanmıştır.&quot;</p>
<p>&nbsp;</p>
</body>
</html>