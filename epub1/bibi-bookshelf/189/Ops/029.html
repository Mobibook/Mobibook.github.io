<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p5"><span class="t8">&nbsp;</span></p>
<h1 class="h11"><a id="ncx3527"></a>XXI</h1>
<p>&nbsp;</p>
<p class="p6">Cawley'in arkasındaki duvarlar pembe çarşaflarla kaplanmış, çarşaf kenarları kırışık bantlarla tutturulmuştu.</p>
<p>Önündeki masada birkaç dosya, bir askeri tip saha telsizi, Teddy'nin defteri ve ceketiyle Laeddis'in yatış formu duruyordu. Köşedeki bir sandalyenin üzerine çift makaralı bir ses kayıt cihazı konmuştu. Makaralar dönüyor ve kayıt cihazının üstünde, odaya çevrilmiş bir mikrofon duruyordu. Cawley'in hemen önünde siyah deri kaplı bir defter vardı. Deftere bir şeyler karaladı. &quot;Bir sandalye çek,&quot; dedi Teddy'ye. &quot;Ne dediniz?&quot; </p>
<p>&quot;Bir sandalye çek dedim.&quot; </p>
<p>&quot;Ondan önce?&quot;</p>
<p>&quot;Ne dediğimi çok iyi biliyorsun.&quot;</p>
<p>Teddy tüfeği omzundan indirdi ama Cawley'e nişan almayı sürdürerek odaya girdi.</p>
<p>&nbsp;Cawley bir şeyler karalamaya devam ediyordu. &quot;O tüfek boş.&quot;</p>
<p>&quot;Ne?&quot;</p>
<p>&quot;Tüfek. İçinde hiç mermi yok. Ateşli silahlarla ilgili tüm deneyi mine rağmen nasıl oldu da fark edemedin?&quot;</p>
<p>Teddy tüfeğin dibini çekip kontrol etti. Boştu. Sadece emin olmak için tüfeği sol tarafındaki duvara doğrulttu ve ateşledi. Ama tetiğin kuru tıkırtısı haricinde hiçbir şey olmadı.</p>
<p>&quot;Onu şu köşeye bırak,&quot; dedi Cawley.</p>
<p>Teddy tüfeği yere yatırdı ve masadan bir sandalye çekti ama oturmadı.</p>
<p>&quot;Çarşafların arkasında ne var?&quot;</p>
<p>&quot;Ona da geleceğiz. Otur. Rahatla.&quot; Cawley yere doğru eğilip büyük bir havlu aldı ve onu masanın karşı tarafındaki Teddy'ye fırlattı. &quot;Kurulan. Üşüteceksin.&quot;</p>
<p>Teddy saçlarını kuruladı ve sonra gömleğini çıkardı. Dertop edip köşeye fırlattı ve göğsünü kuruladı. İyice kurulandıktan sonra masadan ceketini aldı.</p>
<p>&quot;Sakıncası var mı?&quot;</p>
<p>&quot;Hayır, keyfine bak,&quot; dedi Cawley.</p>
<p>Teddy ceketi giyip sandalyeye oturdu.</p>
<p>&nbsp;Cawley defterine bir şeyler daha yazdı, dolmakalem kâğıdın üzerinde cızırdıyordu. &quot;Nöbetçilerin canını çok yaktın mı?&quot; </p>
<p>&quot;Çok değil,&quot; dedi Teddy.</p>
<p>&nbsp;Cawley başıyla onayladı ve dolmakalemini defterin arasına bıraktı. Saha telsizini eline alıp elektrik vermek için kolu çalıştırdı. Ahizeyi yuvasından kaldırdı, yayın düğmesine dokunarak ahizeye konuştu. &quot;Evet. O burada. Dr. Sheehan yukarı gelmeden önce adamlarınıza bir göz atsın.&quot;</p>
<p>Telefonu kapattı.</p>
<p>&quot;Bulunması zor olan Dr. Sheehan mı bu?&quot; dedi Teddy. Cawley kaşlarını kaldırıp indirdi.</p>
<p>&quot;Durun tahmin edeyim, bu sabahki tekneyle geldi.&quot; Cawley başını iki yana salladı. &quot;O hep adadaydı.&quot; </p>
<p>&quot;Meraklı gözlerden saklanıyordu,&quot; dedi Teddy. Cawley ellerini kaldırdı ve hafifçe omuz silkti.</p>
<p>&quot;O parlak bir psikiyatr. Genç ama umut vaat ediyor. Bu bizim planımızdı, onun ve benim.&quot;</p>
<p>Teddy boynunda, hemen sol kulağının altında bir zonklama hissetti. &quot;Planınız nasıl gidiyor?&quot;</p>
<p>&nbsp;Cawley defterinden bir sayfayı kaldırdı ve onun altındaki sayfaya göz attı, sonra sayfayı bıraktı.</p>
<p>&quot;Pek iyi değil. Daha büyük hayallerim vardı.&quot;</p>
<p>&nbsp;Cawley, Teddy'ye bakıyordu ve Teddy onun yüzünde, iki sabah önce merdiven sahanlığında ve fırtınadan hemen önceki personel toplantısında ne gördüyse, şimdi yine aynı şeyi görebiliyordu. Ama bu, adamın geri kalan profiline uymuyordu; bu adaya, fener kulesine, oynadıkları bu berbat oyuna uymuyordu.</p>
<p><span class="t12">Merhamet.</span></p>
<p>Eğer Teddy gerçeği bilmeseydi, yüzündeki bu ifadenin merhamet olduğuna yemin edebilirdi.</p>
<p>Teddy gözlerini Cawley'den kaçırarak bu küçük odaya ve duvarlara asılı çarşaflara baktı.</p>
<p>&quot;Hepsi bu mu?&quot;</p>
<p>&quot;Hepsi bu,&quot; diye onayladı Cawley. &quot;Burası fener kulesi. Kutsal Kase. Bulmaya çalıştığın yüce gerçek. Görmeyi umduğun şey bu muydu?&quot;</p>
<p>&quot;Bodrum katını görmedim.&quot;</p>
<p>&quot;Bodrum katı yok. Bu bir fener kulesi.&quot;</p>
<p>Teddy masada duran defterine baktı.</p>
<p>&quot;Vaka notların, evet. Evimin yakınındaki korulukta, ceketinle birlikte bulduk onları. Arabamı havaya uçurdun,&quot; dedi Cawley.</p>
<p>Teddy omuz silkti. &quot;Üzgünüm.&quot; </p>
<p>&quot;O arabayı seviyordum.&quot; </p>
<p>&quot;Bunu hissetmiştim, evet.&quot;</p>
<p>&quot;47 ilkbaharında galeride durup bu arabayı seçerken şöyle düşünmüştüm: Pekala John. Kutuyu işaretledin. En azından on beş yıl daha başka bir araba alman gerekmeyecek.&quot; İçini çekti. &quot;O kutuyu işaretlerken öyle keyif almıştım ki.&quot;</p>
<p>Teddy ellerini kaldırdı. &quot;Tekrar özür dilerim.&quot;</p>
<p>&nbsp;Cawley başını salladı. &quot;Senin o tekneye binmene izin vereceğimizi mi sanıyordun? Bütün adayı sırf eğlencesine havaya uçursaydın bile izin verir miydik sence?&quot;</p>
<p>Teddy omuz silkti.</p>
<p>&quot;Sen bir kişiydin,&quot; dedi Cawley, &quot;ve herkesin bu sabahki tek işi seni o tekneden uzak tutmaktı. Oradaki mantığını hiç anlamıyorum.&quot;</p>
<p>&quot;Kaçmanın tek yolu buydu. Denemek zorundaydım,&quot; dedi Teddy.</p>
<p>&quot;Tanrım, o arabayı seviyordum,&quot; diye mırıldandı Cawley ve gözlerini kendi kucağına çevirdi.</p>
<p>&quot;Suyunuz var mı?&quot; diye sordu Teddy.</p>
<p>&nbsp;Cawley bir süre bunu düşündü ve sonra arkasındaki pencere pervazının üzerinde duran bir sürahiyle iki bardağı almak için sandalyesini döndürdü. İki bardağa da su koydu ve birini masanın karşısında oturan Teddy'ye uzattı.</p>
<p>Teddy suyu tek seferde içip bitirdi.</p>
<p>&quot;Ağız kuruluğu, ha?&quot; dedi Cawley. &quot;Diline, ne kadar su içsen de bitmeyen bir kaşıntı gibi mi yerleşti?&quot; Sürahiyi masanın karşısına doğru kaydırdı ve Teddy bardağını yeniden doldururken onu seyretti. &quot;Ellerinde titremeler var. Oldukça kötüye gidiyor. Baş ağrın nasıl?&quot;</p>
<p>Cawley bunu söylerken Teddy sol gözünün arka tarafından şakağına uzanan ve tüm kafatasını çenesine kadar saran ince bir sızı hissetti.</p>
<p>&quot;Kötü değil,&quot; dedi.</p>
<p>&quot;Kötüleşecek.&quot;</p>
<p>Teddy biraz daha su içti. &quot;Eminim. O kadın doktor da öyle söyledi.&quot;</p>
<p>&quot;O kim?&quot; diye sordu Cawley ve gülümseyerek geriye yaslandı, dolmakalemini hafifçe defterine vurdu.</p>
<p>&quot;Adını sormadım,&quot; dedi Teddy. &quot;Eskiden sizinle çalışıyormuş.&quot; </p>
<p>&quot;Ah. Peki, sana tam olarak ne dedi?&quot;</p>
<p>&quot;Nöroleptiklerin kan dolaşımı içinde çalışabilir düzeye gelmesinin dört gün alacağını söyledi. Ağız kuruluğu, baş ağrısı ve titremelerin olacağını da söylemişti.&quot;</p>
<p>&quot;Zeki kadınmış.&quot;</p>
<p>&quot;Evet.&quot;</p>
<p>&quot;Bunların sebebi nöroleptikler değil.&quot; </p>
<p>&quot;Değil mi?&quot;</p>
<p>&quot;Değil.&quot;</p>
<p>&quot;O halde ne?&quot;</p>
<p>&quot;Geri çekilme,&quot; dedi Cawley. &quot;Neden geri çekilme?&quot;</p>
<p>&nbsp;Cawley yeniden gülümsedi ve sonra bakışları Teddy'den uzaklaştı. Onun defterine yazdığı son sayfayı açtı ve defteri masanın karşı tarafına uzattı.</p>
<p>&quot;Bu senin el yazın, doğru mu?&quot;</p>
<p>&quot;Evet.&quot; dedi Teddy yazıya şöyle bir göz attıktan sonra. &quot;Son şifre mi?&quot; </p>
<p>&quot;Şey, evet.&quot;</p>
<p>&quot;Ama onu çözemedin.&quot;</p>
<p>&quot;Fırsat bulamadım. Fark etmediyseniz söyleyeyim, ortalık bir su hareketlendi.&quot;</p>
<p>&quot;Tabii, tabii.&quot; Cawley sayfaya hafifçe vurdu. &quot;Peki, şimdi çözmek ister misin?&quot;</p>
<p>Teddy yedi sayıya ve yedi harfe baktı:</p>
<p><span class="t12">5(E)- 14(N)- 21(U)-15(0)-19(S)-14(N)-19(S)</span></p>
<p>İnce bir sızının gözünün arkasını dürttüğünü hissediyordu.</p>
<p>&quot;Şu an gerçekten kendimi pek iyi hissetmiyorum.&quot;</p>
<p>&quot;Ama basit bir şey,&quot; dedi Cawley, &quot;sadece yedi harf.&quot;</p>
<p>&quot;Beynime zonklamayı durdurması için bir şans verelim.&quot;</p>
<p>&quot;Pekala.&quot;</p>
<p>&quot;Neden geri çekilme?&quot; diye sordu Teddy. &quot;Bana ne verdiniz?&quot;</p>
<p>&nbsp;Cawley ellerindeki eklemleri çatırdattı ve ürpertili bir esnemeyle koltuğuna yaslandı. &quot;Klorpromazin. Yan etkileri var. Korkarım ki pek çok. Ben o ilacı pek sevmem. Bu son olaylardan önce seni imipramin'e başlatmayı düşünüyordum ama şimdi bunu doğru bulmuyorum.&quot; Öne eğildi. &quot;Normalde ilaç tedavisine pek bayılmam ama senin durumunda bunun gerekli olduğunu görüyorum.&quot;</p>
<p><span class="t12">lm</span><span class="t12">ı</span><span class="t12">pram</span><span class="t12">ı</span><span class="t12">n?</span></p>
<p>&quot;Bazıları Tofranil der.&quot;</p>
<p>Teddy gülümsedi. &quot;Ve klorpro...&quot;</p>
<p>&quot;Klorpromazin,&quot; diye başıyla onayladı Cawley. &quot;Şu anda kullandığın. Sende geri çekilme etkisi yaratan. Sana son iki yıldır verdiğimiz şey.&quot;</p>
<p>&quot;Son kaç yıldır?&quot; dedi Teddy.</p>
<p>&quot;İki yıldır.&quot;</p>
<p>Teddy kıkırdadı. &quot;Bakın, sizin güçlü olduğunuzu biliyorum. Yine de kendinizi bu kadar abartmanıza gerek yok.&quot; </p>
<p>&quot;Abartmıyorum.&quot;</p>
<p>&quot;Beni iki yıldır mı uyuşturuyorsunuz?&quot; </p>
<p>&quot;Ben 'tedavi etmek terimini tercih ederim.&quot;</p>
<p>&quot;Ne yani, FBI'da çalışan adamlarınız mı var? Adamların işi her sabah beni uyuşturmak mı? Ya da belki, bir dakika, adamlarınız yol zerinde kahve aldığım büfede çalışıyordun Bu daha mantıklı. O halde iki yıldır Boston'da bana çaktırmadan ilaçlarımı veren birileri var.&quot;</p>
<p>&quot;Boston'da değil,&quot; dedi Cawley sessizce. &quot;Burada.&quot; </p>
<p>&quot;Burada mı?&quot;</p>
<p>&nbsp;Cawley başıyla onayladı. &quot;Burada. İki yıldır buradasın. Bu kurumun bir hastasısın.&quot;</p>
<p>Teddy şimdi öfkeyle yükselerek uçurum kıyısına çarpan dalgaların sesini duyabiliyordu. Titremeyi yatıştırmak için ellerini birbirine kavuşturdu ve gözünün arkasında gittikçe artan zonklamaya aldırmamaya çalıştı.</p>
<p>&quot;Ben bir Federal polisim,&quot; dedi Teddy.</p>
<p>&quot;Federal polistin,&quot; diye düzeltti Cawley.</p>
<p>&quot;Öyleyim,&quot; dedi Teddy. &quot;Ben Amerika Birleşik Devletleri Hükümeti'nin polisiyim. Boston'dan 22 Eylül 1954, Pazartesi sabahı ayrıldım.&quot;</p>
<p>&quot;Gerçekten mi?&quot; dedi Cawley. &quot;Bana tekneye nasıl gittiğini anlat. Arabayı sen mi kullandın? Nereye park ettin?&quot; </p>
<p>&quot;Metroyu kullandım.&quot; </p>
<p>&quot;Metro o kadar uzağa gitmez.&quot; </p>
<p>&quot;Sonra otobüse geçtim.&quot; </p>
<p>&quot;Neden arabayla gelmedin?&quot; </p>
<p>&quot;Araba dükkândaydı.&quot;</p>
<p>&quot;Ah. Peki ya pazar günü, o güne dair neler hatırlıyorsun? Teknenin tuvaletinde uyandığın günün öncesi hakkında bana bir şeyler söyleyebilir misin?&quot;</p>
<p>Söyleyebilirdi. Yani, söyleyebilmeliydi. Ama başındaki kahrolası ağrı gözlerinin arkasından ve sinüs kanallarından geçerek beynini oyuyordu.</p>
<p>Pekala. Hatırla. Ona pazar günü ne yaptığını anlat, işten eve gel din. Buttonwood'daki dairene gittin. Hayır, hayır. Buttonwood değil. Laeddis orayı ateşe verdiğinde Buttonwood kül oldu. Nerede yaşıyorsun? Tanrım. Evi görebiliyordu. Evet, evet. Ev şeyde... Şey de... Castelmont'taydı. Hepsi buydu. Castelmont Bulvarı. Suyun yanında.</p>
<p>Tamam, pekâlâ, rahatla. Castelmont'taki eve geldin, akşam yemeğini yedin ve biraz süt içtin, sonra yatmaya gittin. Tamam mı? Tamam.</p>
<p>&quot;Buna ne dersin?&quot; dedi Cawley. &quot;Buna bakmaya fırsatın oldu mu?</p>
<p>Laeddis'in yatış formunu masanın karşı tarafına itti. &quot;Hayır.&quot;</p>
<p>&quot;Hayır mı?&quot; Islık çaldı. &quot;Buraya onun için geldin. Eğer bu kâğıt parçasını, kaydı olmadığını iddia ettiğimiz altmış yedi numaralı hastayı ispatlamak için Senatör Hurly'ye götürseydin, buranın ipliğini pazara çıkarırdın.&quot;</p>
<p>&quot;Doğru.&quot;</p>
<p>&quot;Lanet olsun evet, doğru! Ve sen, son yirmi dört saat içinde ona bir göz atacak zaman bulamadın mı?&quot; </p>
<p>&quot;Tekrar ediyorum, ortalık biraz...&quot;</p>
<p>&quot;Hareketlendi, evet. Anlıyorum. O zaman, şimdi bir göz at.&quot;</p>
<p>Teddy bakışlarını eğip kâğıda baktı. İlgilinin adını, yaşını, Laeddis'in giriş tarihi bilgisini gördü. Yorumlar kısmında şunları okudu: &quot;Hasta oldukça zeki ve saplantılı. Şiddete eğilimli olarak biliniyor. Aşırı heyecanlı. Suçundan hiç pişmanlık duymuyor, çünkü iddiası, hiçbir suç işlemediği yönünde. Hasta kendi gerçeğiyle yüzleşmesini engelleyen çok iyi kurgulanmış ve tamamen hayal ürünü bir dizi öykü üretmiştir.&quot;</p>
<p>Altındaki imzayı okudu: Dr. L. Sheehan.</p>
<p>&quot;Kulağa doğru gibi geliyor,&quot; dedi Teddy.</p>
<p>&quot;Doğru gibi mi?&quot;</p>
<p>Teddy başıyla onayladı.</p>
<p>&quot;Kiminle ilgili olarak?&quot;</p>
<p>&quot;Laeddis'le.&quot;</p>
<p>&nbsp;Cawley ayağa kalktı. Duvara doğru yürüdü ve çarşaflardan birini aşağıya çekti.</p>
<p>Duvarda on beş santim yüksekliğinde, büyük harflerle dört isim yazılmıştı:</p>
<p><span class="t12">EDWARD DANIELS - ANDREW LAEDDIS - RACHEL SOLANDO - DOLORES CHANAL</span></p>
<p>Teddy bekliyordu ama Cawley de bekliyor gibiydi. İkisi de bir dakika boyunca hiçbir şey söylemedi.</p>
<p>&quot;Sanırım bir fikriniz var,&quot; dedi Teddy sonunda.</p>
<p>&quot;İsimlere bak.&quot;</p>
<p>&quot;Bakıyorum.&quot;</p>
<p>&quot;Senin adın, altmış yedi numaralı hastanın adı, kayıp hastanın adı ve karının adı.&quot;</p>
<p>&quot;Hı hı. Kör değilim.&quot; </p>
<p>&quot;4 Yasası,&quot; dedi Cawley.</p>
<p>&quot;Nasıl yani?&quot; Teddy ince sızının oradan dışarı çıkması için masaj yapmaya çalışarak şakağını sertçe ovaladı.</p>
<p>&quot;Yani, şifreler konusunda dahi olan sensin. Sen söyle.&quot; </p>
<p>&quot;Ne söyleyeyim?&quot;</p>
<p>&quot;Edward Daniels ve Andrew Laeddis'in ortak özelliği ne?&quot;</p>
<p>Teddy bir an için kendi adına ve Laeddis'inkine baktı. &quot;Her iki sinde de on üç harf var.&quot;</p>
<p>&quot;Evet, öyle,&quot; dedi Cawley. &quot;Evet, öyle. Başka?&quot; Teddy dikkatle bakıyordu. &quot;Hayır.&quot;</p>
<p>&quot;Ah, hadi.&quot; Cawley laboratuvar gömleğini çıkardı, bir sandalyenin arkasına koydu.</p>
<p>Teddy odaklanmaya çalıştı ama bu oyundan sıkılmıştı. &quot;Acele etme.&quot;</p>
<p>Teddy şimdi harflere dikkatle bakıyordu.</p>
<p>&quot;Herhangi bir şey göremiyor musun?&quot; diye sordu Cawley.</p>
<p>&quot;Hayır. Hiçbir şey göremiyorum. Sadece on üç harf.&quot;</p>
<p>&nbsp;Cawley isimlere elinin tersiyle küt diye vurdu. &quot;Hadi!&quot;</p>
<p>Teddy başını iki yana salladı, midesinin bulandığını hissetti.</p>
<p>&quot;Yoğunlaş.&quot;</p>
<p>&quot;Yoğunlaşıyorum.&quot;</p>
<p>&quot;Bu harflerin başka ne ortak özelliği var?&quot; diye sordu Cawley.</p>
<p>&quot;Bilmiyorum... On üç harf var. On üç.&quot;</p>
<p>&quot;Başka?&quot;</p>
<p>Teddy harflere bulanıklaşıncaya kadar baktı. &quot;Hiç ortak özelliği yok.&quot;</p>
<p>&quot;Hiç mi?&quot;</p>
<p>&quot;Hiç,&quot; dedi Teddy. &quot;Ne söylememi istiyorsunuz? Bilmediğim bir şeyi söyleyemem ki. Yapamam...&quot;</p>
<p>&quot;Harfler aynı!&quot; diye bağırdı Cawley.</p>
<p>&quot;Ne?&quot; dedi Teddy. Öne doğru eğilirken harflerin titremesini dur durmaya çalışıyordu. &quot;Harfler aynı.&quot; </p>
<p>&quot;Hayır, değil.&quot;</p>
<p>&quot;Sadece harflerin yerleri değişmiş.&quot; </p>
<p>&quot;Hayır,&quot; dedi Teddy.</p>
<p>&quot;Hayır mı?&quot; Cawley kaşlarını çattı ve elini satırın üzerinde gezdirdi. &quot;Tam olarak aynı harfler. Şunlara bir bak. Edward Daniels. Andrew Laeddis. Aynı harfler. Şifreleme konusunda dâhisin, hatta savaşta şifre çözücü olarak görev aldın, doğru değil mi? Bana bu iki kelimeye baktığında aynı on üç harfi görmediğini mi söylüyorsun?&quot;</p>
<p>&quot;Hayır!&quot; Bakışını netleştirmeye ya da ışığı engellemeye çalışarak avuç içleriyle gözlerine bastırdı, emin değildi.</p>
<p>&quot;Neye 'hayır'? Aynı harfler değil, anlamında mı? Yoksa onların aynı harfler olmasını istemediğin anlamında mı?&quot;</p>
<p>&quot;Olamazlar.&quot;</p>
<p>&quot;Öyleler. Aç gözlerini. Onlara bak.&quot;</p>
<p>Teddy gözlerini açtı ama başını iki yana sallamaya devam ediyordu ve titreyen harfler de bir o yana bir bu yana eğiliyordu.</p>
<p>&nbsp;Cawley elinin tersiyle bir sonraki satıra vurdu. &quot;Bunu dene o zaman. 'Dolores Chanal ve Rachel Solando.' Her ikisi de on üç harf. Bana ortak özelliklerini söylemek ister misin?&quot;</p>
<p>Teddy ne gördüğünü biliyordu ama aynı zamanda bunun imkansız olduğunu düşünüyordu.</p>
<p>&quot;Hayır mı? Bunu da mı anlayamadın?&quot;</p>
<p>&quot;Olamaz.&quot;</p>
<p>&quot;Olur,&quot; dedi Cawley. &quot;Yine aynı harfler. Sadece yerleri değişmiş. Buraya gerçek için mi geldin? İşte senin gerçeğin Andrew.&quot; </p>
<p>&quot;Teddy,&quot; dedi Teddy.</p>
<p>&nbsp;Cawley gözlerini Teddy'ye dikti, yüzünde bir kez daha empati denen yalan belirdi.</p>
<p>&quot;Senin adın Andrew Laeddis,&quot; dedi Cawley. &quot;Ashecliffe Hastanesi'ndeki altmış yedi numaralı hasta sensin Andrew.&quot;</p>
<p>&nbsp;</p>
</body>
</html>