<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p5"><span class="t8">&nbsp;</span></p>
<h1 class="h11"><a id="ncx1415"></a>VIII</h1>
<p>&nbsp;</p>
<p class="p6">Teddy geçidin sonuna kadar yürüdü, yüzünü ve saçlarını ıslatmak üzere başını çatının altından dışarı çıkardı. Çarpar çarpmaz eriyip giden damlalarda, Dolores'i görebiliyordu.</p>
<p>O sabah Teddy'nin işe gitmesini istememişti. Dolores yaşamının son yılında, anlatılması zor bir biçimde sorumsuzlaşmıştı, onu titrek ve sersem bırakan uykusuzluğa meyilli hale gelmişti. Saatin alarmı çaldıktan sonra Teddy'yi gıdıklamış, sonra panjurları kapatıp doğan güneşe aldırmadan yataktan hiç çıkmamayı önermişti. Ona çok sıkı ve uzun bir süre sarılmıştı. Teddy onun kollarındaki kemikleri, boynunda hissedebiliyordu.</p>
<p>Duş alırken Dolores geldi ama Teddy'nin çok acelesi vardı, zaten geç kalmıştı ve o günlerde sıkça başına geldiği gibi akşamdan kalmaydı. Başı aynı anda hem jölemsiydi hem de çivilerle doluydu. Dolores vücudunu onunkine doğru bastırdığı sırada vücudu zımpara kâğıdı gibiydi. Duştan akan su ise saçmalar kadar şiddetliydi.</p>
<p>&quot;N'olur kal,&quot; dedi Dolores. &quot;Sadece bugünlük. Bir gün neyi değiştirir ki?&quot;</p>
<p>Teddy onu nazikçe uzaklaştırırken gülümsemeye çalıştı ve sabuna uzandı. &quot;Tatlım, yapamam.&quot;</p>
<p>&quot;Neden?&quot; Elini Teddy'nin bacaklarının arasına soktu.</p>
<p>&quot;İşte burada. Bana sabunu ver. Onu ben yıkayacağım.&quot; Avcunu testislerinin altına kaydırıyor, Teddy'nin göğsünü dişlerinin arasına kıstırıyordu.</p>
<p>Teddy onu itmemeye çalıştı. Elinden geldiğince nazikçe omuzlarından yakaladı ve geriye doğru bir-iki adım itti. &quot;Hadi ama,&quot; dedi, &quot;gerçekten gitmem lazım.&quot;</p>
<p>Dolores biraz daha güldü, ona burnuyla sürtünmeye çalıştı yine. Ama Teddy kadının gözlerinin çaresiz bir özlemle büyüdüğünü görebiliyordu. Özlem. Mutlu olmak için. Yalnız bırakılmamak için. Teddy'nin çok çalışıp çok içmesinden önceki, bir sabah uyandığında Dolores'in dünyayı çok gürültülü, çok soğuk bulmasından önceki eski günleri geri getirmek için.</p>
<p>&quot;Peki, peki.&quot; Su, Dolores'in omuzlarından sıçrayıp vücudunu ıslatırken Dolores yüzünü Teddy'nin görebileceği kadar geriye yasladı. &quot;Seninle bir anlaşma yapacağım. Bütün gün değil bebeğim. Sadece bir saat. Sadece bir saat geç kalacaksın.&quot;</p>
<p>&quot;Ben zaten geç kaldım.</p>
<p>&quot;Bir saat,&quot; dedi Dolores. Teddy'yi okşuyordu, elleri sabunluydu şimdi. &quot;Bir saat. Ondan sonra gidebilirsin. Seni içimde hissetmek istiyorum.&quot; Onu öpmek için parmaklarının ucunda yükseldi.</p>
<p>Teddy onu dudaklarından aceleyle öptü. &quot;Tatlım, yapamam,&quot; dedi ve yüzünü duşa çevirdi.</p>
<p>&quot;Seni yeniden çağıracaklar mı?&quot; diye sordu Dolores.</p>
<p>&quot;Efendim?&quot;</p>
<p>&quot;Savaşman için seni yeniden çağıracaklar mı?&quot;</p>
<p>&quot;İçine sıçtığımın ülkesine mi? Tatlım, ben botlarımın bağcıklarını bağlayamadan önce savaş bitecek.&quot;</p>
<p>&quot;Bilmiyorum,&quot; dedi. &quot;Neden oradayız onu bile bilmiyorum. Yani...&quot;</p>
<p>&quot;Çünkü Kuzey Kore Halk Ordusu böyle silahlan başka bir yerden bulamaz tatlım. Silahlarını Stalin'den aldılar. Hitler'i o zaman durdurmamız gerektiğini, Münih'ten öğrendiğimizi kanıtlamamız gerekiyor. Bu yüzden Stalin'i ve Mao'yu durduracağız. Ve şimdi işimiz Kore'de.&quot;</p>
<p>&quot;Çağırsalar giderdin, değil mi?&quot;</p>
<p>&quot;Eğer çağırırlarsa gitmek zorundayım. Ama çağırmayacaklar tatlım.&quot;</p>
<p>&quot;Bunu nereden biliyorsun?&quot; Saçlarını şampuanladı.</p>
<p>&quot;Komünistlerin bizden neden bu kadar nefret ettiğini hiç merak ettin mi?&quot; diye sordu Dolores. &quot;Neden bizi kendi halimize bırakmıyorlar? Dünya havaya uçacak ve ben sebebini bile bilmiyorum.&quot;</p>
<p>&quot;Havaya uçmayacak.&quot;</p>
<p>&quot;Evet uçacak. Gazetelerde yazıyor...&quot;</p>
<p>&quot;Gazeteleri okumayı kes o zaman.&quot;</p>
<p>Teddy saçlarını duruladı, kadın yüzünü adamın sırtına bastırdı, ellerini karnına doladı. &quot;Seni Grove'da ilk gördüğüm zamanı hatırlıyorum. Üniformalıydın.&quot;</p>
<p>Teddy, Dolores'in bu davranışından nefret ediyordu. Hatıralar. Hep hatıralar. Bir türlü bugüne adapte olamıyor, kendini ısıtmak için geçmişin dolambaçlı dar sokaklarında dolaşıp duruyordu.</p>
<p>&quot;Öyle yakışıklıydın ki. Linda Cox 'Onu önce ben gördüm,' dedi ama ona ne dedim biliyor musun?&quot;</p>
<p>&quot;Geç kaldım tatlım.&quot;</p>
<p>&quot;Neden öyle cevap verdim acaba? Şöyle dedim: 'Onu önce sen görmüş olabilirsin Linda ama son gören ben olacağım.' Linda senin yakından asık suratlı göründüğünü düşünüyordu ama ona dedim ki, 'Tatlım, gözlerine baktın mı? Orada huysuz hiçbir şey yok.'&quot;</p>
<p>Teddy duşu kapadı, arkasını döndü, karısına sabun bulaştığını farketti.</p>
<p>&quot;Suyu açmamı ister misin?&quot;</p>
<p>Dolores başını iki yana salladı.</p>
<p>Sabun Dolores'in vücudunda bembeyaz kururken Teddy beline bir havlu sardı ve lavaboda tıraş oldu. Dolores duvara dayanıp Teddy'yi seyretti.</p>
<p>&quot;Neden kurulanmıyorsun?&quot; diye sordu Teddy. &quot;Bornozunu giysene.&quot;</p>
<p>&quot;Gitti artık,&quot; dedi Dolores.</p>
<p>&quot;Hayır, gitmedi. Bütün vücuduna beyaz sülükler yapışmış gibi görünüyor.&quot;</p>
<p>&quot;Sabundan söz etmiyorum.&quot; </p>
<p>&quot;Neden söz ediyorsun o zaman?&quot;</p>
<p>&quot;Cocoanut Korusu'ndan. Sen oradayken araziyi ateşe verdiler.&quot; </p>
<p>&quot;Evet tatlım, duydum.&quot;</p>
<p>&quot;Oradayken...&quot; diye hafifçe mırıldandı havayı yumuşatmak için. &quot;Sen oradayken...&quot;</p>
<p>Sesi daima çok güzeldi. Savaştan döndüğü gece, Parker House Oteli'nde seviştikten sonra, yatakta yatarken banyo kapısının altından sızan su buharını görmüş, Dolores'in şarkı söylediğini ilk defa duymuştu: <span class="t12">Buffalo Girls</span>'ü söylüyordu.</p>
<p>&quot;Baksana,&quot; dedi Dolores.</p>
<p>&quot;Evet?&quot; Vücudunun sol tarafının yansımasını aynada gördü. Sabunların çoğu teninde kurumuştu ve bu görünür bir biçimde Teddy'yi kızdırıyordu. Adını koyamadığı bir çeşit kural ihlali görüyordu kadının hareketlerinde.</p>
<p>&quot;Başka biri mi var?&quot;</p>
<p>&quot;Ne?&quot;</p>
<p>&quot;Var mı?&quot;</p>
<p>&quot;Sen neden bahsediyorsun? Ben çalışıyorum Dolores.&quot; </p>
<p>&quot;Aletine dokunuyorum...&quot; </p>
<p>&quot;Böyle konuşma, Tanrı aşkına.&quot; </p>
<p>&quot;Aletin sertleşmiyor bile.&quot;</p>
<p>&quot;Dolores.&quot; Aynadan başını çevirdi. &quot;Ona dokunurken bir yandan da bombalardan, dünyanın sonundan falan bahsediyorsun. Tabii ki sertleşmez.&quot;</p>
<p>Dolores sanki bunun konuyla hiç ilgisi yokmuş gibi omuz silkti. Ayağını arkadan duvara dayadı ve uyluğunun iç kısmındaki suyu parmağıyla sildi. &quot;Artık beni becermiyorsun.&quot;</p>
<p>&quot;Dolores, ciddiyim. Bu evde böyle konuşmamalısın.&quot;</p>
<p>&quot;Bu yüzden, ben de başka bir kadını becerdiğini varsayıyorum.&quot;</p>
<p>&quot;Kimseyi becermiyorum. Şu kelimeyi kullanmayı keser misin?&quot;</p>
<p>&quot;Hangi kelimeyi?&quot; Bir elini cinsel organının üzerindeki koyu renkli kıllara koydu. &quot;Becerme kelimesini mi?&quot;</p>
<p>&quot;Evet.&quot; Bir elini kaldırdı, diğer eliyle tıraş olmaya devam etti.</p>
<p>&quot;Kötü bir kelime mi bu?&quot;</p>
<p>&quot;Biliyorsun ki öyle.&quot; Usturayı boğazından kaldırdı, köpükler arasından kesilen sakalların çıtırtısını duydu. &quot;Peki o zaman, iyi kelime nedir?&quot; </p>
<p>&quot;Efendim?&quot; Usturayı duruladı ve silkeledi.</p>
<p>&quot;Vücudumla ilgili hangi kelime yumruğunu sıkmana neden olmaz:</p>
<p>&quot;Yumruğumu sıkmadım.&quot; </p>
<p>&quot;Sıktın.&quot;</p>
<p>Boğazını bitirdi, usturayı havluya kuruladı. Usturanın düz tarafını sol favorisinin altına yerleştirdi.</p>
<p>&quot;Hayır tatlım, sıkmadım.&quot; Dolores'in sağ gözünü aynada gördü.</p>
<p>&quot;Ne söylemem gerekiyor?&quot; Bir elini saçlarının üzerinde, bir elini saçlarının altında gezdirdi. &quot;Yani, yalayabilir, öpebilir ve becerebilirsin. Bir bebeğin oradan çıkmasını izleyebilirsin. Ama adını söyleyemezsin, öyle mi?&quot;</p>
<p>&quot;Dolores!&quot;</p>
<p>&quot;Am,&quot; dedi Dolores.</p>
<p>Ustura cildini öyle bir kesti ki Teddy keskin bıçağın çene kemiğine çarpacağını sandı. Gözleri büyüdü, yüzünün sol tarafı tümüyle yandı, sonra tıraş kremi başının içinden patlayan yaranın üzerine damladı, kan beyaz köpüklere ve lavabodaki suya karıştı.</p>
<p>Dolores bir havluyla yanına geldi ama Teddy onu itti. Dişlerinin arasından soluyor, gözlerinde oyuklar açan, beynini kavuran bir acı hissediyordu. Kan lavaboya akarken Teddy ağlayacak gibi oldu. Acıdan değil. Akşamdan kaldığı için de değil. Ağlayacak gibiydi çünkü karısına, Cocoanut Korusunda ilk defa dans ettiği o kıza neler olduğunu bilmiyordu. Karısının ne hale geldiğini ve küçük, iğrenç savaşlarıyla, Washington'ıyla, Hollywood'uyla, kudurmuş nefretiyle, casuslarıyla, okullardaki gaz maskeleriyle, bodrum katlarındaki bomba sığınaklarıyla dünyanın ne hale geldiğini anlamıyordu. Karısı, bu dünya, Teddy'nin içki içmesi, bunlara son vereceğine inandığı için katıldığı savaş, tüm bunlar, bir şekilde birbiriyle bağlantılıydı...</p>
<p>Teddy'nin kanı lavaboya aktı. &quot;Özür dilerim, özür dilerim, özür dilerim,&quot; dedi Dolores. Havluyu bir kere daha uzattı. Bu defa Teddy havluyu aldı ama ona dokunamadı, bakamadı. Dolores'in ağladığını duyuyor, gözlerinin ve yüzünün gözyaşlarıyla ıslandığını biliyor, dünyanın ve içindeki her şeyin böylesine rezil ve berbat bir hale gelmesinden nefret ediyordu.</p>
<p class="p2"><span class="t13">* * *</span></p>
<p class="p6">Gazeteler karısına son olarak onu sevdiğini söylediğini yazdı. <span class="t12">Yalan.</span></p>
<p>Söylediği son söz...</p>
<p>Üçüncü bir havluyu çenesine bastırarak kapı tokmağına uzanmıştı, Dolores'in gözleri Teddy'nin yüzünde dolaşıyordu.</p>
<p>&quot;Tanrı aşkına Dolores, kendine gel artık. Sorumlulukların var. Biraz da bunları düşün, tamam mı? Ve kahrolası kafanı topla.&quot;</p>
<p>Karısının ondan duyduğu son sözler bunlardı. Kapıyı kapatmış, merdivenlerden aşağıya inmiş, son basamakta duraklamıştı. Geri dönmeyi düşünmüştü. Tekrar merdivenleri çıkmayı, eve girmeyi ve her şeyi düzeltmeyi... Düzeltemezse de en azından yumuşatmayı.</p>
<p>Yumuşatmak... Bu iyi olurdu.</p>
<p class="p2"><span class="t13">* * *</span></p>
<p class="p6">Boğazında boydan boya meyanköküne benzeyen bir yara izi taşıyan kadın, koridor boyunca onlara doğru badi badi yürüyerek geldi. Ayakları ve elleri zincirliydi. Her iki yanında bir hastabakıcı vardı. Kadın mutlu görünüyordu. Ördek sesleri çıkarıyor, dirseklerini kanat gibi çırpmaya çalışıyordu.</p>
<p>&quot;Bu kadın da kim?&quot; diye sordu Chuck.</p>
<p>&quot;Bu mu?&quot; dedi hastabakıcı. &quot;Yaşlı Maggie. Biz ona Maggie Ay Turtası diyoruz. Kaplıcaya gidiyor. Yine de ne olur ne olmaz diye ona eşlik ediyoruz.&quot;</p>
<p>Maggie önlerinde durdu ve hastabakıcılar yarı ısrarla, hafifçe çekerek onu yoluna devam ettirmek istedi ama kadın kendini dirsekleriyle geriye doğru itti, ayaklarını yere sağlam bir şekilde bastı. Hastabakıcılardan biri bıkkınlığını belli ederek gözlerini yuvarladı ve içini çekti.</p>
<p>&quot;Bu aralar kendini dine verdi.&quot;</p>
<p>Maggie onların yüzünü inceledi, kafasını kabuğundan çıkaran bir kaplumbağa gibi başını yavaşça yana çevirdi.</p>
<p>&quot;Ben yolum,&quot; dedi kadın. &quot;Ben ışığım. Ve sizin turtalarınızı pişirmeyeceğim. Bunu yapmayacağım. Anlıyor musunuz?&quot; </p>
<p>&quot;Elbette,&quot; dedi Chuck. </p>
<p>&quot;Hay hay,&quot; dedi Teddy. &quot;Turta yok.&quot;</p>
<p>&quot;Buraya geldiniz. Burada kalacaksınız.&quot; Maggie havayı kokladı. &quot;Bu senin geleceğin ve geçmişin. Bu geçmiş ve gelecek, tıpkı ayın dünyanın etrafında dönmesi gibi bir süreç.&quot;</p>
<p>&quot;Evet, hanımefendi.&quot;</p>
<p>Maggie yaklaştı ve önce Teddy'yi, ardından Chuck'ı kokladı. &quot;Sır saklıyor bunlar. Bu cehennemi besleyen sırları saklıyorlar.&quot; </p>
<p>&quot;Şey, sırların dışında turtalar da besliyor bu cehennemi,&quot; dedi Chuck.</p>
<p>Kadın ona gülümsedi. Bir an için sanki vücuduna aklı başında biri girmiş, gözbebeklerinin arkasına geçmişti.</p>
<p>&quot;Gül,&quot; dedi Chuck'a. &quot;Gülmek ruha iyi gelir. Gül.&quot;</p>
<p>&quot;Pekala,&quot; dedi Chuck. &quot;Güleceğim hanımefendi.&quot;</p>
<p>Çengel yaptığı bir parmakla Chuck'ın burnuna dokundu. &quot;Sizi böyle gülerken hatırlamak istiyorum.&quot;</p>
<p>Geri döndü, yürümeye başladı. Hastabakıcılar hastanenin içine açılan yan kapıdan çıkıp kadını takip etti. Komik kız,&quot; dedi Chuck.</p>
<p>İnsanın annesiyle tanıştırmak isteyeceği tiplerden.&quot; Tanıştır da sonra anneni öldürüp evin dışına gömsün. Neyse &quot; Chuck bir sigara yaktı. &quot;Laeddis'e dönelim.&quot; 'Karımı öldürdü.&quot; 'Bunu söylemiştin. Nasıl?&quot;</p>
<p>'Adam kasten yangın çıkarmaya eğilimli bir deliydi.&quot; Bunu da söylemiştin.&quot;</p>
<p>Adam aynı zamanda apartmanın kapıcısıydı. Apartman sahibiyle kavga etti. Kovuldu. O zaman bildiğimiz tek şey, yangının bir kundaklamadan kaynaklandığıydı. Binayı biri kundaklamıştı. Laeddis şüpheliler listesindeydi ama onu bulmaları zaman aldı, bulunca da olayın gerçekleştiği sırada başka yerde olduğunu kanıtladı. Kahrolasıca, ben bile binayı kundaklayan kişinin o olduğundan emin değildim.&quot; </p>
<p>&quot;Fikrini ne değiştirdi?&quot;</p>
<p>&quot;Bir yıl önce gazeteyi açtığımda yine karşıma çıktı. Çalıştığı bir okul binasını yakmıştı. Aynı hikâye. Onu kovmuşlardı, o da geri gelip kazanı patlamaya hazır hale getirmiş ve bodrum katını ateşe vermişti. Tümüyle aynıydı. Birbirinin eşi. Aynı olay. Okulda hiç çocuk yoktu ama okul müdiresi mesaiye kalmıştı. Kadın öldü. Laeddis mahkemeye gitti, kafasında bazı sesler duyduğunu iddia etti vesaire. Onu akıl hastanesine gönderdiler. Orada bir şey oldu, artık ne olduysa, altı ay önce buraya gönderdiler.&quot;</p>
<p>&quot;İyi de hiç kimse onu görmemiş ki.&quot;</p>
<p>&quot;Onu görmeyenler A ve B'de kalanlar.&quot;</p>
<p>&quot;Bu da onun C Koğuşu'nda olduğunu akla gösteriyor.&quot; </p>
<p>&quot;Evet.&quot;</p>
<p>&quot;Veya öldüğünü.&quot;</p>
<p>&quot;Mümkün. Mezarlığı bulmamız için bir neden daha çıkıyor böylece.&quot;</p>
<p>&quot;Ama bir an için ölmediğini varsayalım.&quot; </p>
<p>&quot;Pekala.</p>
<p>&quot;Önü bulursan ne yapacaksın Teddy?&quot; </p>
<p>&quot;Bilmiyorum.&quot;</p>
<p>&quot;Bana masal anlatma patron.&quot;</p>
<p>Takırdayan topuklarıyla iki hemşire yanlarına yaklaştı. Hemşireler yağmurdan korunmak için duvara yakın duruyordu. &quot;Siz çocuklar, ıslanmışsınız,&quot; dedi bir tanesi.</p>
<p>&quot;Siz de tamamen ıslak mısınız?&quot; dedi Chuck. Duvara daha yakın duran, kısa siyah saçlı, ufak tefek olanı güldü.</p>
<p>Geçtikten sonra siyah saçlı hemşire omzunun üzerinden geriye baktı. &quot;Siz polisler, kadınlara hep asılır mısınız?&quot; </p>
<p>&quot;Duruma bağlı,&quot; dedi Chuck. &quot;Neye bağlı?&quot;</p>
<p>&quot;Personelin kalitesine bağlı.&quot;</p>
<p>Bu söz üzerine her ikisi de bir an durdu. Sonra espriyi anladılar ve siyah saçlı hemşire yüzünü diğerinin omzuna gömdü, bir kahkaha patlattı ve hastanenin kapısına doğru yürümeye devam ettiler.</p>
<p>Vay canına, Teddy nasıl da Chuck'a imreniyordu. Chuck'ın konuşma becerisine hayrandı. Aptalca sırnaşmalarına, erlere özgü hızlı ve anlamsız kelime oyunları yapma becerisine. Ama en önemlisi, cazibesinin hafifliğine.</p>
<p class="p2"><span class="t13">* * *</span></p>
<p class="p6">Teddy için cazibe hiçbir zaman kolay bir şey olmamıştı. Savaştan sonra durum daha da kötüye gitmişti. Dolores'in başına gelenlerden sonraysa cazibesi tümüyle yok olmuştu.</p>
<p>Cazibe, ahlaki doğrulara inanan insanlara ait bir lükstü artık. Saflığa ve sınırlara inanan insanlara ait bir lüks.</p>
<p>&quot;Biliyor musun, geçen sabah karımla birlikteydim. Onunla Cocoanut Korusu yangını hakkında konuştuk,&quot; dedi Chuck'a.</p>
<p>&quot;Öyle mi?&quot;</p>
<p>&quot;Onunla orada, koruda tanışmıştık. Dolores'in zengin bir oda arkadaşı vardı. Ben de ordu personeline indirim yaptıkları için içeri girebilmiştim. Donanmaya katılmadan kısa süre önce olmuştu bunlar. Bütün gece onunla dans etmiştim. Fokstrot bile yapmıştım.&quot;</p>
<p>Chuck şaşkın şaşkın başını kaldırdı, Teddy'nin yüzüne baktı. &quot;Fokstrot mu yaptın? Seni fokstrot yaparken düşünemiyorum.&quot;</p>
<p>&quot;Öyle deme,&quot; dedi Teddy. &quot;O gece karımı görseydin, o kadar etkilenirdin ki pistin etrafında tavşan gibi zıpla dese zıplardın.&quot;</p>
<p>&quot;Demek Cocoanut Korusunda tanıştınız.&quot;</p>
<p>Teddy başıyla onayladı. &quot;Ben İtalya'dayken koru yanmış. Evet, İtalya'daydım o zaman. Sanırım bu yangından bir anlam çıkardı. Yangınlardan ödü patlardı.&quot;</p>
<p>&quot;Ama yangında öldü,&quot; dedi Chuck sessizce.</p>
<p>&quot;İnanılmaz, değil mi?&quot; Teddy, Dolores'i son kez gördüğü sabahı hatırladı birden. Çıplak halde köpüklü bacağını banyonun duvarına dayayışını.</p>
<p>&quot;Teddy?&quot;</p>
<p>Chuck'a baktı.</p>
<p>Chuck ellerini açtı. &quot;Bu konuda senin arkandayım. Ne olursa olsun. Laeddis'i bulmak ve onu öldürmek mi istiyorsun? Bence caizdir.&quot;</p>
<p>&quot;Caiz mi?&quot; Teddy gülümsedi. &quot;Bu kelimeyi uzun zamandır duymamıştım. &quot;</p>
<p>&quot;Yalnız beni neyin beklediğini bilmem gerek. Ciddiyim. Kuyruğumuzu dik tutmazsak bizi uluslararası mahkemede yargılarlar. Bugünlerde herkes birbirinin açığını arıyor. İzleniyoruz. Her geçen dakika dünya daha da küçülüyor.&quot; Chuck alnındaki gür saçları geriye itti. &quot;Bence sen burayla ilgili bir şeyler biliyorsun. Bana söylemediğin bir bok var. Bence sen buraya birilerine zarar vermek amacıyla geldin.&quot;</p>
<p>Teddy eliyle kalbi üzerinde kanat çırpıyor gibi yaptı. &quot;Ben ciddiyim patron.&quot; </p>
<p>&quot;Islandık,&quot; dedi Teddy.</p>
<p>&quot;Yani?&quot;</p>
<p>&quot;Demek istediğim, biraz daha ıslansak sorun olur mu?&quot;</p>
<p class="p2"><span class="t13">* * *</span></p>
<p class="p6">Kapıdan çıkıp sahile yürüdüler. Yağmur her şeyi bir örtü gibi örtmüştü. Ev büyüklüğünde dalgalar kayalara çarpıyordu. Dalgalar birden patlayarak yükseliyor, yok olup yeni dalgalara yer açıyordu.</p>
<p>&quot;Onu öldürmek istemiyorum,&quot; dedi Teddy kükreyen dalgaların arasından bağırarak. &quot;İstemiyor musun?&quot; </p>
<p>&quot;İstemiyorum.&quot; </p>
<p>&quot;Sana pek inanmıyorum.&quot; Teddy omuz silkti.</p>
<p>&quot;Söz konusu olan benim karım olsaydı, onu iki kez öldürürdüm,&quot; dedi Chuck.</p>
<p>&quot;Öldürmekten yoruldum,&quot; dedi Teddy. &quot;Savaşta öldürdüğüm insan sayısını bile unuttum. İnsan bunu unutur mu? Unutuyor işte.&quot;</p>
<p>&quot;Yine de ölen kişi senin karındı Teddy.&quot;</p>
<p>Sahilden ağaçlara doğru yükselen keskin, siyah kayalarla karşılaşınca yukarı tırmanmaya başladılar.</p>
<p>&quot;Bak,&quot; diye işaret etti Teddy etrafını ağaçların sardığı küçük bir platoya vardıklarında. &quot;Benim için hala iş önde gelir. Rachel Solando'ya ne olduğunu bulacağız. Bunu yaparken Laeddis'e rastlarsam, ne ala! Ona karımı öldürdüğünü bildiğimi, serbest kaldığında onu bekliyor olacağımı, nefesimi ensesinde hissedeceğini söyleyeceğim.&quot;</p>
<p>&quot;Hepsi bu mu?&quot; diye sordu Chuck.</p>
<p>&quot;Hepsi bu.&quot;</p>
<p>Chuck giysisinin kollarıyla gözlerini sildi, alnındaki saçı geriye itti. &quot;Sana inanmıyorum. İnanmıyorum.&quot;</p>
<p>Teddy ağaç öbeğinin güneyine doğru baktı, Ashecliffe'in en tepesindeki pencereleri gördü.</p>
<p>&quot;Cawley'in senin neden burada olduğunu bilmediğini mi sanıyorsun?&quot;</p>
<p>&quot;Benim burada olma nedenim Rachel Solando.&quot; </p>
<p>&quot;Kahretsin Teddy, karını öldüren adam burada, hapiste olduğuna göre...&quot;</p>
<p>&quot;Adam bu suçtan hüküm giymedi. Onunla benim aramda hiçbir ilişki kuramaz. Hem de hiçbir ilişki.&quot;</p>
<p>Chuck bir kayaya oturdu, yağmur nedeniyle başını öne eğdi. &quot;Mezarlığa bakalım. Madem buraya kadar geldik, bir mezar olup olmadığına bakabiliriz. Üzerinde 'Laeddis' yazan bir mezar taşı bulursak, işimiz bayağı kolaylamış olur.&quot;</p>
<p>Teddy ağaç öbeğine, derin karanlığa baktı. &quot;Tamam.&quot;</p>
<p>Chuck ayağa kalktı. &quot;Bu arada, kadın sana ne söyledi?&quot;</p>
<p>&quot;Kim?&quot;</p>
<p>&quot;Hasta.&quot; Chuck parmaklarını şaklattı. &quot;Bridget. Beni su isteme bahanesiyle gönderdi. Sana bir şey söylediğine eminim.&quot; </p>
<p>&quot;Söylemedi.&quot;</p>
<p>&quot;Söylemedi mi? Yalan söylüyorsun. Biliyorum, bir şeyler...&quot;</p>
<p>&quot;Yazdı,&quot; dedi Teddy defterini bulmak için trençkotunun ceplerini yoklayarak.</p>
<p>Sonunda defterini iç cebinde buldu, çekip çıkarmaya çalıştı.</p>
<p>Chuck ıslık çalıyor ve kaz adımıyla ayaklarını yumuşak toprağa vuruyordu.</p>
<p>&quot;Adolf, yeter artık,&quot; dedi Teddy aradığı sayfayı bulunca.</p>
<p>Chuck durdu. &quot;Buldun mu?&quot;</p>
<p>Teddy başıyla onayladı, defteri Chuck'ın kargacık burgacık harflerle yazılmış ve yağmur damlalarının şimdiden ıslattığı tek sözcüğü görebileceği şekilde çevirdi:</p>
<p>&quot;Kaç!&quot;</p>
<p>&nbsp;</p>
</body>
</html>