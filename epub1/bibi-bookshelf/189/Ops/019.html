<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p5"><span class="t8">&nbsp;</span></p>
<h1 class="h11"><a id="ncx2211"></a>XIII</h1>
<p>&nbsp;</p>
<p class="p6">Teddy fırtına dinene kadar herkesin kalabilmesi için portatif yatakların yerleştirildiği erkekler yatakhanesinin bodrum katında Chuck'la yeniden bir araya geldi. Buraya gelmek için tesisteki bütün binaları birbirine bağlayan bir dizi yeraltı koridorundan geçmişti. Sallanan devasa bir et yığınına benzeyen, Ben adındaki bir hastabakıcı, kilitli dört ana kapı ve korumalı üç kontrol noktası boyunca ona eşlik etmişti. Burada, yukarıda kopan fırtınadan eser yoktu. Teddy bu uzun, gri ve loş ışıklı koridorların, rüyasında gördüğü koridorlarla benzerliğini fark etmekten pek hoşlanmamıştı. Uzunluğu ya da aniden beliren karanlık noktalarla dolu oluşu değil ama bilye grisi rengi ve soğukluğu tümüyle aynıydı.</p>
<p>Teddy, Chuck'ı gördüğünde biraz utandı. Daha önce insanların önünde hiç bu kadar şiddetli bir migren nöbeti geçirmemişti. Şimdi yere kustuğunu da hatırlayınca... Ne kadar çaresizdi, sandalyeden kaldırılması gereken bir bebek gibi.</p>
<p>Ama Chuck odanın öteki ucundan &quot;Hey, patron!&quot; diye seslendiğinde, onu tekrar görmenin çok rahatlatıcı olduğunu da fark etti ve buna biraz şaşırdı. Bu soruşturmaya yalnız gelmek istemiş ve isteği reddedilmişti. O zaman buna öfkelenmişti ama şimdi, bu yerde geçirdiği iki günden, mozoleden, Rachel'ın soluğunu ağzında hissettikten ve o kahrolası düşlerden sonra, burada yalnız olmadığına sevindiğini itiraf etmeliydi.</p>
<p>El sıkıştılar ve Chuck'ın ona rüyasında söylediği bir şeyi hatırladı. Ben bu adadan hiç ayrılmayacağım. Ve Teddy bir serçenin hayaletinin göğsünün ortasında kanat çırptığını hissetti.</p>
<p>&quot;N'aber patron?&quot; dedi Chuck, Teddy'nin omzuna hafifçe vurarak.</p>
<p>Teddy utangaç bir tavırla gülümsedi. &quot;Daha iyiyim. Biraz sersemledim ama şimdi iyiyim.&quot;</p>
<p>&quot;Kahretsin,&quot; dedi Chuck. Sesini alçaltmış, kirişlere dayanıp sigara içen iki hastabakıcıdan uzaklaşmıştı. &quot;Beni çok korkuttun patron. Kalp krizi veya felç gibi bir şey geçiriyorsun sandım.&quot;</p>
<p>&quot;Sadece migren.&quot;</p>
<p>&quot;Sadece mi?&quot; dedi Chuck. Sesini daha da alçaltmıştı. Diğer adamlardan uzağa, odanın güneyindeki bej renkli çimento duvara doğru yürüdüler. &quot;Önce numara yapıyorsun sandım, anlarsın ya, dosyaları filan ele geçirmek için bir planın varmış gibi.&quot;</p>
<p>&quot;Keşke o kadar zeki olsaydım.&quot;</p>
<p>Chuck, Teddy'nin gözlerine baktı ve kendi gözlerinin parıltısını gördü. &quot;Ama bu beni düşündürdü.&quot; </p>
<p>&quot;Bir şey yapmadın değil mi?&quot; </p>
<p>&quot;Yaptım.&quot; </p>
<p>&quot;Ne yaptın?&quot;</p>
<p>&quot;Cawley'e seninle kalacağımı söyledim ve orada kaldım. Bir süre sonra ona bir telefon geldi ve ofisten ayrıldı.&quot;</p>
<p>&quot;Dosyalan mı aradın?&quot; Chuck başını salladı. &quot;Ne buldun?&quot;</p>
<p>Chuck'ın yüzü düştü. &quot;Şey, aslında çok fazla şey bulamadım. Dosya dolaplarını açamadım. Üzerlerinde daha önce hiç görmediğim türden kilitler vardı. Bugüne dek çok kilit kırdım, bunları da kırabilirdim ama iz bırakmış olurdum. Anlarsın ya.&quot;</p>
<p>Teddy başıyla onayladı. &quot;Doğrusunu yapmışsın.&quot;</p>
<p>&quot;Evet, şey...&quot; Chuck yanlarından geçen bir hastabakıcıyı başıyla selamladı. Teddy, mahkumların avluda kaçma planı yaptıkları eski bir Cagney filminin içine yuvarlanmışlar gibi gerçeküstü bir hisse kapıldı.</p>
<p>&quot;Masasını karıştırdım.&quot;</p>
<p>&quot;Ne yaptın?&quot;</p>
<p>&quot;Çılgınca değil mi?&quot; dedi Chuck. &quot;Beni sonra azarlayabilirsin.&quot; </p>
<p>&quot;Azarlamak mı? Sana madalya vereceğim.&quot;</p>
<p>&quot;Madalyalık bir durum yok. Pek bir şey bulamadım patron. Sadece ajandasında dün, bugün, yarın ve daha sonraki günü işaretlediğini gördüm. Siyah kalemle işaretlemiş.&quot;</p>
<p>&quot;Fırtınanın geleceğini duymuştur,&quot; dedi Teddy.</p>
<p>Chuck başıyla onayladı. &quot;Dört kutunun üzerine bir şeyler karalamış. Ne demek istediğimi anlıyor musun? Hani Cape Cod'da tatil, gibi şeyler yazarsın ya.&quot;</p>
<p>&quot;Evet,&quot; dedi Teddy.</p>
<p>Trey Washington ağzında ucuz bir puroyla sallana sallana onlara doğru yürüyordu, saçları ve giysisi yağmurdan sırılsıklam olmuştu. &quot;Burada gizli kapaklı işler mi çeviriyorsunuz beyler?&quot;</p>
<p>&quot;Tam üstüne bastın,&quot; dedi Chuck.</p>
<p>&quot;Dışarıda miydin?&quot; diye sordu Teddy.</p>
<p>&quot;Ah, evet. Fırtına çok şiddetlendi Komiser. Bütün tesisi kum torbalarıyla çevreledik ve bütün pencereleri kapattık. Kahretsin. Baş belaları kendilerini dışarıya atıyor.&quot; Trey purosunu Zippo'suyla yeniden yaktı ve Teddy'ye döndü. &quot;İyi misiniz Komiser? Bir tür nöbet geçirdiğinize dair söylentiler dolaşıyor.&quot; </p>
<p>&quot;Ne tür bir nöbet?&quot;</p>
<p>&quot;Ah, bilirsiniz işte, bütün gece buradaysanız, hikâyenin her türlü yorumunu duyarsınız.&quot;</p>
<p>Teddy gülümsedi. &quot;Migrenim var. Kötü cinsten.&quot;</p>
<p>&quot;Teyzemin korkunç nöbetleri olurdu. Kendisini yatak odasına kilitler, ışığı söndürüp perdeleri kapatırdı ve onu yirmi dört saat göremezdiniz.&quot;</p>
<p>&quot;Onu anlıyorum.&quot;</p>
<p>Trey purosunun dumanını üfledi. &quot;Uzun süre önce öldü gitti ama bu akşamki duamda onu es geçtim. Başı ağrısın ağrımasın, her zaman sert bir kadındı. Beni ve kardeşimi ceviz ağacından yapılma bir sopayla döverdi. Bazen yok yere. Teyze, ben ne yaptım ki? derdim. O da Bilmiyorum ama korkunç bir şeyler yapmayı düşünüyorsundur kesin, derdi. Böyle bir kadınla nasıl baş edersin ki?&quot;</p>
<p>Sorduğu soruya bir cevap bekliyor gibiydi, bunun üzerine Chuck &quot;Hızla kaçarsın,&quot; diye cevap verdi.</p>
<p>Trey purosunu ağzından çıkarmadan hafif bir kahkaha attı. &quot;Çok doğru. Evet beyler...&quot; İçini çekti. &quot;Gidip kurulanacağım. Sonra görüşürüz.&quot;</p>
<p>&quot;Görüşürüz.&quot;</p>
<p>Oda, dışarıdaki fırtınadan gelen, siyah yağmurluklarında ve korucu şapkalarında biriken suyu silkeleyen, öksüren, sigara içen ve cep şişeleriyle alenen etrafta dolaşan adamlarla dolmaya başlamıştı.</p>
<p>Teddy ve Chuck bej rengi duvara yaslanmış, yüzleri odaya dönük biçimde alçak sesle konuşmaya devam ettiler.</p>
<p>&quot;O halde, ajandadaki kelimeler...&quot;</p>
<p>&quot;Evet.&quot;</p>
<p>&quot;Cape Cod'da tatil yazmıyordu, değil mi?&quot; </p>
<p>&quot;Hı hı.&quot;</p>
<p>&quot;Ne yazıyordu peki?&quot; </p>
<p>&quot;Altmış yedi numaralı hasta&quot; </p>
<p>&quot;Bu kadar mı?&quot; </p>
<p>&quot;Bu kadar.&quot;</p>
<p>&quot;Bu da bize yeter, değil mi?&quot; </p>
<p>&quot;Evet, bence yeter.&quot;</p>
<p class="p2"><span class="t13">* * *</span></p>
<p class="p6">Uyuyamadı; horlayanları, cılız ıslıklarla soluk alıp verenleri dinledi ve uykusunda konuşanları duydu: &quot;Bana söylemiş olmalıydın. Hepsi bu. Sadece söylemeliydin,&quot; diyordu biri. &quot;Gırtlağımda mısır patlağı var,&quot; dedi bir diğeri. Kimileri çarşafları tekmeliyor, kimileri topluyor, sonra tekrar yayıyor ve kimileri şilteye koymadan önce yastıklarını kabartmak için oldukça uzun bir süre yatakta dikiliyordu. Bir süre sonra bu gürültü, Teddy'ye derinden gelen bir ilahiyi anımsatan, huzurlu bir ritme kavuştu.</p>
<p>Dışarının sesi çok derinden geliyordu ama Teddy fırtınanın toprağı deştiğini ve binayı dövdüğünü duyabiliyordu. Keşke buranın bir penceresi olsaydı, böylece Teddy çakan şimşekleri ve onun tuhaf bir aydınlıkla gökyüzünü boyadığını görebilirdi.</p>
<p>&nbsp;Cawley'in söylediklerini düşündü.</p>
<p>Burada konuştuğumuz, şey bir felaketin olup olmayacağı değil, ne zaman olacağı...</p>
<p>Teddy intihara eğilimli miydi?</p>
<p>Öyle olduğunu biliyordu. Dolores öldüğünden beri onun yanına gitmeyi düşünmediği tek bir gün bile hatırlamıyordu. Hatta bazen daha da ileri gidiyor, bazen yaşamaya devam etmenin korkakça olduğunu düşünüyordu. Manav alışverişi yapmanın, Chrysler'in deposunu doldurmanın, tıraş olmanın, çorap giymenin, kuyrukta beklemenin, bir kravat seçmenin, bir gömleği ütülemenin, yüzünü yıkamanın, saçlarını taramanın, bir çeki bozdurmanın, ehliyeti yenilemenin, gazete okumanın, eğlenmenin -yalnız, daima yalnız başına- yemek yemenin, sinemaya gitmenin, bir plak almanın, faturaları ödemenin, yine tıraş olmanın, yine yıkanmanın, yine uyumanın, yeniden kalkmanın ne anlamı vardı ki...</p>
<p>Eğer hiçbiri Teddy'yi ona kavuşturmayacaksa?</p>
<p>Yoluna devam etmesi gerektiğini biliyordu. Toparlanmalıydı. Unutmalıydı. Birkaç aylak arkadaşı ve akrabası da aynen böyle söylemişti ve eğer Teddy de kendine dışarıdan bakıyor olsaydı, karşısındaki Teddy'ye keyfine bakmasını ve eski defterleri kapatıp hayatının geri kalanını yaşamaya devam etmesini söylerdi.</p>
<p>Bunu yapmak için, Dolores'i rafa kaldırmanın ve ondan kalan anıları, acısının dinmesi umuduyla tozlanmaya bırakmanın bir yolunu bulmalıydı. Dolores'in hayalini susturması ve silmesi gerekiyordu.</p>
<p>Onu unut, unutmaksın diyorlar. Ama niye unutacağım? Bu lanet olası bayat için mi? Seni kafamdan nasıl atacağım? Şimdiye kadar yapamadım, bundan sonra nasıl yapacağım? Gitmene nasıl izin vereceğim? Sadece bunu merak ediyorum. Sana yine sarılmak istiyorum, seni koklamak istiyorum ve evet, solup gitmeni de istiyorum. Lütfen git...</p>
<p>O hapları hiç almamalıydı. Sabahın üçünde cin gibi uyanıktı. Cin gibi uyanıktı ve Dolores'in sesini, sesindeki alacakaranlığı, 'ar' hecesinde kendini pek belli etmeyen ama 'er' hecesinde belirginleşen hafif Boston aksanını, Dolores'in &quot;sonsuza kadar, her zaman,&quot; onu seveceğini söylediğini duyuyordu. Karanlıkta gülümsedi; onu duyuyordu, dişlerini, kirpiklerini, pazar sabahı bakışlarındaki uyuşuk cinsel isteği görüyordu.</p>
<p>Cocoanut Grove'da tanıştıkları o akşam, büyük bir orkestra vardı ve hava sigara dumanı yüzünden gümüş rengine dönmüştü. Herkes çok şıktı. Mavi, beyaz ve gri giysileri içinde denizciler ve askerler; çiçek desenli kravatları, modaya uygun bir biçimde ceplerine yerleştirilmiş mendilleri ve masalara yerleştirilmiş keskin kenarlı fötr şapkalarıyla kruvaze takımları içinde siviller ve kadınlar... Her yerde kadınlar vardı. Tuvalete giderken bile dans ediyorlardı. Sigaralarını yakarken, pudralıklarını şaklatarak açarken, bara doğru süzülürken ve saçlarını kahkahayla savururken masadan masaya geçerek, ayak parmakları ucunda dönerek dans ediyorlardı ve ipeksi saçları hareket ettikçe ışıkta parlıyordu.</p>
<p>Teddy, Intel'den Çavuş Frankie Gordon ve birkaç adamla birlikteydi, hepsi bir hafta içinde denize açılacaklardı. Ama Teddy onu gördüğü an Frankie'yi konuşmasının ortasında bırakıp gitti ve dans pistine doğru yürüdü. Bir an kalabalığın içinde onu kaybetti. Herkes dans eden bir denizciyle beyaz elbiseli bir sarışına yer açmak için kenara çekiliyordu. Denizci, kadını sırtında döndürüyor, sonra başının üzerinde hızla çevirerek havaya atıyor ve düştüğünde yakalıyordu. Büyük bir alkış koptu; adam, kadını yere indirdi ve Teddy Dolores'in menekşe rengi elbisesinin parıltısını yeniden gördü.</p>
<p>Güzel bir elbiseydi ve Teddy'nin dikkatini ilk çeken şey elbisenin rengiydi. O akşam orada pek çok güzel elbise vardı, dikkat çekici pek çok elbise... Ama ona çekici gelen elbise değil elbisenin onun üzerinde duruşuydu. Gergin ve sıkılgan duruşu... Dolores elbisesine endişeyle dokunuyordu. Onu düzeltiyor, sonra tekrar düzeltiyordu. Avuçlarıyla vatkalarına bastırıyordu.</p>
<p>Ödünç alınmıştı. Veya kiralanmıştı. Daha önce böyle bir elbise hiç giymemişti. Onu korkutuyordu. Öyle korkutuyordu ki erkeklerin ve kadınların kendisine arzu, kıskançlık ya da acımayla bakmadıklarına bir türlü emin olamıyordu.</p>
<p>Huzursuzca kıpırdanırken Teddy'nin bakışını yakaladı ve başparmağını sutyen askısından çekti. Gözlerini yere indirdi, birdenbire yanakları kızardı ve yeniden gözlerini kaldırıp Teddy'yle göz göze geldi. Teddy gülümsüyor ve Ben de bu kılık içinde aptal görünüyorum, diye düşünüyordu. Bu düşüncesinin pistin diğer tarafına ulaşmasını istiyordu. Belki de ulaştı, çünkü o anda Dolores'in yüzünde işveden çok minnettarlıkla dolu bir gülümseme belirdi. Frankie, Iowa'daki yem dükkânlarından bahsederken Teddy onu orada öylece bırakmış ve terli dansçıların arasından geçtiği sırada Dolores'e söyleyecek hiçbir şeyi olmadığını fark ermişti. Ona ne diyecekti? 'Elbisen çok yakışmış,' mı diyecekti? Ya da 'Sana bir içki ısmarlayayım mı?' diye mi soracaktı? Yoksa gözlerinin güzel olduğunu mu söylemeliydi?</p>
<p>&quot;Kayboldun galiba,&quot; dedi Dolores.</p>
<p>Utanma sırası Teddy'deydi. Dolores kısa boylu bir kadındı, topuklularla bile bir altmış beşten fazla değildi. Aşırı güzeldi. Orada bulunan kusursuz güzellikteki kadınlardan farklıydı. Yüzünde düzensiz bir şeyler vardı. Belki de gözleri birbirinden fazla ayrıktı. Küçük yüzünde bir karmaşa yaratan kalın dudakları ve belirgin olmayan bir çenesi vardı.</p>
<p>&quot;Biraz,&quot; diye cevap verdi Teddy.</p>
<p>&quot;Peki ne arıyorsun?&quot;</p>
<p>&quot;Seni.&quot; Teddy hiç düşünmeden söyleyivermişti bunu.</p>
<p>Kadının gözleri büyüdü. Teddy onun yüzünde bir kusur; sol gözünün irisinde bronz rengi ufak bir benek gördü ve soluğuyla birlikte içinden çıkan bir korku vücudunu sardı. Teddy fazla kibar, fazla gururlu bir Romeo'ya dönüşmüştü.</p>
<p>Seni.</p>
<p>Bunu da nereden bulmuştu? &quot;Şey...&quot; dedi kadın.</p>
<p>Teddy kaçmak istedi. Bir saniye daha ona bakmaya dayanamayacaktı.</p>
<p>&quot;En azından, çok yürümek zorunda kalmadın.&quot;</p>
<p>Teddy yüzünde bön bir sırıtışın belirdiği ve bu halinin kadının gözlerinden yansıdığı hissine kapıldı. Bir aptal gibi. Bir budala gibi. Soluk alamayacak kadar mutluydu.</p>
<p>&quot;Evet küçükhanım, sanırım çok yürümek zorunda kalmadım.&quot;</p>
<p>&quot;Tanrım,&quot; dedi kadın. Geri çekilerek Teddy'ye baktı ve martini kadehini göğsünün üzerine bastırdı.</p>
<p>&quot;Ne?&quot;</p>
<p>&quot;Burada değilsin sanki, tıpkı benim gibi, değil mi?&quot;</p>
<p class="p2"><span class="t13">* * *</span></p>
<p class="p6">Dolores arkadaşı Linda Cox'la taksinin arka koltuğunda oturmuş, kafasını cama dayamıştı.</p>
<p>Linda, taksi şoförüne adresi vermek için öne eğildiği sırada, Teddy taksinin penceresinden içeri doğru uzandı.</p>
<p>&quot;Dolores.&quot;</p>
<p>&quot;Edward.&quot;</p>
<p>Teddy güldü.</p>
<p>&quot;Ne?&quot;</p>
<p>&quot;Yok bir şey,&quot; dedi Teddy elini havaya kaldırarak. &quot;Hayır, bir şey var. Ne oldu?&quot;</p>
<p>&quot;Annemden başka hiç kimse beni Edward diye çağırmaz.&quot;</p>
<p>&quot;O zaman, Teddy diyeyim.&quot;</p>
<p>Teddy onun bu adı söyleyişine bayıldı.</p>
<p>&quot;Evet.&quot;</p>
<p>&quot;Teddy,&quot; dedi bu defa.</p>
<p>&quot;Baksana, soyadın ne?&quot; diye sordu Teddy. &quot;Chanal.&quot;</p>
<p>Teddy şaşkın bir ifade takındı.</p>
<p>&quot;Biliyorum. Bana pek uymuyor. Kulağa çok cafcaflı geliyor.&quot; </p>
<p>&quot;Seni arayabilir miyim?&quot;</p>
<p>&quot;Numaramı hatırlayacak kadar kafan yerinde mi?&quot; Teddy gülümsedi. &quot;Aslında...&quot; </p>
<p>&quot;Winter Hill, altı-dört-üç-dört-altı.&quot;</p>
<p>Taksi hareket ederken Teddy kaldırımda bekledi. Dolores'in -taksinin penceresinde ve dans pistindeyken- Teddy'ye yalnızca birkaç santim uzaklıktaki yüzü, beynine kısa devre yaptırmıştı. Neredeyse adını da, telefon numarasını da alıp götürecekti.</p>
<p><span class="t12">Demek sevmek böyle bir </span><span class="t12">ş</span><span class="t12">eymi</span><span class="t12">ş</span><span class="t12">,</span> diye düşündü. Hiçbir mantığı yoktu, Teddy bu kadını neredeyse hiç tanımıyordu. Ama bu hiçbir şeyi değiştirmiyordu. Sanki tanıdığı, sanki -her nasılsa- doğmadan önce bile tanıdığı bir kadınla karşılaşmıştı. Hayallerinin ötesinde bir şeydi bu.</p>
<p>Dolores. Karanlık arka koltukta o da şimdi Teddy'yi düşünüyor, tıpkı Teddy gibi hissediyordu. Dolores.</p>
<p>Teddy'nin ihtiyaç duyduğu her şeyin artık bir ismi vardı.</p>
<p class="p2"><span class="t13">* * *</span></p>
<p class="p6">Teddy yatağında döndü ve bir kutu kibritle defterini bulana kadar yatağın altını aradı. İlk kibriti yaktı, fırtınada karaladığı sayfanın üzerine gelecek şekilde tuttu. Harflerle sayılar arasındaki ilişkiyi bulana dek dört kibrit harcadı.</p>
<p><span class="t12">18-1-4-9-5-4-19-1-12-4-23-14-5 R-A-D-I-E-D-S-A-L-D-W-N-E,</span></p>
<p>Mantığını bir kez kavrayınca, şifreyi çözmek çok zaman almamıştı. İki kibrit daha yaktı ve alev tahta çubuk boyunca parmaklarına doğru yanarken Teddy ismi okudu:</p>
<p><span class="t12">Andrew Laeddis.</span></p>
<p>Kibrit ısınmaya başlarken, Teddy iki yatak ötede uyuyan Chuck'a baktı, meslek hayatının kötüye gitmemesini diledi. Gitmemeliydi. Teddy bütün suçu üzerine alacaktı. Chuck iyi olmalıydı. Ne olursa olsun, Chuck'ın bu işten kazasız belasız sıyrılmasını istiyordu.</p>
<p>Kibrit kendiliğinden sönmeden önce sayfaya son bir bakış attı.</p>
<p>Andrew, bugün seni bulacağım. Dolores'e hayatımı borçlu olmasam da ona bu kadarını borçluyum en azından.</p>
<p>Seni bulacağım.</p>
<p>Seni geberteceğim.</p>
<p>&nbsp;</p>
</body>
</html>