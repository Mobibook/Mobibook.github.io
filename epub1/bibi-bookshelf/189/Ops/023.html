<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p5"><span class="t8">&nbsp;</span></p>
<h1 class="h11"><a id="ncx2748"></a>XVI</h1>
<p>&nbsp;</p>
<p class="p6">Hücre bloğunu geçip geri dönmek üzereyken Al'in kendisini beklediğini gördü. Granit koridorun ortasında durmuş, Teddy'ye tembel tembel bakıyordu.</p>
<p>&quot;Adamını yakaladın mı?&quot; diye sordu Teddy. Al, Teddy'nin yanında yürümeye başladı.</p>
<p>&quot;Elbette yakaladım. Kaypak piç kurusu! Ama burada, hücrenden kaçınca ancak bu kadar uzağa gidebilirsin.&quot;</p>
<p>Ortadan yürümeyi sürdürerek hücre bloğundan yukarı doğru çıktılar. Teddy, Noyce'un burada hiç yalnız kalıp kalmadığını sorduğunu hatırladı. Al onu ne zamandır izliyordu acaba? Burada geçirdiği üç günü düşündü, tümüyle yalnız olduğu tek bir an bulmaya çalıştı. Tuvalet ihtiyacını gidermek için bile personel tesislerini kullanıyor ve o sırada ya yandaki bölmede ya da dışarıda bekleyen bir adam oluyordu.</p>
<p>Ama hayır. Chuck'la birlikte birkaç defa adada kendi başlarına dolaşmaya çıkmışlardı...</p>
<p>Chuck hakkında tam olarak ne biliyordu? Bir an için Chuck'ın yüzünü gözünün önüne getirdi, onu vapurda okyanusa doğru bakarken görebiliyordu...</p>
<p>Harika bir adam, bir anda sevilen, insanlarla kolay anlaşan bir yapıda, etrafta olmasından hoşlanacağınız türde bir adam. Seattle'dan. Yakın zamanda nakledilmiş. Acayip bir poker oyuncusu... Bu özellikleriyle uyumlu gibi görünmeyen tek şey, babasından nefret etmesiydi. Bir şey daha vardı. Teddy'nin beyninin derinliklerinde gizlediği bir şey, bir şey... Neydi o?</p>
<p>Tuhaf. Kelime buydu. Ama hayır, Chuck'la ilgili tuhaf olan bir şey yoktu. Yumuşak bir insandı. Teddy'nin babasının kullanmayı sevdiği deyişle, Kaz pisliği gibi kaygandı. Hayır, uzaktan bakıldığında onunla ilgili tuhaf bir şey yoktu. Gerçekten yok muydu? Chuck'ın bazı hallerinde bir tür beceriksizliğe rastlamamış mıydı? Rastlamıştı. Bir şey vardı, Teddy bundan emindi ama ne olduğunu hatırlayamıyordu. Şu anda, burada, aklına hiçbir şey gelmiyordu.</p>
<p>Hem neyse ne, bu düşünce zaten tümüyle saçmaydı. Teddy, Chuck'a güvenmişti. Her şeyin ötesinde, Chuck gizlice Cawley'in masasını karıştırmıştı.</p>
<p>Bunu yaparken onu gördün mü?</p>
<p>Chuck, şimdi Laeddis'in dosyalarına ulaşmak için kariyerini tehlikeye atıyordu.</p>
<p>Nereden biliyorsun?</p>
<p>&quot;Merdiven boşluğuna dön ve şu basamakları yukarı doğru takip et. Doğrudan çatıya çıkarsın,&quot; dedi Al kapıya ulaştıklarında. &quot;Teşekkürler.&quot;</p>
<p>Teddy kapıyı açmadan bekledi, Al'ın daha ne kadar ortalıkta dolanacağını görmek istiyordu.</p>
<p>Ama Al onu selamlayıp döndü ve hücre bloğuna doğru yürümeye başladı. Teddy haklı çıkmıştı, elbette onu izlemiyorlardı. Al, Teddy'nin diğerleri gibi yalnızca bir hastabakıcı olduğunu sanıyordu. Noyce paranoyaktı. Noyce'un dışındaki herkes onun için aynı şeyi söylerdi. O bir paranoyaktı.</p>
<p>Al yürümeye devam etti. Teddy tokmağı çevirip kapıyı açtı, merdiven sahanlığında bekleyen bir hastabakıcı ya da nöbetçi filan yoktu. Yalnızdı. Tümüyle yalnız. İzlenmiyordu. Kapıyı arkasından kapanması için bırakıverdi, merdivenleri inmek için döndü ve Chuck'ı gördü. Baker ve Vingis'le karşılaştıkları yerde duruyordu. Parmaklarının arasına kıstırdığı sigarasından derin bir nefes çekti ve Teddy basamakları inerken başını kaldırıp ona baktı. Sonra dönüp hızla yürümeye başladılar.</p>
<p>&quot;Salonda buluşacağımızı sanıyordum.&quot;</p>
<p>&quot;Oradalar,&quot; dedi Chuck, Teddy kendisine yetişmeye çalışırken. Geniş koridora doğru döndüler. &quot;Kimler?&quot;</p>
<p>&quot;Müdür ve Cawley. Yürümeye devam et. Sıvışmalıyız.&quot; </p>
<p>&quot;Seni gördüler mi?&quot;</p>
<p>&quot;Bilmiyorum. İki kat yukarıdaki tutanak odasından çıkıyordum. Koridorun diğer ucunda onları aşağı inerken gördüm. Cawley başını çevirdi ve ben çıkış kapısından merdiven boşluğuna doğru sağa kaçtım.&quot;</p>
<p>&quot;O halde muhtemelen fark etmediler.&quot;</p>
<p>Chuck neredeyse koşuyordu. &quot;Yağmurluğu ve korucu şapkasıyla bir hastabakıcının, idari kattaki tutanak odasından dışarı çıktığını fark etmediler öyle mi? Ah, eminim bir sorun yoktur!&quot;</p>
<p>Üzerlerindeki ışıklar, kemiklerin suyun altında kırılmasına benzer bir ses çıkararak yandı. Elektrik sisteminden yükselen cızırtıları, haykırışlar ve alaycı bağırışların uğultusu takip etti. Bir an için bina etraflarında yükseliyormuş gibi göründü ve sonra yine yerli yerine oturdu. Alarm zili taş zemini ve duvarları baştan başa çınlatıyordu.</p>
<p>&quot;Elektrik geldi. Ne güzel,&quot; dedi Chuck ve merdiven boşluğuna yöneldi.</p>
<p>Uç nöbetçi yukarı doğru koşarken Teddy'yle Chuck merdivenlerden iniyordu. Duvara dayanarak nöbetçilere yol verdiler.</p>
<p>Oyun masasındaki nöbetçi hala aynı yerde, telefonla konuşuyordu. Aşağıya inerlerken donuk gözlerle onlara baktı ve bakışları birden canlandı, telefondakine &quot;Bir dakika&quot; diyerek onlara seslendi. &quot;Hey, siz ikiniz, bekleyin bir dakika.&quot;</p>
<p>Girişte hastabakıcılar, nöbetçiler ve çamura batmış iki kelepçeli hastadan oluşan küçük bir kalabalık dolaşıyordu. Teddy ve Chuck doğruca kalabalığa daldı. Kahve masasından kalkıp fincanını Chuck'ın göğsüne doğru dikkatsizce sallayan adamdan kaçarak kenara çekildiler.</p>
<p>&quot;Hey! Siz ikiniz! Hey!&quot; diye bağırmaya devam ediyordu nöbetçi.</p>
<p>İkisi de istifini bozmadı, Teddy sağa sola bakman yüzleri gördü. Nöbetçinin sesini duyuyor ve kime seslendiğini merak ediyorlardı.</p>
<p>Bir-iki saniye sonra aynı yüzler, ona ve Chuck'a odaklanmıştı.</p>
<p>&quot;Durun!&quot; dedim.</p>
<p>Teddy eliyle kapının üstüne vurdu. Kapı yerinden oynamıyordu.</p>
<p>&quot;Hey!&quot;</p>
<p>&nbsp;Cawley'in evindekine benzeyen pirinç kapı tokmağını fark etti ve tokmağı kavradı, tokmak yağmurdan kayganlaşmıştı. &quot;Sizinle konuşmam gerekiyor!&quot;</p>
<p>Teddy tokmağı döndürdü ve kapıyı iterek açtı. İki nöbetçi basamakları çıkıyordu. Chuck içeri girerken Teddy kendi çevresinde döndü ve kapıyı açık tuttu. Solundaki nöbetçi ona teşekkür edercesine başını salladı. Teddy kapıyı kapanması için bıraktı ve Chuck'la birlikte merdivenlerden indi.</p>
<p>Sol tarafta, kendileri gibi giyinmiş, hafif yağmurda etrafta dolaşan, sigara tüttürüp kahve içen bir grup adam gördüler. Adamlardan birkaçı duvara yaslanmıştı. Herkes şakalaşıyor, havaya kuvvetle duman üflüyordu. Teddy'yle Chuck geriye hiç bakmadan, arkalarındaki kapının açılma sesiyle yeni bir çağrı dizisi bekleyerek onlara doğru yürüdüler.</p>
<p>&quot;Laeddis'i buldun mu?&quot; dedi Chuck.</p>
<p>&quot;Hayır. Ama Noyce'u buldum.&quot;</p>
<p>&quot;Ne?&quot;</p>
<p>&quot;Beni duydun.&quot;</p>
<p>Teddy yaklaştıkları gruba başıyla selam verdi. Gülümsemeler ve selamlaşmaların ardından Teddy adamların birinden ateş aldı, sonra Chuck'la birlikte duvar boyunca yürümeye devam ettiler. Gittikleri yöne doğru bağrışlar gökyüzüne yükselirken hız kesmediler. Ve tüfek şaftlarının savaş alanını gözetlediğini görerek yürümeye devam ettiler.</p>
<p>Duvarın sonuna vardıklarında çamurlu, yeşil araziye doğru sola döndüler ve oradaki çit parçalarının yenilendiğini gördüler. Düzinelerce adam kazık deliklerini sıvı çimentoyla dolduruyordu. Etrafı saran çitlere baktılar. Artık buradan çıkışın mümkün olmadığını biliyorlardı.</p>
<p>Geri döndüler. Tek çare, dümdüz ileri gitmekti. Nöbetçileri geçmeden başka bir yöne saparlarsa bir sürü göz bunu fark edecekti. &quot;Yoldan ayrılmayacağız, değil mi patron?&quot; </p>
<p>&quot;Hiç sapmadan, dümdüz.&quot;</p>
<p>Teddy şapkasını çıkardı, Chuck da aynı şeyi yaptı, sonra yağmurluklarını çıkarıp katlayarak kollarının altına aldılar ve çiseleyen yağmur altında yürüdüler. Aynı nöbetçi onları bekliyordu. &quot;Yavaşlamayalım bile,&quot; dedi Teddy, Chuck'a.</p>
<p>&quot;Anlaştık.&quot;</p>
<p>Teddy adamın yüzüne dikkatle baktı. Yüzünde hiçbir ifade yok tu ve bu hissizlik sıkıntıdan mı kaynaklanıyordu, yoksa adam çatışma için iradesini güçlendirmeye mi çalışıyordu, belli değildi.</p>
<p>Yanından geçerken Teddy ona el salladı.</p>
<p>&quot;Artık kamyonları var,&quot; dedi nöbetçi.</p>
<p>&quot;Kamyonlar mı?&quot; dedi Teddy ve dönüp adama doğru yürüdü. &quot;Evet, siz çocukları geri götürmek için. Beklemek isterseniz buyrun, sadece beş dakika önce gittiler. Her an geri dönebilirler.&quot; </p>
<p>&quot;Hayır. Biraz yürüsek iyi olur.&quot;</p>
<p>Bir an için nöbetçinin gözlerinde bir şey parladı. Belki bu sadece Teddy'nin hayal gücüydü ya da nöbetçi bu işin altında bir bit yeniği olduğunu sezmişti.</p>
<p>&quot;Tamam o zaman, kendinize dikkat edin.&quot; Teddy önüne dönüp Chuck'la birlikte ağaçlara doğru yürüdü. Nöbetçinin, hatta bütün kalenin onları izlediğini hissedebiliyordu. Müdür ve Cawley de ön basamaklardan ya da çatının tepesinden onları izliyor olabilirdi.</p>
<p>Ağaçlara varana kadar peşlerinden hiç kimse bağırmadı, kimse onlara uyarı ateşi açmadı. Daha derinlere dalarak kalın gövdeli ağaçların ve dökülmüş yaprakların arasında gözden kayboldular.</p>
<p>&quot;Tanrım,&quot; dedi Chuck. &quot;Tanrım, Tanrım, Tanrım.&quot;</p>
<p>Teddy bir kaya parçası üzerine oturdu, döktüğü terin vücudunu tümüyle kapladığını ve beyaz gömleğiyle pantolonunu sırılsıklam ıslattığını fark etti. Ama şimdi neşelenmişti. Kalbi hala güm güm atıyor, gözleri yanıyordu, sırtı ve boynu karıncalanmıştı ve Teddy bunun aşk hariç dünyanın en güzel duygusu olduğunu biliyordu.</p>
<p>Kaçmak.</p>
<p>Chuck'a baktı ve her ikisi birden gülmeye başlayana kadar ona bakmaya devam etti.</p>
<p>&quot;Şu köşeyi döndüm ve baktım ki çit yerine gelmiş,&quot; dedi Chuck. &quot;Ve of, lanet olsun, Teddy, hepsi buraya kadarmış, diye düşündüm.&quot;</p>
<p>Teddy taşa yaslandı, kendini çocukken olduğu gibi özgür hissediyordu. Dumanlı bulutların ardından ortaya çıkan gökyüzünü seyretti ve havayı teninde duyumsadı. Islak yaprakları, toprağı, ıslak ağaç kabuklarının kokusunu ve yağmurun son cılız damlalarını duyabiliyordu. Gözlerini kapatıp limanın öte yanındaki, Boston'daki yatağında uyanmak istedi.</p>
<p>Neredeyse uyuyakalacaktı. Ne kadar yorgun olduğunu hatırlayınca doğruldu, gömleğinin cebinden bir sigara çıkarıp Chuck'ın ateşinden otlandı.</p>
<p>&quot;Bu noktada, bizim az önce içeride olduğumuzu öğreneceklerini farz edelim. Henüz öğrenmedilerse tabii,&quot; dedi öne doğru eğilerek.</p>
<p>Chuck başını salladı. &quot;Baker kesinlikle sorgulanacaktır.&quot;</p>
<p>&quot;Merdivenlerdeki o nöbetçi sanırım bize bunu ima etmeye çalıştı.&quot;</p>
<p>&quot;Ya da sadece buradan çıkmamızı istedi.&quot;</p>
<p>Boston Feneri'nin sis sireni limanın karşısından inledi. Teddy, Hull'da geçen çocukluğu boyunca bu sesi her akşam duymuştu. Bildiği en kasvetli sesti. İnsanda bir şeye, birine, bir yastığa ya da kendine sarılma isteği uyandırırdı.</p>
<p>&quot;Noyce,&quot; dedi Chuck.</p>
<p>&quot;Evet.&quot;</p>
<p>&quot;O gerçekten burada mı?&quot; </p>
<p>&quot;Etiyle kemiğiyle burada.&quot;</p>
<p>&quot;Tanrı aşkına, Teddy, o nasıl?&quot; diye sordu Chuck.</p>
<p>Ve Teddy, Noyce'u anlattı. Dövüldüğünü, Teddy'ye duyduğu nefreti, korkudan titreyen ellerini, ağlayışını... Noyce'un Chuck hakkında söyledikleri dışında, her şeyi Chuck'a anlattı. Chuck dinliyor, ara sıra başıyla onaylıyordu. Bir çocuğun, ateşin etrafında oturup geceyarısı hikâyelerini dinlerken kamp danışmanını izlemesi gibi, Teddy'yi izliyordu.</p>
<p>Teddy bütün bunların doğru olup olmadığını merak ediyordu ve sözünü bitirdiğinde Chuck &quot;Ona inanıyor musun?&quot; diye sordu.</p>
<p>&quot;Onun burada olduğuna inanıyorum. Buna hiç şüphe yok.&quot;</p>
<p>&quot;Psikolojik bir rahatsızlığı olabilir ama. Yani, gerçek bir rahatsızlık. Geçmişte böyle bir şey yaşamıştı. Başına gelenler yasal bir uygulamadır herhalde. Hapishanede ruhsal bir çöküntü geçirir ve onlar da 'Hey, bu adam Ashecliffe'te bir kez yatmıştı. Hadi, onu oraya geri gönderelim,' derler.&quot;</p>
<p>&quot;Mümkün,&quot; dedi Teddy. &quot;Ama son görüşmemizde bana gayet normal görünmüştü.&quot;</p>
<p>&quot;Ne zamandı bu?&quot;</p>
<p>&quot;Bir ay önce.&quot;</p>
<p>&quot;Bir ayda pek çok şey değişebilir.&quot; </p>
<p>&quot;Doğru.&quot;</p>
<p>&quot;Fener kulesinden ne haber?&quot; dedi sonra. &quot;Orada bir grup çatlak bilim adamı olduğuna, Laeddis'in kafatasına cipler yerleştirdiklerine inanıyor musun?&quot;</p>
<p>&quot;Bir arıtım ünitesinin etrafını çitlerle çevirdiklerini sanmıyorum.&quot;</p>
<p>&quot;Haklısın,&quot; dedi Chuck. &quot;Ama sence de bütün bunlar biraz Grand Guignol'u andırmıyor mu?&quot;</p>
<p>Teddy kaşlarını çattı. &quot;O kahrolası şeyin anlamını bilmiyorum.&quot;</p>
<p>&quot;Vahşet, kesme, sakatlama, parçalama, yaralama falan gibi şiddet gösterileri,&quot; diye açıkladı Chuck. &quot;Korku hikâyelerindeki dehşetli şeyler işte.&quot;</p>
<p>&quot;Anladım,&quot; dedi Teddy, &quot;şu gren gvig, ah, neydi?&quot;</p>
<p>&quot;Grand Guignol,&quot; dedi Chuck, &quot;Fransızca. Kusura bakma.&quot;</p>
<p>Teddy, gülümsemeye çalışan Chuck'ı izledi, muhtemelen konuyu değiştirmenin bir yolunu düşünüyordu.</p>
<p>&quot;Portland'da büyürken çok Fransızca çalıştın galiba?&quot; </p>
<p>&quot;Seattle.&quot;</p>
<p>&quot;Doğru.&quot; Bir elini göğsüne koyup özür diledi. &quot;Affedersin.&quot; </p>
<p>&quot;Tiyatroyu severim,&quot; dedi Chuck. &quot;Bu bir tiyatro deyimi.&quot; </p>
<p>&quot;Biliyor musun, ben Seattle ofisinde çalışan birini tanıyordum,&quot; dedi Teddy.</p>
<p>&quot;Gerçekten mi?&quot; Chuck ceplerini yokladı, dikkati dağılmıştı. &quot;Evet. Muhtemelen sen de tanırsın.&quot;</p>
<p>&quot;Muhtemelen,&quot; dedi Chuck. &quot;Laeddis'in dosyasında ne bulduğumu görmek ister misin?&quot;</p>
<p>&quot;İsmi Joe. Joe...&quot; dedi Teddy ve parmaklarını şaklatıp Chuck'a baktı. &quot;Bulmama yardım et. Dilimin ucunda. Joe, eeee, Joe...&quot;</p>
<p>&quot;Çok Joe var,&quot; dedi Chuck arka cebini karıştırırken. &quot;Küçük bir ofis olduğunu sanıyordum.&quot;</p>
<p>&quot;İşte burada.&quot; Chuck'ın arka cebinden hızla çektiği eli boştu. Teddy, Chuck'ın arka cebinden sarkan kare kâğıt parçasını görebiliyordu.</p>
<p>&quot;Joe Fairfield,&quot; dedi Teddy. Chuck elini arka cebinden beceriksizce çıkarmıştı. Tuhaf bir şekilde. &quot;Onu tanıyor musun?&quot; Chuck yeniden ceplerini yokladı. &quot;Hayır.&quot; </p>
<p>&quot;Oraya gönderildiğine eminim.&quot;</p>
<p>Chuck omuz silkti. &quot;Bu isim bana bir şey çağrıştırmıyor.&quot; </p>
<p>&quot;Hımm, belki de Portland'daydı. Karıştırdım.&quot; </p>
<p>&quot;Evet. Fark ettim.&quot;</p>
<p>Chuck sonunda kâğıdı çıkardı. Teddy buraya geldikleri gün, onun silahını nöbetçiye teslim ederken ki beceriksizliğini, tabanca kılıfını tutuşundaki tuhaflığı hatırladı. Bu onun konumundaki bir komiserin yapmayacağı bir şeydi. Bu tür bir beceriksizlik, görev sırasında insanın ölümüne bile neden olabilirdi.</p>
<p>Chuck kâğıt parçasını uzattı. &quot;Bu onun yatış formu. Laeddis'in. Bunu ve tıbbi dosyaları bulabildim. Ne vaka raporları ne dönem notları ne fotoğraf. Tuhaftı.&quot;</p>
<p>&quot;Tuhaf,&quot; dedi Teddy. &quot;Kesinlikle.&quot;</p>
<p>Chuck'ın eli hala havadaydı, katlanmış kâğıt parçası parmaklarından aşağı sarkıyordu. &quot;Alsana,&quot; dedi Teddy'ye. &quot;Hayır,&quot; dedi Teddy. &quot;Sende kalsın.&quot; </p>
<p>&quot;Görmek istemiyor musun?&quot; </p>
<p>&quot;Sonra bakarım,&quot; dedi Teddy.</p>
<p>Ortağını süzdü, bir süre sessizce bekledi. &quot;Ne?&quot; dedi Chuck sonunda. &quot;Tanrı'nın cezası Joe bilmem neyi tanımıyorum. Bu yüzden mi bana tuhaf tuhaf bakıyorsun?&quot;</p>
<p>&quot;Tuhaf tuhaf bakmıyorum Chuck. Söylediğim gibi, Portland ve Seattle'ı sık sık birbirine karıştırıyorum.&quot;</p>
<p>&quot;Pekala. O halde...&quot;</p>
<p>&quot;Yürümeye devam edelim,&quot; dedi Teddy.</p>
<p>Teddy onu beklerken Chuck elinde sallanan kâğıt parçasına bakarak birkaç saniye daha oturdu. Etrafındaki ağaçları süzdü. Başını kaldırıp Teddy'ye ve sonra da sahilden uzaklara baktı.</p>
<p>Sis sireni yine çalmaya başlamıştı.</p>
<p>Chuck kalktı ve kâğıt parçasını arka cebine geri koydu. &quot;Tamam,&quot; dedi. &quot;Güzel. Hadi, yolu göster.&quot; Teddy koruluğun içine, doğuya doğru yürümeye başladı. &quot;Nereye gidiyorsun?&quot; dedi Chuck. &quot;Ashecliffe öteki tarafta.&quot; Teddy dönüp Chuck'a baktı. &quot;Ashecliffe'e gitmiyorum.&quot; Chuck ona öfkeyle bakıyordu, hatta belki biraz da korkuyla. &quot;O zaman nereye gidiyoruz Teddy?&quot; </p>
<p>&quot;Fener kulesine Chuck.&quot;</p>
<p class="p2"><span class="t13">* * *</span></p>
<p class="p6">&quot;Neredeyiz?&quot; diye sordu Chuck. &quot;Kaybolduk.&quot;</p>
<p>Koruluktan çıkmış ve fener kulesini çevreleyen çite yüzlerini dönmek yerine, her nasılsa kulenin kuzeyine doğru hareket etmeyi akıl etmişlerdi. Koruluk, fırtına yüzünden bataklığa dönüşmüştü, yere devrilen ve eğilen ağaçlar düz bir doğrultuda ilerlemelerini engelliyordu. Teddy rotadan biraz sapacaklarını biliyordu ama son hesaplamalarına göre hedeften bayağı uzaklaşmışlardı.</p>
<p>Fener kulesini gayet net görebiliyordu. Yüksek bir bayır ve ağaç sıraları ile kahverengi ve yeşil bir şerit halinde uzanan bitki örtüsünün ardında, fenerin üstte kalan üçte birlik kısmı görünüyordu. Bulundukları arazinin hemen ilerisinde, gelgitlerle meydana gelen uzun bir bataklık ve onu geçince sivri uçlu siyah kayalardan oluşan doğal bir çit vardı. Teddy son şanslarının, koruluğa dönüp yanlış yöne saptıkları yeri bulmak olduğunu biliyordu, böylece başlangıç noktasına kadar da gerilememiş olacaklardı.</p>
<p>Bunu Chuck'a da söyledi.</p>
<p>Chuck pantolon paçalarını silkelemek ve onları dikenli otlardan temizlemek için bir dal kullanıyordu.</p>
<p>&quot;Ya da etrafta tur atabilir, oraya doğudan ulaşabiliriz. McPherson'ın dün akşam ne yaptığını hatırlıyor musun? Şoförü kestirme bir yol kullanıyordu. Mezarlık orada, şu tepenin üzerinde olmalı. Bu yöntemi deneyelim mi?&quot;</p>
<p>&quot;Şimdiye dek uyguladığımız yöntemden iyidir.&quot;</p>
<p>&quot;Yoksa planı beğenmedin mi?&quot; dedi Chuck ve avcunu hızla ensesine götürdü. &quot;Ben sivrisineklere bayılırım. Sanırım yüzümün sol yanında ulaşamadıkları yalnızca bir-iki nokta kaldı.&quot;</p>
<p>Bir saat boyunca aralarında geçen ilk diyalog bu olmuştu ve Teddy her ikisinin de büyüyen gerginliği sonlandırmaya çalıştığını görebiliyordu.</p>
<p>Ama Teddy hemen cevap vermeyince sohbet fırsatı kaçtı. Chuck da arazi sınırı boyunca, üç aşağı beş yukarı kuzeybatıya doğru ilerleyerek yola devam etti. Ada onları sürekli sahile itiyordu.</p>
<p>Teddy yürürken, tırmanırken ve yine yürürken hep Chuck'ı izledi. Ortağım, demişti Noyce'a. Ona güveniyorum, diye de eklemişti. Ama neden? Çünkü buna mecburdu. Çünkü hiç kimse böyle bir yerde, yalnız başına başarılı olamazdı.</p>
<p>Eğer Teddy bu adadan geri dönmez, ortadan kaybolursa, Senatör Hurley'nin dostluğu bir işe yarardı elbette. Buna şüphe yoktu. Soruşturmaları dikkate alınır, duyulurdu. Peki ama mevcut politik ortamda, New England'ın küçük bir eyaletindeki, pek tanınmayan bir Demokrat'ın sesi yeterince gür çıkar mıydı?</p>
<p>Polisler kendilerini korumak zorundaydı. Elbette buraya adam göndereceklerdi. Ama sorun zamanlamaydı. Ashecliffe ve buradaki doktorlar, Teddy'yi geri dönüşü imkansız bir biçimde değiştirmeden önce, onu Noyce'a dönüştürmeden önce, polisler buraya ulaşabilir miydi? Hatta daha da kötüsüne, Teddy şu kovalamaca oynayan adama dönüşmeden önce?</p>
<p>Teddy zamanında gelmelerini umuyordu, çünkü Chuck'ı izledikçe burada yalnız olduğu fikri güçleniyordu. Yapayalnız olduğu fikri.</p>
<p>&quot;BURADA DA TAŞLAR VAR,&quot; dedi Chuck. &quot;Tanrım, patron.&quot;</p>
<p>Sağ tarafta denize dik ve dümdüz inen, dar bir burun vardı, sol taraftaysa dört kilometre boyunca uzanan fundalıklarla kaplı bir ova. Gökyüzü kızıl kahveye dönüp de havadaki tuz tadı artarken rüzgâr da şiddetlenmeye başlamıştı.</p>
<p>Taş kümeleri, fundalık ovaya aralıklarla dizilmişti. Ovanın etrafını bir çanak gibi sarmalayan eğimler, dokuz küme ve üç sıra halinde dizilen taşları koruyordu.</p>
<p>&quot;Ne yani, görmezden mi gelelim?&quot; dedi Teddy.</p>
<p>Chuck elini gökyüzüne kaldırdı. &quot;Birkaç saat içinde güneş batacak. Fark etmediysen söyleyeyim, fener kulesinde değiliz. Mezarlığa bile varamadık. Varabileceğimizden de emin değiliz. Ve sen bu kayalıktan aşağıya inip o taşlara bakmak mı istiyorsun?&quot;</p>
<p>&quot;Hey, eğer şifre...&quot;</p>
<p>&quot;Bu saatten sonra ne fark eder ki? Laeddis'in burada bulunduğuna dair kanıtımız var. Noyce'u da gördün. Yapmamız gereken tek şey bu bilgiyle, bu kanıtla eve dönmek. İşini halletmiş olduk.&quot;</p>
<p>Haklıydı. Teddy bunu biliyordu. Haklıydı, eğer Teddy'den yanaysa tabii.</p>
<p>Ya Chuck, Teddy'nin tarafında değilse ve bu da Chuck'ın onun görmesini istemediği bir şifreyse...</p>
<p>&quot;On dakikada inip on dakikada çıkarım,&quot; dedi Teddy.</p>
<p>Chuck bitkin bir halde esmer yüzlü kayanın üzerine çöktü, paltosunun cebinden bir sigara çekti. &quot;Pekala. Ben burada oturup bekleyeceğim,&quot; dedi.</p>
<p>&quot;Keyfine bak.&quot;</p>
<p>Chuck sigarasını yakarken sigaranın etrafına elleriyle kapatarak siper yaptı. &quot;Plan bu.&quot;</p>
<p>&quot;Görüşürüz,&quot; dedi Teddy, Chuck'ın eğilmiş parmakları arasından dumanın çıkışını ve denize doğru süzülüşünü izlerken.</p>
<p>Chuck'ın sırtı ona dönüktü. &quot;Boynunu kırmamaya çalış.&quot;</p>
<p>Teddy yedi dakikada, tahmin ettiğinden üç dakika daha az bir sürede aşağıya inmişti, çünkü zemin gevşek ve kumluydu ve birkaç kez de kaymıştı. Bu sabah, kahvenin yanında bir şeyler de yeseydi keşke, çünkü midesi boşluktan gurulduyordu ve düşük kan şekeri, yetersiz uykuyla birleşince başının içinde topaçlar oluşturmuştu. Gözlerinin önünde noktalar uçuşuyordu.</p>
<p>Her bir kümedeki taşları saydı ve defterine alfabetik karşılıklırıyla birlikte not etti.</p>
<p><span class="t12">5(E)- 14(N)- 21(U)-15(0)-19(S)-14(N)-19(S)</span></p>
<p>Defteri kapatıp ön cebine koydu ve kumlu yokuşu en sarp kıs mı boyunca toprağı pençeleyerek ve toprak kaydığında yosun kümelerine tutunarak tırmanmaya başladı. Yukarı çıkmak yirmi beş dakikasını almış ve gökyüzü şimdi tamamen koyu bronz rengine dönmüştü. Hangi safta olursa olsun Chuck'ın haklı olduğu kesindi: Gün hızla batıyordu ve bu zaman kaybı demekti. Sonunda hangi şifreyi ele geçirmiş olursa olsun.</p>
<p>Artık büyük ihtimalle fener kulesine ulaşamayacaklardı, ki ulaşsalar bile ne olacak ki? Eğer Chuck onlar için çalışıyorsa, o zaman Teddy'nin onunla birlikte fener kulesine gitmesi, kuşun aynaya doğru uçmasına benziyordu.</p>
<p>Teddy tepenin en üst noktasını, kayalık burnun sivri ucunu ve üzerinde yay gibi uzanan bronz renkli gökyüzünü gördü, sonra <span class="t12">Dolores, belki de böyle olmak zorunda,</span> diye düşündü. <span class="t12">Belki yapabilece</span><span class="t12">ğ</span><span class="t12">im en iyi </span><span class="t12">ş</span><span class="t12">ey </span><span class="t12">ş</span><span class="t12">imdilik bu. Laeddis ya</span><span class="t12">ş</span><span class="t12">ayacak.</span> Ashecliffe devam edecek. Ama bir adım attığımızı, sonunda her şeyi yerle bir edebilecek bir adım attığımızı bilerek kendimizi rahatlatacağız.</p>
<p>Tepenin en üst noktasında bir yarık, kayalık burna değen dar bir açıklık buldu. Toprak, Teddy'nin yarıkta, sırtını kumlu duvara yaslayabileceği kadar aşınmıştı. Her iki elini yassı kayanın üzerine koyup göğsüyle kayalık burnun üzerine abanacak, sonra bacaklarını da kaldırarak kendini yukarı doğru ittirecekti.</p>
<p>Yüzünü denize dönerek yan yattı. Akşamüstü deniz masmavi ve çok canlıydı. Yüzündeki esintiyi ve kararan gökyüzü altındaki denizin sonsuzluğunu hissederek uzanıyordu. Kendini küçücük ve tamamen insan gibi hissediyordu. Ama kendini güçsüz hissettiren bir his değildi bu. Garip bir gururdu. Bu sonsuzluğun bir parçası olmak... Okyanusta bir kum tanesi gibi, evet. Yine de bütünün bir parçası olmak. Nefes almak.</p>
<p>Yanağını dayadığı koyu renkli yassı kayaya baktı ve Chuck'ın yukarıda, yanında olmadığını fark etti.</p>
<p>&nbsp;</p>
</body>
</html>