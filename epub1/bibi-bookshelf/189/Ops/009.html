<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p5"><span class="t8">&nbsp;</span></p>
<h1 class="h11"><a id="ncx501"></a>IV</h1>
<p>&nbsp;</p>
<p class="p6">Odanın dışında durdular. Koridor merkezdeki bir merdivenle kesiliyordu. Rachel'ın odası merdivenlerin solunda, sağ tarafta, ortalarda bir yerde kalıyordu. &quot;Bu kattan çıkmanın tek yolu bu mu?&quot; diye sordu Teddy. Cawley başıyla onayladı.</p>
<p>&quot;Çatıya çıkış yok mu?&quot; diye sordu Chuck.</p>
<p>&quot;Yukarıyla tek bağlantı, yangın merdiveni. Merdiveni binanın güney yönünde görürsünüz. Kapısı vardır ama daima kilitlidir. Anahtarlar da tabii ki personelde, hastalarda değil. Çatıya çıkmak için önce aşağıya inmesi ve tekrar yukarı tırmanması gerekirdi.&quot;</p>
<p>&quot;Ama çatı da kontrol edildi?&quot;</p>
<p>&nbsp;Cawley bir kere daha başıyla onayladı. &quot;Hapishanedeki tüm odalar gibi. Derhal. Firar ettiği anlaşılır anlaşılmaz.&quot;</p>
<p>Teddy, merdivenin önündeki küçük bir oyun masasında oturan hastabakıcıyı işaret etti. &quot;Orada yirmi dört saat biri duruyor mu?</p>
<p>&quot;Evet.&quot;</p>
<p>&quot;Yani, dün gece de orada biri vardı.&quot; </p>
<p>&quot;Hastabakıcı Ganton oradaydı.&quot;</p>
<p>&quot;O halde,&quot; dedi Chuck, &quot;Bayan Solando kilitli odasından bu koridora çıktı, bu basamaklardan aşağıya indi.&quot; Basamakları indiler. Chuck ikinci katın sahanlığında kendilerini bekleyen hastabakıcıyı başparmağıyla işaret etti. &quot;Orada başka bir hastabakıcının yanından geçti. Nasıl olduğunu bilmiyoruz ama diyelim ki kendini görünmez falan kıldı ve sonraki merdivenlerden indi. Ve nereye çıkmış oldu?&quot;</p>
<p>Son merdivenleri döndüler ve duvara dayanmış geniş koltukların bulunduğu büyük -girişi serbest- bir odaya geldiler. Ortada katlanır sandalyelerle büyük katlanır bir masa vardı. Cumbalı pencerelerden giren ışık odayı aydınlatıyordu.</p>
<p>&quot;Kafeteryaya,&quot; dedi Cawley. &quot;Hastaların çoğu akşamları burada vakit geçirir. Dün geceki grup terapisi de burada yapıldı. Hemşire odası da hemen şurada, sütunlu girişin devamında. Işıklar kapanınca hastabakıcılar burada toplanır. Yerleri paspaslamak, pencereleri veya etrafı temizlemek falan zorundalar ama onları defalarca poker oynarken yakaladık.&quot;</p>
<p>&quot;Peki dün gece?&quot;</p>
<p>&quot;Görev başında olanların söylediğine göre kâğıt oyunu tüm hızıyla devam ediyormuş. Yedi erkek, merdivenlerin girişine oturup poker oynamış.&quot;</p>
<p>Chuck ellerini kalçasına koydu, uzunca bir iç geçirdi. &quot;Görünüşe göre yine görünmez olmuş ve sağa ya da sola doğru gitmiş.&quot;</p>
<p>&quot;Sağ taraf onu yemek salonuna götürür, sonra da mutfağa. Onun da ötesinde parmaklıklı bir kapı vardır. Mutfak personeli mutfaktan ayrıldıktan sonra, yani akşam saat dokuzdan sonra alarm kurulur. Solda hemşire odası ve personel dinlenme salonu var. Dışarıya açılan hiç kapı yok. Dışarı çıkmanın tek yolu, öteki tarafta bulunan kafeteryadaki kapıyı kullanmak veya merdivenin arkasındaki koridordan aşağı doğru yürümek. Dün gece her ikisinde de görevliler vardı.&quot; Cawley saatine göz attı. &quot;Beyler, bir toplantım var. Sorularınız varsa personele sormaktan veya McPherson'ı ziyaret etmekten çekinmeyin lütfen. Soruşturmadan başından beri McPherson sorumlu. İhtiyaç duyduğunuz her türlü bilgi onda var. Personel yemeğini saat tam altıda, hastabakıcı yatakhanesinin bulunduğu bodrum katındaki yemekhanede yer. Sonra personel dinlenme salonunda toplanacağız. Dün akşam görev yapan herhangi biriyle konuşabilirsiniz.&quot;</p>
<p>&nbsp;Cawley aceleyle ön kapıdan dışarı çıktı. Teddy'yle Chuck, adam sola dönüp gözden kaybolana kadar onu izledi.</p>
<p>&quot;Rachel'ın içeriden yardım aldığı kanısını zayıflatan bir şey var mı?&quot; diye sordu Teddy.</p>
<p>&quot;Ben şahsen Rachel'ın görünmez olduğu teorisinden yanayım. Belki de görünmezlik iksirini bir şişede falan tutuyordun Ne dersin? Kim bilir, belki de kadın şu anda bizi seyrediyordur Teddy.&quot; Chuck omzu üzerinden bir bakış attı ve yeniden Teddy'ye döndü. &quot;Düşünmeye değer.&quot;</p>
<p class="p2"><span class="t13">* * *</span></p>
<p class="p6">Öğleden sonra arama grubuna katıldılar ve esinti şiddetini artırıp daha da ısınırken arazinin iç kısımlarına doğru ilerlediler. Adanın bazı yerleri aşırı yeşillenmiş, her tarafı yabani otlar bürümüş, tarihi meşe ağacına sarmaşık filizleri dolanmış, dikenlerle kaplı yeşil asmalar etrafı sarmıştı. Çoğu yerden, bazı nöbetçilerin taşıdığı palaların yardımıyla bile geçmek olanaksızdı. Rachel Solando'nun palası yoktu ve eğer olsaydı bile, anlaşıldığı kadarıyla adanın doğal bitki örtüsü tüm ziyaretçileri sahile doğru geri püskürtüyordu.</p>
<p>Arama ekibinin gönülsüzlüğü, Teddy'nin dikkatini çekti. Kendisi ve Chuck dışında kimse bu işe istekli değildi. Başları önlerinde, kasvetli adımlarla sahilin üst kısmındaki iç hat boyunca kıvrılarak dolandılar. Bir noktada, siyah kaya tabakaları üzerindeki virajı döndüler ve yükselerek denize inen bir tepeyle karşılaştılar. Sol yanlarında, yosun kümesi, diken ve aşırı büyümüş bitki yığınına sarılı kırmızı dağ çileklerinin ilerisinde, bazı alçak tepelerin dibinde kalan ufak bir açık alan uzanmaktaydı. Tepeler çentikli kayalığa yol verene kadar gittikçe yükseliyordu, her biri bir öncekinden daha yüksekti. Teddy tepedeki yarıkları ve kayalığın yanındaki dikdörtgen deliği görebiliyordu. &quot;Mağara mı onlar?&quot;</p>
<p>McPherson başıyla onayladı. &quot;Orada birkaç mağara var.&quot; </p>
<p>&quot;Onları kontrol ettiniz mi?&quot;</p>
<p>McPherson iç geçirdi ve ince purosunu rüzgâra karşı yakmak için kibritin üzerine ellerini kapattı. &quot;İki çift ayakkabısı vardı Komiser. İkisi de odasında bulundu. Bizim az evvel geçtiğimiz yoldan ayakkabısız nasıl geçti? Şu taşların üzerinden kayalıklara nasıl tırmanmış olabilir?&quot;</p>
<p>Teddy en alçak tepenin dibindeki açık alanı işaret etti. &quot;Yolu batıdan yukarıya doğru uzatıyor,&quot; dedi.</p>
<p>McPherson parmağını, Teddy'nin işaret ettiği yere doğru uzatarak &quot;Açık alan nerede bitiyor görüyor musun?&quot; diye sordu. &quot;Parmağının tam ucundaki bataklıkta. Şu tepelerin tabanında zehirli sarmaşıklar, meşe ağaçları, sumak, binlerce çeşit bitki var ve hepsi sikimin boyunda dikenlerle kaplı.&quot;</p>
<p>&quot;Yani büyük mü, yoksa küçük mü?&quot; Bunu söyleyen, onların birkaç adım önünden, omzu üzerinden geriye bakan Chuck'tı.</p>
<p>McPherson gülümsedi. &quot;İkisinin arası bir şey.&quot;</p>
<p>Chuck başıyla onayladı.</p>
<p>&quot;Benim tek söylemek istediğim beyler, Rachel'ın kıyıyı takip etmek dışında başka hiçbir seçeneği yoktu. Ve hangi yöne giderse gitsin, bir aşamada kumsalın sona erdiğini görmüş olmalı.&quot; Kayalığı gösterdi.</p>
<p class="p2"><span class="t13">* * *</span></p>
<p class="p6">Bir saat sonra, adanın öteki yanında, dikenli tellerle karşılaştılar. Dikenli teller, eski kalenin ve fenerin ilerisine uzanıyordu. Teddy fenerin etrafının da ayrıca çitle çevrilmiş olduğunu farketti. Çapraz pozisyonda tuttukları tüfekleriyle, kapıda iki nöbetçi duruyordu.</p>
<p>&quot;Demek burada atıksu arıtma işlemi yapılıyor?&quot; dedi Teddy.</p>
<p>McPherson başıyla onayladı.</p>
<p>Teddy, Chuck'a baktı. Chuck kaşlarını kaldırdı.</p>
<p>&quot;Vay canına, demek arıtma işlemi yapılıyor,&quot; diye tekrarladı Teddy.</p>
<p>&nbsp;</p>
<p class="p2"><span class="t13">* * *</span></p>
<p class="p6">Yemekte masalarına kimse oturdmadı. Şiddetle yağan yağmurla birlikte, okyanusun kokusunu beraberinde taşıyan ılık esinti eşliğinde tek başlarına oturdular. Derken ada karanlıkta sallanmaya başladı, esinti rüzgâra çevirdi.</p>
<p>&quot;Kilitli bir oda,&quot; dedi Chuck.</p>
<p>&quot;Ayakları çıplak,&quot; dedi Teddy.</p>
<p>&quot;Üç dahili kontrol noktasını geçiyor.&quot;</p>
<p>&quot;Bir oda dolusu hastabakıcıyı.&quot;</p>
<p>&quot;Çıplak ayakla.&quot;</p>
<p>Teddy yemeğini -ince kıyılmış etli bir çeşit çoban turtasını- karıştırdı. &quot;Elektrikli teli olan bir duvarı aşıyor.&quot;</p>
<p>&quot;Bir de önünde askerlerin beklediği bir kapıyı.&quot;</p>
<p>&quot;Kapının tam önünden geçiyor.&quot; Rüzgar şimdi binayı sallıyordu adeta.</p>
<p>&quot;Çıplak ayakla.&quot;</p>
<p>&quot;Hiç kimse onu görmüyor.&quot;</p>
<p>Chuck yemeğini yedi, kahvesinden bir yudum aldı. &quot;Bu adada biri ölünce -böyle bir şey olmuştur herhalde, değil mi?- cesedini ne yapıyorlar acaba?&quot; </p>
<p>&quot;Gömüyorlardır.&quot;</p>
<p>Chuck başıyla onayladı. &quot;Bugün bir mezarlık gördün mü?&quot; Teddy başını iki yana salladı. &quot;Belki bir yerlerde vardır, etrafı dikenli tellerle çevrilmiştir.&quot;</p>
<p>&quot;Tabii, tıpkı arıtma tesisi gibi. Elbette!&quot;</p>
<p>Chuck tabağını itti ve arkasına yaslandı. &quot;Şimdi kiminle konuşacağız?&quot;</p>
<p>&quot;Personelle.&quot;</p>
<p>&quot;Sence yardımcı olurlar mı?&quot;</p>
<p>&quot;Sence?&quot;</p>
<p>Chuck sırıttı, Teddy'ye bakarak bir sigara yaktı. Gülümsemesi yumuşak bir gülümsemeye dönüştü. Sigarasının dumanı, gülüşündeki nefesin biçimine bürünerek ilerledi.</p>
<p class="p2"><span class="t13">* * *</span></p>
<p class="p7">Teddy odanın ortasında ayakta durdu, personel etrafında bir çember şeklinde oturuyordu. Teddy ellerini metal sandalyenin üst kısmına koydu. Chuck, Teddy'nin yanında, elleri ceplerinde, arkasındaki kirişe yaslanmıştı.</p>
<p>&quot;Neden burada olduğumuzu herkes biliyor herhalde,&quot; dedi Teddy. &quot;Dün gece bir firar oldu. Tek söyleyebileceğimiz şu: Hasta ortadan kayboldu. Hastanın buradan, kimseden yardım almadan kaçtığına inanmamızı sağlayacak hiçbir delil yok. Aynı fikirde misiniz Bay McPherson?&quot;</p>
<p>&quot;Evet. Şimdilik akla yatkın görünüyor.&quot;</p>
<p>Teddy konuşmasına devam etmek üzereydi ki bir hemşirenin yanında oturan Cawley, &quot;Önce kendinizi tanıtır mısınız beyler?&quot; dedi. &quot;Personelimden bazıları sizi tanımıyor.&quot;</p>
<p>Teddy doğruldu. &quot;Federal Ajan Edward Daniels. Bu da benim partnerim, Polis Memuru Charles Aule.&quot;</p>
<p>Chuck gruba doğru hafifçe elini salladı, sonra elini tekrar cebine soktu.</p>
<p>&quot;Siz ve adamlarınız tüm adayı aradınız,&quot; dedi Teddy, McPherson'a.</p>
<p>&quot;Elbette.&quot;</p>
<p>&quot;Ve ne buldunuz?&quot;</p>
<p>McPherson sandalyesinde yaylandı. &quot;Bir kadının kaçtığına dair tek bir iz bile bulamadık. Ne bir giysi parçası ne ayak izi ne de ezilmiş otlar... Dün gece akıntı çok güçlüydü. Yüzmüş de olamaz.&quot;</p>
<p>&quot;Ama denemiş olabilir.&quot; Bunu söyleyen, Hemşire Kerry Marino'ydu. Zayıf bir kadındı, kızıl saçları alnına dökülüyordu. Kepi kucağındaydı. Yorgunluğunu gösteren tembel bir edayla parmaklarını kullanarak saçlarını düzeltiyordu. Parmaklarıyla saçlarını taraması, kadındaki uyuma isteğini yansıttığından olacak, odadaki tüm erkekler ona kaçamak bakışlar atıyordu.</p>
<p>&quot;Ne demek bu?&quot; diye sordu McPherson.</p>
<p>Marino saçlarını taramayı bıraktı, elini kucağına koydu.</p>
<p>&quot;Yüzmeye çalışıp boğulmadığını nereden biliyoruz?&quot;</p>
<p>&quot;Öyle olsa, bu akıntıda şimdiye kadar kıyıya vururdu,&quot; dedi Cawley yumruğunun içine esneyerek.</p>
<p>Marino özür dilercesine elini kaldırdı. &quot;Sadece bir fikirdi.&quot;</p>
<p>&quot;Teşekkürler,&quot; dedi Cawley. &quot;Komiser, lütfen sorularınızı sormaya devam edin. Hepimiz uzun bir gün geçirdik.&quot;</p>
<p>Teddy, Chuck'a baktı. Chuck da ona gözlerini yukarı doğru kaydırarak karşılık verdi. Daha önce şiddet eylemlerinde bulunan bir kadın, küçük bir adada kaybolmuştu ama garip biçimde buradaki herkes bir an önce yatmak istiyordu.</p>
<p>Teddy soru sormayı sürdürdü. &quot;Bay Ganton geceyarısı Bayan Solando'yu kontrol ettiğini ve kaçtığını anladığını zaten söyledi. Odasındaki pencere ızgarasındaki kilit ve kapı zorlanmamış. Bay Ganton dün gece saat onla geceyarısına kadar geçen zaman zarfında, üçüncü kat koridorunda sizin görüş alanınıza girmeyen herhangi bir yer var mı?&quot;</p>
<p>Pek çok kişi başını Ganton'a doğru çevirdi. Teddy, Ganton'a bakan bazı adamların suratındaki neşeli ifadeyi görünce biraz şaşırdı. Sanki Teddy bir öğretmendi ve sınıfın en yaramaz çocuğuna soru sormuştu.</p>
<p>Ganton ayaklarına bakarak konuştu. &quot;O koridorda olmadığım tek an, odaya girip de Rachel'ın orada olmadığını farkettiğim andı.&quot; </p>
<p>&quot;Bu da yaklaşık otuz saniye demek.&quot;</p>
<p>&quot;On beş saniye.&quot; Gözlerini Teddy'ye dikti. &quot;Neticede küçücük bir oda. Saat onda herkes odasına girmişti. Odasına en son giren Rachel oldu. Koridordaki sandalyeye oturdum. İki saat boyunca hiç kimseyi görmedim.&quot;</p>
<p>&quot;Yerinizden hiç ayrılmadınız mı?&quot;</p>
<p>&quot;Hayır efendim.&quot;</p>
<p>&quot;Bir fincan kahve almak için bile mi?&quot; Ganton başını iki yana salladı.</p>
<p>&quot;Tamam beyler,&quot; dedi Chuck kirişten doğrularak. &quot;Buradan, çok farklı başka bir konuya atlamak istiyorum. Sadece tartışmak adına ve Bay Ganton'a saygısızlık etmeden, Bayan Solando'nun bir şekilde tavanı sürünerek geçtiğini varsayalım.&quot;</p>
<p>Gruptan bazıları güldü.</p>
<p>&quot;Ve ikinci kata inen merdivenlere vardığını. Orada kimi atlatmak zorundaydı?&quot;</p>
<p>Kızıl saçlı, süt beyazı bir hastabakıcı elini kaldırdı. &quot;Adınız nedir&quot; diye sordu Teddy. &quot;Glen. Glen Miga.&quot;</p>
<p>&quot;Peki Glen. Bütün gece yerinde miydin?&quot; </p>
<p>&quot;Şey, evet.&quot;</p>
<p>&quot;Glen?&quot; dedi Teddy tekrar.</p>
<p>&quot;Evet?&quot; Glen koparmaya çalıştığı şeytantırnağından başını kaldırdı.</p>
<p>&quot;Bize gerçeği söyle.&quot;</p>
<p>Glen, Cawley'e baktı, sonra tekrar Teddy'ye döndü. &quot;Evet, oralıydım. &quot;</p>
<p>&quot;Glen,&quot; dedi Teddy, &quot;Yapma!&quot;</p>
<p>Glen, Teddy'nin bakışına karşılık verdi. &quot;Bir ara tuvalete gitmiştim.&quot;</p>
<p>&nbsp;Cawley dizlerine doğru eğildi. &quot;Nöbeti kim devraldı?&quot; </p>
<p>&quot;Fazla işemedim,&quot; dedi Glen. &quot;Pardon, tuvalette fazla kalmadım efendim. Affedersiniz.&quot;</p>
<p>Glen omuz silkti. &quot;Bir dakika. En fazla.&quot; </p>
<p>&quot;Bir dakika. Emin misin?&quot; </p>
<p>&quot;Ben deve değilim.&quot; </p>
<p>&quot;Değilsin tabii.&quot; </p>
<p>&quot;Girdim ve çıktım.&quot;</p>
<p>&quot;Protokolü çiğnedin,&quot; dedi Cawley. &quot;Tanrım!&quot;</p>
<p>&quot;Efendim, biliyorum. Ben...&quot;</p>
<p>&quot;Kaçta gittin tuvalete?&quot; diye sordu Teddy.</p>
<p>&quot;On bir buçukta. Aşağı yukarı.&quot; Glen'in Cawley korkusu giderek Teddy'ye yönelik bir nefrete dönüşüyordu.</p>
<p>Birkaç soru daha sorarsa Glen saldırganlaşacaktı.</p>
<p>&quot;Teşekkürler Glen,&quot; dedi Teddy. Başını eğerek Chuck'a döndü.</p>
<p>&quot;On bir buçukta veya o civarlarda poker oynanıyor muydu?&quot; diye sordu Chuck.</p>
<p>Herkes birbirine baktı, sonra bir siyah başıyla onayladı. Onu birkaç kişi izledi.</p>
<p>&quot;Kimler poker oynuyordu?&quot;</p>
<p>Dört siyah ve bir beyaz el kaldırdı. Chuck başıyla ilk onayı veren, elini ilk kaldıran elebaşını işaret etti. Tümüyle tıraşlı ve ışık altında parıldayan başıyla, yuvarlak ve tombul bir adamdı.</p>
<p>&quot;Adın ne?&quot;</p>
<p>&quot;Trey, efendim. Trey Washington.&quot; </p>
<p>&quot;Tam olarak nerede oturuyordunuz?&quot;</p>
<p>Trey döşemeyi işaret etti. &quot;Hemen burada. Odanın ortasında. Tam da merdivenlere bakan bir yerde. Gözüm hep ön ve arka kapıdaydı.&quot;</p>
<p>Chuck, Trey'in yanına geldi, ön ve arka kapılarla merdivene baktı. &quot;İyi bir konum.&quot;</p>
<p>Trey sesini alçaktı. &quot;Söz konusu olan sadece hastaları gözetlemek değil efendim. Doktorları ve bizden hoşlanmayan bazı hemşireleri de gözetliyoruz. Poker oynamamız yasak. Bu yüzden kimin gelip gittiğini görmeliyiz. Biri gelince hemen paspası kapıyoruz.&quot;</p>
<p>Chuck gülümsedi. &quot;Bahse girerim çok hızlı hareket ediyorsundur.&quot;</p>
<p>&quot;Hiç ağustos ayında çakan bir şimşek gördünüz mü?&quot; </p>
<p>&quot;Evet.&quot;</p>
<p>&quot;Şimşek, benim paspası kapış hızımın yanında yavaş kalır.&quot;</p>
<p>Bu sözler grubu kırdı geçirdi. Hemşire Marino bile güldüğünü gizleyemiyordu. Teddy birkaç zencinin birbirine parmağını salladığını farketti. Artık biliyordu ki, burada kaldıkları süre boyunca 'iyi polis'i Chuck oynayacaktı. Chuck kendini insanlara sevdirmeyi biliyordu. Rengi, dili ne olursa olsun toplumun her kesimiyle iletişim kurabiliyordu. Teddy, Seattle Ofisi'nin Japon sevgili veya başka bir nedenle Chuck'ın gitmesine nasıl izin verdiğine şaştı.</p>
<p>Diğer taraftan Teddy yapı olarak sert biriydi, o bir alfa erkekti. Diğer erkekler bunu bir kez kabul etti mi, mesela savaşta olduğu gibi, işler çabucak yoluna girerdi. Ama o zaman kadar biraz gerginlik yaşanabilirdi.</p>
<p>&quot;Pekala, pekâlâ,&quot; dedi Chuck bir yandan gülümseyip diğer yandan oradakileri susturmak için elini kaldırırken. &quot;Öyleyse Trey, hepiniz merdivenlerin altında kâğıt oynuyordunuz. Bir şeylerin ters gittiğini ne zaman anladınız?&quot;</p>
<p>&quot;Ike, pardon, Bay Ganton 'Müdür'ü arayın, biri firar etti,' diye kıvırdığı zaman.&quot;</p>
<p>&quot;Bu olay saat kaçta oldu?&quot;</p>
<p>&quot;On ikiyi iki dakika otuz dokuz saniye geçe.&quot; Chuck kaşlarını kaldırdı. &quot;Saat misin sen?&quot;</p>
<p>&quot;Hayır efendim ama sorun çıktığı zaman saatime bakmam konusunda eğitildim. Olay çıktığında hepimiz bir rapor doldururuz ve hu raporda bize sordukları ilk şey olayın saat kaçta gerçekleştiğidir. Siz de benzer raporlar yazmıyor musunuz? Bir sorun çıktığında saate bakmak bir süre sonra alışkanlık halini alıyor.&quot;</p>
<p>Birkaç hastabakıcı, o konuşurken başıyla onaylıyor, sanki kilise toplantısındaymış gibi etraftan Doğru, diye mırıltılar yükseliyordu.</p>
<p>Chuck 'buna ne dersin' dercesine Teddy'ye baktı.</p>
<p>&quot;Demek, on ikiyi iki geçe,&quot; dedi Chuck.</p>
<p>&quot;Ve otuz dokuz saniye.&quot;</p>
<p>Teddy, Ganton'a döndü. &quot;Geceyarısından sonraki fazladan iki dakika, Bayan Solando'nunkinden önce birkaç odayı kontrol ederken geçti, değil mi?&quot;</p>
<p>Ganton başıyla onayladı. &quot;Onun odası, koridordaki beşinci oda.&quot;</p>
<p>&quot;Müdür olay yerine ne zaman geldi?&quot; diye sordu Teddy.</p>
<p>&quot;Önce Hicksville geldi,&quot; dedi Trey. &quot;Hicksville ön kapıdaki ilk nöbetçi. Kapıdaydı sanırım. On ikiyi altı dakika yirmi iki saniye geçe geldi. Dört dakika sonra, Müdür Bey de altı adamla birlikte olay yerindeydi.&quot;</p>
<p>Teddy hemşire Marino'ya döndü. &quot;Bütün bu kargaşayı duydunuz ve...&quot;</p>
<p>&quot;Hemşire odasını kilitledim. Hicksville'in ön kapıdan geldiği dakikalarda kabul salonuna çıktım.&quot; Omuz silkti ve bir sigara yaktı. Gruptaki birkaç kişi de bunu bir işaret sayıp kendi sigarasını çıkardı.</p>
<p>&quot;Hemşire odasından hiç kimse geçmiş olamaz, değil mi?&quot;</p>
<p>Marino elinin iç kısmıyla çenesini destek yaptı, ay biçimindeki sigara dumanına bakarak yanıt verdi. &quot;Nereye geçecek? Hidroterapi bölümüne mi? Oraya giren kişi, bir sürü küvet ve birkaç küçük havuzla dolu bir çimento kutusunda hapis kalır.&quot;</p>
<p>&quot;O oda kontrol edildi mi?&quot;</p>
<p>&quot;Edildi Komiser,&quot; dedi McPherson yorgun bir sesle. &quot;Hemşire Marino,&quot; dedi Teddy, &quot;siz dün akşam grup terapisindeydiniz, değil mi?&quot; </p>
<p>&quot;Evet.&quot;</p>
<p>&quot;Sıradışı bir şey var mıydı?&quot;</p>
<p>&quot;Sıradışı derken neyi kastediyorsunuz?&quot;</p>
<p>&quot;Anlamadım, affedersiniz?&quot;</p>
<p>&quot;Burası bir akıl hastanesi. Suçlu akıl hastaları için yapılmış. Bizim günlerimiz pek 'sıradan geçmez.&quot;</p>
<p>Teddy başıyla onayladı ve utangaç bir şekilde gülümsedi. &quot;Cümleyi yeniden kurmama izin verin o halde. Dün geceki grup terapisinde, şey... Şeye göre daha çok hatırda kalacak bir şey oldu mu?&quot;</p>
<p>&quot;Normale göre mi?&quot; dedi Marino.</p>
<p>&nbsp;Cawley gülümsedi, tek tük gülüşmeler duyuldu.</p>
<p>Teddy başıyla onayladı.</p>
<p>Hemşire sigarası sönene kadar bir süre düşündü. Sonra sigarasının söndüğünü farketti, külü hafifçe tablaya silkeledi ve başını kaldırdı. &quot;Hayır, üzgünüm.&quot;</p>
<p>&quot;Peki, dün akşam Bayan Solando konuştu mu?&quot;</p>
<p>&quot;Sanırım konuştu. Birkaç kez.&quot;</p>
<p>&quot;Ne hakkında?&quot;</p>
<p>Marino, Cawley'e baktı.</p>
<p>&quot;Komiserler için hasta mahremiyetinden şimdilik feragat ediyoruz.&quot;</p>
<p>Marino başıyla onaylasa da Teddy onun bundan pek hoşlanmadığını farketti.</p>
<p>&quot;Öfke yönetiminden bahsediyorduk. Yakın zamanda birkaç uygunsuz çıkış yaşamıştık.&quot;</p>
<p>&quot;Ne türden çıkışlardı bunlar?&quot;</p>
<p>&quot;Hastalar diğer hastalara bağırıp kavga çıkarıyordu. Bu türden şeyler oldu. Alışılmışın dışında bir şey değil. Sadece son haftalardaki sıcak hava dalgasıyla ilgili küçük duygu patlamaları. Dün gece endişe ve hoşnutsuzluğun, uygun ve uygun olmayan biçimlerde gösterilmesi hakkında konuşuyorduk.&quot;</p>
<p>&quot;Bayan Solando'nun yakın zamanda böyle öfke vakaları oldu mu?&quot;</p>
<p>&quot;Rachel'ın mı? Hayır. Rachel sadece yağmur yağdığında ortalığı ayağa kaldırır. Onun dün geceki gruba katkısı şuydu: Yağmuru duyuyorum. Yağmuru duyuyorum. Henüz gelmedi ama geliyor. Yiyecek konusunda ne yapacağız?'</p>
<p>&quot;Yiyecek mi?&quot;</p>
<p>Marino sigarasını tablaya bıraktı ve başıyla onayladı. &quot;Rachel buradaki yiyeceklerden nefret eder. Sürekli şikâyet eder.&quot; </p>
<p>&quot;Bu şikâyetinde haklı mı?&quot; diye sordu Teddy.</p>
<p>Marino yüzündeki gülümseme bir kahkahaya dönüşmeden önce kendini tutmayı başardı. Gözlerini yere indirdi. &quot;En azından, anlaşılır bir şikâyet denebilir. Ama burada değerlendirme yaparken iyi ya da kötü gibi ölçütlere başvuracak durumda değiliz.&quot;</p>
<p>Teddy başıyla onayladı. &quot;Dün gece burada Doktor Sheehan diye biri vardı dediniz. Grubu o yönetmiş. Şu anda burada mı?&quot;</p>
<p>Hiç kimse yanıt vermedi. Birkaç adam sandalyeler arasındaki ayaklı kültablalarında sigarasını söndürdü.</p>
<p>&quot;Doktor Sheehan sabahki tekneyle buradan ayrıldı,&quot; dedi en sonunda Cawley. &quot;Sizin geldiğiniz tekneyle.&quot;</p>
<p>&quot;Uzun zaman önce planladığı tatiline çıktı.&quot; </p>
<p>&quot;Ama onunla konuşmamız gerekiyor.&quot;</p>
<p>&quot;Onun grup seansında aldığı notlar bende,&quot; dedi Cawley. &quot;Bütün notları var. Dün gece ana binadan saat onda ayrılıp kendi konutuna çekildi. Sabah da, söylediğim gibi, buradan ayrıldı. Tatil zamanı çoktan gelmişti ve tarihi önceden planlanmıştı. Onu burada tutmak için bir nedenimiz yoktu.&quot;</p>
<p>Teddy, McPherson a baktı.</p>
<p>&quot;Siz de bunu onayladınız mı?&quot;</p>
<p>McPherson başıyla onayladı.</p>
<p>&quot;Bu bir eyalet soruşturması,&quot; dedi Teddy. &quot;Bir hasta firar etti. Nasıl oluyor da soruşturma sırasında herhangi birinin gitmesine izin veriyorsunuz?&quot;</p>
<p>&quot;O bir doktor,&quot; dedi Cawley.</p>
<p>&quot;Tanrım,&quot; dedi Teddy sessizce. Bu, herhangi bir kurumda devam eden standart operasyon süreci sırasında karşılaştığı en önemli yasa ihlaliydi ve herkes bu durum hiç de önemli değilmiş gibi davranıyordu.</p>
<p>&quot;Nereye gitti?&quot;</p>
<p>&quot;Anlamadım?&quot;</p>
<p>&quot;Tatilini nerede geçiriyor?&quot; diye sordu Teddy.</p>
<p>&nbsp;Cawley tavana baktı, hatırlamaya çalıştı. &quot;New York, sanırım. Şehre. Ailesi oralı. Park Bulvarı'nda oturuyor.&quot;</p>
<p>&quot;Telefon numarasına ihtiyacım var,&quot; dedi Teddy. &quot;Nedenini anlamıyorum.&quot;</p>
<p>&quot;Doktor,&quot; dedi Teddy, &quot;telefon numarasına ihtiyacım var.&quot; </p>
<p>&quot;Sizin için numarasını buluruz Komiser,&quot; dedi Cawley bakışlarını tavandan indirmeden. &quot;Başka herhangi bir şey var mı?&quot; </p>
<p>&quot;Var,&quot; dedi Teddy.</p>
<p>&nbsp;Cawley çenesini aşağı indirdi ve Teddy'ye baktı. &quot;Bir telefona ihtiyacım var,&quot; dedi Teddy.</p>
<p class="p2"><span class="t13">* * *</span></p>
<p class="p6">Hemşire merkezindeki telefon sinyal sesi değil sadece tıslama sesi veriyordu. Hapishanede, camekanın arkasında, kilitli dört telefon daha vardı. Camekan açıldı ve telefonlar benzer sesler çıkardı.</p>
<p>Teddy'yle Cawley ana hastane binasının birinci katındaki ana santrale doğru yürüdü. Onlar kapıdan girerken, siyah kulaklık seti boynuna dolanmış bir haberleşme uzmanı onları karşıladı.</p>
<p>&quot;Bağlantımız kopuk efendim,&quot; dedi. &quot;Hatta telsiz haberleşmemiz de.&quot;</p>
<p>&quot;Hava o kadar da kötü değil,&quot; dedi Cawley.</p>
<p>Haberleşme uzmanı omuz silkti. &quot;Denemeye devam edeceğim. Ama buradan yapabileceğim çok şey yok. Karşı taraftaki havaya da bağlı.&quot;</p>
<p>&quot;Denemeye devam et,&quot; dedi Cawley. &quot;Sistemi çalıştır ve bana haber ver. Bu bey çok önemli bir telefon görüşmesi yapacak.&quot;</p>
<p>Uzman başıyla onayladı ve işine geri dönüp kulaklığını taktı. Dışarıda boğuk bir hava vardı.</p>
<p>&quot;Sizden haber alamazlarsa ne yaparlar?&quot; diye sordu Cawley.</p>
<p>&quot;Merkez Ofis mi?&quot; dedi Teddy. &quot;Gece tutanaklarına bunu kaydederler. Genellikle yirmi dört saat geçmeden merak etmeye başlamazlar.&quot;</p>
<p>&nbsp;Cawley başıyla onayladı. &quot;Belki o zamana kadar fırtına diner.&quot;</p>
<p>&quot;Diner mi?&quot; dedi Teddy. &quot;Bence daha da kötüleşecek.&quot;</p>
<p>&nbsp;Cawley omuz silkti ve kapıya doğru yürümeye başladı. &quot;Evimde bir şeyler içeceğim. Belki bir-iki puro. Siz ve ortağınız uğramak isterseniz saat dokuzda gelin.&quot;</p>
<p>&quot;Ah,&quot; dedi Teddy, &quot;o zaman konuşabilecek miyiz?&quot;</p>
<p>Cawley durdu; geriye, Teddy'ye doğru baktı. Duvarın diğer tarafındaki koyu ağaçlar şiddetle sallanıyor, ıslık gibi bir ses çıkarıyordu.</p>
<p>&quot;Epeydir konuşuyoruz Komiser.&quot;</p>
<p class="p2"><span class="t13">* * *</span></p>
<p class="p6">Chuck'la Teddy karanlık arazide yürüyordu. Isınarak genişleyen havadaki fırtınayı hissedebiliyorlardı. Sanki dünya gebeymiş ve şişiyormuş gibiydi.</p>
<p>&quot;Bu tam bir saçmalık,&quot; dedi Teddy.</p>
<p>&quot;Evet.&quot;</p>
<p>&quot;Her şey köküne kadar çürümüş.&quot;</p>
<p>&quot;Bir Baptist olsaydım, sana 'Amin, kardeşim,' derdim.&quot; </p>
<p>&quot;Kardeşim mi?&quot;</p>
<p>&quot;Mississippi'de bir yıl kaldım. Orada böyle konuşuyorlar.&quot; </p>
<p>&quot;Öyle mi?&quot; </p>
<p>&quot;Amin, kardeşim.&quot;</p>
<p>Teddy, Chuck'ın sigarasından otlandı ve yaktı. &quot;Merkezi aradın mı?&quot;</p>
<p>Teddy başını iki yana salladı. &quot; Cawley telefon santralinin arızalandığını söyledi.&quot; Elini kaldırdı. &quot;Fırtına, biliyorsun.&quot;</p>
<p>Chuck dilindeki tütünü tükürdü. &quot;Fırtına mı? Nerede?&quot;</p>
<p>&quot;Geldiği hissediliyor,&quot; dedi Teddy karanlık gökyüzüne bakarak. &quot;Ama henüz merkezi haberleşmeyi yaptıkları yeri etkileyecek düzeyde değil.&quot;</p>
<p>&quot;Merkezi haberleşme mi dedin?&quot; dedi Chuck. &quot;Hala ordudaki terimlerle konuşuyorsun.&quot;</p>
<p>&quot;Telefon santrali,&quot; diye düzeltti Teddy sigarasını silkelerken. &quot;Ne dersek diyelim. Bir de telsiz haberleşmeleri.&quot;</p>
<p>&quot;Kahrolası telsiz de mi?&quot; Chuck'ın gözleri şaşkınlıkla kocaman açılmıştı. &quot;Telsizde mi arızalı?&quot;</p>
<p>Teddy başıyla onayladı. &quot;Evet, çok tatsız. Kilitli bir odadan firar eden bir kadını aradığımız adada bizi hapsettiler...&quot;</p>
<p>&quot;Başında nöbetçi bulunan dört kontrol noktasını geçen bir kadını.&quot;</p>
<p>&quot;Bir de poker oynayan adamlarla dolu başka bir odayı.&quot;</p>
<p>&quot;Ayrıca üç metre kırk sekiz santimlik bir duvarı.&quot;</p>
<p>&quot;Hem de duvarın üzerinde elektrik telleri olmasına rağmen.&quot;</p>
<p>&quot;On bir mil yüzmüş.&quot;</p>
<p>&quot;Hem de güçlü bir akıntıya karşı.&quot;</p>
<p>&quot;Karşı kıyıya. Azgın. Güçlü akıntıya karşı. Sevdim bunu. Üstelik soğuk. Suyun sıcaklığı on üç derece falan olmalı.&quot;</p>
<p>&quot;En fazla on beş. Ama tabii, gecesi de var bunun.&quot;</p>
<p>&quot;On üç derece diyelim,&quot; dedi Chuck ilk tahminine geri dönerek. &quot;Teddy, bütün bunlar... Anlıyor musun?&quot;</p>
<p>&quot;Bir de ortada olmayan bir Doktor Sheehan var.&quot;</p>
<p>&quot;Bütün bu gariplikler insanı sarsıyor değil mi?&quot; dedi Chuck. &quot;Emin değilim. Cawley'in yeterince üstüne gidemedin anlaşılan patron. Adamın kıç deliğini yeterince aralayamadık.&quot;</p>
<p>Teddy güldü. Akşam rüzgârının kapıp götürdüğü ve uzaktaki köpükler içinde dağılan kahkahasının sesini duydu. Kahkahası, sanki hiç var olmamış gibi anında yok oldu. Sanki ada, deniz ve tuz sahip olduğu tüm düşüncelerini alıp götürmüş gibi ve...</p>
<p>&quot;Sakın biz başka bir işin üstü örtülsün diye buraya kasten getirilmiş olmayalım?&quot; dedi Chuck.</p>
<p>&quot;Ne?&quot;</p>
<p>&quot;Başka bir işin üstü örtülsün diye buraya kasten getirilmiş olmayalım? Bazı dosyaların kapanması için buraya getirmiş olmasınlar bizi?&quot;</p>
<p>&quot;Açık konuş Watson.&quot;</p>
<p>Chuck yine gülümsedi. &quot;Pekala patron, aç kulağını.&quot;</p>
<p>&quot;Açtım, açtım.&quot;</p>
<p>&quot;Mesela, bir doktor bir hastaya deli gibi âşık olsun...&quot; </p>
<p>&quot;Bayan Solando'ya mı?&quot; </p>
<p>&quot;Fotoğrafı gördün.&quot; </p>
<p>&quot;Çekici bir kadın.&quot;</p>
<p>&quot;Evet Teddy, çok çekici. Askerlerin kilitli dolaplarına astıkları fotoğraflardaki kadınlar gibi. Diyelim ki kadın, adamımız Sheehan'ı ayamı... Şimdi anlıyor musun?&quot;</p>
<p>Teddy sigarasını hafifçe silkti, korun yanışını ve rüzgârda tutuşmasını, sonra geriye doğru hızla hareketini seyretti. &quot;Diyelim ki Sheehan ona tutuldu ve onsuz yaşayamayacağına karar verdi.&quot;</p>
<p>&quot;Anahtar kelime şu: Yaşamak. Gerçek dünyada özgür bir çift gibi.&quot;</p>
<p>&quot;Böylece adadan kaçtılar.&quot;</p>
<p>&quot;Biz konuşurken onlar şu anda 'Fats Domino' şovundalar belki de.&quot;</p>
<p>Teddy personel yatakhanesinin öteki ucunda durdu, turuncu duvara baktı. &quot;Peki ama neden kendi adamlarını çağırmadılar?&quot;</p>
<p>&quot;Kurallara uymak için,&quot; dedi Chuck. Böyle bir yerden firar edilmesi halinde birini buraya getirmeleri gerekiyordu ve bizi çağırdılar. Ama personelin işin içine karıştığını örtbas etmek gerektiği için, bizim buraya gelerek onların teorisini desteklememiz, işi kitabına uydurmalarına yardımcı olmamız onlar için çok önemli.&quot;</p>
<p>&quot;Pekala,&quot; dedi Teddy. &quot;İyi de neden Sheehan'ı koruyorlar?&quot;</p>
<p>Chuck ayak tabanını duvara dayadı, sigarasını yakarken dizini esnetti. &quot;Bilmiyorum. Daha o kadar uzun boylu düşünmedim.&quot;</p>
<p>&quot;Eğer onu buradan Sheehan götürdüyse, birilerine rüşvet vermiş olmalı.&quot;</p>
<p>&quot;Buna mecburdu.&quot;</p>
<p>&quot;Pek çok kişiye.&quot;</p>
<p>&quot;En azından birkaç görevli memura. Bir veya iki nöbetçiye.&quot; </p>
<p>&quot;Tekneden birine. Belki birden çok kişiye.&quot; </p>
<p>&quot;Eğer tekneyle gitmediyse, kendi teknesi olmalı.&quot; Teddy bunu bir süre düşündü. &quot;Cawley'den duyduğuma göre paralı biri. Park Bulvarı'nda oturuyor.&quot;</p>
<p>&quot;Tamam o zaman. Kendi teknesiyle gitmiştir.&quot; Teddy duvara, tepedeki elektrik teline baktı.</p>
<p>&quot;Ama bu açıklama yeni sorular da doğuruyor,&quot; dedi Teddy bir süre sonra.</p>
<p>&quot;Nasıl yani?&quot;</p>
<p>&quot;Rachel Solando'nun odasındaki şifreler neyin nesi?&quot; </p>
<p>&quot;Boşver, deli işte.&quot;</p>
<p>&quot;Peki Cawley neden bunu burnumuza soksun? Yani eğer bu gizli kapaklı bir işse, neden soruşturmayı tamamlayıp eve gitmemizi kolaylaştırmasın? Memur uyuyakaldı veya biz farkında değilken penceredeki kilit kurcalanmış diyebilirdi.&quot;</p>
<p>Chuck elini duvara bastırdı. &quot;Belki de yalnızlıktan canları sıkılmıştı. Dışarıdan birilerine ihtiyaçları vardı.&quot;</p>
<p>&quot;Ne demezsin. Bir hikâye uydurdular ve bizi ancak bu şekilde buraya getirebildiler. Sayemizde biraz muhabbet edip kafa dağıtmış oluyorlar. Çok komik.&quot;</p>
<p>Chuck döndü ve Ashecliffe'e baktı. &quot;Şaka bir yana...&quot;</p>
<p>Teddy de döndü ve orada durup birlikte Ashecliffe'e baktılar.</p>
<p>&quot;Ben biraz endişelenmeye başlıyorum Teddy.&quot;</p>
<p>&nbsp;</p>
</body>
</html>