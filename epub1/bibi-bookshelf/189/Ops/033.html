<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p5"><span class="t8">&nbsp;</span></p>
<h1 class="h11"><a id="ncx4137"></a>XXV</h1>
<p>&nbsp;</p>
<p class="p6">Teddy uyandığında odaya güneş vuruyordu. Yatağında doğrulup oturdu ve parmaklıklara baktı ama parmaklıklar yoktu. Demir parmaklıksız bir pencereydi. Önce pencerenin normalden daha alçakta olduğunu düşündü, sonra Trey ve Bibby'yle paylaştığı odadaki ranzanın üst katında yattığını fark etti.</p>
<p>Oda boştu. Ranzadan aşağıya atladı, gardırobu açtı ve çamaşırhaneden yeni gelen giysilerini gördü, giyindi. Pencereye doğru yürüdü, ayakkabısını bağlamak için bir ayağını pencerenin pervazına dayayıp dışarıya, ana binaya baktı. Eşit sayıdaki hasta, hastabakıcı ve nöbetçileri gördü. Bazıları hastanenin önünde aylak aylak geziniyor, bazıları temizlik işlemine devam ediyor, bazılarıysa tesis boyunca dikili gül ağaçlarından artakalanlarla ilgileniyordu.</p>
<p>Diğer ayakkabısını bağlarken ellerini inceledi. Kaya gibi sağlamdılar. Bakışları tıpkı çocukluğundaki gibi keskindi. Zihnindeki bulanıklık da geçmişti.</p>
<p>Odadan çıktı ve merdivenlerden aşağı indi, koridorda Hemşire Marino'yla karşılaştı.</p>
<p>&quot;Günaydın,&quot; dedi kadın gülümseyerek. &quot;Güzel bir gün,&quot; diye karşılık verdi Teddy. &quot;Harika. Fırtına resmen yazı temizledi.&quot;</p>
<p>Teddy tırabzana yaslanıp açık mavi göğe baktı. Hazirandan beri özlediği havanın taze esintisini duyabiliyordu.</p>
<p>&quot;Günün tadını çıkar,&quot; dedi Hemşire Marino. Teddy onun yürüyüşünü seyrediyor, kalçalarının sallanışından zevk almasının belki de bir sağlık belirtisi olduğunu düşünüyordu.</p>
<p>Binanın içine doğru yürürken ileri geri top sektiren birkaç hastabakıcı gördü. &quot;Günaydın,&quot; diye el salladılar, Teddy de el sallayarak onlara karşılık verdi. &quot;Günaydın.&quot;</p>
<p>Rıhtıma yanaşan teknenin sirenini duydu. Müdür'le Cawley'in hastanenin önündeki çimlerin ortasında konuştuğunu gördü. Onlar da Teddy'yi başlarıyla selamladı.</p>
<p>Teddy köşedeki hastane merdivenlerine oturdu ve etrafa şöyle bir baktı, kendini uzun süredir iyi hissediyormuş gibiydi.</p>
<p>&quot;Al sana.&quot;</p>
<p>Uzatılan paketten bir sigara alıp ağzına götürdü&quot;, ateşe doğru eğildi ve burnuna Zippo'nun kötü benzin kokusu geldi. &quot;Bu sabah nasılsın?&quot; </p>
<p>&quot;İyi. Sen?&quot; Dumanı ciğerlerine çekti. &quot;Şikayetim yok.&quot;</p>
<p>Müdür'ün ve Cawley'in onu izlediğini fark etti. &quot;Müdür'ün taşıdığı o kitabın ne olduğunu anladın mı?&quot; </p>
<p>&quot;Hayır. Ne olduğunu öğrenemeden mezara gidebiliriz.&quot; </p>
<p>&quot;Bu büyük bir kayıp olur.&quot;</p>
<p>&quot;Belki bu dünyada bilmemeye mahkum edildiğimiz birkaç şey vardır. O kitap da bunlardan biri olabilir.&quot;</p>
<p>&quot;İlginç bir yaklaşım.&quot; </p>
<p>&quot;Ben böyle düşünüyorum.&quot;</p>
<p>Sigaradan bir nefes daha çekti, tütünün ne kadar tatlı olduğunu fark etti. Daha zengin bir aroması vardı ve boğazında bir tat bırakıyordu.</p>
<p>&quot;Peki, bir sonraki hamlemiz ne?&quot; diye sordu Teddy. &quot;Sen söyle patron.&quot;</p>
<p>Chuck'a gülümsedi. Sabah güneşinin altında oturmuş, birbirlerini yatıştırıyor ve hayatta her şey yolundaymış gibi davranıyorlardı.</p>
<p>&quot;Bu kayalıktan kaçmak için bir yol bulmalıyız,&quot; dedi Teddy. &quot;Kıçımızı kurtarmalıyız.&quot;</p>
<p>Chuck başıyla onayladı. &quot;Bunu söyleyeceğini biliyordum.&quot;</p>
<p>&quot;Bir önerin var mı?&quot;</p>
<p>&quot;Bana bir dakika ver,&quot; dedi Chuck.</p>
<p>Teddy başını salladı ve arkasındaki basamaklara yaslandı. Bir dakika boyunca bekledi. Hatta belki birkaç dakika boyunca. Chuck'ın aynı anda hem elini kaldırıp hem başını iki yana salladığını fark etti. Cawley de onu başıyla onaylayarak Müdür'e bir şeyler söyledi ve arkalarında onları takip eden dört hastabakıcıyla çimenlik boyunca Teddy'ye doğru yürüdüler. Hastabakıcılardan biri, beyaz bir kumaş yığını taşıyordu ve Teddy uzaktan, kumaşın üzerinde metal gibi parlayan bir şey gördüğünü sandı.</p>
<p>&quot;Bilmiyorum Chuck,&quot; dedi. &quot;Sence peşimizdeler mi?&quot;</p>
<p>&quot;Hayır,&quot; dedi Chuck başını geriye doğru eğip gözlerini kısarak Teddy'ye gülümsedi.</p>
<p>&quot;Biz bunun için fazla zekiyiz.&quot;</p>
<p>&quot;Evet,&quot; dedi Teddy. &quot;Öyleyiz, değil mi?&quot;</p>
</body>
</html>