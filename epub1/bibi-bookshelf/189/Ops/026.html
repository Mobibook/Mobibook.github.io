<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p5"><span class="t8">&nbsp;</span></p>
<h1 class="h11"><a id="ncx3261"></a>XIX</h1>
<p>&nbsp;</p>
<p class="p6">&quot;Bekleyin bir dakika,&quot; dedi Teddy. Cawley'e yaklaştı, şimdi ona daha yakından ve dikkatle bakıyordu. Teddy ağzını kapattı, yaz akşamını gözkapaklarında hissediyordu.</p>
<p>&quot;Yeniden anlatın. Ortağınızı...&quot; dedi Cawley.</p>
<p>&nbsp;Cawley'in meraklı bakışı Teddy'nin şimdiye dek gördüğü en itici şeydi. Sorgulayıcı, zeki ve son derece ağırbaşlı. Bir vodvilde şakanın vurucu sonunun nereden geleceğini bilmiyormuş gibi yapan ciddi adamın bakışıydı.</p>
<p>Ve Teddy, Stan'in Ollie'siydi. Gevşek askılı bir soytarı, pantolon yerine de ahşap bir varil. Fıkradaki son kişi.</p>
<p>&quot;Komiser?&quot; dedi Cawley. Kelebek avlayan bir adamın sessizliğiyle ileri doğru bir adım daha attı.</p>
<p>Eğer Teddy itiraz etseydi, Chuck'ın nerede olduğunu sormakta ısrar etseydi, eğer Chuck diye birinin var olduğunu tartışsaydı, koz onların eline geçecekti.</p>
<p>Teddy, Cawley'in gözlerini yakaladı, gözleri içten içe gülüyordu &quot;Deli insanlar deli olduklarını inkar eder,&quot; dedi Teddy. &quot;Affedersiniz, anlayamadım?&quot; dedi Cawley bir adım daha yaklaşarak.</p>
<p>&quot;Bob deli olduğunu inkar ediyor.&quot; Cawley ellerini göğsünde kavuşturdu. &quot;Ergo,&quot; dedi Teddy, &quot;Bob delidir.&quot;</p>
<p>&nbsp;Cawley topuklarına basarak geriledi, artık gülüşünü bastırmıyordu.</p>
<p>Teddy de ona gülümseyerek karşılık verdi.</p>
<p>Bir süre orada durdular, gece esintisi ağaçların arasından ve duvarların üzerinden yumuşak bir dalga halinde hareket ediyordu.</p>
<p>&quot;Biliyorsunuz,&quot; dedi Cawley. Yere bakıyor, ayağının ucuyla çimenleri dürtüyordu. &quot;Burada değerli bir şey inşa ettim. Ama değerli şeyler kendi çağlarında yanlış anlaşılma riski taşır. Herkes bu yanlış anlaşılmaların hızla telafi edilmesini istiyor. Korkmaktan bıktık, üzgün olmaktan bıktık, bastırıldığımız hissinden bıktık, bıkmaktan bıktık. Eski günleri geri istiyoruz ama onları hatırlamıyoruz bile ve onları geleceğe bırakmak istiyoruz, birbirine zıt bir biçimde, son süratle. Sabır ve hoşgörü, gelişimin ilk kazazedeleri olur. Bu bilinmeyen bir şey değil. Kesinlikle değil. Bu hep böyleydi,&quot; dedi ve başını kaldırdı. &quot;İşte, güçlü arkadaşlarım kadar güçlü düşmanlarım da var. Kendi denetimimde geliştirdiğim şeyi elimden çekip alacak insanlar. Savaşmadan buna izin veremem. Beni anlıyor musunuz?&quot;</p>
<p>&quot;Anlıyorum Doktor.&quot;</p>
<p>&quot;Güzel,&quot; dedi Cawley kollarını açarak. &quot;Şimdi, gelelim sizin şu ortağınıza...&quot;</p>
<p>&quot;Ne ortağı?&quot; dedi Teddy. Teddy odaya döndüğünde, Trey Washington yatağa uzanmış Life'ın eski bir sayısını okuyordu.</p>
<p>Teddy, Chuck'ın ranzasına baktı. Yatak yeniden yapılmış, çarşaf ve battaniye sıkıca içine sokulmuştu. İki gece önce orada birinin uyuduğunu asla anlayamazdınız.</p>
<p>Teddy'nin ceketi, gömleği, kravatı ve pantolonu çamaşırhaneden geri gelmiş, naylon bir kılıfa konup gardıroba asılmıştı. Trey derginin sayfalarını çevirirken, Teddy hastabakıcı giysilerini değiştirip kendi elbiselerini giydi.</p>
<p>&quot;Bu akşam nasılsınız Komiser?&quot;</p>
<p>&quot;İyiyim.&quot;</p>
<p>&quot;İyi, iyi.&quot;</p>
<p>Trey'in kendisine bakmadığını, gözlerini dergiden ayırmadığını, aynı sayfaları defalarca çevirdiğini fark etti.</p>
<p>Teddy hastabakıcı giysisinin ceplerindekileri, Laeddis'in yatış formunu ve defterini, paltosunun iç cebine koydu. Trey'in karşısına Chuck'ın ranzasına oturdu, kravatını ve ayakkabılarını bağlayıp sessizce bekledi.</p>
<p>Trey derginin bir sayfasını daha çevirdi. &quot;Yarın hava sıcak olacak.&quot;</p>
<p>&quot;Gerçekten mi?&quot;</p>
<p>&quot;Sıcaktan kavrulacağız. Hastalar sıcağı sevmez.&quot; </p>
<p>&quot;Sevmez mi?&quot;</p>
<p>Başını iki yana salladı, bir sayfa daha çevirdi. &quot;Sevmez. Sıcak hava onlarda kaşıntı gibi şeyler yapıyormuş, üstelik yarın akşam dolunay var. Her şey daha kötüye gidecek. Her şey.&quot;</p>
<p>&quot;Neden?&quot;</p>
<p>&quot;Ne 'neden', Komiser?&quot;</p>
<p>&quot;Dolunay. İnsanları delirteceğini mi düşünüyorsun?&quot; </p>
<p>&quot;Delirttiğini biliyorum.&quot; Sayfalardan birinde bir kırışık buldu ve işaretparmağıyla onu düzeltti. &quot;Nasıl peki?&quot;</p>
<p>&quot;Şey, düşünün... Dolunay dalgaları etkiliyor, değil mi?&quot; </p>
<p>&quot;Kesinlikle.&quot;</p>
<p>&quot;Suyun üzerinde bir çeşit mıknatıs etkisi gibi bir şey.&quot; </p>
<p>&quot;Doğru.&quot;</p>
<p>&quot;İnsan beyninin,&quot; dedi Trey, &quot;yüzde elliden fazlası su.&quot; </p>
<p>&quot;Şaka mı yapıyorsun?&quot;</p>
<p>&quot;Şaka yapmıyorum. Bay Ay, okyanusu etrafında çevirebiliyorsa, beynimize neler yapabileceğini bir düşünsenize.&quot; </p>
<p>&quot;Ne kadardır buradasın Bay Washington?&quot;</p>
<p>Trey kırışık sayfayla uğraşmayı bitirdi, sayfayı çevirdi. &quot;Ah, uzun zamandır. 46'da ordudan ayrıldığımdan beri.&quot; </p>
<p>&quot;Orduda miydin?&quot;</p>
<p>&quot;Evet. Oraya bir silah için gittim, beni kazanın başına oturttular. Almanlara karşı berbat yemeklerle savaştım.&quot; </p>
<p>&quot;Tam bir saçmalıktı,&quot; dedi Teddy.</p>
<p>&quot;Evet, saçmalıktı Komiser. Bizi savaşa soktular, 44'e kadar sona erecekti.&quot;</p>
<p>&quot;Aynı fikirdeyim.&quot;'</p>
<p>&quot;Siz de oradaydınız demek?&quot;</p>
<p>&quot;Evet. Dünyayı dolaştım.&quot;</p>
<p>&quot;Ne düşünüyorsunuz peki?&quot;</p>
<p>&quot;Dilleri farklı ama hepsi aynı bok.&quot;</p>
<p>&quot;Evet, işte tek gerçek bu, değil mi?&quot;</p>
<p>&quot;Bu gece Müdür bana nasıl seslendi biliyor musun Bay Washington?&quot;</p>
<p>&quot;Nasıl, Komiser?&quot; </p>
<p>&quot;Zenci dedi.&quot;</p>
<p>&quot;Ne dedi?&quot; diye sordu Trey ve başını dergiden kaldırıp Teddy'ye baktı.</p>
<p>Teddy başını salladı. &quot;Bu dünyada kalitesiz, tohumdan pek çok insan var, dedi. Kötü ırklar. Zenciler. Düşük zekalılar. Ve benim de onun için sadece bir zenci olduğumu söyledi.&quot;</p>
<p>&quot;Bundan hoşlanmadınız, değil mi?&quot; dedi Trey ve kıkırdadı, ses ağzından çıkar çıkmaz kaybolmuştu. &quot;Yine de zenci olmanın anlamını bilmiyorsunuz.&quot;</p>
<p>&quot;Farkındayım Trey. Bu adam her şeye rağmen senin patronun.&quot;</p>
<p>&quot;Benim patronum değil. Ben hastanede çalışıyorum sonuçta. Beyaz Şeytana gelince, o hapishane tarafına bakıyor.&quot;</p>
<p>&quot;Yine de senin patronun.&quot;</p>
<p>&quot;Hayır, değil.&quot; Trey dirseklerini yatağa dayayıp doğruldu. &quot;Anladınız mı? Bu konuda net miyiz Komiser?&quot; Teddy omuz silkti.</p>
<p>Trey ayaklarını yatağın kenarından aşağı sarkıttı ve doğrularak oturdu. &quot;Beni delirtmeye mi çalışıyorsunuz?&quot; Teddy başını iki yana salladı.</p>
<p>&quot;O zaman, neden o beyaz orospu çocuğu için çalışmadığımı söylediğimde, bunu kabul etmiyorsunuz?&quot;</p>
<p>Teddy yeniden omuz silkti. &quot;İhtiyaç anında, iş o noktaya gelir de sana emirler yağdırmaya başlarsa ne olur? Zıplaya zıplaya gidersin.&quot;</p>
<p>&quot;Ne yaparım?&quot;</p>
<p>&quot;Zıplaya zıplaya gidersin. Küçük bir tavşan gibi.&quot; Trey elini çenesi boyunca hızla gezdirdi, yüzünde inançsız bir gülümsemeyle Teddy'yi süzdü.</p>
<p>&quot;Seni kırmaya hiç niyetim yok,&quot; dedi Teddy. &quot;Ah, hayır, hayır.&quot;</p>
<p>&quot;Bu adadaki insanların kendi doğrularını yaratma yöntemleri olduğunu yeni keşfediyorum. Bir şeyi öylesine çok kendi kendilerine tekrar ediyorlar ki, sıkça tekrarladıkları yalan gerçeğe dönüşüyor.&quot;</p>
<p>&quot;Ben o adam için çalışmıyorum.&quot;</p>
<p>&quot;Evet, adanın gerçeği bu, bunu biliyorum ve seviyorum,&quot; dedi Teddy işaretparmağını Trey'e doğrultarak.</p>
<p>Trey onu yumruklamaya hazır görünüyordu.</p>
<p>&quot;Bak,&quot; dedi Teddy, &quot;bu akşam bir toplantı yaptılar. Ve sonrasın da Dr. Cawley gelip bana hiç ortağım olmadığını söyledi. Ve sana sorsam, sen de aynı şeyi söyleyeceksin. Onunla oturup poker oynadığını ve onunla şakalaştığını inkar edeceksin. Aksi yaşlı teyzene karşı yapman gereken tek şeyin hızla tüymek olduğunu söylediğini inkar edeceksin. Değil mi Bay Washington?&quot;</p>
<p>Trey başını eğerek döşemeye baktı. &quot;Neden bahsettiğinizi bilmiyorum Komiser.&quot;</p>
<p>&quot;Ah, biliyorum. Biliyorum. Hiç ortağım olmadı. Şimdi gerçek bu. Karar verildi. Hiç ortağım olmadı ve o bu adada, dışarıda bir yerde, yaralı ya da ölü değil. C Koğuşu'na ya da fener kulesine de kapatılmamış. Hiç ortağım olmadı. Arkamdan tekrarlamak ister misin, tamamen netleştirmek için? Hiç ortağım olmadı. Hadi. Dene.&quot;</p>
<p>Trey başını kaldırıp Teddy'ye baktı. &quot;Hiç ortağın olmadı.&quot;</p>
<p>&quot;Ve sen de Müdür için çalışmıyorsun,&quot; dedi Teddy.</p>
<p>Trey ellerini dizlerine vurdu. Teddy'ye baktı. Teddy bunun onu yiyip bitirdiğini görebiliyordu. Gözleri nemlenmişti ve dudakları titriyordu.</p>
<p>&quot;Buradan gitmelisin,&quot; diye fısıldadı.</p>
<p>&quot;Bunun farkındayım.&quot;</p>
<p>&quot;Hayır,&quot; dedi Trey. Birkaç kez başını salladı. &quot;Burada gerçekten neler döndüğü hakkında hiçbir fikrin yok. Duyduklarını boşver. Bildiğini sandığın şeyleri boşver. Seni bulacaklar. Sana yapacakları şeyin dönüşü yok. Hiç geri dönüşü yok.&quot;</p>
<p>&quot;Anlat,&quot; dedi Teddy ama Trey hala başını sallıyordu. &quot;Burada neler döndüğünü anlat bana.&quot;</p>
<p>&quot;Bunu yapamam. Yapamam. Bana bak.&quot; Trey kaşlarını kaldırdı ve gözleri kocaman açıldı.</p>
<p>&quot;Ben. Bunu. Yapamam. Sen tek basmasın. Ve ben vapur filan beklemeyeceğim.&quot;</p>
<p>Teddy kıkırdadı. &quot;Bırak adadan ayrılmayı, ben bu binadan bile dışarı çıkamıyorum. Ve eğer yapabilseydim, ortağım.</p>
<p>&quot;Ortağını unut,&quot; diye tısladı Trey. &quot;O gitti. Anladın mı? Geri gelmeyecek. Çaktın mı? Sen kendi başının çaresine bakmalısın, sadece kendinin.&quot;</p>
<p>&quot;Trey,&quot; dedi Teddy, &quot;beni buraya hapsettiler.&quot;</p>
<p>Trey ayağa kalktı ve pencereye doğru ilerledi, ya karanlığa ya da camdaki yansımasına bakıyordu.</p>
<p>&quot;Bir daha hiç geri gelmeyeceksin. Hiç kimseye bu konuştuklarımızı anlatmayacaksın.&quot;</p>
<p>Teddy bekledi.</p>
<p>&quot;Anlaştık mı?&quot; diye sordu Trey omzunun üzerinden Teddy'ye bakarak.</p>
<p>&quot;Anlaştık,&quot; dedi Teddy.</p>
<p>&quot;Vapur yarın saat onda burada olur. Saat tam on birde Boston'a hareket eder. O teknede ancak kaçak yolculuk eden biri limanın karşısına geçmeyi başarabilir. Aksi halde iki-üç gün daha beklemek zorunda kalırsın ve tarak ağlı bir balıkçı teknesi, adı Betsy Ross, güney sahilinin oldukça yakınından geçer, birkaç şey bırakır.&quot; Dönüp Teddy'ye baktı. &quot;Bu adadaki insanların sahip olmaması gereken türden şeyler. Şimdi, o tekne iç limana girmez. Bu yüzden ona doğru yüzmen gerekir.&quot;</p>
<p>&quot;Bu lanet olası adada üç gün daha geçiremem,&quot; dedi Teddy. &quot;Araziyi bilmiyorum. Ama Müdür'le adamlarının bildiğine eminim. Beni bulurlar.&quot;</p>
<p>Trey bir süre bir şey söylemedi.</p>
<p>&quot;O zaman, vapura bineceksin,&quot; dedi en sonunda.</p>
<p>&quot;Vapur. Peki ama bu binadan nasıl çıkacağım?&quot;</p>
<p>&quot;Lanet olsun,&quot; dedi Trey. &quot;Bunu asla yapamazdın ama bugün senin şanslı günün. Fırtına her şeyi mahvetti, özellikle de elektrik sis temini. Duvardaki tellerin çoğunu tamir ettik. Çoğunu.&quot;</p>
<p>&quot;Hangi bölüm tamir edilmedi?&quot; diye sordu Teddy.</p>
<p>&quot;Güneydoğu köşesi. Oradaki teller çalışmıyor, duvarla doksan derece açıyla buluşan yerdeki. Geri kalanı seni piliç gibi kızartır, o yüzden sakın kayma, uzanma ve hiçbirini tutmaya kalkışma. Duydun mu?&quot;</p>
<p>&quot;Duydum.&quot;</p>
<p>Trey camdaki yansımasına bakarak başını salladı. &quot;Sana tavsiyem, hemen sıvışman. Zaman boşa geçiyor.&quot; Teddy durdu. &quot;Chuck,&quot; dedi.</p>
<p>Trey kaşlarını çattı. &quot;Chuck diye biri yok, tamam mı? Hiç olmadı. Dünyaya geri dönüyorsun, orada istediğin zaman Chuck hakkında konuşursun. Ama o adam burada hiçbir zaman var olmadı.&quot;</p>
<p class="p2"><span class="t13">* * *</span></p>
<p class="p6">Teddy duvarın güneydoğu köşesine ulaştığında, aklına Trey'in yalan söylemiş olabileceği geldi. Eğer Teddy şu elektrikle yüklü tellere elini koyup sıkıca yakalarsa, sabah cesedini duvarın dibinde, bir aylık biftek gibi kapkara bulacaklardı. Ve problem çözülecekti. Trey yılın personeli olacak, belki de güzel bir altın saat alacaktı.</p>
<p>Uzun bir dal bulana kadar etrafa bakındı ve telli bölüme, köşenin sağına döndü. Duvara doğru zıpladı, ayağını duvara dayadı ve yukarı sıçradı. Dalı telin üzerine vurdu ve etrafa saçılan kıvılcımlarla dal alev aldı. Teddy yere indi ve elindeki dala baktı. Alev sönmüştü ama ağaç için için yanmaya devam ediyordu.</p>
<p>Bu kez köşenin sağ yanındaki telleri denedi. Hiçbir şey olmadı.</p>
<p>Durdu, nefes aldı ve sonra sol duvara atladı, elindeki dalı tele vurdu. Defalarca. Ama hiçbir şey olmadı.</p>
<p>Duvarın köşesinde metal bir direk vardı. Buna tutunmayı başarana dek duvara üç hamle yaptı. Direği sıkıca kavrayıp duvarın tepesine tırmandı; omuzları, dizleri ve kolları tele çarpıyor ve her defasında öldüğünü sanıyordu.</p>
<p>Ölmedi. Tepeye vardığında kendisini diğer taraftan aşağıya doğru sarkıtmaktan başka yapacak bir şey kalmamıştı.</p>
<p>Yaprakların arasında durdu ve dönüp Ashecliffe'e baktı.</p>
<p>Buraya gerçek için gelmiş ve onu bulamamıştı. Buraya Laeddis için gelmişti ve onu da bulamamıştı. Bu arada Chuck'ı kaybetmişti.</p>
<p>Boston'a döndüğünde bütün bunlar için pişmanlık duymaya, kendini suçlu hissetmeye ve utanmaya bol bol vakti olacaktı. Seçeneklerini değerlendirmek; Senatör Hurly'ye danışmak ve bir saldırı planıyla ortaya çıkmak için de vakti olacaktı. Teddy buraya geri gelecekti. Mümkün olduğunca hızlı hareket edecekti. Buna şüphe yoktu. Mahkeme emirleri ve Federal ajanlarla birlikte silahlı olarak gelecekti. Ve kahrolası kendi tekneleri olacaktı. Öfkeli olacaktı. Öfkesinde haklı olacaktı.</p>
<p>Şimdi, bütün bunlara karşın, hayatta kaldığı ve duvarın öte yanına geçebildiği için yatışmıştı.</p>
<p>Yatışmıştı ve korkuyordu.</p>
<p class="p2"><span class="t13">* * *</span></p>
<p class="p6">Mağaraya dönmek bir buçuk saatini almıştı ama kadın gitmişti. Ateş tümüyle sönmüş, geriye sadece birkaç kor kalmıştı. Hava mevsime göre ılıktı ve saatler geçtikçe nem de artıyordu. Ateşin yanına oturdu. Kadını bekliyor, biraz daha odun bulmak için dışarı çıktığını ümit ediyordu. Çünkü kadının buraya döneceğini biliyor, bunu hissediyordu. Kadın, Teddy'nin çoktan yakalandığını ve tam şu anda Müdür'e ve Cawley'e onun saklandığı yerden bahsettiğini sanıyor da olabilirdi. Bu biraz abartılı bir umut olsa da Teddy kendi ne biraz hoşgörülü davrandı ve Chuck'ın kadını bulduğunu, onunki daha güvenli bir yere gittiğini umut etti.</p>
<p>Korlar sönünce Teddy ceketini çıkardı, göğsünün ve omuzlarının üzerine örtüp başını duvara yasladı. Aynen bir gece önce olduğu gibi, uykuya dalmadan önce fark ettiği son şey başparmaklarıydı</p>
<p>Seğirmeye başlamışlardı.</p>
<p>&nbsp;</p>
</body>
</html>