<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p5"><span class="t8">&nbsp;</span></p>
<h1 class="h11"><a id="ncx3707"></a>XXII</h1>
<p>&nbsp;</p>
<p class="p6">&quot;Kahretsin!&quot; diye haykırdı Teddy.</p>
<p>&quot;Adın Andrew Laeddis,&quot; diye tekrarladı Cawley. &quot;Buraya mahkeme kararıyla yirmi iki ay önce teslim edildin.&quot;</p>
<p>&quot;Bu sizden bile beklenmeyecek kadar aşağılık bir oyun,&quot; dedi Teddy elini sallayarak.</p>
<p>&quot;Kanıta bak. Lütfen Andrew, buraya...&quot; </p>
<p>&quot;Benim adım Teddy.&quot;</p>
<p>&quot;Buraya iki yıl önce geldin, çünkü korkunç bir suç işledin. Toplumun affedemeyeceği ama benim affedebileceğim bir şey... Andrew, bana bak.&quot;</p>
<p>Teddy'nin bakışları Cawley'in uzattığı elinden koluna doğru, oradan yukarıya göğsüne ve sonunda Cawley'in yüzüne kadar yükseldi. Adamın gözleri şimdi o sahte merhametle ve yapay incelikle dolup taşıyordu.</p>
<p>&quot;Adım Edward Daniels.&quot;</p>
<p>&quot;Hayır,&quot; dedi Cawley. Bezgin bir yenilgiyle başını iki yana sallı yordu.</p>
<p>&quot;Senin adın Andrew Laeddis. Korkunç bir şey yaptın ve kendini bağışlayamıyorsun, bu yüzden ne olursa olsun rol yapıyorsun. Yoğun ve karmaşık bir öykü yarattın Andrew. Kendini hala bir polis olduğuna ve bir dava için burada bulunduğuna inandırıyorsun. Bir komployu ortaya çıkardığını düşünüyorsun. Biz bunun aksini iddia ettiğimizde de bizim sana karşı komplo kurduğumuza inanıyorsun. Belki bunu devam ettirebilir, hayal dünyasında yaşamana izin verebilirdik. Bu beni rahatsız etmezdi. Eğer zararsız olsaydın, seni hayal dünyanla baş başa bırakırdık. Ama saldırgansın, çok saldırgansın. Askeri eğitimler yüzünden bu konuda fazla iyisin. Buradaki en tehlikeli hastamız sensin. Seni zapt edemiyoruz. Karar verildi, bana bak.&quot;</p>
<p>Teddy, Cawley'e baktı, masanın üzerinden Teddy'ye uzanıyordu, gözlerinde yalvarış dolu bir ifade vardı.</p>
<p>&quot;Eğer senin aklını başına getiremezsek -en kısa sürede- bir daha kimseyi incitmemen için kalıcı önlemler alınmasına karar verildi. Sana ne söylediğimi anlıyor musun?&quot;</p>
<p>Bir an için, tam olarak bir an bile değil, bir saniyenin onda birinde, Teddy neredeyse ona inanmıştı. Sonra gülümsedi.</p>
<p>&quot;Başlattığınız güzel bir oyun Doktor. Kötü polis kim... Sheehan mı?&quot; dedi ve dönüp kapıya göz attı.</p>
<p>&quot;O da gelmek üzeredir,&quot; dedi Cawley. &quot;Bana bak, gözlerimin içine bak.&quot;</p>
<p>Teddy baktı. Cawley'in gözleri kızarmış ve uykusuzluktan yuvalarına çökmüştü. Ve gözlerinde başka bir şey daha vardı. Neydi o? Teddy, Cawley'in bakışını inceledi. Eğer onu tanımasaydı, Cawley'in derin bir üzüntü yüzünden acı çektiğine yemin edebilirdi.</p>
<p>&quot;Dinle,&quot; dedi Cawley, &quot;ben sahip olduğun tek şeyim. Şimdiye kadar sahip olduğun tek şeyim. Bu düşü iki yıldır dinliyorum. Her detayı biliyorum, her ipucunu, şifreleri, kayıp ortağı, fırtınayı, mağaradaki kadını, fener kulesindeki şeytani deneyleri. Noyce'u ve uydurma Senatör Hurly'yi. Dolores'i rüyanda sırılsıklam bir halde ve karnından kanlar akarken gördüğünü biliyorum. Kütükleri biliyorum.&quot;</p>
<p>&quot;Resmen zırvalıyorsunuz,&quot; dedi Teddy.</p>
<p>&quot;Bütün bunları nasıl bileceğim ki?&quot;</p>
<p>Teddy titreyen parmaklarına bir bir dokunarak kanıtlarını saymaya başladı:</p>
<p>&quot;Sizin yemeğinizi yiyorum, sizin kahvenizi ve sizin sigaranızı içiyorum. Kahretsin, geldiğim sabah sizden üç 'aspirin' aldım. Ondan sonraki gece beni uyuşturdunuz. Uyandığımda siz orada oturuyordunuz. O zamandan beri aynı değilim. Bütün bunlar ta o zaman başladı. O gece, migrenimden sonra. Bana ne verdiniz?&quot;</p>
<p>&nbsp;Cawley arkasına yaslandı. Sanki asit yutuyormuş gibi yüzünü buruşturdu ve pencereye baktı.</p>
<p>&quot;Zamanım daralıyor,&quot; diye fısıldadı.</p>
<p>&quot;Ne?&quot;</p>
<p>&quot;Zaman,&quot; dedi yavaşça. &quot;Bana dört gün verilmişti ve bu süre neredeyse sona erdi.&quot;</p>
<p>&quot;O halde bırakın beni gideyim. Boston'a döneyim, polis teşkilatında bir şikâyet işlemi başlatayım. Merak etmeyin, bütün o güçlü arkadaşlarınız sayesinde eminim çok yemezsiniz.&quot;</p>
<p>&quot;Hayır Andrew, neredeyse hiç arkadaşım kalmadı. Burada sekiz yıldır bir mücadele veriyorum ve ibre öteki tarafın lehine çevriliyor. Kaybedeceğim. Pozisyonumu, maddi desteğimi kaybedeceğim. Müfettişler Kuruluna, psikiyatrinin şimdiye dek hiç görmediği en uç oyun deneyini gerçekleştireceğime söz verdim ve bu deney seni kurtaracaktı. Seni geri getirecekti. Ama eğer yanıldıysam?&quot; Gözleri büyüdü ve sanki çenesini yerine oturtmaya çalışı yormuş gibi eliyle çenesine bastırdı. Sonra elini indirip masanın karşısındaki Teddy'ye baktı. &quot;Anlamıyor musun Andrew? Eğer sen başarısız olursan, ben de başarısız olacağım. Eğer başarısız olur sam, her şey bitecek.&quot;</p>
<p>&quot;Tanrım,&quot; dedi Teddy, &quot;bu çok kötü.&quot;</p>
<p>Dışarıda birkaç martı çığlık attı. Teddy tuzun, güneşin ve nemli kumun kokusunu duyabiliyordu.</p>
<p>&quot;Bunu başka bir yoldan deneyelim. Senin hayal ürünün olan Rachel Solando'nun adı ve ölen karının adı aynı harflerden oluşuyor, ayrıca her ikisinin de çocuklarını öldürme hikâyesi aynı. Sence bu bir tesadüf mü?&quot;</p>
<p>Teddy ayağa kalktı, şiddetli titremeler ellerini omuzlarına dek sarsıyordu.</p>
<p>&quot;Karım çocuklarını öldürmedi. Bizim hiç çocuğumuz olmadı.&quot; </p>
<p>&quot;Hiç çocuğunuz olmadı mı?&quot; diye sordu Cawley ve duvara doğru yürüdü.</p>
<p>&quot;Bizim hiç çocuğumuz olmadı, seni lanet olası aptal.&quot;</p>
<p>&quot;Ah, pekâlâ,&quot; dedi Cawley ve başka bir çarşafı aşağıya çekti. Arkasındaki duvarda bir olay yeri şeması asılıydı. Bir gölün ve ölen üç çocuğun fotoğrafları. Ve sonra aynı yükseklikte, büyük harflerle yazılmış isimler vardı:</p>
<p><span class="t12">EDWARD LAEDDIS - DANIEL LAEDDIS - RACHEL LAEDDIS</span></p>
<p>Teddy başını öne eğerek ellerine baktı. Sanki artık ona ait değilmiş gibi birden zıpladılar. Eğer durdurabilseydi, durdururdu.</p>
<p>&quot;Çocukların Andrew, orada duracak ve onların bir zamanlar yaşamış olduğunu inkar mı edeceksin? Bunu mu yapacaksın?&quot;</p>
<p>&quot;Onlar Rachel Solando'nun çocukları. Orası, Rachel Solando'nun göl evindeki olay yeri,&quot; dedi Teddy parmağını Cawley'e doğru kaldırarak.</p>
<p>&quot;Orası senin evin. Oraya gittiniz, çünkü doktor karın için orayı önerdi. Hatırlıyor musun? Karın bir önceki evinizi kazara ateşe verdikten sonra? Onu şehirden uzaklaştırmanı, onu kırlık bir yere götürmeni söylediler. Belki daha iyi olur diye.&quot;</p>
<p>&quot;O hasta değildi.&quot;</p>
<p>&quot;O deliydi Andrew.&quot;</p>
<p>&quot;Kahrolası, bana Andrew demekten vazgeç. O deli değildi.&quot; </p>
<p>&quot;Karın klinik depresyon hastasıydı. Manik depresif teşhis konmuştu. O...&quot;</p>
<p>&quot;O deli değildi,&quot; dedi Teddy.</p>
<p>&quot;İntihara eğilimliydi. Çocuklara zarar verdi. Bunu görmeyi reddettin. Onun zayıf olduğunu sandın. Kendi kendine, akıl sağlığının bir tercih olduğunu söyledin ve Dolores'in yapması gereken tek şeyin sorumluluklarını hatırlamak olduğunu sandın. Sana karşı sorumluluklarının. Çocuklara karşı sorumluluklarının. İçiyordun ve durumun kötüleşmişti. Kendi kabuğuna çekilmiştin. Evden uzak duruyordun. Bütün işaretleri görmezden geliyordun. Öğretmenlerin sana söylediklerini görmezden geldin, papazın ve kendi ailenin de.&quot;</p>
<p>&quot;Karım deli değildi!&quot;</p>
<p>&quot;Peki, neden? Çünkü bundan utanıyordun.&quot;</p>
<p>&quot;O deli değildi &quot;</p>
<p>&quot;Hayatı boyunca yalnızca bir kez psikiyatra gitmişti, sebebi de intihara teşebbüs etmesiydi ve hastanelik olmuştu. Sen bile bunu kontrol edemedin. Ve sana onun kendine zarar verebileceğini söylediler. Sana dediler ki...&quot;</p>
<p>&quot;Biz hiç psikiyatra gitmedik!&quot;</p>
<p>Sana çocuklara zarar verebileceğini söylediler. Sürekli uyarıldın.&quot;</p>
<p>Bizim hiç çocuğumuz olmadı. Bu konuda konuşuyorduk ama Dolores hamile kalmıyordu.&quot;</p>
<p>Teddy'nin kafası kazan gibi olmuştu.</p>
<p>Buraya gel,&quot; dedi Cawley. &quot;Yaklaş ve olay yeri şeması fotoğrafla tının üzerindeki isimlere bak. İlgini çekecek...&quot;</p>
<p>Onların sahtesini yapabilirsiniz. Kendinizinkileri yaratabilirsiniz.&quot;</p>
<p>Rüya görüyorsun. Her zaman rüya görüyorsun. Rüyalarından açamıyorsun Andrew. Onları bana anlattın. Yakın zamanda hiç iki oğlan ve bir kız çocuklu bir rüya gördün mü? Ha? Küçük kız seni mezar taşına götürdü mü? Sen berbat bir denizcisin Andrew. Bunun ne anlama geldiğini biliyor musun? Bu sen kötü bir babasın demek. Onlara yol göstermedin Andrew. Onları kurtarmadın. Kütükler hakkında konuşmak ister misin? Ha? Buraya gel ve onlara bir göz at. Bana onların rüyandaki çocuklar olmadığını söyle.&quot; </p>
<p>&quot;Saçmalık.&quot; </p>
<p>&quot;O halde bak. Buraya gel ve gör.&quot;</p>
<p>Beni uyuşturuyorsunuz, ortağımı öldürüyorsunuz, bana onun hiç var olmadığını söylüyorsunuz. Beni buraya kapatacaksınız, Çünkü ne yaptığınızı biliyorum. Deneyleri biliyorum. Şizofrenlere ne verdiğinizi, özgürlükçü lobotomilerinizi, Nuremberg Yasası'na hiç aldırmadığınızı biliyorum. Kahretsin, sizin peşinizdeyim Doktor.</p>
<p>&quot;Öyle mi?&quot; dedi Cawley ve duvara yaslanıp kollarını kavuşturdu.</p>
<p>Lütfen, anlat bana. Son dört gündür serbest dolaşım hakkına sahiptin. Bu kurumun her köşesine erişme hakkı elde ettin. Nazi doktorları nerede? Şeytani OR'ler nerede?&quot;</p>
<p>Masasına döndü ve notlarına şöyle bir göz attı.</p>
<p>&quot;Bizim hastaların beynini yıkadığımıza hala inanıyor musun Andrew? On yıllarca süren uzun deneyler yaptığımıza? Bir keresinde ne demiştin onlara? Ah, işte burada... Hayalet askerler, suikastçılar yaratmak için bu deneyleri yapıyormuşuz.&quot; Kıkırdadı. &quot;Yani, hakkını vermeliyim Andrew. Bu dizginsiz paranoya günlerinde bile senin hayallerin açık ara birinci sırada.&quot;</p>
<p>&quot;Siz radikal yaklaşımlarla deneysel bir hastanesiniz...&quot; dedi Teddy. Titreyen parmağını ona doğru uzatmış, sallıyordu.</p>
<p>&quot;Evet, öyleyiz.&quot;</p>
<p>&quot;Sadece en azılı hastaları alıyorsunuz.&quot;</p>
<p>&quot;Yine doğru. En azılı ve en saplantılı olanları.&quot;</p>
<p>&quot;Ve siz...&quot;</p>
<p>Biz ne?</p>
<p>&quot;Deney yapıyorsunuz.&quot;</p>
<p>&quot;Evet!&quot; dedi Cawley. Ellerini çırptı ve çabuk bir reverans yaptı. &quot;Ben suçluyum.&quot;</p>
<p>&quot;Cerrahi deneyler.&quot;</p>
<p>&quot;Ah, hayır. Affedersin. Biz cerrahiyle deney yapmıyoruz. O son çare olarak kullanılır ve ben buna sonuna kadar itiraz ederim. Ama ben bir tek kişiyim ve on yıllardır kabul edilen uygulamaları bir gecede değiştiremiyorum.&quot;</p>
<p>&quot;Yalan söylüyorsunuz.&quot;</p>
<p>&quot;Bana mantıklı bir kanıt göster. Sadece bir tane,&quot; dedi Cawley içini çekerek.</p>
<p>Teddy hiçbir şey söylemedi.</p>
<p>&quot;Sana sunduğum bütün kanıtlara cevap vermeyi reddettin.&quot; </p>
<p>&quot;Evet, çünkü onların hiçbiri kanıt değil. Hepsi uydurma.&quot; Cawley ellerini birbirine bastırdı ve onları dua eder gibi dudaklarına götürdü.</p>
<p>&quot;Bırakın bu adadan gideyim,&quot; dedi Teddy. &quot;Federal Büro tarafından atanan bir kanun adamı olarak, sizden beni bırakmanızı talep ediyorum.&quot;</p>
<p>&nbsp;Cawley bir anlığına kapattığı gözlerini açtığında bakışları daha net ve sertti.</p>
<p>&quot;Pekala, tamam. Beni ikna ettin Komiser. İşini kolaylaştıracağım.&quot;</p>
<p>Yerden yumuşak, deri bir evrak çantası aldı, çantayı açtı ve Teddy'nin silahını masaya bıraktı. &quot;Bu senin silahın, doğru mu?&quot; Teddy gözünü dikip silaha baktı.</p>
<p>&quot;Kabzasına adının baş harfleri oyulmuş, doğru mu?&quot;</p>
<p>Teddy dikkatle baktı, gözleri buğulanmıştı.</p>
<p>&quot;Evet ya da hayır diyeceksin Komiser. Bu senin silahın mı?&quot;</p>
<p>Namlusunda, Phillip Stacks'ın ona nişan aldığı ve kendi mermisinin sekmesiyle vurulduğu günden kalma eziği görebiliyordu. Kabzaya oyulmuş E.D. baş harflerini seçebiliyordu. Breck'le Maine'de girdiği çatışma sonrasında bu silahı ona Merkez Ofis hediye etmişti. Ve orada, tetik korkuluğunun alt yüzündeki metalde, 49 kışında, St. Louis'deki bir kovalama sırasında silahı düşürdüğü zamandan kalma bir iz ve aşınma vardı.</p>
<p>&quot;Senin silahın mı?&quot;</p>
<p>&quot;Evet.&quot;</p>
<p>&quot;Al Komiser, dolu olup olmadığını kontrol et.&quot;</p>
<p>Teddy önce silaha, sonra Cawley'e baktı.</p>
<p>&quot;Hadi, durma Komiser, al.&quot;</p>
<p>Teddy silahı masadan alıp salladı.</p>
<p>&quot;Dolu mu?&quot; diye sordu Cawley.</p>
<p>&quot;Evet.&quot;</p>
<p>&quot;Emin misin?&quot;</p>
<p>&quot;Ağırlığını hissedebiliyorum.&quot; Cawley başıyla onayladı.</p>
<p>&quot;Vur beni. Çünkü bu adadan gitmenin tek yolu bu.&quot;</p>
<p>Teddy kolunu diğer eliyle sabitlemeye çalıştı ama o da titriyordu. Birkaç kez yavaşça nefes alıp verdi, gözlerindeki buğu ve vücudundaki titremeler arasında namluyu aşağıya doğru çevirdi. Cawley'i namlunun ucunda, en çok altmış-yetmiş santim uzakta görebiliyordu ama sanki her ikisi de açık denizde bir teknedeymiş gibi sallanıyordu.</p>
<p>&quot;Beş saniyen var Komiser.&quot;</p>
<p>&nbsp;Cawley telsiz kutusundan ahizeyi kaldırdı ve kolu çevirdi, Teddy onun ahizeyi ağzına götürmesini izledi.</p>
<p>&quot;Şimdi üç saniye. Tetiği çek ya da son günlerini bu adada geçir.&quot;</p>
<p>Teddy silahın ağırlığını hissedebiliyordu. Titremelere rağmen, eğer şimdi yapabilirse buradan kurtulma şansı vardı. Cawley'i ve dışarıda bekleyenleri öldürürse kurtulacaktı.</p>
<p>&quot;Onu yukarı gönderebilirsiniz Müdür Bey,&quot; dedi Cawley.</p>
<p>Teddy'nin görüşü netleşti ve titremeleri hafifledi, Cawley ahizeyi kutuya koyarken namluya bakıyordu.</p>
<p>&nbsp;Cawley'in yüzünde meraklı bir bakış vardı, sanki Teddy'nin silah kullanma yeteneğinin tükenmemiş olması ihtimali aklına yeni yeni geliyor gibiydi.</p>
<p>&quot;Pekala, tamam,&quot; dedi Cawley bir elini havaya kaldırıp.</p>
<p>Teddy onu göğsünden vurdu.</p>
<p>Sonra namluyu bir buçuk santim kadar kaldırdı ve Cawley'i yüzünden vurdu. Suyla.</p>
<p>&nbsp;Cawley kaşlarını çattı. Sonra birkaç kez göz kırptı. Cebinden bir mendil çıkardı.</p>
<p>Teddy'nin arkasındaki kapı açıldı. Sandalyesinde hızla döndü ve adamın biri içeri girerken ona nişan aldı.</p>
<p>&quot;Ateş etme,&quot; dedi Chuck. &quot;Yağmurluğumu giymeyi unutmuşum.&quot;</p>
<p>&nbsp;</p>
</body>
</html>