<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p5"><span class="t8">&nbsp;</span></p>
<h1 class="h11"><a id="ncx2054"></a>XII</h1>
<p>&nbsp;</p>
<p class="p6">Bu, şimdiye kadar gördüğü en kötü rüyaydı. Rüya, Teddy'nin çocukluktan yetişkinliğe dek sayısız kez geçtiği Hull sokaklarında başlamıştı. Teddy önce eski okulunun, sonra sakız ve vanilyalı gazoz aldığı küçük dükkânın, ardından da Dickerson'ların, Pakaski'lerin, Murray'lerin, Boyd'ların, Vernon'ların ve Constantine'lerin evlerinin önünden geçti. Ama hiçbiri evde değildi. Hiçbir yerde, hiç kimse yoktu. Kasaba bomboştu. Ve etrafta bir ölüm sessizliği vardı. Teddy okyanusun sesini bile duyamıyordu, oysa Hull'da okyanusun sesini her zaman duyabilirdiniz.</p>
<p>Teddy'nin kasabası korkunç bir haldeydi, herkes buradan gitmişti. Okyanus Bulvarı boyunca uzanan duvarın üzerine oturup boş kumsalı izledi ve bekledi. Ama gelen giden olmadı. Sonunda herkesin öldüğünü anladı. Herkes çok uzun zamandır ölüydü ve çok uzun zamandır burada kimse yaşamıyordu. Teddy hayalet kasabaya yüzyıllar sonra dönen bir hayaletti. Kasabası artık burada değildi. Teddy de burada yaşamıyordu. Artık burası diye bir şey yoktu.</p>
<p>Daha sonra kendini insanlarla, sedyelerle, kırmızı serum torbalarıyla dolu kocaman mermer bir salonda buldu ve birdenbire daha iyi hissetti. Buranın neresi olduğunun önemi yoktu, Teddy yalnız değildi. İkisi erkek, biri kız üç çocuk önünden geçti. Üçü de hastane önlüğü giymişti ve kız olan çok korkuyordu. Erkek kardeşlerinin elini sıkıca kavramıştı.</p>
<p>&quot;O burada. Bizi bulacak,&quot; diyordu.</p>
<p>&quot;Bir tatsızlık yok, değil mi dostum?&quot; diye sordu Andrew Laeddis öne doğru eğilip Teddy'nin sigarasını yakarken.</p>
<p>Laeddis, eğri büğrü vücudu, uzun ve ince suratı, normalden iki kat çıkık çenesi, çarpık dişleri, pembe ve kel kafasıyla insanlığın çirkin bir örneğiydi ama Teddy onu gördüğüne sevinmişti. Salonda tanıdığı tek kişi oydu.</p>
<p>&quot;Eğer mal istiyorsan, bana içki getir,&quot; dedi Laeddis. Teddy'ye göz kırpıp sırtına dostça vurduktan sonra bir anda Chuck'a dönüştü ve bu son derece normal göründü.</p>
<p>&quot;Gitmemiz gerek,&quot; dedi Chuck. &quot;Burada saat durmadan ilerliyor dostum.&quot;</p>
<p>&quot;Kasabam bomboş. Bir kişi bile yok,&quot; dedi Teddy.</p>
<p>Ve birden koşmaya başladı çünkü Rachel Solando oradaydı ve elinde bir satırla salonda bir uçtan diğer uca koşarken haykırıyordu. Teddy ona yetişene kadar Rachel üç çocuğunu yakalayıp elindeki satırı onlara doğru savurmaya başlamıştı bile ve Teddy donakalmış, bu görüntüden tuhaf bir biçimde etkilenmişti. Artık yapabileceği hiçbir şey kalmadığını biliyordu, çocuklar ölmüştü.</p>
<p>Rachel, Teddy'ye baktı. Yüzünde ve boynunda kan lekeleri vardı. &quot;Bana yardım et,&quot; dedi.</p>
<p>&quot;Nasıl?&quot; dedi Teddy. &quot;Başım belaya girebilir.&quot;</p>
<p>&quot;Bana yardım et ve ben de Dolores olayım. Karın olayım. Karın sana geri dönsün.&quot;</p>
<p>&quot;Tamam, olur,&quot; diyerek ona yardım etti. Üç çocuğu birden kaldırıp arka kapıdan çıkararak aşağıdaki göle götürdüler. Onları suya fırlatmamış, suyun içine yavaşça bırakmışlardı ve çocuklar hemen dibe batmıştı. Ama oğlanlardan biri suyun yüzüne çıktı, çırpınıyordu.</p>
<p>&quot;Sorun değil. Yüzme bilmiyor,&quot; dedi Rachel.</p>
<p>Kıyıda durup oğlanın suya batıp çıkışını seyrettiler.</p>
<p>&quot;Sen benim Jim'im olacaksın. Ben de senin Dolores'in. Yeni çocuklar yapacağız,&quot; dedi Rachel kolunu Teddy'nin beline dolayarak.</p>
<p>Bu mükemmel bir çözüm gibi görünüyordu. Teddy bunu neden daha önce düşünemediğine şaştı.</p>
<p>Teddy, Rachel'ın peşi sıra Ashecliffe'e döndü ve orada Chuck'la buluşup uzunluğu bir buçuk kilometreyi geçen koridor boyunca yürüdüler.</p>
<p>&quot;Rachel beni Dolores'e götürüyor. Eve gidiyorum dostum,&quot; dedi Teddy, Chuck'a.</p>
<p>&quot;Bu harika!&quot; dedi Chuck. &quot;Memnun oldum. Ben bu adadan hiç ayrılmayacağım.&quot;</p>
<p>&quot;Ayrılmayacak mısın?&quot;</p>
<p>&quot;Evet ama sorun değil patron. Gerçekten sorun değil. Ben buraya aidim. Burası benim evim.&quot;</p>
<p>&quot;Benim yerim, Rachel'ın yanı,&quot; dedi Teddy. &quot;Dolores demek istiyorsun.&quot; </p>
<p>&quot;Evet, haklısın. Ben ne dedim?&quot; </p>
<p>&quot;Rachel dedin.&quot;</p>
<p>&quot;Ah, affedersin. Sen gerçekten buraya ait olduğunu mu düşünüyorsun?&quot;</p>
<p>Chuck başıyla onayladı. &quot;Ben buradan hiç ayrılmadım ki. Asla ayrılmayacağım. Yani, ellerime baksana patron.&quot;</p>
<p>Teddy, Chuck'ın ellerine baktı. Kusursuz görünüyorlardı. Bunu Chuck'a da söyledi.</p>
<p>Chuck başıyla onayladı. &quot;Uyum gösteremiyorlar. Bazen parmaklarım fareye dönüşüyor.&quot;</p>
<p>&quot;Pekala, o halde evinde olmana sevindim.&quot;</p>
<p>&quot;Sağol patron,&quot; dedi Chuck. Teddy'nin sırrına dostça vurdu ve Chuck birden Cawley'e dönüştü. Rachel her nasılsa onların epey önüne geçmişti ve Teddy daha hızlı yürümeye başladı.</p>
<p>&quot;Çocuklarını öldüren bir kadını sevemezsin,&quot; dedi Cawley.</p>
<p>&quot;Sevebilirim,&quot; dedi Teddy hızını artırarak. &quot;Hiç anlamıyorsun.&quot;</p>
<p>&quot;Neyi?&quot; Cawley'in bacakları hareket etmiyordu ama Teddy'yle aynı hızda ilerliyor, süzülüp gidiyordu. &quot;Neyi anlamıyorum?&quot;</p>
<p>&quot;Yalnız kalamam. Bununla yüzleşemem. Bu kahrolası dünyada bunu yapamam. Ona ihtiyacım var. O benim Dolores'im.&quot;</p>
<p>&quot;Onun adı Rachel.&quot;</p>
<p>&quot;Biliyorum. Ama biz bir anlaşma yaptık. O benim Dolores'im olacak, ben de onun Jim'i. İyi bir anlaşma oldu.&quot; </p>
<p>&quot;Tanrım,&quot; dedi Cawley.</p>
<p>Üç çocuk koridordan aşağı koşarak onlara doğru geliyordu. Sırılsıklamdılar ve durmaksızın çığlık atıyorlardı. &quot;Hangi anne bunu yapar?&quot; dedi Cawley.</p>
<p>Teddy koşuşan çocukları izledi. Çocuklar Teddy ve Cawley'in yanından geçip gitti; sonra ortam değişti ya da başka bir şey oldu, çünkü şimdi çocuklar koşuyor ama hiç ilerleyemiyorlardı.</p>
<p>&quot;Rachel çocuklarını öldürdü,&quot; dedi Cawley.</p>
<p>&quot;Öyle yapmak istemedi,&quot; dedi Teddy. &quot;Sadece korkmuştu.&quot;</p>
<p>&quot;Benim gibi mi?&quot; diye sordu Cawley ama o artık Cawley değildi, Peter Breene'e dönüşmüştü. &quot;Korktu ve bu yüzden çocuklarını öldürdü. Bu yeterli bir açıklama mı?&quot;</p>
<p>&quot;Hayır. Yani, evet. Senden hoşlanmıyorum Peter.&quot;</p>
<p>&quot;Peki bu konuda ne yapmayı düşünüyorsun?&quot;</p>
<p>Teddy silahını Peter'ın şakağına dayadı. &quot;Kaç tane insanı hakladığımı biliyor musun?&quot; dedi ve gözlerinden yaşlar süzüldü. &quot;Yapma,&quot; dedi Peter. &quot;Lütfen.&quot;</p>
<p>Teddy tetiği çekti, merminin Breene'in başının öteki yanından çıktığını gördü. Üç çocuk her şeyi baştan sona izlemişti ve şimdi çığlık çığlığa bağırıyorlardı.</p>
<p>&quot;Kahretsin!&quot; dedi Peter Breene ve duvara yaslanıp elini yaranın üzerine koydu. &quot;Bunu çocukların önünde yapman şart mıydı?&quot;</p>
<p>Ve Rachel'ın sesini duydular. İleriden, karanlığın içinden yükselen haykırışını. Rachel'ın haykırışını. Geliyordu. Karanlıkta bir yerlerdeydi, onlara doğru koşuyordu.</p>
<p>&quot;Bize yardım et,&quot; dedi küçük kız, Teddy'ye.</p>
<p>&quot;Ben sizin babanız değilim. Burayı da tanımıyorum.&quot;</p>
<p>&quot;Ben sana baba diyeceğim.&quot;</p>
<p>&quot;Pekala,&quot; dedi Teddy içini çekerek ve kızın elini tuttu.</p>
<p>Zindan Adası'nı tepeden gören sarp kayalıklara doğru yürüyerek mezarlığa vardılar. Teddy bir somun ekmek, biraz fıstık ezmesi ve reçel buldu. Mozolede oturup bunlarla bir sandviç yaptı. Küçük kız çok mutluydu, Teddy'nin kucağına oturdu ve sandviçini yedi. Teddy kızı mezarlığa götürerek babasına, annesine ve kendisine ait olan mezar taşlarını gösterdi.</p>
<p><span class="t12">EDWARD DANIELS BERBAT DEN</span><span class="t12">İ</span><span class="t12">ZC</span><span class="t12">İ</span></p>
<p><span class="t12">1920-1957</span></p>
<p>&quot;Sen neden berbat bir denizcisin?&quot; diye sordu kız. &quot;Suyu sevmem.&quot;</p>
<p>&quot;Ben de suyu sevmem. Bu bizi arkadaş yapar.&quot; </p>
<p>&quot;Sanırım öyle.&quot;</p>
<p>&quot;Sen ölüsün. Senin bir şeyin var.&quot;</p>
<p>&quot;Mezar taşım.&quot;</p>
<p>&quot;Evet.&quot;</p>
<p>&quot;O halele, sanırım ölüyüm. Kasabamda da hiç kimse kalmamış.&quot; </p>
<p>&quot;Ben de ölüyüm.&quot; </p>
<p>&quot;Biliyorum. Üzgünüm.&quot; </p>
<p>&quot;Onu durdurmadın.&quot;</p>
<p>&quot;Ne yapabilirdim ki? Ona yaklaştığım zaman Rachel çoktan...&quot;</p>
<p>&quot;Ah, Tanrım.&quot;</p>
<p>&quot;Ne?&quot;</p>
<p>&quot;Yine geliyor.&quot;</p>
<p>Rachel mezarlığa, fırtınada devrilen mezar taşına doğru yürüyordu. Acele etmiyordu.</p>
<p>Öyle güzeldi ki. Yağmurda ıslanan saçlarının uçlarından sular damlıyordu, satırını uzun saplı bir baltayla değiştirmiş, peşi sıra sürüklüyordu.</p>
<p>&quot;Hadi, Teddy. Onlar benim çocuklarım.&quot;</p>
<p>&quot;Biliyorum ama onları sana veremem.&quot;</p>
<p>&quot;Bu kez farklı olacak.&quot;</p>
<p>&quot;Nasıl?&quot;</p>
<p>&quot;Şimdi iyiyim. Sorumluluklarımı biliyorum. Kafamı topladım.&quot;</p>
<p>&quot;Seni öyle seviyorum ki,&quot; dedi Teddy ağlayarak.</p>
<p>Rachel, Teddy'ye yaklaştı. &quot;Ben de seni seviyorum bebeğim. Ben de,&quot; dedi ve onu öptü. Gerçekten öptü. Teddy'yi giderek daha da ateşli bir biçimde öpüyor, ellerini Teddy'nin yüzünde gezdiriyor, dilini Teddy'nin diline değdiriyordu. Boğazından ağzına doğru yumuşak bir inilti yükseldi. Teddy onu öyle çok seviyordu ki.</p>
<p>&quot;Şimdi kızı bana ver,&quot; dedi Rachel.</p>
<p>Teddy kızı ona verdi. Rachel bir eliyle kızı yakalayıp diğer eliyle baltayı aldı. &quot;Hemen döneceğim, tamam mı?&quot; dedi.</p>
<p>&quot;Tabii,&quot; dedi Teddy.</p>
<p>Teddy kıza el salladı, kızın durumu anlamadığının farkındaydı. Ama bu onun iyiliği içindi. Teddy biliyordu. Yetişkin olunca, çocukların anlayamayacağı zor kararlar vermek zorunda kalırdınız. Ve bu kararları, çocukların iyiliği için verirdiniz. Annesi kızı mozoleye doğru sürüklerken Teddy ona el sallamaya devam etti. Kız artık el sallamıyor, gözlerini dikmiş Teddy'ye bakıyordu. Gözlerinde kurtuluş ümidi yoktu, bu dünyaya ve bu kıyıma teslim olmuş gibiydi. Ağzının kenarına bulaşan fıstık ezmesiyle reçel hala orada duruyordu.</p>
<p class="p2"><span class="t13">* * *</span></p>
<p class="p6">&quot;Tanrım!&quot; diye yataktan fırladı Teddy. Ağlıyordu. Bu rüyadan kurtulmak için kendini uyandırmaya çalıştığını, rüyadan çıkmak için bilincini zorladığını hissediyordu. Rüya hala orada, beyninde, sonuna kadar açık kapıların ardında bekliyordu. Gözlerini kapatıp başını yastığa bıraksa, yine aynı rüyayı 'yaşayacaktı'.</p>
<p>&quot;Nasılsınız Komiser?&quot;</p>
<p>&quot;Kim var orada?&quot; dedi Teddy karanlıkta gözlerini kırpıştırarak. Cawley küçük bir lamba yaktı. Lamba odanın köşesindeki sandalyenin yanında duruyordu.</p>
<p>&quot;Affedersiniz, sizi korkutmak istemedim.&quot;</p>
<p>&quot;Ne zamandır buradayım?&quot; diye sordu Teddy yatakta doğrularak.</p>
<p>&nbsp;Cawley özür dilercesine gülümsedi. &quot;Haplar tahmin ettiğimden daha güçlüymüş. Dört saattir uyuyorsunuz.&quot;</p>
<p>Teddy gözlerini ovuşturdu, &quot;Kahretsin,&quot; dedi.</p>
<p>&quot;Kabuslar görüyordunuz Komiser. Ciddi kabuslar.&quot;</p>
<p>&quot;Bir akıl hastanesindeydim ve hastanenin bulunduğu adada kasırga vardı,&quot; diye cevap verdi Teddy.</p>
<p>&quot;Tuş,&quot; dedi Cawley. &quot;Ben de bir ay boyunca doğru düzgün uyuyamamıştım. Dolores kim?&quot;</p>
<p>&quot;Ne?&quot; dedi Teddy bacaklarını yatağın kenarından sarkıtırken. &quot;İsmini tekrar edip durdunuz.&quot; </p>
<p>&quot;Ağzım kurudu.&quot;</p>
<p>&nbsp;Cawley başını sallayıp sandalyeyle birlikte dönerek yanındaki masadan bir bardak su aldı ve Teddy'ye uzattı.</p>
<p>&quot;Korkarım ilacın yan etkisi bu. Buyrun,&quot; dedi. Teddy bardağı aldı ve suyu birkaç yudumda bitirdi. &quot;Başınız nasıl?&quot;</p>
<p>Teddy bu odaya neden geldiği hatırladı ve birkaç saniye boyunca durum değerlendirmesi yaptı. Görme bozukluğu sona ermişti. Başına saplanan raptiyeler yoktu. Midesi biraz bulanıyordu ama çok kötü değildi. Başının sağ yanında, üç günlük bir çürüğün hissettirebileceği türden hafif bir ağrı kalmıştı sadece.</p>
<p>&quot;İyiyim,&quot; dedi. &quot;Haplar iyi geldi.&quot;</p>
<p>&quot;Amacımız sizin kendinizi iyi hissetmenizi sağlamak. Peki, Dolores kim?&quot;</p>
<p>&quot;Karım,&quot; dedi Teddy. &quot;Öldü. Ve evet, hala kabullenmeye çalışıyorum Doktor, sizce bu normal mi?&quot;</p>
<p>&quot;Kesinlikle normal, Komiser. Kaybınız için üzgünüm. Aniden mi öldü?&quot;</p>
<p>Teddy adama baktı ve güldü.</p>
<p>&quot;Ne?&quot; dedi Cawley.</p>
<p>&quot;Gerçekten hiç psikanaliz havamda değilim Doktor.&quot;</p>
<p>&nbsp;Cawley ayaklarını birbirine doladı ve bir sigara yaktı. &quot;Başınızı şişirmek istemiyorum Komiser. İster inanın ister inanmayın, bu gece o odada Rachel'la bir şey yaşandı. Eğer nasıl bir ruh halinde olduğunuzu merak etmezsem, Rachel'ın terapisti olarak görevimi ihmal ermiş olurum.&quot;</p>
<p>&quot;O odada ne yaşandı?&quot; diye sordu Teddy. &quot;Bana verdiği rolü oynuyordum.&quot;</p>
<p>Cawley kıkırdadı. &quot;Dürüst olun Komiser. Lütfen. Sizi yalnız bıraksaydık, geri geldiğimizde ikinizi tümüyle giyinik bulacağımızı mı söylüyorsunuz?&quot;</p>
<p>&quot;Ben kanun adamıyım Doktor. Orada gördüğünüzü sandığınız şey her neyse, öyle bir şey görmediniz.&quot;</p>
<p>&nbsp;Cawley bir elini kaldırdı. &quot;Pekala. Siz öyle diyorsanız...&quot; </p>
<p>&quot;Öyle diyorum,&quot; dedi Teddy.</p>
<p>&nbsp;Cawley arkasına yaslanıp sigarasını içti ve Teddy'ye baktı. Teddy dışarıdaki fırtınayı duyabiliyor, rüzgârın duvarlara çarpıp çatının altındaki boşluklardan içeri hücum ettiğini hissediyordu. Cawley ise sessiz ve tetikte bekliyordu.</p>
<p>&quot;Bir yangında öldü,&quot; dedi Teddy sonunda. &quot;Onu özlüyorum, tıpkı... Tıpkı sualtındaki birinin oksijeni özlemesi gibi.&quot; Kaşlarını kaldırıp Cawley'e baktı. &quot;Şimdi tatmin oldunuz mu?&quot;</p>
<p>&nbsp;Cawley, Teddy'ye bir sigara uzattı. &quot;Bir zamanlar Fransa'da bir kadın sevmiştim,&quot; dedi. &quot;Karıma söylemeyin, tamam mı?&quot;</p>
<p>&quot;Elbette.&quot;</p>
<p>&quot;Bu kadını, tıpkı sizin eşinizi sevdiğiniz gibi sevmiştim... Şey, neyse,&quot; dedi sesinde bir şaşkınlık vardı. &quot;Bu tür bir sevgi hiçbir şeyle kıyaslanamaz, değil mi?&quot;</p>
<p>Teddy başını sallayarak onayladı.</p>
<p>&quot;Böyle bir sevgi, eşsiz bir hediye gibidir.&quot; Cawley'in gözleri sigarasından çıkan dumanı izliyordu, sonra odanın dışına, okyanusa bakarak dalıp gitti.</p>
<p>&quot;Fransa'da ne yapıyordunuz?&quot;</p>
<p>Gülümsedi, parmağını Teddy'ye doğru şakacı biçimde salladı. &quot;Ah, anlıyorum,&quot; dedi Teddy.</p>
<p>&quot;Her neyse, bir gece benimle buluşmaya gelecekti. Acele ediyordu sanırım. Paris'te yağmurlu bir geceydi. Yolda yürürken tökezlemiş. İşte olan biten bu.&quot;</p>
<p>&quot;Ne olmuş?&quot; </p>
<p>&quot;Tökezlemiş.&quot;</p>
<p>&quot;Sonra?&quot; diye sordu Teddy, Cawley'e bakarak.</p>
<p>&quot;Sonrası yok. Tökezlemiş. Öne doğru düşmüş. Başını vurmuş. Ölmüş. Buna inanabiliyor musunuz? Savaşta. Birinin ölebileceğini düşündüğünüz onca yol varken. Tökezlemiş.&quot;</p>
<p>Teddy, bunca yıldan sonra bile Cawley'in yüzünde beliren acıyı ve kozmik bir şakanın kurbanı olmanın yarattığı sersemletici ifadeyi görebiliyordu.</p>
<p>&quot;Bazen,&quot; dedi Cawley usulca, &quot;onu düşünmeden bütün bir üç saat geçirmeyi başarıyorum. Bazen bir hafta boyunca kokusunu, onunla yalnız kalmak için buluşacağımızı bildiği zamanlardaki bakışını, saçlarını, kitap okurken saçıyla oynayışını hatırlamadığım oluyor. Bazen...&quot; Cawley sigarasını söndürdü. &quot;Ruhu nereye gittiyse, mesela, vücudunun altında büyük bir kapı varsa ve ölürken o kapı açılmışsa, yani gittiği yer orasıysa... Eğer o kapının bir daha açılacağını bilsem, yarın Paris'e döner ve arkasından giderdim.&quot;</p>
<p>&quot;Adı neydi?&quot; diye sordu Teddy.</p>
<p>&quot;Marie,&quot; dedi Cawley. Sadece bu ismi söylemek bile onu sarsmıştı.</p>
<p>Teddy sigaradan bir nefes çekti, duman yavaşça ağzından dışarı süzüldü.</p>
<p>&quot;Dolores,&quot; dedi, &quot;uykusunda çok kıpırdanırdı ve eli, abartmıyorum, her on seferin yedisinde yüzüme çarpardı. Ağzıma ve burnuma. Küt diye bir ses gelirdi ve bir bakardım ki Dolores'in eli suratımın ortasında. Tutup kaldırırdım, hatta bazen sert bir şekilde. Güzel bir uyku uyuyorum, sonra bir bakıyorum, küüüt, uyanmışım. Bazen de öylece bırakırdım. Öper, koklardım. Kokusunu içime çekerdim. Şimdi yüzümdeki o eli geri getirebilmek için Doktor, her şeyimi verirdim.&quot;</p>
<p>Duvarlar gümbürdüyor, rüzgâr geceyi sarsıyordu.</p>
<p>&nbsp;Cawley, Teddy'yi işlek bir caddenin köşesindeki çocukları izler gibi izliyordu. &quot;Yaptığım işte oldukça iyiyim Komiser. İtiraf edeyim ki kendimi beğenirim. Zeka seviyem normalin epey üzerinde ve çocukluğumdan beri insanları analiz ederim. Bu konuda herhangi birinden çok daha iyiyim. Söyleyeceğim şeyi hakaret olarak düşünmeyin ama intihara eğilimli olduğunuzun farkında mısınız?&quot;</p>
<p>&quot;Şey,&quot; dedi Teddy. &quot;Bana hakaret etmek istemediğinizi belirtmenize sevindim.&quot;</p>
<p>&quot;Peki, bunu düşünmüş müydünüz?&quot;</p>
<p>&quot;Evet,&quot; dedi Teddy &quot;Bu yüzden artık içmiyorum Doktor, çünkü biliyorsunuz... Uzun zaman önce de, belki bir anda kullanıveririm diye silahımı yok ettim.&quot;</p>
<p>&nbsp;Cawley başıyla onayladı. &quot;En azından kendinizi kandırmıyorsunuz.&quot;</p>
<p>&quot;Evet,&quot; dedi Teddy. &quot;En azından bunu yapmayı başardım.&quot;</p>
<p>&quot;Buradan ayrıldığınızda,&quot; dedi Cawley, &quot;size bazı isimler verebilirim. Çok iyi doktorlardır. Yardımcı olabilirler.&quot;</p>
<p>Teddy başını iki yana salladı. &quot;Federaller kafa doktoruna gitmez. Üzgünüm. Eğer bilgi sızdırırsam beni emekliye ayırırlar.&quot;</p>
<p>&quot;Pekala. Anlaşılır bir durum. Ama Komiser...&quot;</p>
<p>Teddy, Cawley'e baktı.</p>
<p>&quot;Eğer şimdiki gibi devam ederseniz, burada konuştuğumuz şey bir felaketin olup olmayacağı değil, ne zaman olacağı...&quot; </p>
<p>&quot;Bunu bilemezsiniz.&quot;</p>
<p>&quot;Evet, evet, bilirim. Uzmanlığım 'keder travması' ve 'hayatta kalma suçluluğu' üzerine. Ben de aynı acıları çekiyorum, bu yüzden konu üzerinde uzmanlaştım. Sizi birkaç saat önce Rachel Solando'nun gözlerine bakarken gördüm ve gördüğüm şey ölmek isteyen bir adamdı. Patronunuz, Merkez Ofisteki sorumlu memur... Bana elindeki en donanımlı adamının siz olduğunuzu söylemişti. Savaştan, göğsünüzü doldurmaya yetecek kadar madalyayla döndüğünüzde de bahsetti. Doğru mu bu?&quot; Teddy omuz silkti.</p>
<p>&quot;Ardennes'te ve Dachau'da özgürlükçü kuvvetlerin bir parçası olduğunuzu söyledi.&quot;</p>
<p>Teddy yine omuz silkti.</p>
<p>&quot;Ve sonra karınız öldürüldü. Bu ne şiddet dolu bir hayat, Komiser? Bir adamın tüm bunları hiç sarsılmadan taşıyabileceğini mi sanıyorsunuz?&quot;</p>
<p>&nbsp;Cawley aralarındaki boşluğa doğru eğildi ve Teddy'nin dizine yavaşça vurdu. &quot;Ayrılmadan önce benden şu isimleri alın, tamam mı? Beş yıl daha burada kalmayı düşünüyorum Komiser ve sizin de bu dünyada kalmanızı istiyorum.&quot;</p>
<p>Teddy'nin gözleri dizindeki ele doğru kaydı, sonra Cawley'e baktı.</p>
<p>&quot;Ben de,&quot; dedi yavaşça.</p>
<p>&nbsp;</p>
</body>
</html>