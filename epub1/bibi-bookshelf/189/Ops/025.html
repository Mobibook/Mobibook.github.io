<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p5"><span class="t8">&nbsp;</span></p>
<h1 class="h11"><a id="ncx3086"></a>XVIII</h1>
<p>&nbsp;</p>
<p class="p6">Teddy, Cawley'in evinin arka tarafına vardığında zar zor yürüyebiliyordu. Evin arkasından çıkarak ana kapıya giden yolda ilerledi.</p>
<p>Sanki aradaki mesafe sabahtan bu yana dört kat artmıştı. Yolda, karanlığın içinde, aniden bir adam belirdi.</p>
<p>&quot;Ne zaman ortaya çıkacağınızı merak ediyorduk,&quot; dedi Teddy'nin koluna girerek. Müdür'dü.</p>
<p>Teni bir mum kadar beyaz, cilalanmış gibi yumuşak ve yarı saydamdı. Teddy adamın tırnaklarının da teni gibi beyaz olduğunu fark etti; uçları havaya kalkıktı, kısa kesilmiş ve özenle törpülenmişti. Ama bu bütünlüğü bozan bir şey vardı. Gözleri. Tuhaf bir şaşkınlıkla dolu, ipeksi bir mavi. Bir bebeğin gözleri gibi.</p>
<p>&quot;Sonunda sizinle tanıştığımıza sevindim Müdür Bey. Nasılsınız?&quot;</p>
<p>&quot;Ah,&quot; dedi adam, &quot;çakı gibiyim. Ya siz?&quot;</p>
<p>&quot;Hiç daha iyi olmamıştım.&quot;</p>
<p>Müdür, Teddy'nin kolunu sıktı. &quot;Bunu duymak güzel. Aylak ay lak geziniyoruz, değil mi?&quot;</p>
<p>&quot;Şey, artık hasta bulunduğuna göre, ben de biraz adayı gezeyim dedim.&quot;</p>
<p>&quot;Eminim keyif almışsınızdır.&quot;</p>
<p>&quot;Kesinlikle.&quot;</p>
<p>&quot;Harika. Yerlilerimize rastladınız mı?&quot;</p>
<p>Teddy bir an adamın neden bahsettiğini anlayamadı. Başında sürekli bir uğultu vardı. Ayakları üzerinde güçlükle duruyordu. &quot;Ah, evet, sıçanlar,&quot; dedi Teddy sonunda.</p>
<p>Müdür, Teddy'nin sırtına dostça vurdu. &quot;Sıçanlar, evet! Tuhaf bir asaletleri var, sizce de öyle değil mi?&quot;</p>
<p>&quot;Onlar sıçan,&quot; dedi Teddy adamın gözlerine bakarak.</p>
<p>&quot;Haşarat, evet. Anlıyorum. Ama kıçları üzerine oturup güvenli bir mesafede olduklarına inanıyorlarsa sizi baştan aşağı süzmeleri ve siz daha gözünüzü kırpmadan hızla bir deliğe girip çıkmaları...&quot; Gözlerini kaldırıp yıldızlara baktı. &quot;Şey, belki 'asalet' yanlış kelimeydi. 'Yararh'ya ne dersiniz? Olağanüstü yararlı varlıklar.&quot;</p>
<p>Ana kapıya vardılar. Müdür, Teddy'nin kolunu tutmayı sürdürüyordu.</p>
<p>&quot;Tanrı'nın son hediyesini beğendiniz mi?&quot; diye sordu Müdür.</p>
<p>Teddy adama baktı ve bu mükemmel gözlerde bir hastalık sezdi. &quot;Anlayamadım?&quot;</p>
<p>&quot;Tanrı'nın hediyesi,&quot; dedi Müdür ve yarılmış toprağı işaret etti. &quot;Zorbalığı. Evimde merdivenlerden aşağıya iner inmez oturma odamda bir ağaç gördüm, ilahi bir el gibi bana doğru uzanmıştı. Kelime anlamıyla değil şüphesiz. Ama mecazi anlamda uzanmıştı. Tanrı zorbalığı sever. Anlıyorsunuz değil mi?&quot;</p>
<p>&quot;Hayır,&quot; dedi Teddy. &quot;Anlamıyorum.&quot;</p>
<p>Müdür ileriye doğru birkaç adım attı ve yüzünü Teddy'ye döndü. &quot;Peki, zorbalık neden bu kadar çok? Bu içimizde var. İçimizden çıkıyor. Soluk alıp vermekten bile daha doğal. Savaş başlatıyoruz. Kurbanları yakıyoruz. Kardeşlerimizin vücutlarını yağma ediyor, onları parçalıyoruz. Uçsuz bucaksız toprakları, leş kokulu ölülerle dolduruyoruz. Peki, neden? Ona, ondan öğrendiklerimizi göstermek için.&quot;</p>
<p>Teddy, adamın karnına bastırdığı küçük kitabın kapağını okşamasını izledi. Müdür sapsarı dişleriyle gülümsüyordu.</p>
<p>&quot;Tanrı bize depremler, kasırgalar, hortumlar veriyor. Bize başımızın üzerine ateş kusan dağlar veriyor. Gemileri yutan okyanusları, doğayı veriyor. Ve doğa, gülümseyen bir katil aslında. Bize hastalıkları veriyor ki ölüm esnasında hayatımızın ağzımızdan dışarı akıp gittiğini hissedelim ve O'nun bize sadece ağızlarımızı verdiğine inanalım diye. O bize tutku, öfke, açgözlülük ve pislikle dolu kalpler veriyor. Böylece şiddeti yeryüzünde O'nun onuruna sürdürüyoruz. Gördüğümüz bu fırtına kadar saf olan başka bir ahlaki düzen daha yok. Başka yok. Olan sadece bu: Benim zorbalığım seninkini alt edebilir mi?&quot;</p>
<p>&quot;Ben, emin değilim...&quot; dedi Teddy.</p>
<p>&quot;Bunu yapabileceğimden mi?&quot; Müdür yaklaştı ve Teddy küf kokulu nefesini duyabiliyordu.</p>
<p>&quot;Neyi yapabileceğinizden mi?&quot;</p>
<p>&quot;Benim zorbalığımın seninkini alt edebileceğinden?&quot; </p>
<p>&quot;Ben zorba değilim,&quot; dedi Teddy.</p>
<p>Müdür ayaklarının yakınına bir yere tükürdü. &quot;Senin içinde zorbalık var. Biliyorum, çünkü benim de içimde var. Kan tutkunu inkar ederek kendini sıkma evlat. Beni de sıkma. Toplumdaki kısıtlamalar kaldırılsaydı ve bir yemek ile senin aranda duran tek şey ben olsaydım, bir taşla benim kafamı kırar ve etli kısımlarımı yerdin.&quot;</p>
<p>Geriye çekildi. &quot;Eğer şimdi dişlerimi gözlerine geçirsem, seni körelmeden beni durdurabilir miydin?&quot; diye sordu.</p>
<p>Teddy adamın bebek gözlerindeki sevinci gördü. Adamın kalbini gözünde canlandırdı; göğsünün hemen altında, kara ve küt kül atan.</p>
<p>&quot;Bir dene,&quot; dedi Teddy.</p>
<p>&quot;Olay budur,&quot; diye fısıldadı Müdür.</p>
<p>Teddy ayaklarını sabitledi, kanın kollarına doğru hücum ettiğini hissedebiliyordu.</p>
<p>&quot;Evet, evet,&quot; diye fısıldadı Müdür. &quot;Gerçek prangalarım ve ben dost olduk.&quot;</p>
<p>&quot;Ne?&quot; diye sordu Teddy ve kendisinin de fısıldadığını fark etti. Vücudu tuhaf bir ürpertiyle titriyordu.</p>
<p>&quot;Byron'dan,&quot; dedi Müdür. &quot;Bu dizeyi hatırlayacaksın, değil mi?&quot;</p>
<p>Adam geri adım atarken Teddy gülümsedi. &quot;Sizinle birlikte kalıbı gerçekten kırmışlar, değil mi?&quot;</p>
<p>Teddy'ninkine benzeyen zayıf bir gülümsemeyle karşılık verdi. &quot;O, uygun olduğunu düşünüyor,&quot; diye cevapladı.</p>
<p>&quot;Uygun olan ne?&quot;</p>
<p>&quot;Sen. Senin küçük oyunun. Onu nispeten zararsız buluyor. Ama ben öyle düşünmüyorum.&quot; </p>
<p>&quot;Öyle mi?&quot;</p>
<p>&quot;Evet,&quot; dedi Müdür ve elini Teddy'nin kolundan çekip birkaç adım ilerledi. Ellerini arkasında bağladı, şimdi küçük kitabını omurgasının başladığı yere doğru bastırıyordu. Sonra döndü, ayaklarını askerlerin yaptığı biçimde ayırarak Teddy'ye baktı. &quot;Gezinmek için dışarı çıktığını söylüyorsun ama ben daha fazlasını biliyorum. Seni tanıyorum evlat.&quot;</p>
<p>&quot;Daha yeni tanıştık,&quot; dedi Teddy.</p>
<p>Müdür başını salladı. &quot;Bizim türümüz birbirini yüzyıllardır tanır. Seni çok iyi biliyorum. Ve sanırım kederlisin. Hatta buna eminim.&quot; Dudaklarını büzdü ve ayakkabılarına baktı. &quot;Keder iyidir. Erkekte keder, acınası bir hal alır ama iyidir, çünkü bana hiç etki etmez. Ben senin aynı zamanda tehlikeli olduğunu düşünüyorum.&quot;</p>
<p>&quot;Her insanın kendi fikrini söylemeye hakkı vardır,&quot; dedi Teddy.</p>
<p>Müdür'ün yüzüne kasvet çöktü. &quot;Hayır, yoktur, insanlar aptaldır. Yerler, içerler, boş konuşurlar, zina yaparlar ve ürerler. Bu sonuncusu özellikle talihsizliktir, çünkü sayımız az olsaydı dünya çok daha güzel bir yer olurdu. Düşük zekalılar, bataktaki çocuklar, deliler ve ahlaki değerleri zayıf insanlar... İşte ürettiklerimiz bunlar. Dünyayı bunlarla berbat ediyoruz. Şimdi, güneyde zencileri hizaya sokmaya çalışıyorlar. Sana bir şey söyleyeyim mi, Güneyde de zaman geçirdim ve orada herkes zenci, evlat. Beyaz zenciler, siyah zenciler, kadın zenciler. Her yerde zenciler var ve iki ayaklı köpeklerden daha fazla işe yaramıyorlar. Köpek en azından zaman zaman koku alır. Sen bir zencisin evlat. Kalitesiz tohumdansın. Senden o kokuyu alabiliyorum.&quot;</p>
<p>Sesi şaşırtıcı biçimde yumuşak, hatta kadınsıydı.</p>
<p>&quot;Pekala,&quot; dedi Teddy, &quot;yarın sabahtan sonra benim için endişelenmenize gerek kalmayacak, öyle değil mi?&quot;</p>
<p>&quot;Evet evlat, kalmayacak,&quot; dedi Müdür gülümseyerek.</p>
<p>&quot;Sizden ve adanızdan ayrılmış olacağım.&quot;</p>
<p>Adam, Teddy'ye doğru birkaç adım attı, yüzündeki gülümseme kaybolmuştu. Başını kaldırıp Teddy'nin gözlerine baktı. &quot;Hiçbir yere gitmiyorsun evlat.&quot; </p>
<p>&quot;Ben öyle düşünmüyorum.&quot;</p>
<p>&quot;İstediğini düşün,&quot; dedi öne doğru eğilerek ve önce Teddy'nin yüzünün solundaki havayı, sonra da yüzünün sağ yanındaki havayı kokladı.</p>
<p>&quot;Bir şeyin kokusunu mu aldınız?&quot; diye sordu Teddy. &quot;Hımmm.&quot; Müdür arkasına yaslandı. &quot;Bana korku kokusu gibi geldi evlat.&quot;</p>
<p>&quot;Muhtemelen bir duş almak istersiniz. Bu pis kokudan arınmak için.&quot;</p>
<p>Bir süre ikisi de konuşmadı, sonra Müdür &quot;Şu prangaları unutma zenci. Onlar senin dostların. Seninle son dansımızı dört gözle beklediğimi bilmelisin,&quot; dedi. &quot;Ah, nasıl bir kıyım gerçekleştireceğiz!&quot;</p>
<p>Döndü ve evine doğru yürüdü. Erkekler yatakhanesi bomboştu. İçeride bir kişi bile yoktu. Teddy odasına çıkıp yağmurluğunu gardıroba astı ve Chuck'ın geri döndüğüne dair herhangi bir işaret aradı ama ondan hiç iz yoktu.</p>
<p>Yatağa oturmayı düşündü fakat oturursa içi geçecekti ve muhtemelen sabaha kadar da uyanamayacaktı. O yüzden tuvalete inip yüzüne soğuk su çarptı ve asker tıraşlı saçını ıslak bir tarakla geriye doğru taradı. Kemikleri ağrıyor ve kanını mayalanmış gibi yoğun hissediyordu. Gözleri yuvalarına çökmüş ve kırmızı halkalarla çevrilmişti, cildi kül rengiydi. Yüzüne biraz daha soğuk su çarptı ve sonra kurulayıp dışarı, ana binaya doğru yürüdü.</p>
<p>Hiç kimse yoktu.</p>
<p>Hava gerçekten ısınıyor ve nem artıyordu. Cırcırböceklerinin sesleri duyulmaya başlamıştı. Teddy arazide yürüyor, Chuck'ın her nasılsa buraya kendisinden önce vardığını umuyordu. Belki Chuck da aynı şeyi yapıyor, Teddy'yi bulmak için ortalıkta dolanıyordu.</p>
<p>Kapıda bir nöbetçi vardı ve Teddy odalarda yanan ışıkları görebiliyordu. Öte yandan mekan boştu. Hastaneye doğru ilerleyerek basamakları çıktı, kapıyı kendine doğru çekti ama kapı kilitliydi. Menteşelerin gıcırtısını duydu ve nöbetçinin kapıyı açıp diğer taraftaki arkadaşına katılmak için dışarı çıktığını gördü. Ana kapı yeniden kayarak kapandığında, Teddy ayaklarını beton zeminde sürüyerek kapıdan uzaklaştı.</p>
<p>Bir süreliğine basamaklara oturdu. Noyce'un teorisinin çok ötesinde bir durumdu. Teddy şimdi, hiç şüphesiz, tümüyle yalnızdı. İçeriye hapsedilmişti, evet. Ama birileri tarafından izlenmediğini söyleyebilirdi.</p>
<p>Hastanenin etrafını dolaşarak arkaya doğru yürüdü ve arka sahanlıkta oturmuş sigara içen bir hastabakıcı gördüğünde heyecanlandı.</p>
<p>Teddy yaklaştı ve ince, aylak, siyah bir genç başını kaldırıp Teddy'ye baktı.</p>
<p>&quot;Ateşin var mı?&quot; diye sordu Teddy cebinden bir sigara çıkararak. &quot;Tabii, var.&quot;</p>
<p>Genç adam sigarayı yakarken Teddy öne doğru eğildi ve doğrulurken de gülümseyerek teşekkür etti. Mağaradaki kadının hastabakıcıların sigaraları hakkında söylediklerini hatırlayıp içine çekmeksizin dumanı üfledi.</p>
<p>&quot;Bu gece nasılsın?&quot; dedi Teddy.</p>
<p>&quot;İyidir efendim. Siz?&quot;</p>
<p>&quot;Ben de iyiyim. Herkes nerede?&quot;</p>
<p>Çocuk, başparmağıyla arkasını işaret etti. &quot;İçeride. Büyük bir toplantı var. Ne hakkında olduğunu bilmiyorum.&quot; </p>
<p>&quot;Bütün doktorlarla hemşireler orada mı?&quot;</p>
<p>Hastabakıcı başıyla onayladı. &quot;Bazı hastalar da var. Çoğu hastabakıcı. Buraya, kapıya çakılı kaldım, çünkü kapı kilidi doğru dürüst çalışmıyor, yoksa... Evet, herkes içeride. &quot;</p>
<p>Teddy sigarasının dumanını bir kez daha dışarı üfledi, gencin bunu fark etmediğini umdu. Merdivenlere ilerleyerek hiç bozuntuya vermeden yukarıya çıkmayı düşündü. Çocuk onu belki de C Koğuşu'ndan bir başka hastabakıcı sanıyor olabilirdi.</p>
<p>Çocuğun arkasındaki pencereden içeriyi gördü. Koridor yavaş yavaş doluyor, insanlar ön kapıya doğru yöneliyordu.</p>
<p>Genç hastabakıcıya ateş için teşekkür etti ve binanın ön tarafına doğru yürüdü. Orada konuşan, sigara içen bir insan kalabalığıyla karşılaştı. Trey Washington'a bir şeyler anlatan Hemşire Marino'yu gördü, konuşurken elini adamın omzuna koymuştu ve Trey başını geriye doğru atarak gülüyordu.</p>
<p>Teddy onlara doğru yürümeye başladığında Cawley merdivenlerden ona seslendi. &quot;Komiser!&quot;</p>
<p>&nbsp;Cawley merdivenlerden inerek yanına geldi, Teddy'nin dirseğine dokundu ve duvara doğru yürümeye başladılar.</p>
<p>&quot;Nerelerdeydiniz?&quot; diye sordu Cawley.</p>
<p>&quot;Geziyordum. Adanıza bakıyordum.&quot;</p>
<p>&quot;Yaa, öyle mi?&quot;</p>
<p>&quot;Evet, öyle.&quot;</p>
<p>&quot;Eğlenceli bir şeyler buldunuz mu bari?&quot; </p>
<p>&quot;Sıçanlar.&quot;</p>
<p>&quot;Şey, elbette, onlardan fazlasıyla var.&quot;</p>
<p>&quot;Çatı tamiratı nasıl gidiyor?&quot; diye sordu Teddy.</p>
<p>&nbsp;Cawley içini çekti. &quot;Evimin her yanında damlayan sular için kovalar var. Tavanarası berbat halde, mahvoldu. Misafir yatak odasındaki döşeme de öyle. Karım çılgına dönecek. Gelinliği o tavanarasındaydı.&quot;</p>
<p>&quot;Karınız nerede?&quot; diye sordu Teddy.</p>
<p>&quot;Boston'da,&quot; dedi Cawley. &quot;Orada bir daire kiraladık. O ve çocuklar buradan biraz uzaklaşmaya ihtiyaç duydu, böylece bir haftalığına tatile gittiler. Bazen her şey üzerinize üzerinize gelir.&quot;</p>
<p>&quot;Sadece üç gündür buradayım Doktor ve her şey üzerime üzerime geliyor.&quot;</p>
<p>&nbsp;Cawley yumuşak bir gülümseyişle onayladı. &quot;Ama gideceksiniz.&quot;</p>
<p>&quot;Nereye gideceğim?&quot;</p>
<p>&quot;Eve, Komiser. Rachel bulundu. Vapur sabahları genellikle saat on bir civarında buraya gelir. Öğle civarı da Boston'a varmış olursunuz sanırım.&quot;</p>
<p>&quot;Bundan daha iyi bir haber olamazdı.&quot;</p>
<p>&quot;Evet, değil mi?&quot; Cawley bir elini hızla başının üzerine koydu. &quot;Size söylemekte bir sakınca görmüyorum Komiser ve sizi gücendirmek de istemiyorum...&quot;</p>
<p>&quot;Ah, yine başlıyoruz.&quot;</p>
<p>Cawley elini yukarıda tuttu. &quot;Hayır, hayır. Duygusal durumunuzla ilgili kişisel düşünceler değil. Hayır, buradaki varlığınız, hastalar üzerinde tedirgin edici bir etki yaratıyor diyecektim. Bilirsiniz... Bay Kanun kasabada. Bu birkaçını gerginleştirdi.&quot;</p>
<p>&quot;Buna üzüldüm.&quot;</p>
<p>&quot;Sizin suçunuz değil. Sizin temsil ettiğiniz kurumla ilgili bir şey bu, kişisel değil.&quot;</p>
<p>&quot;Hımm, hepsi rahat edecek o zaman.&quot;</p>
<p>&nbsp;Cawley duvara yaslandı, bir ayağını duvara dayadı. Kırışık laboratuvar önlüğü ve gevşemiş kravatı içinde, en az Teddy kadar yorgun görünüyordu.</p>
<p>&quot;Bu öğleden sonra, hastabakıcı giysileri içinde kimliği belirlenemeyen bir adamın C Koğuşu'nun giriş katı civarında dolaştığına dair bir söylenti duydum.&quot;</p>
<p>&quot;Gerçekten mi?&quot;</p>
<p>&nbsp;Cawley, Teddy'ye baktı. &quot;Gerçekten.&quot; </p>
<p>&quot;Ee, sonra ne olmuş?&quot;</p>
<p>&nbsp;Cawley kravatındaki birkaç tiftiği tırnağıyla koparıp fırlattı. &quot;Bu yabancı, tehlikeli bazı adamları yatıştırmış.&quot; </p>
<p>&quot;Yapmayın.&quot; </p>
<p>&quot;Ah, evet, öyle.&quot;</p>
<p>&quot;Bu yabancı başka neler yapmış?&quot;</p>
<p>&quot;Şey,&quot; dedi Cawley omuzlarını geriye uzatarak. &quot;İlgilenmenize sevindim.&quot; Laboratuvar gömleğini çıkardıktan sonra katlayıp koltuğunun altına koydu.</p>
<p>&quot;Hey, küçük bir söylentinin, küçük bir dedikodunun yerini hiçbir şey tutmaz.&quot;</p>
<p>&quot;Katılıyorum. İddiaya göre, bu yabancı -bunu teyit edemiyorum, kusura bakmayın- George Noyce isimli meşhur bir paranoyak şizofren hastayla uzun bir konuşma yapmış.&quot;</p>
<p>&quot;Hımm,&quot; dedi Teddy.</p>
<p>&quot;Gerçekten.&quot;</p>
<p>&quot;O halde, bu hasta...&quot;</p>
<p>&quot;Noyce,&quot; dedi Cawley.</p>
<p>&quot;Noyce...&quot; diye tekrar etti Teddy. &quot;Noyce denen adamın saplantıları var, ha?&quot;</p>
<p>&quot;En uç düzeyde,&quot; dedi Cawley. &quot;Martaval okuyup durur. Masallar uydurur ve herkesi tedirgin eder.&quot;</p>
<p>&quot;Benim gibi, o da herkesi tedirgin ediyor yani?&quot;</p>
<p>&quot;Yanlış anlamayın. Evet, şey, insanlarla uzlaşmaz bir tutum içinde. İşin aslı, iki hafta önce insanları öyle kızdırmış ki bir hasta onu dövmüş.&quot;</p>
<p>&quot;Anlıyorum.&quot;</p>
<p>&nbsp;Cawley omuz silkti. &quot;Oluyor işte.&quot;</p>
<p>&quot;Peki ne gibi masallar uyduruyormuş?&quot; diye sordu Teddy.</p>
<p>&quot;Her zamanki paranoyak saplantılar. Bütün dünya onu yakalamak için yola düşmüş ve bunun gibi şeyler...&quot; dedi Cawley elini sallayarak ve sigarasını yakarken başını kaldırıp Teddy'ye baktı, gözleri alevin aydınlığında parlıyordu. &quot;Neyse, yani yarın siz buradan ayrılıyorsunuz.&quot;</p>
<p>&quot;Sanırım öyle.&quot;</p>
<p>&quot;İlk vapurla.&quot;</p>
<p>&quot;Biri bizi uyandırır uyandırmaz,&quot; dedi Teddy mesafeli bir gülümsemeyle.</p>
<p>&quot;Harika,&quot; dedi Cawley. &quot;Sigara?&quot;</p>
<p>Teddy ikram edilen pakete elini kaldırdı. &quot;Hayır, teşekkürler.&quot; </p>
<p>&quot;Bırakmaya mı çalışıyorsunuz?&quot; </p>
<p>&quot;Azaltmaya çalışıyorum.&quot;</p>
<p>&quot;Muhtemelen iyi bir şey bu. Tütünün bazı zararları olabileceğine dair şeyler okuyorum gazetelerde.&quot; </p>
<p>&quot;Gerçekten mi?&quot;</p>
<p>Başını salladı. &quot;Kanser, duyduklarımdan biri.&quot; </p>
<p>&quot;Bugünlerde ölmenin çok yolu var.&quot; </p>
<p>&quot;Katılıyorum. Tedavinin de çok yolu var.&quot; </p>
<p>&quot;Öyle mi düşünüyorsunuz?&quot;</p>
<p>&quot;Aksi halde, bu meslekte kalmazdım.&quot; Cawley dumanı Teddy'nin başı üzerinden dalga halinde üfledi.</p>
<p>&quot;Andrew Laeddis adında bir hastanız oldu mu hiç?&quot; diye sordu Teddy.</p>
<p>&quot;Bir şey çağrıştırmıyor,&quot; dedi Cawley çenesini göğsüne doğru bastırarak.</p>
<p>&quot;Hiç mi?&quot;</p>
<p>&nbsp;Cawley omuz silkti.</p>
<p>&quot;Çağrıştırmalı mı?&quot;</p>
<p>Teddy başını iki yana salladı.</p>
<p>&quot;Tanıdığım biriydi. Ve...&quot;</p>
<p>&quot;Nasıl yani?&quot;</p>
<p>&quot;Neden soruyorsunuz?&quot;</p>
<p>&quot;Onunla nasıl tanıştınız?&quot;</p>
<p>&quot;Savaşta,&quot; dedi Teddy.</p>
<p>&quot;Ah, evet.&quot;</p>
<p>&quot;Neyse, birkaç arızası çıkmış, buraya göndermişler.&quot; Cawley sigarasından yavaş bir nefes çekti. &quot;Yanlış duymuşsunuz.&quot;</p>
<p>&quot;Görünüşe bakılırsa öyle.&quot;</p>
<p>&quot;Olur böyle şeyler. Bir dakika önce 'biz' dediniz sandım,&quot; dedi Cawley. &quot;Ne?&quot;</p>
<p>&quot;Biz&quot; dedi Cawley, &quot;cümlenizde birinci çoğul şahıs kullandınız.&quot; </p>
<p>&quot;Kendimden söz ederken mi?&quot; diye sordu Teddy bir elini göğsüne koyarak.</p>
<p>&nbsp;Cawley başını salladı.</p>
<p>&quot;Biri bizi uyandırır uyandırmaz, dediniz sandım. Bizi...&quot;</p>
<p>&quot;Şey, evet öyle dedim. Elbette. Bu arada, onu gördünüz mü?&quot;</p>
<p>&nbsp;Cawley kaşlarını kaldırdı.</p>
<p>&quot;Hadi yapmayın. O burada mı?&quot;</p>
<p>&nbsp;Cawley, Teddy'ye bakarak güldü.</p>
<p>&quot;Ne?&quot; dedi Teddy. .</p>
<p>&nbsp;Cawley omuz silkti. &quot;Kafam karıştı.&quot;</p>
<p>&quot;Neden dolayı kafanız karıştı?&quot;</p>
<p>&quot;Az önceki sorunuzdan dolayı Komiser. Bu sizin tuhaf şakalarınızdan biri mi?&quot;</p>
<p>&quot;Ne şakası?&quot; diye sordu Teddy. &quot;Sadece burada olup olmadığını bilmek istiyorum.&quot;</p>
<p>&quot;Kimin?&quot; dedi Cawley. Sesinde öfke belirtileri vardı.</p>
<p>&quot;Chuck'ın.&quot;</p>
<p>&quot;Chuck mı?&quot; dedi Cawley yavaşça. &quot;Ortağım,&quot; dedi Teddy. &quot;Chuck.&quot;</p>
<p>&nbsp;Cawley duvardan uzaklaştı, sigarası parmaklarından sarkıyordu. &quot;Sizin ortağınız yok ki Komiser. Siz buraya yalnız geldiniz.&quot;</p>
<p>&nbsp;</p>
</body>
</html>