<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p5"><span class="t8">&nbsp;</span></p>
<h1 class="h11"><a id="ncx962"></a>VI</h1>
<p>&nbsp;</p>
<p class="p6">Kadın koridor boyunca ona doğru ilerliyor. Dolores. Gözleri çok öfkeli. Evin bir tarafında, belki de mutfakta, Bing Crosby <span class="t12">Cennetin Bat</span><span class="t12">ı</span><span class="t12"> Yakas</span><span class="t12">ı</span>'nı mırıldanıyor. &quot;Tanrım, Teddy,&quot; diyor Dolores. &quot;Tanrı aşkına!&quot; Elinde boş bir viski şişesi tutuyor. Teddy'nin şişesi. Teddy zulalarından birinin patladığını anlıyor.</p>
<p>&quot;Sen artık hiç ayık gezmeyecek misin? Bana cevap ver.&quot; Teddy cevap veremiyor. Konuşamıyor. Vücudunun nerede olduğundan bile emin değil. Dolores'in koridordan geldiğini görebiliyor ama kendini göremiyor, hatta hissedemiyor bile. Dolores'in arkasında, koridorun diğer ucunda bulunan aynada yansımasını görmüyor.</p>
<p>Dolores sola, oturma odasına dönüyor. Eteğinin arkasında yanık var ve bir parça is bulaşmış. Şişe artık elinde değil. Saçlarında dumandan küçük kurdeleler.</p>
<p>Bir pencerenin önünde duruyor. &quot;Bak, böyle ne kadar güzeller. Suyun üzerinde yüzüyorlar.&quot;</p>
<p>Teddy pencerede, onun arkasında. Dolores artık yanmıyor. Tersine sırılsıklam. Teddy kendini, elini onun omzuna koyarken görebiliyor, parmakları Dolores'in köprücükkemiğini örtüyor. Dolores başını çeviriyor ve Teddy'nin parmaklarına çabucak bir öpücük konduruyor.</p>
<p>&quot;Ne yaptın?&quot; diye soruyor ama bunu neden sorduğunu kendisi de bilmiyor. &quot;Dışarı bak.&quot;</p>
<p>&quot;Bebeğim, neden sırılsıklamsın?&quot; diye soruyor ama Dolores'in cevap vermemesine şaşırmıyor.</p>
<p>Pencerenin dışında umduğu manzarayı bulamıyor. Buttonwood'daki evlerinin manzarası değil bu. Daha önce bir kez kaldıkları başka bir yerin, bir kulübenin manzarası. Dışarıda küçük bir göl ve içinde yüzen küçük kütükler var. Teddy onların çok yumuşak olduğunu farkediyor. Ayın altındaki su, kendi oyuğunda, neredeyse hissedilmeyecek kadar hafifçe sallanıyor ve beyaza kesiyor.</p>
<p>&quot;Güzel bir taraça,&quot; diyor Dolores. &quot;Öylesine beyaz ki. Taze boya kokusunu alıyorsun.&quot;</p>
<p>&quot;Güzel.&quot;</p>
<p>&quot;Öyle,&quot; diyor Dolores.</p>
<p>&quot;Savaşta bir sürü adam öldürdüm.&quot;</p>
<p>&quot;Bu yüzden mi içiyorsun?&quot;</p>
<p>&quot;Belki.&quot;</p>
<p>&quot;O burada.&quot;</p>
<p>&quot;Rachel mı?&quot;</p>
<p>Dolores başıyla onaylıyor. &quot;O hiç gitmedi. Onu neredeyse gördün. Neredeyse.&quot; </p>
<p>&quot;<span class="t12">4 Yasas</span><span class="t12">ı</span><span class="t12">.</span>&quot;</p>
<p>&quot;Şifre.&quot;</p>
<p>&quot;Evet ama neyin şifresi?&quot;</p>
<p>&quot;O burada. Buradan gidemezsin.&quot;</p>
<p>Arkadan kollarını ona doluyor, yüzünü ensesine gömüyor. &quot;Gitmeyeceğim. Seni seviyorum. Seni çok seviyorum.&quot;</p>
<p>Göbek deliğinden su sızıyor ve su Teddy'nin ellerine akıyor.</p>
<p>&quot;Ben bir tabuttaki kemiklerden başka bir şey değilim artık Teddy.&quot;</p>
<p>&quot;Hayır.&quot;</p>
<p>&quot;Ölüyüm ben. Uyanmalısın.&quot; </p>
<p>&quot;Buradasın.&quot;</p>
<p>&quot;Hayır, değilim. Bununla yüzleşmeksin. O burada. Sen buradasın. O da burada. Yatakları say. O burada.&quot; </p>
<p>&quot;Kim?&quot; </p>
<p>&quot;Laeddis.&quot;</p>
<p>İsim vücudunda ağır ağır sürünüyor ve kemiklerine tırmanıyor. &quot;Hayır.&quot;</p>
<p>&quot;Evet.&quot; Başını geriye atıyor, gözlerini kaldırıp Teddy'ye bakıyor. &quot;Biliyordun.&quot;</p>
<p>&quot;Bilmiyordum.&quot; </p>
<p>&quot;Biliyordun. Gidemezsin.&quot;</p>
<p>&quot;Hep gerginsin.&quot; Teddy, Dolores'in omuzlarını ovuyor. Dolores hafifçe inliyor. Bu inleme Teddy'yi tahrik ediyor.</p>
<p>&quot;Artık gergin değilim,&quot; diyor Dolores. &quot;Evdeyim.&quot;</p>
<p>&quot;Burası evimiz değil,&quot; diyor Teddy.</p>
<p>&quot;Elbette öyle. Benim evim. Çocuklar burada.&quot;</p>
<p>&quot;Laeddis.&quot;</p>
<p>&quot;Laeddis,&quot; diye tekrarlıyor Dolores. &quot;Gitmem gerek.&quot; </p>
<p>&quot;Hayır.&quot; Teddy ağlıyor. &quot;Hayır. Kal.&quot;</p>
<p>&quot;Ah, Tanrım!&quot; Dolores, Teddy'ye yaslanıyor. &quot;Gitmeme izin ver. Gitmeme izin ver.&quot;</p>
<p>&quot;Lütfen gitme.&quot; Teddy'nin gözyaşları kadının vücudundan aşağı dökülüyor, göbeğinden akan sıvıya karışıyor. &quot;Sana biraz daha sarılmak istiyorum. Biraz daha. Lütfen.&quot;</p>
<p>Kadının ağzından küçük bir ses kabarcığı çıkıyor; yarı iç çekme, yarı yakarma. Kendi kederi içinde öyle parçalanmış ve öyle güzel ki. Dolores, Teddy'nin parmaklarını eklem yerlerinden öpüyor.</p>
<p>&quot;Tamam. Sıkı sarıl. Sarılabildiğin kadar sıkı.&quot;</p>
<p>Teddy karısına sarılıyor, sarılıyor, sarılıyor...</p>
<p class="p2"><span class="t13">* * *</span></p>
<p class="p6">Saat sabahın beşinde, yağmur toprağı döverken Teddy ranzadan aşağı indi, paltosundan defterini aldı. Poker oynadıkları masaya oturdu ve Rachel Solando'nun 4 Yasası'nı kaydettiği sayfayı açtı.</p>
<p>Trey ve Bibby en az yağmur kadar gürültülü bir biçimde horlamaya devam ediyordu. Chuck sessizce yüzükoyun uyuyordu. Sanki birinden bir sır dinler gibi, bir elini kulağına koymuştu.</p>
<p>Teddy sayfaya baktı. Bir kere okumayı söktün mü kolaydı. Aslında çocukça bir şifreydi. Yine de şifreyi çözmesi saat altıyı buldu.</p>
<p>Başını kaldırdığında, Chuck'ın yattığı yerden onu izlediğini gördü. Hafifçe doğrulmuş, yumruğuna çenesine dayamıştı.</p>
<p>&quot;Gidiyor muyuz patron?&quot;</p>
<p>Teddy başını iki yana salladı.</p>
<p>&quot;Bu bok yığınından hiç kimse hiçbir yere gitmiyor,&quot; dedi Trey ranzasından inerken. Perdeyi çekti. İnci renginde bir manzara çıktı ortaya. &quot;Asla.&quot;</p>
<p>Rüyayı canlı tutmak giderek zorlaşıyor, Dolores'in kokusu uzaklaşıyordu; açılan perdenin, Bibby'nin öksürüğünün, Trey'in uzun ve yüksek sesli esnemesinin ardından tamamen kayboldu.</p>
<p>Teddy, Dolores'e duyduğu özlemin ağırlığına daha fazla dayanamayıp çökeceği gün bugün mü diye merak etti. Bu soruyu kendine ilk kez sormuyordu. O yangın sabahına geri dönebilse ve onun bedenini kendininkiyle değiştirebilecek olsa, bir dakika düşünmezdi.</p>
<p>Bundan emindi. Bundan hep emindi. Ama yıllar geçtikçe onu daha iyi değil, daha çok özlüyordu. Ona duyduğu hasret; izi asla kaybolmayacak, kanaması hiç durmayacak bir yaraya dönüşmüştü.</p>
<p>Chuck, Trey ve Bibby'ye Ona sarıldım, demek istedi. Mutfaktaki radyoda Bing Crosby çalarken ona sarıldım. Onun, Buttonwood'daki dairemizin ve o yaz kaldığımız göl evinin kokusunu aldım. Dudakları parmaklarıma değdi.</p>
<p>Ona sarıldım. Dünya bana bunu veremiyor. Bu dünya bana sadece sahip olmadıklarımı, bir daha hiç sahip olamayacaklarımı, yeteri kadar sahip olamadıklarımı hatırlatıyor.</p>
<p>Birlikte yaşlanmalıydık Dolores. Çocuklarımız olmalıydı. Yaşlı ağaçların arasında uzun yürüyüşlere çıkmalıydık. Vücuduna kazınan çizgileri seyretmeyi ve gün be gün onların ortaya çıktığını farketmeyi istiyordum. Birlikte ölmeliydik.</p>
<p>Böyle olmamalıydı! Böyle olmamalıydı!</p>
<p>Ona sarıldım, demek istedi Teddy. Ona yeniden kavuşabilmek için tek yapmam gerekenin ölmek olduğunu bilsem, hiç tereddütsüz silahı kafama sıkardım, demek istedi.</p>
<p>Chuck gözlerini dikmiş ona bakıyor, bekliyordu.</p>
<p>&quot;Rachel'ın şifresini çözdüm.&quot;</p>
<p>&quot;Öyle mi?&quot; dedi Chuck. &quot;Hepsi bu mu?&quot;</p>
<p>&nbsp;</p>
</body>
</html>