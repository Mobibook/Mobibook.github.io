<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>seksenler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_48"><span class="ideitalik">Topla oynanan oyunlar</span></h2>

  <p class="normal1"><span class="ideitalik">Alman Kale</span>: En az üç oyuncu ile oynanan bir oyundur. Biri kaleye geçer, diğerleri topu yere düşürmeden kaledekine gol atmaya çalışırlar.</p>

  <p class="normal1">Kale dediğimiz şey ise, herhangi iki direk arası, bir apartman boşluğu, iki taş arası gibi yerlerdi. Çokça tartışmalar yaşanır ve küsüşmeler olurdu. Ancak bizim kuşağın top tekniğini geliştirmesinde çok faydalı olduğu aşikârdır.</p>

  <p class="normal1"><span class="ideitalik">Dokuz Aylık</span>: Bir topun geçebileceği herhangi bir delik olursa bu oyun oynanabilirdi. Esas olanı tabii ki normal basketbol potalarıydı. Pota ya da türevi olan yerin altına geçen kişi ebe olur, diğerleri basket atarak onu oyundan çıkarmaya çalışırlardı. Dokuz sayısının mantığı elbette yaratıcı Türk insanının bulduğu bir sayıdandır. Bu sayı tamamlandıktan sonra çocuk doğmuş, ebe oyundan ayrılmıştır. Ancak yine, pratik zekâ ortaya çıkar ve ebe, normal atışın yapıldığı yerin iki katından az olmayan bir mesafeden atış yapar, atış başarılı olursa “kürtaj” yapmış olur ve oyuna devam ederdi.</p>

  <p class="normal1"><span class="ideitalik">Kukalı Saklambaç</span>: Normal saklambaçtan farkı, oyunda ya bir top ya da bir teneke kullanılmasıdır.</p>

  <p class="normal1">O nesneye birinin vurmasıyla oyun başlar, uzaklaşan nesneyi bulup yerine getiren ebe olurken, diğer oyuncular saklanırdı. Ebe diğerlerini gördüğü zaman kuka olan nesneye ayağı ile dokunur ve sobelerdi. Ebe kukadan uzaklaştığı vakit diğer oyunculardan biri gelip, tekrar kukayı bulunduğu yerden uzaklaştırır diğerleri de tekrar kaçar, saklanırlardı.</p>

  <p class="normal1">Zor oyunlardan biriydi. Kukaya bazen taş, toprak doldurulur, vuran oyuncunun ayağı zedelenebilirdi. O yüzden vurmadan önce yoklamalı, fazla hızlı vurmamalıydınız. Çok zevkli bir oyundu.</p>

  <p class="normal1"><span class="ideitalik">Dokuz Taş</span>: Üst üste konduğunda durabilecek, fazla büyük olmayan taşlar seçilir, mermer olması makbuldür. Bu dizilen taşlar bir mesafeden topla vurulmak suretiyle devrilmeye çalışılırdı.</p>

  <p class="normal1">Topla atış yapan taraf ve karşı takım vardı. Topu atan kişiye, diğer takım oyuncuları “Ortada kuyu var yandan geç,” diyerek tempo tutarlar, bir nevi psikolojik baskı yaparlardı. Taşlar devrildikten sonra cümbüş başlar, topla kovalanırken, bir yandan da o devrilen taşlar üst üste tekrar dizilmeye çalışılırdı. Son taşı da koyduktan sonra, yörelere göre değişiklik gösterse bile “tombiiiik” diye bağırılır, galibiyet belli edilirdi.</p>

  <p class="normal1"><span class="ideitalik">İstop</span> - (Stop): Katılımcı sayısı pek önemli değildi, ama ne kadar kalabalık olunursa o derece zevkli geçerdi bu oyun. Malzemeler: 1 adet top ve onu havaya, en yükseğe fırlatmaya çalışan insanlar.</p>

  <p class="normal1">Ebe olan kişi, elindeki topu havaya atmak suretiyle, oradakilerden birinin ismini seslenir ve ismi seslenen, o topu yere düşmeden yakalamaya çalışırdı. Yere düşmeden yakalayabilirse kendisini kurtarır, eğer top yere düşer de sonra yakalarsa topu tuttuğu anda “istop” der. Bu saatten sonra sağa sola kaçışanlar oldukları yerde dururlar. Topu elinde tutan ebe, topla vurabileceği birini gözüne kestirir, vurabilirse ya yeni ebe o olur ya da oyundan elenirdi.</p>

  <p class="normal1">O zamanlar kızlara kur yapmak veya sinir etmek için erkek oyuncular genellikle beğendikleri insanın ismini sürekli söyler, onu zor durumda bırakmaya çalışırdı.</p>

  <p class="normal1">Bir de renkli istop vardı. Burada da aynı kurallar geçerli fakat bir renk söylenerek, o renkte bir şeye dokunarak, ebelikten kurtulabilirdiniz. O anda yoldan geçen herhangi birinin üstünde o renk bir giysi varsa: “Abi oyun oynuyoruz da” derdiniz ve o insan bu durumu garipsemez, hatta oyuna iştirak etmiş bile olurdu.</p>

  <p class="normal1">Piknik oyunlarının da başında gelir istop oyunu. Bir nevi ısınma turu yapmak için tercih edilirdi. Kızların gönlünü almak için de denebilir. Önce biraz istop oynanır, sonra erkekler futbol maçı oynamaya başlarlardı.</p>

  <p class="normal1"><span class="ideitalik">Pantolon Yırtmaca</span>: Daha doğru düzgün bir pantolonun yırtıldığı görülmemiştir, ancak adı böyle kalmıştır bu oyunun. Oyuncular yerden kalkmadan ebenin attığı topa vurmaya, en uzağa atmaya çalışırlardı. Değişik şekillerde de oynanırdı. Ebe olan kişi yerdekilerin popolarına doğru topu atıp, eğer vurabilirse de oluyordu galiba.</p>

  <p class="normal1"><span class="ideitalik">Japon Kale</span>: Capon Kale olarak da söylenir. Her oyuncunun kendine ait bir kalesi olur, bir yandan onu korumaya uğraşırken, diğer yandan rakiplerine gol atmaya çalışırdı. Bu arada o kalabalıkta rakiplerinin yediği gol sayısını ve kendi attığını ve yediğini de hesaplamak, aklında tutmak gibi bir dert olur. Bu da matematiksel hafızanın gelişmesine yardımcıdır. Beş gol yiyen elenirdi. O yüzden genelde hemen herkesin dört golü olur ve son anlar bir final havası şeklinde geçerdi.</p>

  <p class="normal1">Kaleler ufak ebatlarda olur ve bel hizasından üstü gol sayılmazdı. Her oyunda olduğu gibi geçti-geçmedi tartışmaları ve mızıkan taraflar ya da “hamam parası olsun,” diyen bonkörler bulunurdu.</p>
</body>
</html>
