<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>seksenler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_26"><span class="ideitalik">Taşınmalar</span></h2>

  <p class="normal1">Zaman zaman bir komşumuz taşınırken yerine yeni bir aile gelir yuvasını kurardı. Bu taşınma işlemine şahit olduğumuzda (hele ki yakın bir yerse gidilen,) bir at arabasına sığacak kadar az bir eşyayla bir evin göçtüğünü görürdük. Hadi olmadı ikinci sefer yapılırdı.</p>

  <p class="normal1">Taşınmalar çok üzücü olurdu. Çoğu zaman mahallenin çocukları da bu işlemde yardımcı olurlardı. Toplumsal aidiyetin en önemli simgesiydi mahalleler. Yeni gidilen yer bir üst sokak bile olsa mekân değiştirmiş olmak algıları da değiştirirdi. Çünkü “bizim sokak”tı orası. Taşınan içinse “Eski Mahalle” olurdu bir anda yıllarca oturmuş, arkadaşlıklar kurmuş olduğu yer. Arada bir ziyarete geldiklerinde soğuk karşılandıklarını hissederlerdi gidenler. Çünkü en azından biz çocuklar için sadece kendi mahallemizdeki insanlar iyi, diğerleri ise neredeyse kötüydü. Bir bölgeyi sahiplenmenin, orayı iyi görmenin hissiydi bunu yaşatan.</p>
</body>
</html>
