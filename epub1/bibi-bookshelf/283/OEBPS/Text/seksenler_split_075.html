<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>seksenler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_69"><span class="ideitalik">Dramalar</span></h2>

  <p class="normal1">Richard Chamberlain'in başrolünde oynadığı <span class="ideitalik">Gazap Kuşları</span> çok acıklı bir diziydi. Maggie diye bir kıza aşık olan ama kendini dine adadığı için aşkını itiraf etmeyi bırakın hatta inkar eden Ralph diye bir rahibi canlandırıyordu. Maggie evlenip çocuk çocuğa karıştıktan sonra aşkını kabullenen Ralph'ten de bir çocuk doğuruyordu. Başlarına gelecek trajik sondan habersiz yaşayacaklardı.</p>

  <p class="normal1">Başrollerini Robert Mitchum ve Ali McGraw’ın oynadığı <span class="ideitalik">Savaş Rüzgârları</span>’nda Donanma Kaptanı Pug Henry ve ailesinin başından geçenler, İkinci Dünya Savaşı öncesi Avrupa ve Amerika'daki gelişmeler ve Pearl Harbour ile doruğa çıkacak olaylar anlatılırdı.</p>

  <p class="normal1">Daha sonra bu dizinin devamı niteliğinde Savaş ve Anılar adında yine Robert Mitchum'un oynadığı bir dizi daha yapılmıştı.</p>

  <p class="normal1"><span class="ideitalik">Jane Eyre</span> Charlotte Bronte'nin ünlü romanından uyarlanmış başarılı bir diziydi. Jane kimsesiz, yetim bir kızdı. Dayısı da ölünce yengesinin eline kalmıştı. Sonunda yatılı bir okula verilmişti. Buradan ayrıldıktan sonra Timothy Dalton'un canlandırdığı Rochester'ın malikânesine gelerek, bu adamın gayrimeşru kızına mürebbiyelik etmeye başlamış ve tabii kaçınılmaz olarak yakışıklı Rochester'a âşık olmuştu.</p>

  <p class="normal1">İkinci Dünya Savaşı’nda casusluk yapan iki kadının başlarından geçenlerin anlatıldığı <span class="ideitalik">Bana Şans Dile</span> oldukça gerilimli bir yapıdaydı. Bunlardan biri ev kadınıyken, diğeri fabrika işçisi bir kızdı. Casus olmaya karar verdiklerinde eğitim gördükten, sonra İngiltere'den Fransa'ya geçip istihbarat toplamaya başlamışlar, ama sonunda yakalanarak kurşuna dizilmişlerdi.</p>

  <p class="normal1">Joseph Cronin'in meşhur bir romanından uyarlama bir dizi idi. Roman o derece sükse yapmıştı ki, o zamanlar doğan çok sayıda kızın adı <span class="ideitalik">Şahika</span> konmuştu. Şahika’da genç bir doktorun başarılı olma, her şeyi elde edip “şahikasına” ulaşma çabası anlatılıyordu. Doktor Andrew maden kasabalarında çalışan idealist genç bir doktorken, sonunda para düşkünü olup çıkmış, Londra'da havalı bir ofis sahibi olmuştu. Sonunda yeniden doğru yola girmişti, ama hatalarının bedeli olarak karısını kaybetmişti.</p>

  <p class="normal1"><span class="ideitalik">Kaptanlar ve Krallar</span> Taylor Caldwell'in romanından uyarlanmış mini bir dizidir. İrlandalı göçmen bir çocuğun hırs ve acıyla dolu hayatını anlatırdı. Hikâyenin kahramanı Joseph tutkularının peşinde koşup Amerika'ya geliyor ve orada yükseliyordu. Mantık evliliği sonucu sevmediği bir kızla evlenmişti. Amerika başkanı yapmak için uğraştığı biricik oğlu Rory, babasının kaderini paylaşmayı reddedip trajik sona doğru ilerliyor, kızı da aslında dayısı olan bir adama aşık olup sonunda deliriyordu. Joseph'i canlandıran <span class="ideitalik">Richard Jordan</span> o dönemin en sevilen artistlerinden biriydi. Genç ve güzel Jane Seymour da Rory'nin aşık olduğu kızı oynuyordu.</p>

  <p class="normal1"><span class="ideitalik">Yukarıdakiler ve Aşağıdakiler</span> yine TRT’nin gösterdiği eşsiz dizilerden biridir. Koca malikanelerinde hayat süren Belami Ailesi ve bunların yanlarında çalışan insanların yaşantıları anlatılırdı. Yukarıdakiler efendi, aşağıdakiler ise hizmetçilerdi.</p>

  <p class="normal1">Beş parası olmayan kahramanımız <span class="ideitalik">Kaptan Onedin</span>, bir gemiye sahip olmak için uğraşıp duruyordu. Kendi gayretleriyle kazanamayınca zengin bir adamın kızı ile evlenmiş ve gemisine kavuşup kaptanlığa da terfi etmişti. Aradan zaman geçince karısını da sevmeye başlamıştı, ama doğum yaparken ölmesi üzerine tekrar evlenmeyi de ihmal etmemişti.</p>
</body>
</html>
