<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>seksenler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_25"><span class="ideitalik">Pazarda Su Satmak</span></h2>

  <p class="normal1">Ben ve benim yaşımdaki erkek çocukları ilk ticari teşebbüs olarak, semt pazarlarında su satmayı seçmiştir. Aslında bu seçim değil, bir gelenek, sanki doğal bir durumdu. Yani erkek çocuksanız ve evinize yakın bir semt pazarı varsa, siz de burada su satmak zorunda olurdunuz. İşin ilginç yanı ise, bu satış sırasında, hemen her çocuğun semt fark etmez “buuuzz giibiii soğuk sudan iiiçeeeeeen,” diye aynı tonlama ile bağırıyor olmasıdır.</p>

  <p class="normal1">O zamanlar şimdiki gibi pet şişelerde su yoktu. Bu nedenle, iş yapmak için o sıcak yaz günlerinde tezgâhının başında duran insanlar, su ihtiyaçlarını bu çocuklardan bir bardak alarak karşılardı. Evlerde hazırlanan buzlar, en basit sürahilerin içine doldurulan suların içine konur, pazardaki bu amcalara satılırdı. Bazen esnaf haricinde, alışveriş için gelen teyze ve amcalar da satın alıp içerlerdi.</p>

  <p class="normal1">Harçlıklarımızı bir günlük de olsa bu yolla çıkarmış olmak, biz çocukların çok hoşuna giderdi. Boşalan sürahileri eve gelip tekrar doldurmak, sizi mutlu ederken, annelere de haklı bir gurur verirdi. Biraz daha ticarete yatkın olanlarımız limonata falan da satmışlardır. Adam olacak çocuklar onlar olduğu için bu tipler ilerideki yaşlarında da ticari hayatlarında daha başarılı olmuş, çokça para kazanmışlardır.</p>
</body>
</html>
