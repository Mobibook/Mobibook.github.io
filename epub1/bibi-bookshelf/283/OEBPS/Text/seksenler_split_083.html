<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>seksenler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_71"><span class="ideitalik">Yabancı kişiler, gruplar</span></h2>

  <p class="normal1"><span class="ideitalik">A-Ha</span>: Morten Harket, Magne Furuholmen ve Pal Waaktar’dan oluşan, bir pop müzik grubu. Tam da seksenli yıllar gençliğini temsil eden Norveçli bu ekip, yıllarca yaptıkları müzikle dönem gençliğinin gözdesi olmuşlardır. “Take On Me,”, “Hunting High and Low,”, “Crying in the Rain,” ve “Manhattan Skyline,” gibi unutulmaz şarkılar yapmışlardır.</p>

  <p class="normal1">Doksanların sonuna doğru dağılan grup, 2000 yılında yeniden bir araya gelmiştir. Eski günlerinden bir hayli uzak iki albüm daha çıkarmışlardır.</p>

  <p class="normal1"><span class="ideitalik">Alphaville</span>: 1981 yılında iki Alman genç tarafından kurulan topluluk, ilk hit parçaları “Forever Young,” ile isimlerini duyurdular. Solistleri Marian Gold’un muhteşem bir sesi vardı. Bu grubun dünyada en fazla tutulan şarkıları “Big in Japan”dır. Solistin şarkıyı söylerken sağ elini yumruk şeklinde aşağı-yukarı sallaması, akıllardan çıkmaz. “Do You Want to Dance With Me”, “Sounds Like a Melody” de, grubun unutulmazları arasındadır.</p>

  <p class="normal1"><span class="ideitalik">Bad Boys Blue</span>: Yaptıkları müzik biraz Modern Talking’i andırırdı. Melodik olarak incelendiğinde iyi bir gruptur. Seksenlere damgasını vuran, unutulmayacak gruplardan biridir Bad oys Blue. Genellikle “A World Without You” ve “You’re a Woman” parçaları ile hatırlansalar da; “Lady in Black”, “ A Train to Nowhere”, “Sunday Girl” gibi harika şarkıları vardır.</p>

  <p class="normal1"><span class="ideitalik">Basketbolcular</span>: Seksenli yıllarda TRT basketbolun en iyi ligi NBA’den maç yayınları yapardı. Bizim neslin Beyaz Gölge dizisinden kalan alışkanlığı neticesiyle de her bir maçın görsel bir şölene dönüştüğü bu oyunlar kendi taraftarını çıkarmıştı ortaya. LA Lakers, Boston Celtics, Orlando Magic, Atlanta Hawks, Sacremento Kings, Detroit Pistons, Chicago Bulls... Takımlardan bazıları olduğu gibi, dönemin önemli oyuncularından birkaçını da aşağıda görebilirsiniz.</p>

  <p class="normal1"><span class="ideitalik">Larry Bird</span>: NBA liginde Beyaz Adam’ın da iyi bir basketbolcu olabileceğini kanıtlayan kişilerden birisidir. En zeki oyunculardan biri olarak kabul edilir. Öyle fazla atlayan zıplayan biri değildir, ama en iyi şutörlerden biridir. Larry Bird üçlük için sıçrar, top elinden çıktıktan sonra sırtını doner savunmaya koşardı.</p>

  <p class="normal1">Atletik bir adam değildir aslında, ama kombine bir oyuncudur. Basketbolun daha çok zeka ile ilgili bir oyun olduğunun ispatıdır. Kullandığı şutları öyle garip bir şekilde kullanırdı ki NBA’de değil de sokakta görseniz, “Bu adam oynamayı bilmiyor,” derdiniz.</p>

  <p class="normal1"><span class="ideitalik">Magic Johnson</span>: Asıl adı Earvin’dir. Ancak kendisine Magic ismi takılmıştır. Öyle bir oyun oynar, öyle güzel paslar verip şut atardı ki bu lakabı tam olarak haketmişti. Lakers takımı biraz onun biraz da Kerim Abdul Cabbar’ın sayesinde Türk taraftarı kazanmıştı.</p>

  <p class="normal1"><span class="ideitalik">Kerim Abdul Cabbar</span>: Zamanının en iyi oyuncularından biridir. Kendi atış tekniğini geliştirmiş ve gözlükleri sayesinde! Binlerce sayı atmıştır. Neden böyle söylediğime gelirsek: O atışa çıkarken rakip oyuncular gözüne parmak atamasın diye takarmış o gözlükleri, gözlerinin bozuk olmasından değil.</p>

  <p class="normal1"><span class="ideitalik">Belinda Carlisle</span>: Kendisi hafızalarımızda “La Luna” şarkısıyla yer etmiş, güzel gözlü, hoş bir hanımdır. Bu şarkının klibi de çok güzeldi. Daha ziyade erkeklerin hatırlayabileceği özellikte görüntülere sahipti.</p>

  <p class="normal1"><span class="ideitalik">Bo Derek</span>: Sinemanın erotizm konusunda önde gelen insanlarındandır. Seksenli yıllarda bir seks sembolü idi. Filmlerini genelde kocası John Derek çekmiştir.. “On”, “Bolero” unutulmazlar arasındadır.</p>

  <p class="normal1">Bir dönem genç erkeklerin rüyalarını süsleyen sarışın bir afettir kendileri. Ancak yukarıda değindiğim gibi, kendisi hayaller süslerken, kocası bolca zılgıt yemiştir.</p>

  <p class="normal1"><span class="ideitalik">Boy George</span>: “Önce upuzun sonra kesik saçın vardı”. Şarkıları güzel ve gerçekten hoş ve güçlü bir sesi vardı.</p>

  <p class="normal1"><span class="ideitalik">Brooke Shields</span>: Zamanında güzelliğin karşılığı olarak, akla Brooke Shields gelirdi. “Mavi Göl” filmi ile hafızalarda yer etmiştir. Gerçekten çok güzel bir kadındı ki aslına bakarsanız hâlâ da öyledir.</p>

  <p class="normal1">Hiç unutmam “Sahara” isimli bir filmi vardı. Seyrettim, ama ne konusunu ne diğer oyuncuları hatırlıyorum. Ona bakmaktan filmi anlamamıştım. Kalın kaşları, renkli gözleri ve o masum ifadesi ile çok canlar yakmıştı.</p>

  <p class="normal1">Daha sonra ünlü tenisçi Agassi ile bir evlilik yaşamıştı. Agassi, o evlilikten sonra, bilmem nedendir kariyerini kaybetti.</p>

  <p class="normal1"><span class="ideitalik">Bruce Lee</span>: Kendisi 1940 doğumlu olup, 1973 yılında çok genç yaşta ölmüştür. Başrol oynamış olduğu sadece dört filmi olmasına rağmen, efsanesini hâlâ korur. İsmi konusunda çeşitli spekülasyonlar yapılmış, hatta yapılmaktadır da.</p>

  <p class="normal1">Yöresel isimlerle anılır. Buruçle - Buruçli - Burukle - Burcille - Buruşli vb. gibi pek çok şekilde söylenmektedir.</p>

  <p class="normal1">Ölümünün erken yaşta olması, James Dean’in ölümünde olduğu gibi efsanesine değer katmış gibi görünse de, o kadar çok konuşulmuş, o kadar yorumlar yapılmıştır ki, sanki hâlâ ölümü bir sır perdesi gibidir.</p>

  <p class="normal1">Kendi dövüş tekniğini geliştirmiş, Jeet Kuen do diye bir stil çıkmıştır ortaya, asıl savunduğu dövüş fikri ise stilsizliktir. Beyaz ırka uzak doğu dövüş tekniklerini öğretmek için karate kursları açmış, zamanın ünlüleri; Kerim Abdul Cabbar, Chuck Norris, James Coburn ve Steve Mqcueen gibi isimlere dersler vermiştir.</p>

  <p class="normal1">Sokaklarda hayatı, kişiliği ve ölüm şekli hakkında öyle çok konuşulurdu ki sormayın. “Abicim, adamın bütün vücuduna kurşun bile işlemezmiş”, “tek zayıf yeri boynundaki kaslarmış, zaten mafya da bunu bildiğinden ordan indirmişler herifi.” “uykusunda olduğundan kurşunlara direnememiş yoksaaa...”, “adam ellerini öyle hızlı sallıyomuş ki, taramalı tüfek bile bişey yapamıyomuş,” Gibi bir sürü insan üstü hadiseden söz edilirdi.</p>

  <p class="normal1">Aslında eşi, Bruce Lee’nin hayatını ve ne şekilde öldüğünü anlatmıştır yazdığı kitapta, ama bu efsaneler hâlâ konuşulmaktadır. Arkasında Brandon Lee adında bir oğul bırakmış, o da gene babası gibi bir film setinde kaza sonucu ölmüştür. Bu olay, Bruce Lee ailesinin lanetli olduğuna işarettir.</p>

  <p class="normal1">Çok estetik bir dövüş tekniğine sahiptir. Filmlerinde çıkardığı ilginç sesler, sağ el baş parmağı ile çok kızdığı zaman burnuna üç kere dokunması, bütün çocukların hayran olduğu hareketlerdendi. Her sinema çıkışında sokaklarda bu sesler duyulur, herkes tekme atar, zıplar burnunu yoklardı. Ve en önemlisi, herkes de şöyle bir soru vardı; “Cüneyt mi döver? Buruçli mi?”</p>

  <p class="normal1"><span class="ideitalik">CC. Catch</span>: Bu güzel, cici, hoş sesli sarışın bayan, müzik dünyasına Modern Talking’in bir hediyesidir.</p>

  <p class="normal1">Seksenli yıllarda disko müziği diye adlandırılan türün en iyi temsilcisidir. Şarkıları eğlence yerleri, kafe ya da çay bahçelerinde en çok çalınan insanlardandır. “Cause You’re Young”, “Heart Break Hotel” gibi unutulmaz şarkıları vardır.</p>

  <p class="normal1"><span class="ideitalik">Cyndi Lauper</span>: Seksenleri en iyi temsil eden kadınlardan biridir. Asi tavırları ve şekli ile akıllarda kalmıştır. Gereksiz şekilde Madonna ile kıyas yapmalara neden olmuştur. Kariyerine halen devam etmektedir. Sesi çok güzeldi, ama görüntüsü o kadar iyi değildi. “She Bop”, “Time After Time”, “Girls Just Wanna Have Fun” gibi şarkılarıyla gönüllere taht kurmuş, deli-dolu bir ablamızdır.</p>

  <p class="normal1"><span class="ideitalik">Depeche Mode</span>: Müziğin nasıl evrensel bir dil olduğunu kanıtlamış yüce grup. Bazen ağlatan, bazen coşturan, bazen de duvara toslatan şarkılarıyla özellikle seksenlere damgasını vuran, en iyi gruplardan biridir. Halen müzik kariyerlerine devam etmektedirler. Grubun solisti <span class="ideitalik">Dave Gahan</span>’dır ve mükemmel bir sese sahiptir. “Enjoy the Silence”, “A Questions of Lust”, “When I Lose Myself” ve son yıllarda yapmış oldukları “Free Low” unutulmayacak eserlerdendir. Depeche Mode’una girmek ne demek şarkılarını dinlerken anlarsınız. Romantizmi, asiliği, aşkınlığı, her tür duyguyu tadarsınız dinlerken.</p>

  <p class="normal1"><span class="ideitalik">Duran Duran</span>: Simon Le Bon, Andy Taylor, John Taylor, Nick Rhodes ve Roger Taylor’dan kurulu bu müzik grubu da seksenlere damgasını vuranlardandır. Ayrıldıklarında gözyaşlarına gark olan insanlar vardı ki, belki de haklılardı. “Wild Boys” başta olmak üzere enfes şarkıları vardı ve gerçekten seksenler denildiğinde akla gelen ilk isimlerden biri de bu gruptur.</p>

  <p class="normal1"><span class="ideitalik">Europe</span>: “The Final Countdown” dırı rıı rııı dırı dıddıddıı diye sokaklarda koşturup söylediğimiz ezgisi her zaman kulaklarımızda çınlar. Unutulacak gibi de değildir. Tüm zamanların en iyi 100 şarkısı arasında yer almıştır.</p>

  <p class="normal1"><span class="ideitalik">Falco</span>: Avusturyalı şarkıcı, kızların gözdesi, yaptığı şarkı hâlâ dillerden düşmeyen, hikâyesi ile de daha yıllarca konuşulacak bir konu: Falco, bir kıza tecavüz eder, arkasından üzülür, bu şarkıyı yapar.... Tecavüzü başkaları yapar kız ölür... Uyuşturucu ticareti yapan kız yine ölür... Falco, şizofrendir. Kadına ikinci kişiliği tecavüz eder üzülür bu şarkıyı yapar... Kız bir trafik kazası geçirir, Falco dayanamaz o da ardından intihar eder... falan diye daha birçok hikâyesi vardır şarkısının. Şarkı adında bile anlaşamaz insanlar, kimileri “Gina” der, kimisi “Jenny”, kimisi “Jeany” kimisi de “Cine” bütün bunlardan başka, bilinen en gerçek şey, bu şarkının gerçekten çok güzel olduğu ve hüznü, sözlerini anlamasak bile insanın ta içinde hissettirdiğidir.</p>

  <p class="normal1"><span class="ideitalik">George Michael</span>: Bir zamanların en yakışıklı şarkıcısı idi. Aslında kategorisi farklı olabilir, ama hâlâ yakışıklıdır. O zamanlar erkek saç modelini belirleyen bu zat. Müthiş bir sese ve kliplerinden anlaşılacağı üzere, iyi bir espri yeteneğine sahiptir. Rum asıllıdır aslında, ama İngiliz vatandaşıdır. Elthon John’la yakın arkadaştırlar. 1988’de çıkarmış olduğu “Faith” adlı albümüyle ortalığı kasıp kavurmuştur. Daha sonra bolca dedikodu malzemesi olmuş, cinsel tercihi her zaman gündeme oturmuştur.</p>

  <p class="normal1"><span class="ideitalik">Joe Cocker</span>: “Oğlum var ya! doksanlık bir karışık kaset yaptırdım. A yüzünün ilk şarkısı ‘Unchain My Heart’ ondan sonra ‘English Men in New York’ var. Ondan sonra...” diye uzayan muhabbetler olurdu o yıllarda.</p>

  <p class="normal1">Deli gibi karışık kasetler doldurulur, bu şarkılar da onların olmazsa olmazlarıdır. Klibi de şöyledir: Joe Cocker miskinlerin doluştuğu bir bara girer, karizmatik tavırlarla piyanistten bu şarkıyı çalmasını ister. Sonra başlar söylemeye. Ortam birden eğlenceli olmaya başlar. TRT’nin en fazla klibini oynattığı yabancı şarkılardandır. Bir Ray Charles klasiğidir ama Joe Cocker da fena yorumlamamıştır hani.</p>

  <p class="normal1"><span class="ideitalik">Katarina Witt</span>: Dünyanın en iyi sporcuları arasında yer alan Kataina Witt’in kariyerinde 2 Olimpiyat, 4 Dünya Şampiyonluğu bulunmaktadır. Üstüste 6 kere (1983-1989) Avrupa Şampiyonu olmuş Alman buz patencisidir.</p>

  <p class="normal1"><span class="ideitalik">Kaptan Cousteau</span>: Zamanının en iyi deniz belgeselini yapan adamdır. İlginç görüntüsü, kukuletaya benzeyen şapkası ve Müslüman oluşu ile gönüllerimize taht kurmuş kaptanımızdır.</p>

  <p class="normal1">Ekibi de ilginçti. Telsizdeki sakallı adamı unutamam. Sürekli olarak “Sahil güvenlik! May day may day,” deyip dururdu. Calypso adlı gemisi de kaptanımızın kendisi gibi efsanedir.</p>

  <p class="normal1">Cenaze merasimini Tv’den seyreden biri olarak, Müslüman olup olmadığı konusunda tereddütlerim var. Olmuşsa bile, bu merasimle gömülmedigi kesin.</p>

  <p class="normal1">Müslüman olma sebebine gelince; sürekli araştırma yapan kaptanımız, okyanusun bir yerinde bir çizgi halinde, tuzlu ve tatlı suyun bir türlü karışmadığını fark eder. Halbuki bu durum Kur’an’da bahsi geçen bir olaydır. Bunun üzerine bu bilgiye sahip olan Kaptan, Kelime-i Şehadet getirir...</p>

  <p class="normal1"><span class="ideitalik">Laura Branigan</span>: Yu tek ma say yu tek may self kontrol oooo dışh, ooooo dışh enan ni nay... falan diye hepimiz şarkısına eşlik ettik bu güzel iri-yarı kadının. Öldüğünü öğrendiğimde gerçekten üzülmüştüm. Hep o gelir aklıma bir de “Big in Japan”</p>

  <p class="normal1">Seksenler demek, biraz da Laura Branigan demekti bizim için. Bütün diskolarda o şarkı çalar, bütün filmlerde bu şarkıyla dans edilirdi.</p>

  <p class="normal1"><span class="ideitalik">Mc Hammer</span>: “Ken taştis dı dı dı dım dı dım dıdım hemır taym” Bir zamanların ünlü rapçisi, esmer güzeli, yaptığı hareketler ve giyim tarzı ve dava kankası (ama beyaz) Vanilla Ice ile birlikte, zaten hastalıklı bir yapıya sahip olan o dönem gençliğinin zehirlenmesinde bir parça tuzu olan, yine şalvar modeli zorla sevdiren, heykeli dikilesi yüce rapçi.</p>

  <p class="normal1">Şarkının orijinal ismi “U Can’t Touch This” dir. “Okan Taş Diz” olarak Türkçeleştirilmiş ve ayrıca şarkısı yapılmıştır. Aralarda, “dokundur”, “elle” gibi şeyler söylenerek güzelleştirilmiştir de.</p>

  <p class="normal1"><span class="ideitalik">Madonna</span>: “Like a Virgin”, “La İsla Bonita”, “Who’s That Girl”, “Like a Player” Madonna denince akla gelen şarkılardır. Bu uçuk kaçık hatun, ta o yıllardan beri neredeyse hiç gündemden düşmemiştir. Bunun için uğraş da vermiştir işin gerçeği, kimi zaman kiliseyle papaz olmuş, kimi zaman seksi görüntüleri ile gündem yapmıştır. Ama iyi şarkılar söylemiş ve kendine hep iyi bakmıştır. Öyle çok güzel bir kadın değildir aslında, ancak kadındır. Ve bu yaşına rağmen hâlâ performans, hâlâ atletik, hâlâ erotik ve hâlâ gündemdir.</p>

  <p class="normal1"><span class="ideitalik">Maradona</span>: Armando Diego Marodona dendiğinde bir şiirsel isim duyulmuş olur ki, onun futbolu da aynı adı gibi şiirseldir.</p>

  <p class="normal1">Onun maçlarını seyretme şansına sahip olduğum için kendimi çok şanslı hissederim. 1986 yılında yapılan Dünya Kupası’nın tartışmasız en önemli ismi Maradona’dır. Özellikle <span class="ideitalik">İngiltere</span> maçında attığı biri dünya tarihinin en tartışmalı golü, diğeri ise belki de tarihin en güzel gollerinden birisi olan iki gol atmıştır.</p>

  <p class="normal1">İlk golü elle atmış, daha sonra yaptığı açıklamada buna “Tanrı’nın Eli” demiştir. İkinci golde ise, İngiliz oyunculardan altı futbolcuyu geçtikten sonra bir de kaleciyi çalımlamış ve sol ayağıyla, Falkland Adaları’nın intikamını İngilizler’den alır gibi, bir gol daha atmıştır. Kendi efsanesini yaratan önemli isimlerden biridir.</p>

  <p class="normal1">Nasıl “Cüneyt mi döver? Buruç li mi?” diye bir soru sorulduysa o yıllarda, belki yıllarca da “Pele mi? Maradona mı?” diye bir soru olacaktır. Bana göre bu sorunun cevabı Maradona’dır.</p>

  <p class="normal1">Sadece futbolu ile değil, özel hayatıyla da gündemde olan Maradona, Pele gibi iktidarın simgesi, ne söylerse yapanı değildir. FIFA’nın ve futbol endüstrisinin efendi çocuğu Pele yerine, her zaman, fakirlerin yanında yer alan Maradona, oyun kalitesi ve düzene karşı duruşuyla daha üstündür. Futbol oynadığı yıllarda ve sonrasında bu tavrı sürmüştür.</p>

  <p class="normal1">Bütün dünyada en fazla kullanılan futbolcu ismi, sanırım Maradona’nınkidir. Bir takımın durumu kötüye gittiği vakit, “Maradona gelse sizi kurtaramaz,” diye bir özdeyiş bile çıkmıştır.</p>

  <p class="normal1">Bizde en son ve en iyi olarak hatırlanacağı sahne ise, “Televole” kameralarına, “Maraba televole,” dediği sahnedir.</p>

  <p class="normal1"><span class="ideitalik">Michael Jackson</span>: Yiğidin hakkını yememek lazım. Bu adam müzik dünyasının en önemli isimlerinden biridir. Kendi dalında çokça rekor kırmış, birçok ödül almış bir müzisyendir. Sahne performansına, enstrüman bilgisi¬ne de diyecek yoktur. Uzun metraj ve konulu ilk klip ve klipler ona aittir. Müzik ve görsellik adına yapılabilecek hemen her şeyi yapabilmiştir. Müziğinin altyapısını da kendi yapar. Ve onda o “Star Ruhu” kelimenin tam manasıyla mevcuttur.Kasetleri en çok satanlardan biridir ayrıca. Dans konusunda da çok iyidir ve kendine ait figürleri vardır. Sahne hakimiyeti de harikuladedir.</p>

  <p class="normal1">Fakat bunca güzel özelliklerin yanında yaptığı yaramazlıklar da vardır. Özellikle rengi ile ilgili sıkıntısı onca yıl başına bela olmuştur.</p>

  <p class="normal1">Mesela onu biz ilk olarak gerçekten simsiyah gördük. Oysa sonradan rengi bir Albino’ya benzemiştir. Çocuklara olan ilgisinden falan bahsedilmektedir. Bunlar da Michael’in kötü yanlarıdır. Bu çocuk olayı çok sulandırılmış. Magazinciler bunun üzerinden bitirmeye çalışmışlardır. En sonunda Michael Jackson bu olaylara fazla dayanamamış, yakın bir geçmişte hayata gözlerini yummuştur.</p>

  <p class="normal1">Hâlâ yaptığı gösteriler unutulmaz ve yarışmalarda taklitçisi en çok olan kişilerden birdir.</p>

  <p class="normal1"><span class="ideitalik">Milli Vanilli</span>: Önde iki yakışıklı zenci, arkada iki şişman çirkin zencinin olduğu grup.</p>

  <p class="normal1">Grammy ödülü aldıktan sonra yaptıkları hokkabazlık anlaşılmış ve bu ödül ellerinden alınmıştı. Grubun bir elemanı aşırı dozda eroinden ölmüştü. Hit parçaları, “Girl You Know its True”dur.</p>

  <p class="normal1"><span class="ideitalik">Modern Talking</span>: Thomas Anders ve Diether Bohlen adlı iki Alman tarafından kurulan gruptur. Aslında çok kısa sayılabilecek bir süre birlikte oldukları halde hâlâ unutulmamışlardır.</p>

  <p class="normal1">Yaptıkları şarkılar neredeyse aynıdır. Müzik kalitesi bakımından öyle çok iyi değildirler. Ama ne hikmetse seksenli yıllar kuşağından onları sevmeyen ya da en azından bir şarkılarına hayran olmayan yoktur.</p>

  <p class="normal1">Her yerde bu şarkılar çalardı. Çay bahçeleri, park, kafe, kahve, otobüs, minibüs, ev, disko, bar nere aklınıza gelirse. Türk filmlerindeki disko sahnelerinde kesinlikle bu müziklerle dans edilir, sonu tecavüzle ya da esrar-eroin partileri veya ölümle biten sahnelerin öncesi, hep bu şarkılar eşliğinde tezgahlanırdı. Çok sayıda kızımızın kanına girmişlerdir bu müzikle sapık gençler.</p>

  <p class="normal1">Grubun solisti Thomas’ın öyle parlak bir göz akı vardır ki, akıllara zarar. Ayrıca öyle bir makyaj yapardı ki, kızlar makyajlarını yaparken bunu ölçü alırlardı.</p>

  <p class="normal1">O zamanlar biz bu adamı gay sanırdık. Ancak sonradan öğrendik meğerse Nora adında bir karısı varmış ve göğsünde her zaman görmüş olduğumuz kolyede de karısının ismi yazarmış.</p>

  <p class="normal1">Bugün hâlâ bir “Şeri şeri leydi-bradır luvi- yamaha yamasso duyduğumda tüylerim diken diken olur. Ne de olsa seksenlerde yetiştim.</p>

  <p class="normal1"><span class="ideitalik">Opus</span>: Yine seksenlerden bir Alman müzik grubu. “Life is Life” tan başka şarkıları hatırda kalmamıştır.</p>

  <p class="normal1"><span class="ideitalik">Pet Shop Boys</span>: Seksenli yılların gene en iyi gruplarından biridir. “İt is a Sin” en önemli şarkılarından biridir. Grubun iki üyesi de homoseksüeldir. Halen müzik kariyerlerine devam etmektedirler. Ancak seksenli yıllardaki kadar fazla sayıda hayranları yok.</p>

  <p class="normal1"><span class="ideitalik">Sabrina</span>: “Boys, Boys, Boys” adlı şarkısıyla havuz başında çekilmiş olan klibi unutulmazlar arasındadır. O zamanlar pek beğendiğimiz bir hatun kişiydi. Müzik hayatına devam etmekteymiş ama biz bundan haberdar değiliz. En fazla Samantha Fox’la karşılaştırılmasından dolayı akıllarda kalmıştır.</p>

  <p class="normal1"><span class="ideitalik">Samantha Fox</span>: Kırtasiye önlerinde kartpostal ve posterleri en fazla bulunan ve en çok satılan artistlerden biridir. O iri göğüsleri ile gönüllere taht kurmuş, ufak tefek sarışın bir kadındır.</p>

  <p class="normal1">Seksenlerin fenomenlerinden biridir. Sonradan boyunun 1.50 cm civarında ve lezbiyenlikle meşgul olduğunu öğrendiğimizde nedense, içimiz biraz burkulmuştu. “Touch Me”si ve iri göğüsleri, onu seksenlerin aranılan insanlarından biri yapmıştır.</p>

  <p class="normal1"><span class="ideitalik">Sandra</span>: Seksenlerden bir hanım kızımız daha, “Maria Magdelena” deyince hatırlamak daha kolaydır. Gamzeleri de unutulacak cinsten değildir.</p>

  <p class="normal1"><span class="ideitalik">Sandra Kim</span>: Bu şirin, hanım hanımcık kız da seksenlerin vazgeçilmezlerindendir. Masum bir çocuğu andıran yüzü ve güzel sesiyle hatırlanır.</p>

  <p class="normal1"><span class="ideitalik">Slyvia Kristel</span>: Sinema ve özellikle videoda seks filmi furyasının en önemli simalarından biridir. Çevirdiği çok sayıda “Emanuelle” filmleri unutulmazlardandır.</p>

  <p class="normal1">Masum bir yüze ve güzel bir vücuda sahiptir. 1970’li yıllarda doğan çoğu erkeğin seks hocasıdır. Yaşlanınca ve seri abartılınca, anne rolünde görmeye başlamıştık kendisini.</p>

  <p class="normal1"><span class="ideitalik">Stevie Wonder</span>: Seksenlerin başları, nerede kimin doğum günü olsa, olmazsa olmazlardan. Bahsi olan şarkı dilimize “Acesko tusey aylavyu” olarak çevrilen, orijinali “I Just Call to Say I Love You” olan şarkının bestecisi, çikolata renkli şarkıcımızdır Stevie Wonder.</p>

  <p class="normal1">Kendisi pek çok kötü espriye maruz kalmıştır. Benim en beğendiğimse, “Tango ve Cash” adlı filmden bir diyalog;</p>

  <p class="normal1">- Ehliyeti kimden aldın?</p>

  <p class="normal1">- Stevie Wonder’dan. Nihoha haah haa...</p>

  <p class="normal1"><span class="ideitalik">Wham</span>: Seksenlerin en iyi gruplarındandı. George Michael’ın en toy zamanlarını geçirdiği yıllardadır. Grubun diğer üyesi Andrew Ridgeley’dir. Seksenlerin ruhunu yansıtan, Duran Duran, A-Ha, ya da bir Alphaville gibi en iyi müziklerini yapanlardandırlar. Çok renkli ve eğlenceli video küpleri vardır. Fakat George Michael’ın gay olduğu ta o zamanlar her halinden belliymiş. Klipte oynayan kızlardan daha fazla makyaj yaparmış da biz bilmezmişiz. En iyi şarkılarından bazıları; “Wake Me Up”, “Freedom”, “Last Christmas”, “Heartbeat”</p>

  <p class="normal1"><span class="ideitalik">Vanilla Ice</span>: Saçları garip, giyim kuşamı garip, şarkısı da garip bir adamdı. Seksenlerin sonunda ortaya çıkan, iki binlerin Eminem namzeti. İlk beyaz rapçi. “Ice Ice Baby” adlı şarkısı ve şalvar pantolonu, abidik gubidik saçları ve gene abuk subuk hareketleriyle hatırlanır. Bir de Madonna ile olan ilişkisi hafızalardadır.</p>
</body>
</html>
