<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>seksenler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_49"><span class="ideitalik">Kağıtlarla oynanan oyunlar</span></h2>

  <p class="normal1"><span class="ideitalik">Alt mı? Üst mü?</span>: Genelde sakızlardan çıkan resimli kâğıtların rakamları baz alınarak oynanırdı. Tipi Tip, Turbo gibi markalar ya da futbolcu resimlerinin olduğu kâğıtlar değerliydi. Elde bu kâğıtlar karşılıklı olarak sırası gelen “Alt mı? Üst mü?” diye sorar, bilirse kâğıtları kazanırdı. Aslında hiçbir kıymeti olmayan bu tür şeylere, zamane çocukları işte böyle değerler atfederdik ve kendimize yeni oyunlar icat ederdik. Bu oyunun kibritle oynananları da vardı.</p>

  <p class="normal1"><span class="ideitalik">İsim-Şehir</span>: Çocukluğumuzun vazgeçilmez oyunlarından biridir. Şimdiki çocuklar da oynuyorlardır. Çok eğlenceli ve öğretici oyunlardandır. İsim, şehir, bitki, eşya, hayvan, artist, ülke diye sıralama yapılır, her oyuncu kağıdını kendi hazırlayarak, bildiği ismi yazardı. Ara sıra dışardan gizli yardımlar da alınabilirdi.</p>

  <p class="normal1">Bir keresinde kardeşlerim oynarken, biri benden yardım istedi ve “O” harfi ile hayvan sordu. Ben de fısıldayarak “Orangutan” dedim. Aldığım cevap beni şok etmişti. “Artist ismi sormadım, hayvan ismi sordum,” Ben orangutanın bir hayvan olduğunu söyledim. Sonuçlar açıklanırken bir şok daha geçirdim. Çünkü hayvan alanı boş, artist alanında ise, “Orhan Gutan” yazıyordu.</p>

  <p class="normal1">Bol tartışmalar yaşanır, etrafta bir bilen aranırdı.</p>

  <p class="normal1"><span class="ideitalik">Kim Kiminle</span>: İsim-Şehir oyununa benzer bir düzenekle oynanan bu oyun bilgi gerektirmeyen oyunlardandır. Kim-kiminle-nerede-ne yapıyor? Sorularına her bir oyuncu ayrı cevaplar yazar, hayal gücünün ötesinde anlamlar yüklenen cümlelere tanık olabilirdiniz.</p>

  <p class="normal1">Yazılar açıldığında hiç uygun olmayan kişiler bir araya gelir, uygunsuz ortamlarda çekirdek yer, yerleri siler ya da ayıp şeyler yapmış olurlardı. Anlamsız bu şeyler o kadar absürdleşir ki, gülmekten kırılırdınız.</p>

  <p class="normal1">Bir nevi paparazzi programı gibi bir şeydi. Tanıdıkların isimleri yazılınca çok komik veya utanılan şeyler çıkardı ortaya. Okul oyunu olduğu için genelde kurbanlar okul yönetiminden seçilirdi. Ülkemizdeki Tele Vole kültürünün oluşumunun ve niye bu kadar tutulmuş olduğunun göstergesidir.</p>

  <p class="normal1"><span class="ideitalik">Tuzluk</span>: Kâğıt uygun bir şekilde katlanarak elde edilen dört başlı şekle, baş ve işaret parmakları geçirilir ve bir öne bir sağa, sola falan açılıp kapanarak, söylenen sayıda durulurdu. Her bir kâğıt köşesinde ya artist ismi ya meyve ya da başka isimler yazar, bu sayı hangi isme rastlarsa, siz o olurdunuz. İşi ciddiye alanlar, “O değilim ben be!” deyip tekrar tekrar deneyenler olurdu.</p>

  <p class="normal1">Şimdi düşünüldüğünde pek muteber bir şeymiş gibi görünmese de o zamanlar tadına doyamadığımız oyunlardan biri de buydu. En azından kendi imalatımız olan bir oyuncaktı. Şimdikiler gibi her şeyde hazıra konmuyorduk.</p>

  <p class="normal1"><span class="ideitalik">Kâğıt Bebekler</span>: Kız çocuklarının tercih ettiği ve genelde hoş vakitler geçirdikleri bir oyuncakımsıdır bu kâğıt bebekler. Hazır kartonlardan yırtılmak ya da kesilmek suretiyle çıkarılır. Üzerine onlara uygun çeşit çeşit elbiseler olurdu. <span class="ideitalik">Şebnem Bebek</span> diye de adlandırılırdı.</p>

  <p class="normal1">Fakir ülkelerin <span class="ideitalik">Barbie</span>’si sayılırlar.</p>

  <p class="normal1"><span class="ideitalik">Futbolcu Kartları</span>: Dünya Kupası ya da Türkiye Birinci Ligi’nin tüm oyuncularının yer aldığı bu kartlarda futbolcuların yaş, boy, kilo gibi özellikleri, resimlerinin altında yazılı halde bulunurdu.</p>

  <p class="normal1">Oyuncular bu özelliklerden herhangi birisini seçerek, kartları üst üste atarlar, büyük olan, rakamlı yerde biriken kartları alır, böylelikle rakibini keper, üter, yutardı.</p>

  <p class="normal1">Galiba bu kartların en fazla pirim yaptığı zaman 86 Dünya Kupası zamanıdır. Rummenige, Maradona, Linneker, Schumacher gibi dünya yıldızlarının olduğu kartlar en değerli olanlardı.</p>

  <p class="normal1"><span class="ideitalik">Kibrit</span>: Bu kibrit oyunu da belli zamanı olan oyunlardandı. <span class="ideitalik">Tipi Tip</span> zamanı geçer, gazoz kapağı zamanı başlar, o biter kibrit zamanı başlardı. Sayılar ya da resimler üst üste gelene kadar o kibrit kâğıtları yerde birikir, aynı kibriti yakalayabilen yerdekileri alır, rakibini üterdi. Garip şeylerden biri de bu oyundu. Diğer sezon gelene kadar saklandığı bilinir bu kibritlerin.</p>

  <p class="normal1"><span class="ideitalik">Kızma Birader</span>: Zar oyunlarından biri de budur. Bir karton üzerinde taşlarınıza tur attırarak bir şeyler yapar oyunu tamamlardınız. En iyi hatırladığım, ara sıra bir yerde taşınız tutsak kalır, 6 atmadan oradan çıkaramazdınız ve oyunun adı gereği başlardınız kızmaya.</p>

  <p class="normal1">Zar oyunlarında ne kadar şanssız olduğumu daha önce de söylemiştim. Hep kaybeder, çileden çıkardım. Dayımın oğullarıyla oynarken hele, zıvanadan çıkardım. Garip konuşur, bazı harfleri söyleyemezlerdi küçükken. Ben kızdıkça “Tizma biyaaadeyy hah hah haa,” yapar beni iyice sinirlendirirlerdi. Hatta itiraf edeyim bir keresinde oyunu bırakıp, bunlara saldırmıştım. Yani öyle pek matah bir oyun değildi. Ben de pek küçüktüm o zaman.</p>

  <p class="normal1">Aynı isimle anılan başka bir oyun daha vardır. Bu sefer kibrit kutusu yere döndürülerek atılır, dik, ya da yan getirebilirseniz karşı oyuncuya tokat atar, öper bir şeyler yapardınız.</p>

  <p class="normal1"><span class="ideitalik">Gizli Hedef</span>: İnsanın arkadaşını tanıyacağı, arkadan vurulmaları, hile hurdayı öğreneceği, yani hayata hazırlayan bir savaş oyunudur. Kıtalar alınır kaybedilir, yeni görevler yerine getirilmeye çalışılırdı. İçinizdeki canavar ortaya çıkabilirdi. Yine de faydalı bir oyundu coğrafya bilgimizi geliştirmiş ülkeler, yer isimleri öğrenmiştik.</p>

  <p class="normal1"><span class="ideitalik">Amiral Battı</span>: Standart bir oyun için tavsiye edilen şartlar şunlardır: 1 uçak gemisi (4 kare), 2 destroyer (3 kare), 3 hücumbot (2 kare) ve 4 mayın (1 kare). Oyun alanı 10 x 10 kareden oluşur. Düzen kurulduktan sonra, araya karşı taraf görmesin diye engel konur ve sayılar ve harfler söylenerek gemiler vurulmaya çalışılırdı. İsabet alırsanız karşı tarafa söylerdiniz, öyle kandırmak falan yoktu. Okul sıralarında çokça oynanırdı.</p>

  <p class="normal1"><span class="ideitalik">Borsa</span>: Bir metre kareye yakın bir karton üzerine resimler ve yazılarla otel, ev, cadde, kodes gibi çeşitli mekânlar çizilidir. Bu bölümlere, atılan zarların sayısına göre bulunduğunuz yerden ilerlersiniz ve şansınıza nereye geldiyseniz, paranız yeterse alır, zarlar sayesinde oraya gelenlerden kira ücreti alır, rakiplerinizi çıldırtırdınız.</p>

  <p class="normal1">Ben pek şanslı değilimdir, özellikle de zar oyunlarında. O yüzden hep sinir olmak bana düşer, sadece karşımdakileri eğlendirmek için oynardım ve hep iflas ederdim zaten.</p>

  <p class="normal1">Cadde isimlerini falan buradan öğrenmiştik. Bahariye, Moda, Sıraselviler çok pahalıydı. Vali Konağı, Haşim İşcan Geçidi vs. bir sürü mekanı bu oyun sayesinde öğrendik.</p>
</body>
</html>
