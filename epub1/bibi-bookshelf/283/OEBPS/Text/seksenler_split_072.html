<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>seksenler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_66"><span class="ideitalik">Korku-gerilim</span></h2>

  <p class="normal1"><span class="ideitalik">Pamuk İpliği</span> isimli dizi ise bir teleferikte geçen gerilim yüklü bir hikâyeydi. Bağlı olduğu halatların kopması sonucu, düşmek üzere olan bir teleferikteki olaylar anlatılmaktaydı. İnsanlar öleceklerini düşündükleri için geçmişleriyle yüzleşmeye başlarlar ve olay örgüsünde önceki hayatlara dönüşler ve sürekli incelen halat tellerinin kopma sahneleriyle ha düştü ha düşecek derken, heyecan içinde seyredilirdi.</p>

  <p class="normal1">Karısını timsahların olduğu bir göle atan adam ya da kocası tarafından timsahlı bir göle atılan kadının hikâyesi <span class="ideitalik">Cennete Dönüş</span> adı ile gelmişti ekrana.</p>

  <p class="normal1">Kadın hasarlı bir şekilde bu gölden kurtulur. Daha sonra yüzünü değiştirip geri döner ve kocasından intikamını alır.</p>

  <p class="normal1"><span class="ideitalik">Girdap</span> TRT’nin yayınladığı en iyi korku-gerilim dizilerinden biriydi. O zamanlar bu tür dizi filmler biz çocuklara serbestti. Yaş sınırı yoktu. Ödümüz koparak seyrederdik.</p>

  <p class="normal1">Göl kenarında bir evde geçerdi. Garip bir evdi ve bir odası porselen bebeklerle doluydu. Açılışında suların içinde bulunan porselen bebekler gelirdi ekrana. Zaten ana tema bunlardı. Dizinin sonunda kız kardeşlerden umulmayanı deli çıkıyordu da cümle âlem şaşkınlık içinde kalmıştık.</p>

  <p class="normal1">Çok güzel ve insanın içini ürperten bir jenerik müziği vardı.</p>

  <p class="normal1">Hani insanın seyrederken tüylerini diken eden sahneler vardır: Bu <span class="ideitalik">Martı Adası</span> isimli dizi de öyle bir şeydi benim için. Kafamı yastık altlarına mı sokmadım? Korkunç sahnelerde salona mı kaçmadım? Neler yaptım da ne seyretmekten ne de korkmaktan vazgeçtim.</p>

  <p class="normal1">Acı bir şeyler yerken insan acı duyar, bırakayım der ama yedikçe iştahının arttığını fark eder. Bu dizi de benim için acı yemek gibi bir şeydi işte. Yayınlasalar yine seyrederim herhalde.</p>

  <p class="normal1">O martılarm çığlıkları bugün bile hâlâ kulaklarımda çınlar durur. Üstüne Martı Jonathan Livingston’u da okusam sevemedim bu hayvanatı, sırf bu dizi yüzünden.</p>

  <p class="normal1">Martı Adası’nın konusu ise şöyledir: Barbara İtalya’da kaybolan kör kızkardeşini bulmaya karar verip yola çıkar. Bu arada o bölgede peş peşe kör kızların cesetleri bulunmaya başlar. Nice gerilimli sahnelerden sonra Barbara suların altında yol alıp nefesini tutarak hem kendini hem de kızkardeşini nihayet kurtarmıştı. Ama bizim nesilde bir martı ve martı çığlığı fobisi yaratmıştı.</p>

  <p class="normal1"><span class="ideitalik">Müzedeki Hayalet</span> herkesin ödünü koparan, çocukların karanlık odalara gitmesini engelleyen korkunç hayalet. Belfagor aslında yaşayan bir kadındı. Kara çarşafıyla, korkunç maskesiyle, Louvre Müzesi’nin koridorlarında dolaşırdı. Aslında müzeden bir şeyleri çalmaya çalışan bir grup tarafından kullanılan şaşırtmaca yöntemiydi.</p>

  <p class="normal1"><span class="ideitalik">Alacakaranlık Kuşağı</span> dizi filmler içinde gerilimi en yüksek olanlardan biriydi. Öyle içinde vampirler, şekilsiz yaratıklar falan yoktu, ama insan her vakit gerim gerim gerilirdi. Her bölümde ayrı bir hikâye anlatılır, bazı doğaüstü şeyler gelirdi insanların başına.</p>

  <p class="normal1">Hemen herkesin aklında kalan ve çok etkileyen bölümleri vardı. Hele ki finalde “Alacakaranlık kuşağında bir gün sizde olabilirsiniz,” gibi bir replik vardı ki “Vay anasını,” deyip yine ödünüz kopardı.</p>
</body>
</html>
