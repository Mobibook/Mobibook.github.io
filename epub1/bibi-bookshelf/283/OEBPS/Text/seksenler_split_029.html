<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>seksenler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="normal2" id="calibre_toc_8">Dükkânlar</h1>

  <p class="normal1">O zamanın gösterişsiz, küçük ticarethanelerinde fazla kişi çalışmaz, zaten tanıdık olan dükkân sahipleri hep orada otururlardı. Bu sayede o sokak ya da mahallede ne olur biter, her şeyden haberdardılar. Kendi yaptıkları işlerinin yanında başka işlere de yardımcı olurlardı. Mesela: o zamanlarda emlakçılık bu derece yaygın bir meslek kolu değildi. Bu dükkan sahipleri bu vazifeyi de görürlerdi çoğunlukla. Ayrıca toplumsal bir vazife olarak evlenmeye aday olan kız ya da erkek çocukları bunların aileleri hakkındaki bilgiler de dünür gelecek tarafa iletilirdi.</p>

  <p class="normal1">Esnafın evi işyerlerine yakın olurdu genellikle. Evlerinden getirdikleri yemekleri yerler, yakınlarında bir kahve varsa çaylarını oradan içerlerdi. Yakında kahve yoksa çaylarını da ufak tüplerinde kendileri demlerdi. İlginçtir, birbirine yakın olan dükkân sahipleri hep arkadaş olurlar. Özellikle yaz günleri dükkânlarının önüne çıkardıkları taburelerine oturup birbirleriyle tavla oynarlardı. Çok iddialı olan bu tavla partilerine yakın esnaf da en azından şakalaşmalarla ve kahkahalarla eşlik ederlerdi.</p>

  <p class="normal1">Dükkânların bir bölümünü diğerinden ayırmak için genelde boncuktan perde vazifesi gören şeyler asarlardı kapılarına. Ben böyle diyorum, ama özellikle kasaplarda olurdu bu boncuklu perdeler. Sebebi sinekler içeri doluşmasın diyedir.</p>

  <p class="normal1">KDV’nin hayatımıza girdiği zamanlarda “Fiyatlarımıza KDV Dahildir” ya da değildir gibi matbuu kâğıtlar veya kendilerinin yazmış oldukları şeyler asmışlardı duvarlarına. Onlardan başka “İsteme Veresiye Dost Kalalım Ölesiye”, ve Peşin Satan Veresiye Satan posterleri asarlardı.</p>

  <p class="normal1">Her sokakta ekmek paralarını el emeği göz nuru kazanan zanaatkârlar vardı. Ya bir terzi, ya bir marangoz, sizinkinde olmasa üst sokakta muhakkak bir camcı olurdu. Bu esnafları sırf dükkan sahibi olarak değil ev komşusu olarak da bilirdik. Arkadaşlarımızın babası, amcası olurlardı.</p>

  <p class="normal1">Marangoz atölyeleri genelde apartmanların bodrum katlarına yerleşmişken, terzi ve camcılar giriş katlarda bulunurlardı. Sadece kadın ya da erkek kıyafetleri diken, uzmanlaşmış kişilerdi bunlar. Pantalonlar, ceketler, yelekler veya takım elbiseler ısmarlanır, kumaşlar ya kendiniz tarafından alınır ya da orda bulunan örneklerden birini beğenirdiniz. Sırf ısmarlama elbiseler değil tamirat da yaparlardı. Kadınlarsa kendilerine yine elbiseler diktirirler, ufak tefek tamiratlarını da yaptırırlardı.</p>

  <p class="normal1">Berberler her zaman ki gibi yine berberdiler. Ancak dükkanları bu kadar şatafatlı, kullanılan malzemeler bu kadar çeşitli, renkli ve kokulu olmazdı. En fazla limon ya da tütün kolonyası kokardınız çıktığınızda. Saç modelleri de bu kadar fazla değildi. Daha mütevazıydılar. Yine çok konuşurlar, futbola meraklı ve at yarışları konusuna biraz fazla ilgi duyarlardı.</p>

  <p class="normal1">Sokak aralarında çok fazla sayıda <span class="ideitalik">Kahve</span> vardı. Ya esnaf ya da akşam işlerinden dönen insanlar buralara takılırdı. Kadınlar kocalarına bir şey haber vermek zorunda kaldıklarında, hemen orada oynayan çocuklardan birini çağırıp: “Hadi yavrum, bak bakalım Hüseyin Amcan orada mı, oradaysa çağırıver,” derlerdi. Kadınların buralara göz ucuyla bile bakması yakışık alan şeylerden değildi. O çocuk utana sıkıla kahveye girer, ismi geçen o adamı çağırırdı. Ben de çok defalar yapmışımdır bu haberciliği.</p>

  <p class="normal1">Esnafın mahalleli tarafından benimsenmiş lakapları vardı. Karakterlerine göre aldıkları bu lakapları hak etmişlerdi. Bizde de bu tipler vardı bir kısmını tanıtmakta fayda var.</p>

  <p class="normal1"><span class="ideitalik">Dedikoducu Şükrü</span>, kasaplık yapar, ama gelen kadınlardan aldığı bazı bilgileri diğerlerine aktarırdı. Güçlü bir muhaberat sistemi oluşturmuştu. Bu haberleri alan da veren de memnun kalırdı.</p>

  <p class="normal1"><span class="ideitalik">Sarı Adam</span>, adının Necip olduğunu yıllar sonra öğrenebilmiştim. Kendisi tuhafiyecilik yapar, kadınları bilmem, ama çocukları bazen haşlardı. Nemrut yapılı biriydi. Kadınlar sattığı ürünlerin kalitesinden dolayı sürekli ondan alışveriş ederlerdi.</p>

  <p class="normal1"><span class="ideitalik">Turabi Bakkal</span>, bu adamın gerçek adı Turabi’ymiş. Ancak bu sık rastlanılan isimlerden olmadığı ve pek duyulmamış olduğu için ben lakabı sanırdım. Biraz ağır hareket eder, bir türlü gramları, kiloları tutturamazdı. Çok iyi bir adamdı. Arada bir çocuklara şeker falan dağıtırdı. Karısı Gülşen Teyze ile annem, çocuklarıyla da bizler arkadaştık. Ama çocuklarından benden yaşı biraz büyük olan Hasan arada bir beni pataklardı.</p>

  <p class="normal1"><span class="ideitalik">Şaşkın Bakkal</span>: Bu da gerçekten vardı ve bizim bir üstümüzdeki sokağın bakkalıydı. Çeşit ve hizmeti daha üstündü. Turabi Bakkal’da bulamadığımız bazı şeyleri gider ondan alırdık, ama yine de utanırdık bizim bakkalın önünden geçerken.</p>

  <p class="normal1">Şaşkın Bakkal’da herhangi bir şaşkınlık yoktu. Sadece gözleri biraz şehlaydı. Yoksa uyanık ve işbilir adamdı. Zaten Turabi Amca dükkanını bir süre sonra kapatmış, Şaşkın’sa market olmak yolunda hızla ilerliyordu.</p>

  <p class="normal1">Ne çok satılıyorsa sokaklarda o dükkânlar bir anda çoğalırdı. Tuhafiyeciler, boncukçular vardı. Birkaç sokakta bir <span class="ideitalik">Kasetçi</span>ler olurdu. O zamanlar <span class="ideitalik">Kaset Doldurmak</span> diye bir akım vardı. Özellikle yabancı müziğe hasret olan insanlar bu kasetçilerden kendi hazırladıkları listelerden şarkıları kaydetmelerini isterdiler. Bunun bir bedeli vardı elbette. Ayrıca bunlara <span class="ideitalik">Karışık Kaset</span> denirdi.</p>

  <p class="normal1">Daha sonra <span class="ideitalik">Videocu</span> da oldu bunların bazıları. Ya da yeni dükkânlar açıldı adı videocu olan. Beta veya VHS kasetlerde bol miktarda filmler kiralandı bu dükkânlardan.</p>
</body>
</html>
