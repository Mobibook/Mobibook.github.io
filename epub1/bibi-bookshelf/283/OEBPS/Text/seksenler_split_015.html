<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>seksenler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_24"><span class="ideitalik">Su Kuyrukları</span></h2>

  <p class="normal1">“Sizin kata su çıkıyor mu Komşu?”, “Yok komşu, nerdeeee? Biz Hayriye Hanımlardan alıyoruz, onların kata kadar çıkıyor. Tazyik yetmiyor bizim kata,”. Bunlar o senelerde sıkça duymaya alıştığımız konuşmalardandı.</p>

  <p class="normal1">Sular, semtlere yeteri derecede dağıtılamaz, giden yerlere ise tazyik yeterli gelmediği için, en azından üst katlar susuz kalırdı. Musluğu açtığınızda “tısss” diye bir ses gelir, ama su gelmezdi. Çoğu zaman tüm sokak ya da mahalle günlerce susuz kalır, mahalle çeşmesinin önünde ya da belediye tarafından görevlendirilen su tankerlerinin peşinde kimi zaman yüzlerce insan, yanlarında getirdikleri bidonları doldurabilmek için sıra beklerlerdi. Bol dedikodunun olduğu, bazen sıra kavgalarının çıktığı bu kuyruklar, o zamanın en tanıdık sahnelerindendi.</p>

  <p class="normal1">Bizim ev de bu durumdan nasibini alanlardandı. Günlerce gelecek suyu beklediğimizi, gelse de üçüncü katta oturmamıza rağmen, eve su çıkmadığını hatırlarım. Apartmanın girişinde İsmail Amca (ev sahibimiz) tarafından yaptırılan bir su depomuz vardı. Konu komşu, sular geldiğinde nöbetleşerek bu depoyu doldurur, eğer su akmaya devam ediyorsa, bütün kap-kacaklar, tencereler doldurulurdu tedbir olarak. Anneciğim, bizim gücümüz yetmiyor diye aşağıdaki çeşmeden kova, bidon su taşırdı. Neyse ki yılların sonuna doğru bu durum biraz daha düzene girmeye başlamış, insanlar az da olsa, en önemli ihtiyaca daha rahat kavuşur olmuşlardı.</p>
</body>
</html>
