<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>seksenler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_35"><span class="ideitalik">Ayakkabılar</span></h2>

  <p class="normal1">Otuzlu yaşlarını yaşayan ya da az geçmiş insanlara konumuz seksenler dendiğinde akıllarına gelen neredeyse ilk şeylerden biri: <span class="ideitalik">Mekap</span> ayakkabılardır. Bundan sonra <span class="ideitalik">Esem Sport</span> gelir. Hani margarinin adı <span class="ideitalik">Sana</span>, kâğıt mendilin adı Selpak kalmıştır ya! Bu da öyle bir şeydir.</p>

  <p class="normal1">Ağırlıklı olarak, açık kahverengi olup, her pantolonun altına giyilirdi. Siyah renk gibiydi, hani siyah renk her şeye uygundur. O zamanlar bu ayakkabıya sahip olmayan kimse yokmuş gibiydi.</p>

  <p class="normal1">Daha sonraları Converse onun yerini almaya adaydı. Bir miktar başarılı da olmuştu. Fakat onun yerini asla tutmadı ve tutamazdı da. Sonra birden kayboluverdi bu Mekap ayakkabılar. Yapılan yoğun ithalat neticesinde ortalık yabancı markalardan geçilmez olunca, yerli imalatın pabucu dama atılmıştı. L. A. Gear’lar, Adidas’lar, Reebook’lar, Nike’lar, Puma’lar geldi geçti hayatımızdan.</p>

  <p class="normal1">Bunlardan başka Türkiye’de ömrü fazla uzun olmayan <span class="ideitalik">Kangaroos</span> marka ayakkabılar vardı. Bir süre sonra onlar da ortalıktan çekildiler.</p>

  <p class="normal1">Bunların dışında klasik ayakkabılar her zaman olduğu gibi yine kullanılırdı. “Hakiki kösele, deri,” diye dükkânlarının camlarına yazılar asardı ayakkabıcılar. Hemen onlara yakın bir yerlerde tamirciler olur, daha yeni alınan bir ayakkabıya bile pençe taktırılırdı ki hemen aşınıp eskimesin. Bazen satın alınan dükkânın çalışanları yaptırıp öyle getirirlerdi.</p>

  <p class="normal1">Kadınlarda durum her zamanki gibiydi. Bol çeşitli modeller, renkler vardı ayakkabılarında. Önceki yılların apartman topuk ayakkabıları el ayak çekmişti aslında. Bir ara erkek ayakkabı modellerine uygun bazı türlere de girmiş olmakla beraber yine de kendi özgün modellerinden fazla şaşmamışlardır. Hatırladığım kadarıyla ayakkabıların tokalıları tercih edildi bir zaman.</p>

  <p class="normal1">Seksenlerin hitlerinden olan ayakkabı çeşitlerinden biri de <span class="ideitalik">Espadril</span> denilen ayakkabılardır. Yazları giymenin daha uygun düştüğü bir modeldir. Yapısı ve kullanılan malzeme yaz ayları için müsaitti. Altı hasırdan, üstü ketenden oluşurdu. Çoğunlukla bir süre kullandıktan sonra başparmakların ucu patlar, oraya bant yapıştırıldığı bile olurdu. Ve bu ayakkabılara yapıştırılan bantlar kimseyi çok da rahatsız etmezdi.</p>

  <p class="normal1">Dönemin en önemli ayakkabı modellerinden biri de <span class="ideitalik">Timberland</span>’dı. Genelde erkek ayakkabısı olarak bilinir. Ancak erkeklerin ayağında çok fazla görülünce kızların da ilgisini çekmiştir. Üreticiler onların da kullanımına uygun modellere yönelmek zorunda kalınca kendilerine uygun yapılan bu ayakkabılardan giymeye başlamışlardır. Timberland ayakkabılarda yine ağırlıklı olarak açık kahverengi kullanılır, araya çoğu zaman koyu kahve serpiştirilirdi. Sonraları renklerde çeşitlilik olmuştur. Lacivertleri, siyahları çıkmıştır.</p>

  <p class="normal1">Bağcıklı ayakkabılardandır. Genelde astarsız olup ayakları tam kapatmadığından, o seneler çok moda olan beyaz çoraplarımızın kirlenmesine neden olurdu. Yine de ne ondan ne de bu ayakkabıdan vazgeçememiştik. Giymesi rahat, uzun süreli kullanımı zordu. Bu ayakkabının dikişleri dışarıdan olduğu için, başparmağın geldiği yerler çoğunlukla patlar, sonra da yanlardan açılırdı.</p>

  <p class="normal1">Dönemin sonlarına doğru basketbolcu ayakkabısı da denilen boğazlı spor ayakkabılar moda olmuştu. TRT’nin yabancı dizilerinden biri olan <span class="ideitalik">Beyaz Gölge</span> etkili olmuştur bu modellerin tutulmasında. Genelde beyaz renkli olup, o bol paçalı pantolonlar, ayakkabının içine sokulurdu. Tuhaf bir görüntü olsa da bunu da yapardık. Kumaş pantolonlar dahi bu ayakkabıların içine sokulmuştur.</p>

  <p class="normal1">Ayrıca daha çok küçük çocuklar için üretilen sarı, yeşil, mavi, kırmızı vs. renkleriyle naylon gibi çizmeler vardı. Bunlar da bir süre ayaklarda görülmüştür.</p>
</body>
</html>
