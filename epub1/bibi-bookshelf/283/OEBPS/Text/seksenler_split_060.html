<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>seksenler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_54"><span class="ideitalik">Radyolar</span></h2>

  <p class="normal1">Çok çeşitli radyo programları vardı. Kanal sayısı da fazlaydı. Bir kanalda Klasik Türk Müziği diğerinde Türkçe Sözlü Hafif Müzik, diğerinde Klasik Müzik... Yurttan Sesler koro eşliğinde türkülerin çalınıp söylendiği bir programdı.</p>

  <p class="normal1">Daha sonraları yayın yapılan kanal sayısı artmış bu sıralar bir Polis Radyosu modası çıkmıştı. Polis Radyosu diğerlerine göre daha serbest şekilde yayın yapıyordu. Arabesk çalındığını bile hatırlarım. Ama onun da bir kötü yanı vardı ki hem dinlerken gına gelir hem de üzülürdünüz duyduğunuz onlarca kayıp insanın haberlerine. Sonra geçerler çalıntı otolara, acil kanamalı hastalar için kan aramalara...</p>

  <p class="normal1">Radyo Tiyatroları ve Arkası Yarın isimli programlar vardı haberlerden sonra radyonun en önemli yapımlarıydı bunlar. İnsanın içine işleyen duyduğumuz o seslerin sahipleri ailemizden birileri gibiydi. Bu seslerle büyümüştük bir bakıma. Dünyanın en iyi kitaplarının radyo uyarlamalarıydı bunlar. Görüntü olmadığı için kitaplardaki gibi bolca betimlemeler olurdu. Kahramanımız bir yandan kendi yaptıklarını anlatırken karşısında duran insanın nasıl bir hal içinde olduğunu, o esnada kafasını kaşısa onu anlatırdı: “Caddenin karşısındaki John değil mi! Hızlı hızlı adımlarla nereye gidiyor acaba böyle! Dur şuna bir sesleneyim John! John!” O böyle heyecanlı bir şekilde John’a doğru giderken, ayak seslerini, otomobil ya da at arabasının sesini duyar John’u da gözünüzde canlandırırdınız.</p>

  <p class="normal1">Zaman ve mekan geçişlerinin olmaması araya serpiştirilen efekt ya da açıklamalarla olurdu. Duyduğunuz her bir sesin anlamı olurdu. Mesela bir su sesi, bir kapı gıcırtısı ya da rüzgârın sesi. Neredeyse bu rüzgâr içinizi ürpertir, üşümüşsünüz gibi tüyleriniz dikenlenirdi.</p>

  <p class="normal1">Burada duyduklarınız hayal gücünüzü geliştirirken, oyuncuların konuşmalarındaki vurgu eğitiminizi desteklerdi. Hikayelerin büyüsüne kapılır bir dinlediğinizde meftunu olur bir sonraki bölümün saatini iple çekerdiniz.</p>

  <p class="normal1">Televizyondan daha etkili olduğunu söylemek çok da iddialı bir söylem olmasa gerek.</p>

  <p class="normal1">Ama ne yazık ki televizyon sonrası eski gücünü yitirmiş, onun gölgesinde kalmıştır. En iyi ihtimalle elektrik kesintilerinde yeniden çıkar karşınıza. Pilli radyonuzu açar ya odanın bir yerinde ya da yatarken yanı başınızda bir mum ışığında dinlersiniz. Ve “Vay be!” dersiniz. “Bu aslında televizyondan iyi,” ta ki elektriklerin gelip, o camın önüne geçene kadar...</p>
</body>
</html>
