<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>seksenler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_22"><span class="ideitalik">Bir şeyler değişiyor</span></h2>

  <p class="normal1">Biz sokaklarda <span class="ideitalik">Dekman</span> oynarken, yaşı biraz daha büyük olanlarımız sonbahar yaprakları gibi yerlere düşüyordu. Aramızdaki tek fark onların silahlarının gerçek olmasıydı. Bu gençlere <span class="ideitalik">emir komuta zinciri</span> içinde düşmemiş oldukları için kızmıştı <span class="ideitalik">üniformalı amcalar</span>...</p>

  <p class="normal1">Yaşadığımız 12 Eylül İhtilali hemen herkesin hayatında bir takım değişiklikler meydana getirmişti. Herkeste bir tedirginlik! Kitaplar saklanıyor ya da yakılıyor, herkes birbirinden çekiniyordu. İnsanların çoğu politik hayattan çekilmek zorunda kalmış, kimileri yurtdışına kaçıp kendilerini kurtarırken, muadillerinin birçoğu işkenceler içinde acı çekiyorlardı. Hemen her ailede birileri kaçak, tutuklu, işkencede veya gözetim altındaydı. O süreçte hayatını kaybedenlerin sayısı binlerle ifade ediliyordu. İhtilali gerçekleştirenler ise adil olduklarından dem vurup, utanmadan “Soldan ne kadar adam astıysak sağdan da o kadar astık,” diyerek, erdemlerini ve adalet duygularının ne kadar eşit olduğunu dile getiriyorlardı.</p>

  <p class="normal1">Emir komuta zinciri içinde hareket ettiklerini söyleyen <span class="ideitalik">Darbeciler</span>, yurtiçinde selameti sağlamak adına böyle bir işe giriştiklerini, bizi bıktırana dek her mecrada tekrarlayıp durdular.</p>

  <p class="normal1">Darbeciler uzun sayılabilecek bir süre iktidarı ellerinde tutmuştular. Ülkede <span class="ideitalik">Kenan Evren</span>’in ayak basmadığı toprak parçası, söylemek isteyip de söylemediği sözü kalmamıştı nerdeyse. Her gittiği yerde <span class="ideitalik">Nutuk</span>lar çeker, literatüre yeni yeni kelimeler, özdeyişler katardı. <span class="ideitalik">Hemşehrilerim, Örümcek Kafalılar, Netekim, İçün</span> ve daha niceleri. Ekranda her vesileyle onun yüzünü görmekten gına gelmişti. Bıktırma konusunda ihtisas yapan bu adamın eline kimse su dökemezdi.</p>

  <p class="normal1">Biz içerde bunlarla uğraşırken, dünya <span class="ideitalik">Soğuk Savaş</span>’ın sonlarını yaşıyordu. İki kutuplu dünyanın sonu gelmiş, <span class="ideitalik">Amerika</span> herkesin başına bela olmaya başlamıştı. <span class="ideitalik">Reagan</span>-<span class="ideitalik">Teacher</span> ikilisi tüketim çılgınlığını aşılamakta birbirleriyle yarış halindeydiler. <span class="ideitalik">İran Devrimi</span> yaşanmış, Türkiye yakın komşu ve dini paydalar sebebiyle derinden etkilenmişti.</p>

  <p class="normal1">Bir süre sonra ortalık durulmuş, Darbecilerse yeniden demokrasiye geçme zamanının geldiğine karar vermiştiler. Bunları yaparken vatandaşı yönlendirmeyi de ihmal etmiyorlardı. Nihayetinde 1983 Kasım’ında bir genel seçim yapılmış, <span class="ideitalik">Turgut Özal</span>’ın başkanlığındaki <span class="ideitalik">Anavatan Partisi</span>, %45 gibi sağlam bir oy oranı ve o zamanlar 400 olan milletvekilliğinin 211’ini alarak tek başına iktidar olmuşlardı.</p>

  <p class="normal1">Bu seçimlerden sonra Türkiye kabuk değiştirmiş, Kenan Evren’den boşalan yeri bu sefer de Turgut Özal doldurmaya başlamıştı.</p>

  <p class="normal1">Cumhuriyet döneminde <span class="ideitalik">Muasır Medeniyetler Seviyesi</span>’ne ulaşmaktan bahsedilirken, Özal’la birlikte bunun yerini <span class="ideitalik">Çağ Atlamak</span> tabiri almıştı. Diğer dönemle bu dönem arasında algılamada derin bir uçurum olduğunu söylemek son derece doğru olur.</p>

  <p class="normal1">Muasır Medeniyetler Seviyesi toplumu tamamıyla kucaklayıp hep birden geride kalmış olduğumuz <span class="ideitalik">Batıcı</span>lığı hedef yaparken, Çağ Atlamak daha gerçekçi bir şekilde, bireyi hedef alıyordu. <span class="ideitalik">Vurgunculuk</span> ve <span class="ideitalik">köşeyi dönme</span> ideali daha hoş görünmüş olacak ki insanlara, yeni değerler edindiler kendilerine ve bu değerler yeni köşe taşlarını oluşturdu.</p>

  <p class="normal1">Özal’dan sonra toplumun dinamikleri değişmeye başlamıştı. Her yerde <span class="ideitalik">Serbest Piyasa</span>’nın öneminden, rekabetin güzelliğinden, <span class="ideitalik">ithalat</span>ın ne kadar hoş olduğundan bahsediliyor, kaçak sigaralar resmiyet kazandığı içinse herkes mutlu oluyordu. Oysa insanların karakterleri de bu olgularla birlikte değişime uğramıştı. Kimse birbirine borç vermek bile istemiyordu artık. Başımızdaki insan “Benim memurum işini bilir,” diyecek kadar asil, <span class="ideitalik">Hayali İhracat</span>’ın çok kötü olmadığını söyleyecek kadar da gerçekçi biriydi.</p>

  <p class="normal1">Uzun bir süre de Özal’ın getirdikleri konuşuldu. O da selefi gibi jargonumuzda yenilikler peydahlamıştı. <span class="ideitalik">Necdet Calp</span>’le birlikte girdikleri polemikte “Köprüyü sattırmam,” “satarım,” a, ailesi ile ilişkilerinden <span class="ideitalik">Davulcu Damat</span>’a, <span class="ideitalik">Mercedes</span>’le Boğaz Köprüsü üzerinde sürat denemesinden askerleri bermuda şortla selamlamasına kadar...</p>
</body>
</html>
