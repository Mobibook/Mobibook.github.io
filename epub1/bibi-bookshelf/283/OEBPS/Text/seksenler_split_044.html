<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>seksenler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_46"><span class="ideitalik">Okul gelenekleri</span></h2>

  <p class="normal1">O yaştaki çocuklara, meyve sebzenin bile milliyetçiliğini aşılamak için yapılmış bir belirli gün ve haftanın adı: <span class="ideitalik">Yerli Malı Haftası</span>’dır. Öğretmenler bir iki gün önceden organizasyonu yapar, kimin annesi ne hazırlayacak, kim hangi meyveyi getirecek diye çalışmalar yapılırdı.</p>

  <p class="normal1">Sonra boyuna yemek, içmek, israf. Başka da bir şey yok. Gerçi bazı enteresan tipler 1 litrelik Coca Cola getirirlerdi ya! Hadi hayırlısı!</p>

  <p class="normal1">Teneffüs zili çalar çalmaz, okul kantininin önüne bir yığılma olurdu. İşte bu yığılmanın en önünde olmak için, en hızlı ve tehlikeli şekilde koşulur, koşarken bir yandan da “biriiinç”, “ikiiiinç” diye falan bağırılırdı. Kantin de kantin olsa, simit, gazoz, ayran bu kadar. İşte bu sahneleri yaşadığımız her görüntünün adı Sıra Kapmaca olarak kalmıştır.</p>

  <p class="normal1">Hem koşmak, hem sıra önünde olmak anlamsız geliyor şimdi. Ama ya o zamanlar?</p>

  <p class="normal1">Eğitim-öğretim yıllarının unutulmaz deneyi olan <span class="ideitalik">Pamuk İçinde Fasulye Yetiştirmek</span> öğretici yanı olan bir oyun gibiydi. Bir kap içine ıslatılarak konan pamuğun arasına bir adet fasulye tanesi konur, arada bir ıslatarak, yeşermesi ve büyümesi sağlanırdı. Bir bitkinin nasıl büyüdüğünü görmek açısından güzel, kolaylığı açısından da takdir edilmesi gereken bir deneydi.</p>

  <p class="normal1">Buraya kadar her şey normal ancak, bu Milli Eğitim Bakanlığı’nın bakliyat konusundaki hassas tutumuna değinmekte fayda var: Okula başladığınızın daha ilk günlerinde sayı saymayı öğretmek için fasulye koyarlar önünüze. Daha sonra yetiştiriciliğine zorlarlar. Bütün bunlar yetmezmiş gibi haftanın üç günü muhakkak evde yemeği olur. Bundan başka televizyonda çok uzun süre mercimeğin faydaları anlatılmıştı. Bunca proteine rağmen bizde hâlâ bir değişiklik olmaması da tuhaftır.</p>

  <p class="normal1">23 Nisan, 19 Mayıs ve 10 Kasım gibi özel tarihlerde okullar yarım gün veya tam gün tatil olurdu. Bir öncesi veya sonrası günde kutlamalar yapılırdı. Bu kutlamalardan eğlenceli olanlarında sınıflar kağıt bayraklarla, resimlerle süslenir. 10 Kasım’da ise okul yine süslenir, ama havaya bir mutsuzluk hakim olurdu.</p>

  <p class="normal1">Yabancı devlet adamları ülkemizi ziyarete geldiklerinde. Bazı okullar tüm öğrencilerini gelen insanı karşılamak, ona değer verdiğimizi göstermek için <span class="ideitalik">Milli Eğitim Bakanlığı</span>’nın direktifiyle yollara dizerdiler.</p>

  <p class="normal1">Bunda yine dönemin askeri anlayışı vardır. Kimi zaman karda kışta olurdu bu ziyaretler. Hepimizin ellerinde misafir devlet adamının ülke bayrakları, soğuk yüzünden burunlarımızda sümük, titreye titreye bayrak sallardık geçen korteje. Bütün sınıflar ayrı ayrı yürüyüş kararı caddelerden, sokaklardan yürütülürdük. Ne saçmaydı.</p>

  <p class="normal1">Ben de katılmak zorunda kalmıştım bu yürüyüşlerden birine. Allah’tan Pakistan Lideri Ziya Ülhak’ı karşılıyorduk. O seneler Pakistan’dan başka dostumuz ülke yok sayılırdı. Sonradan futbol takımı olarak Beşiktaş’ı tuttuğunu da öğrenince iyiki de ona denk gelmiş diyerek sevinmiştim bile.</p>

  <p class="normal1">İple boyama, noktalı resim, patates baskı, natürmort, halı-kilim, maket ev, araba gibi şeyler yaptırarak, öğrencilerin el becerileri ve hayal güçleri yükseltilmeye çalışılırdı. Düşünce böyle şeyleri geliştirmeye yönelik olsa da bu programa öğrencilerin tepkisi genelde şudur. “Öğretmenim! evde unuttum,” Oysa <span class="ideitalik">Resim-Elişi Dersleri</span>’ne giren öğretmenler, kendi derslerinin de önemsenmesini isterler. Sadece karne zamanı “Öörtmenim! Lütfeeeen, yoksa teşekkürü kaçırıcaaam,” diye yalvarıp yakarılmasını istemezlerdi. Her zaman en güzel şekilde derslerini anlatmayı, konuları işlemeyi istemişlerdir. Ne yazık ki istediklerine bir türlü ulaşamamıştırlar.</p>

  <p class="normal1">Biraz haylaz bir öğrenciydim, ama yetenekliydim de. Bu yüzden kendimde bazı şeyleri hak olarak görmek gibi bir huy edinmiştim. Resim dersine giren hocamız aynı zamanda Sınıf Öğretmenimizdi. Derslerde türlü numaralarla adamcağızı sinir ederdim. Bir derste meyve tabağı, diğer derste Atatürk resmi, bir başkasında doğa manzarası çizdirirdi. Herkes dediklerini yerine getirmeye çalışırken, ben tersini yapardım. Manzara resmi çizilirken ben Atatürk çizerdim. Meyve tabağı yerine de manzara. Ama çizerdim de. Nihayetinde benimle uğraşmaktan vazgeçip, ders notumu zayıf verdi ve ben resimden kaldım.</p>

  <p class="normal1">Karneleri de kendisi dağıttığı için, sıra bana gelince bir baktı ki, sırf kendi dersinden kalmışım. Üzüldü, “Oğlum söyleseydin ya, bir not verirdim sen de teşekkür alırdın,” dedi. Bense yine o çokbilmiş edamla: “N’olucak ki teşekkür alınca!” deyince öğretmenim sinir olmuştu.</p>

  <p class="normal1">Her dönem olduğu gibi bu zamanın da <span class="ideitalik">Müzik Dersleri</span>’nin olmazsa olmazı, flüttür. Mandolin biraz daha zengin işi sayıldığından, herkes buna sahip olamazdı. Fiyatı da uygun olduğu için hemen her çocuğun mutlaka bir flütü vardır. Taşıması, üretimi ve uygulanması en kolay müzik aletlerinden biri olduğu için de tercih edilirdi.</p>

  <p class="normal1">Çocuklar bir flüt sahibi olmaktan ne derece memnunsa, büyükler de bu durumdan o derece şikayetçiydiler. Bu aletten çıkan düzensiz, abuk sabuk sesler, insanları çileden çıkarmaya yeterdi. İlk öğrenilen ve çalmaya çalışılan şarkı, “Daha Dün Annemizin...” olmak zorundaymış gibi bir durum söz konusuydu.</p>

  <p class="normal1">Ancak, benim gibi tipler için durum farklıdır! Güçlü bir müzik kulağına sahip olduğum için, duyduğum neredeyse her şarkıyı çalabiliyordum. O yüzden Daha Dün Annemizi değil, Köle Isaura’nın jeneriğiyle başlamıştım çalmaya. Acayip havalı olduğunu söyleyebilirim. Ancak, “Haydi bana da öğret”ler olayı havalı olmaktan çıkarıp, eziyetli bir hale getiriyordu. Nasıl öğretebilirdim ki?</p>

  <p class="normal1">Yılın en sıkıntılı zamanının geldiğini, öğretmenlerin <span class="ideitalik">Dönem Ödevi</span> vermeye başladıkları günlerden anlardık. Okulun tatile girmesine kısa bir süre kala, kanaat notlarının tespitinde en iyi yol olarak görülen dönem ödevi zamanı gelirdi.</p>

  <p class="normal1">Muhatabından çok, konu komşu çocukları olan, bizden birkaç yaş büyüklerin korkulu rüyasıydı esasında. Bu bir devir teslim töreni gibidir. Yaşı biraz büyüyüp kendinden küçük komşu ya da akraba sahibi her gencin başına gelebilecek bir durumdur. Böyle olduğu bilindiği halde bu ödevler niye verilir ve o derece ciddiye alınırdı, hâlâ anlayamadığım bir durumdur.</p>

  <p class="normal1">Bizde bu biraz daha yoğun olarak yaşanırdı. Babamın kitaplara olan merakını bilenler, kütüphaneye gideceğine bizim evdeki kitaplardan faydalanırlardı. Babamsa onları vermek istemez, başlarına bir şey geleceğinden endişe ederdi. Nihayetinde onu ikna ederdik, ama gidenlerin bazıları gelmeyebilirdi.</p>

  <p class="normal1">Diğer arkadaşları ispiyonlamak üzere okul yönetiminin bulduğu bir yol, Onur Kurulu’dur.</p>

  <p class="normal1">Genelde çalışkan, ama gıcık sayılan öğrencilerden oluşan bir ekiptirler. Ötmeye, gammazlamaya müsait bünyelerden seçilen ve diğer öğrencilerin pek sevmediği tipler olur genelde bu kuruldakiler. Yani, popüler, becerikli, sportif, atak, haylaz karakterdeki çocukların hiç beğenmediği ve beğenemeyeceği arkadaşlardır.</p>

  <p class="normal1">Çalışma sistemi esasta gizlilik üzerine kurulu olan, ama hava atmak için genelde çaktırılan bir kardeşlik örgütü. Sevmedim, sevmeyeceğim.</p>

  <p class="normal1">İlkokul yıllarıydı. Arada sınıfa birkaç adam girer ve ellerindeki paket fındıkları, şişe sütleri hatta yumurtaları falan dağıtır giderlerdi.</p>

  <p class="normal1">Benim net olarak hatırladığım, SEK’e ait, halen kullanılan şişe sütlerin ve Fiskobirlik fındıklarının dağıtıldığıdır. Bunların bozuk olduğuna dair söylentiler vardı. Kimi insanlar, fındıkların radyasyonlu olduğunu söylerdi. Buna inanması zor geliyor, özellikle devlet eliyle yapılan böyle bir şey olamazmış gibi. Ancak daha önce de bir bakan çıkıp, “Ben içiyorum,” diyerek çay içmişti. Demek ki bu da olabilirdi.</p>

  <p class="normal1"><span class="ideitalik">Okuma-Yazma Seferberliği</span>: O zamanlar, Devlet Baba’nın düzenlemiş olduğu bir seferberlikle, okuma-yazma bilmeyen insanlara dersler verilmeye başlanmıştı. Genelde ihtiyar kimselerin öğrenci olarak bulunduğu bu kursların pek şamatalı geçtiğini duymuştum.</p>

  <p class="normal1">Elbette istikbal kaygısı güden yetmiş yaşındaki insanlarla dalga geçmek yanlış bir şey, ama o zamanlar gençtik işte!</p>

  <p class="normal1">Önce ilkokul yıllarının simit-gazoz ya da simit-ayran gibi ayrılmaz ikilisinden bahsetmek lazım. Neredeyse bütün öğrenciler herhangi bir teneffüs saatini bu muhteşem ikiliyle değerlendirmiştir.</p>

  <p class="normal1">Burada, okul öğrencilerinin kooperatif kollarından sorumlu arkadaşlar görev yapardı. En çok satılan şeyler, yukarıda isimleri verilen gıdalardı. Bunun haricinde okul araç ve gereçleri de satılırdı. Simit ve sosis kokusuyla hatırlanır. Bizim anladığımız Kooperatif, okulların kantiniydi.</p>

  <p class="normal1">Bir başka adetimiz de kırtasiyelerde satılan bir ürün olan ve zamanın meşhur artistleri, futbolcuları, çizgi kahramanlarının resimlerini boşluk gelen yerlere yapıştırarak yapılan <span class="ideitalik">Defter Tamamlamak</span> işlemiydi.</p>

  <p class="normal1">Defter tamamlamanın yolu barter usulünü tanıtmıştı bizlere. Az bulunan çıkartmalar değiş-tokuş mantığı ile tamamlanmaya çalışılırdı.</p>

  <p class="normal1">O zamanlar, en çok da erkek çocukların tercih ettiği defterlerden biri de <span class="ideitalik">Mexico 86 Dünya Kupası</span> takım kadrolarıydı. O yıllarda da Bulgaristan’la aramız soydaşlarımıza yapılan asimilasyon hareketlerinden dolayı limoni olduğundan; okulda zaman zaman Bulgaristan takımının sayfasına bakarken: “Oğlum aslında Bulgaristan çıkartmalarını yapıştırmamamız lazım,” diyerek çekilen vicdan azabı dile getirilirdi.</p>

  <p class="normal1">Şimdi geldik en can alıcı konulardan birine. <span class="ideitalik">Hatıra Defterleri</span> bir dizi film kıvamındadır aslında. İçinde yalan, arkadaşlık, küskünlük, saflık, temizlik, kerizlik, moda her şey mevcuttur bu hatıra defterlerinde.</p>

  <p class="normal1">Benim gibi düzensiz, bir kere bile iki gün üst üste günlük tutamamış bir adamın bile ilkokul hatıra defteri sağlam durur.</p>

  <p class="normal1">Genellikle ilk sayfalar en çok sevilen arkadaşlara ayrılırdı. Buna rağmen arada şımarık biri çıkar, alır defterinizin ilk sayfasına hiç istemediğiniz halde saçma sapan bir şeyler yazardı. Hatta bazen bu en iyi arkadaşlar ilk sayfada başkasını görürlerse canları sıkılırdı. İçinde yazılanlar sizi o yaşta o kadar etkiler ki sormayın.</p>

  <p class="normal1">Bu defterler, genelde mezuniyet zamanı yaklaşınca, son sınıfın son günlerine doğru ortaya çıkardı. Bir garip hüzün sararken havayı, acaba bir daha görüşecek miyiz soruları takılırdı aklınıza. Kendinize günler belirlersiniz arkadaşlarınızla buluşmak üzere. “Her ayın son günü görüşelim,” le başlayan muhabbetler, “Her mart ayının üçüncü haftasının ilk pazar günü,”ne döner. Ancak ne senede bir gün, ne on senede bir, hiçbiri olmaz. Kopmuşsunuzdur artık, yapacak bir şey yoktur (ki o zamanlar taşınmalar fazlacaydı ve evlerde telefon yoktu.) İşte belki biraz da bu yüzden olsa gerek, bu tür yazılı şeyler daha fazla önem kazanıyordu.</p>

  <p class="normal1">Konumuz olan hatıra defterlerine dönersek; bunlarda gerçekten baygınlık getiren deyişler, şiirler, birbirinin tekrarı, orijinallikten uzak onlarca kelime ve cümle yığınları bulursunuz. İnsanı perişan eden bu yazılar hakikaten kötüdür de. Ama çocuk yaşta insanın yapabileceği bu kadar oluyor. Aşağıda örneklerini vereceğim ve hatırlayacaksınız.</p>

  <p class="normal1">“Bana kalbinden temiz bu sayfayı ayırdığın için sana çok...” Diye başlayan ve bu minvalde uzayan cümlelerden oluşan, hatıralar, bu defterlere yazılan belki en sıradan giriştir. İnsanlar bunları yazar, ancak, birkaç gün sonra bu tiplerin birbirleriyle kavga etmeleri ile neticelenen şeyler de olurdu. Tabii bu arada, defter sahibinin kalp temizliği ile sayfa temizliği doğru orantılıdır. Bunu da yazmadan geçemeyeceğim.</p>

  <p class="indentmetinitalik">Seviyorum ama kimi?</p>

  <p class="indentmetinitalik">En tatlı birisini.</p>

  <p class="indentmetinitalik">Nasıl anlatsam sana?</p>

  <p class="indentmetinitalik">İlk harflere baksana!</p>

  <p class="normal1">Baş harflerin alt alta geldiğinde SENİ yazısı gibi, anlamlı şeyler olurdu bazılarının yazılarında. Tabii bunun adı akrostiştir bunu biliyorum, ama şimdi yazsam bir dert yazmasam bir dert...</p>

  <p class="normal1">“Hatıra, hatıra dedin, Başımın etini yedin. Al sana hatıra. Senin gibi iyi arkadaşa.”</p>

  <p class="normal1">Burada, özellikle defter sahibi erkekse, arkadaşa yerine katıra yazılarak, kafiye sağlanır.</p>

  <p class="normal1">“Eğer sen gözümde bir damla yaş olsaydın, seni kaybetmemek için ağlamazdım...”</p>

  <p class="normal1">“Mutluluklarının kum taneleri kadar çok, üzüntülerinin yaz yağmurları kadar kısa olması dileğiyle...”</p>

  <div class="calibre1" id="calibre_pb_45"></div>
</body>
</html>
