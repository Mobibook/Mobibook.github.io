<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>seksenler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_61"><span class="ideitalik">Çiftlik evleri ve kovboylar</span></h2>

  <p class="normal1">Aile bireylerinin birbirine sıkı sıkıya bağlı olduğu hikâyeleri olurdu genelde bu yapımların. Arada problemler de çıkardı tabii. Kötü tipler aileye zarar vermeye yeltendiklerinde baba olaya el koyar, biraz bocalasalar da yine aile toparlanırdı. Saf-temiz insanlar konu komşularıyla yardımlaşırlar. Başka yer bilmedikleri, başka insanlar göremedikleri için çocuklar büyüdüklerinde bu komşular dünür olurdu.</p>

  <p class="normal1"><span class="ideitalik">Walton Ailesi</span> bu türdeki dizilerden biriydi. <span class="ideitalik">Küçük John</span> karakteri o kadar sevilmiştir ki o rolü oynayan Richard Thomas’ın adı Türk izleyiciler tarafından bilinmez. Bu adamın oynadığı her film Küçük John’un oynadığı film olur. Bu arada “Bonanza” dizisindeki Küçük Joe karakteriyle de karıştırılır. Dizinin adı da bilinmez ve herkesin aklında adı “Küçük Co” olarak kalmıştır. Böyle anlatınca da bir kısır döngüye düşmüş gibi olunur.</p>

  <p class="normal1">Bu dizi film fakir bir Amerikan ailesinin hayatını anlatır. Zor bela bir hayat sürerler. Dizinin baş karakteri olan Küçük John her gece yatmadan evvel günlük tutardı. Aile çok dindar bir aileydi. Çocuk sayısı da oldukça fazlaydı.</p>

  <p class="normal1"><span class="ideitalik">Küçük Ev</span> adındaki 1800’lü yıllar Amerika’sının orta halli bir ailesinin durumunu anlatan dizi, yine TRT klasiklerindendir. <span class="ideitalik">Ingles Ailesi</span>’nin o küçük çiftlik evlerinde başlarından geçen olaylar anlatılırdı.</p>

  <p class="normal1">Daha önce sinema filmi çekilen bir senaryonun dizi versiyonu olan <span class="ideitalik">Yedi Kardeşe Yedi Gelin</span>’de, bir çiftlikte yaşayan anne babaları ölmüş yedi kardeş ve onlardan birinin eşi olan bir gelinin hikâyesi anlatılırdı. Bir çiftlikte hayatlarını sürdüren bu insanların başına gelmedik iş kalmamıştı. Çiftlikte yaşamanın çok zor bir şey olduğunu düşünürdük.</p>

  <p class="normal1">Çocukluğumuzun en güzel western dizilerinden biri olarak <span class="ideitalik">Bonanza</span> akla gelir. Bir baba ve üç oğuldan oluşan ve hayvancılıkla uğraşan kovboy bir ailenin yaşamı anlatılırdı. Herkesin hayalindeki esas oğlan, Küçük Joe idi. (tabii ki Coo çünkü o zamanlar yabancı her şey okunduğu gibi yazılabilirdi,) Bütün erkek çocukları Küçük Coo’yum ben diye etrafta dolaşır, altı patlar ve kılıf belimizde, kötülere aman vermezdik.</p>

  <p class="normal1">Gerçek isimleri Hannibal Hayes ve Kit Kori olan bu ahbaplar, esaslı birer soyguncuydular. Nerede tren, banka falan var hepsini soyarlardı. Bize şirin gelirlerdi çünkü, eğlenceli tiplerdi. Sürekli kaçak gezdikleri için kendilerine <span class="ideitalik">Smith ve Jones</span> diye takma isimler almışlardı. Western dizilerin unutulmazlarından biridir.</p>

  <p class="normal1"><span class="ideitalik">Kuzey ve Güney</span> ismindeki dizi olmasaydı Amerikan İç Savaşı’nı öğrenemez, Güneyli ne demek, Kuzeyli ne demeye geliyor bilemezdik.</p>

  <p class="normal1">Aslında temelleri daha öncelere dayanan bir savaştı bu. Tanımı Avrupa’da yapılmıştır. Çok bilen endüstri toplumu madenci Kuzey bölgesi ile tarımcı ve toprağa daha bağlı biraz daha tutucu Güney arasındaki rekabettir.</p>

  <p class="normal1">En kestirme şöyle anlatılabilir; köleliği isteyen Güneyliler ve karşı çıkan Kuzeyliler... sonunda Kuzey galip gelir. Dizi bir dram olmasına rağmen hatırladığım ve komik gelen bazı sahneler vardı. Bir nevi kardeş kavgası var ve iki tarafta ne için savaştığını tam bilmiyormuş gibiydi. İlginç saldırı yöntemleri vardı. Birbirlerine ateş ederken; “Dikkat edin Kuzeyliler, ateş ediyorum,” diye bağırabiliyorlardı. Silahların menzili o kadar kısaydı ki adama yaklaşamadan mermiler yere düşüyordu.</p>

  <p class="normal1">Kötü adamlar vardı ve onlardan biri de David Caradine’nin canlandırdığı tipti. Sürekli olarak zencilere işkence yapar, utanmadan karısını da döverdi. Kung-fu ile yakaladığı sempatiyi bu dizi yüzünden çöpe atmıştı. Ayrıca Kuzey ve Güney Patrick Swayze’yi meşhur eden dizidir.</p>

  <p class="normal1">Önemli dizi filmlerin başında gelen Kökler’in bizdeki ismi Kunta Kinte olarak kalmıştır. Alex Haley’in romanından uyarlanan dizide kahramanımız Kinte, <span class="ideitalik">Gambiya</span>’dan arkadaşları ile beraber kaçırılmış ve (Müslüman) bir köle olarak Amerika’ya getirilmiştir. Verilen yeni ismi Tobias’ı bir türlü kabul etmemiş, yediği onlarca kırbaca rağmen “Adın ne?” diye sorduklarında, yine “Benim adım Kunta Kinte,” diye cevap vermiştir.</p>

  <p class="normal1">Onu bu kadar kabul edip sahiplenişimizde Müslüman olması ve bu direnci başta gelir. Her yayınlandığında gözyaşları sel olur akardı. Torununun kaç kuşak sonra torunu olan <span class="ideitalik">Horoz George</span> tarafından anlatılan hikâyesinin gerçek olduğunu ise sonradan öğrenmiştik.</p>

  <p class="normal1">Bu dizi, bizim nesilde oluşan Amerikan karşıtlığını, yayınlanan kovboy filmleriyle beraber körüklemiştir. Kölelik, işkence, bir insanı bu kadar küçük düşürmek ve bir ırkı yok etmek düşüncesinin kötülüğü ve aslında acizliği, bizlere bu duyguyu vermiştir. Sadece Kökler dizisiyle değil, sonradan bir Vietnam filmleri vardır ki, burada da yine Amerikan zihniyeti karşımıza çıkar.</p>

  <p class="normal1">Dizinin adı Kökler’di, ama dalları budakları her yanımızı sarmıştı. Sonradan dizinin getirdiği bir kültür oluşmuştur. Mesela bütün zencilerin adı Kunta Kinte’dir. Aşırı zayıf birinin adı da öyle. Çok çalışan bir kimse için de aynı isim kullanılırdı.</p>

  <p class="normal1">Bir başka uzak memleket dizisi de şu satırları yazarken bile müziğini mırıldandığım Köle Isaura‘dır. Ayrıca o mavi gözlü aslında yakışıklı adama annemin, teyzelerim ya da anneannemin ettiği küfürler, beddualar geliyor kulaklarıma. Leonsio (Baron) bir yandan Isaura’ya yazarken, işkenceden de vazgeçmezdi.</p>

  <p class="normal1">Dizinin baş kadın oyuncusunu güzel ve matah bir şeymiş gibi yutturmuşlardı bize. Daha sonraları bu kadının porno filmi varmış diye haberler çıkıp, bir de Tan Gazetesi yılanlarla verdiği çıplak fotoğraflarını yayınlayınca, evimizin kızı modundan çıkıp, “Vay Kahpe!” olmuştu.</p>

  <p class="normal1">Bir dönem ev kadınları üzerinde ne kadar etkili olduğuna bakın ki hâlâ söylenir, unutulmaz. Biraz fazla çalışıp, ayakta dursalar hemen, “Köle Isaura mıyım ben?” derlerdi. Kunta Kinte’nin kadın versiyonudur.</p>
</body>
</html>
