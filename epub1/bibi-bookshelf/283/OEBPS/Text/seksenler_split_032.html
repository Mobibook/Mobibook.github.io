<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>seksenler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_36"><span class="ideitalik">Çoraplar</span></h2>

  <p class="normal1">Spor ayakkabısı, timberland, iskarpin, sandalet, kundura ya da terlik fark etmez, hemen her ayakta bir beyaz çorap görülürdü. Görülmediği taktirde kötü bir durum var sanılırdı. O kadar kumaş harcanırdı ama paçalar olabildiğince kısaydı ve o paçaların altından o beyaz çoraplar olurdu.</p>

  <p class="normal1">Beyazın ne kadar çabuk kirlendiği ve kiri ne kadar belli ettiği bilinir. Bunu bir de ayaklarda düşünürseniz, durum daha da önem kazanır. Ayakkabının boyası bulaşır, otobüste, minibüste biri ayağınıza basar, “Abi tooop! toop!” diye bağıran çocukların sesine kulak verip, önünüze düşen topa şöyle artistik bir hareketle vurursunuz, sonuç; çorabınız kirlenmiştir. Peki, ne yapılır? Hemen kenara, kuytu bir yere geçer ve çorabınızı ters yüz edersiniz. Temiz taraf üste gelmiş olur ve siz eğer bir başkasının evine girmeyecekseniz, evinize gidene kadar idare ederdiniz.</p>

  <p class="normal1">Ben annesiyle iyi geçinen, hemen hiç tartışmayan ve söz dinleyen bir çocuktum. Fakat konu beyaz çorap olunca işler değişirdi. “Ne yani ben şimdi beyaz çorap olmadan mı dışarı çıkıcam?”, “Ne derler?” gibi itirazlarda bulunup, çoraplarım yıkanmadığı için diklenirdim anneme. Annem de, “Yavrum hepsi kirlenmiş işte. Beyazları sonra yıkayacaktım. Bak bu krem rengi beyaz gibi. Hadi kuzum,” diye ikna etmeye çalışırdı beni.</p>

  <p class="normal1">Yürüyüşünüzü bile şaşırabilirdiniz eksikliği halinde, çünkü yukarıdan baktığınızda da görmeliydiniz onları, yoksa içiniz rahat etmezdi. Herkesin ayakları alçıdaymış gibi bir görüntü vardı sokaklarda.</p>

  <p class="normal1">Bir süre sonra bunların yerini adına havlu çorap denen (beyaz renk gene hâkimdi) bir başka çorap çeşidi aldı. Genellikle sporcular tercih ederdi bu çorapları, ama sonradan herkes kullanmaya başlamıştı. İşin gerçeği kışın soğuk havalarda iyiydi de, yazın sıcağında çekilmiyordu. Ayakları çok terletiyordu. “Kendi gitti, kokusu kaldı yadigâr...”</p>

  <p class="normal1">Bunlardan sonra büyük ihtimalle erkeklerin kadınlardan daha net hatırladıklarını düşündüğüm bir başka çorap çeşidinden bahsetmek istiyorum: “külotlu çorap”.</p>

  <p class="normal1">“Müjde müjde size! Parizien’den müjde size! Zarif sağlam esnek çorap...” diye güzel melodisi ile hafızalardan silinmeyen, parlak, süper ince vs. çeşitleriyle gönüllere taht kuran çoraplar.</p>

  <p class="normal1">Erkekler neden daha iyi hatırlar derseniz, o zamanlar kadın vücudu bu kadar rahat ve her yerde sergilenebilir durumda değildi. Tamam, sinemalar vardı, dergiler vardı ama bunlara her an ulaşamazdınız. Bu bir reklamdı ve burada güzel, hoş bir kadın, güzel bir müzik eşliğinde bacaklarını aşağıdan yukarıya doğru okşar, bu arada çorabını giyerdi, erkekleri bir hoş ederdi bu durum. Ayrıca tuhafiye vitrinlerinde paketin üstündeki resimleri de görür, meraklı gözlerle bakardık.</p>
</body>
</html>
