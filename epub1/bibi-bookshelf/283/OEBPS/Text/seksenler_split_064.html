<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>seksenler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_58"><span class="ideitalik">Televizyon yarışmaları</span></h2>

  <p class="normal1"><span class="ideitalik">Ben Bilirim</span> isimli ve dönemin ruhunu yansıtan, çok kaliteli bir yarışma vardı. Bülend Özveren isimli TRT’nin en iyi sunucularından biri yapardı yarışmayı. Öyle etkiliydi ki ertesi gün okullarda öğretmenler futbol maçı kritiği yapar gibi aralarında konuşurlar, “Ben şunu bildim,”, “Ben bunu bildim,” gibi şeyler söylerlerdi. Bir kadın yarışmacı vardı ki onu çoğu insan hatırlar. Kendisi kör idi, adı da Hale Bacakoğlu. O güne kadar en iyi yarışan insandı ve bütün Türkiye, o kadıncağız soruları bildikçe sevinirdi. Sonrasında bu başarılı yarışmacıyı Semra Özal’ın himayesine aldığı söylenir olmuştu.</p>

  <p class="normal1">Tabii yarışmada şimdilere göre ilginç durumlar da vardı. Mesela yarışmacılar ellerini kaldırıp ben bilirim demek suretiyle cevap hakkı isterler ve ellerindeki koca kartonlara cevaplarını kalemle, elleriyle yazarlardı. Şimdiki gibi önlerinde bir ekran yoktu.</p>

  <p class="normal1"><span class="ideitalik">Bir Kelime, Bir İşlem</span> de yarışma programlarının klasiklerindendir. Çeşitli sunucular tarafından sunulmuştur. Benim en iyi hatırladığım Bill Cosby’yi de seslendiren Sezai Aydın’ın sunduğu programlardır.</p>

  <p class="normal1">Çoğu insan ilgiyle izlerdi. Yarışmanın jürisi, daha doğrusu bilirkişileri her cevaptan sonra öyle bir kasılır, o kadar önemli bir şey yaparmış gibi görünürlerdi ki sormayın. Gerçi yaşlıca insanlardı. Birçoğu belki de ölmüşlerdir. Öldülerse Allah rahmet eylesin, yaşıyorlarsa uzun, mutlu hayat sürsünler. Güzel ve eğitici bir programdı ve halen TRT’nin çeşitli kanallarında değişik insanlar tarafından sunulmaya devam ediliyor.</p>

  <p class="normal1">Usta tiyatro oyuncularının bir kavram ya da nesne hakkında yarışmacıları sıkıştırıp tahmin yürütmelerini sağlamak amacıyla yapılan bir program vardı. <span class="ideitalik">Hangisi Doğru?</span> Güzel ve eğlenceli bir yarışma olduğunu ve Pekcan Koşar’ı hatırlıyorum, ama çok net değil.</p>
</body>
</html>
