<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>seksenler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="normal2" id="calibre_toc_12">Oyunlar, oyuncaklar</h1>

  <p class="normal1">O zamanın oyunlarından bazıları halen devam eder. Fakat o yılların özelliği olarak sokaklarımız, hayatımızda önemli bir yer tutardı. Oyunlarımızın çoğu burada olurdu. Oyuncaklarımızın olmadığı olsa bile henüz teknolojinin hayatımıza fazla müdahale edemediği yıllardı. Televizyon tam olarak bizi ilgilendirmez, ilgilendirse bile çoğu zaman arkadaşlarımızı bırakıp televizyon başına gidemezdik. Gerek de yoktu zaten, çünkü sokak tatlıydı. En ufak malzemelerden oyunlar icat ederdik. Bulduğumuz her şeyi değerlendirirdik. Ve hayal gücümüz iyi çalışırdı.</p>

  <p class="normal1">Bilgisayar başında saatler geçirmediğimiz için vaktimiz çoktu. Birbirimize dokunarak oyunlar oynardık. Muhataplarımız kendimizdik. Bir mause marifetiyle olmazdı oyunlar, eğilir, kalkar, düşer, koşardık. Yaralanırdık bile bazen.</p>

  <p class="normal1">Apartmanı bol bir semtte bile saklambaç için saklanılacak köşe bucak olurdu. Boş arsalar, ağaç arkaları, kapısı hep açık apartman girişleri... Kendimize uygun yer bulduktan sonra “Oldu!” diye bağırır büsbütün gizlenir ve ebeyi gözetlerdik. Bizi uzun süre arayıp bulamadığında kahkahalarımızı koyuverir, çıkardığımız sesler yüzünden yakalanırdık.</p>

  <p class="normal1">Oyunların kurulma aşamasında da türlü türlü adam seçmeler yapılır, ilk önce kimin ya da hangi takımın başlayacağı üzerine bir düzenleme yapılırdı. Ya kısa çöp çekilir, ya adımlar sayılır veya yazı-tura atılırdı. Bu yazı-tura her zaman para ile olmazdı. Bir taşın üstüne birisi tükürür, o taş havaya atılır, bundan sonra da parada olduğu gibi “yaş mı, kuru mu?” sorusu sorulurdu.</p>

  <p class="normal1"><span class="ideitalik">Kaleye Mum Dikmek</span>: Mantıklı bir açıklaması yok aslında bu sözün. Bir oyuna başlamadan önce, ebe seçimi işlemini yapmak için yapılan bir hüner, hız işidir. Oyuna başlayacak olanlardan birisi “... oynayan kaleye mum diksin,” der, katılımcılar koşa koşa gelir avucu açık olan çocuğun eline parmaklarını koyarlar ve o da kendi parmağını da koyarak hızlıca kapatır, avucunda tutabildiği parmağın sahibi ebe olurdu. Bazı kaleci vazifesini yapanlar yanlışlıkla kendi parmaklarını bile tutar, ebe olurlardı.</p>

  <p class="normal1"><span class="ideitalik">Aldım-Verdim</span>: Bir oyuna başlamadan önce adam seçmek, takım kurmak için avantaj sağlamak üzere yapılan bir küçük yarışmadır. Adımları birbirine ekleyerek karşıdakinin ayağına basmak üzerine kurulu bir düzeni vardır.</p>

  <p class="normal1">Rakibin ayağı üstüne basmak için türlü numaralar çevrilirdi ve en yaygın olanı “buçuklama ve çeyrekleme” tekniği idi. Hesaplama yapılırken bir sonraki ayak diğer ayağın ucuna basılır ve sonra zıplayarak ayak değiştirilirdi. Çeşitli tekerleme söylemleri olmakla beraber en yaygını; “Aldım verdim ben seni yendim, babanın bıyığını kesmeye geldim...” diye devam edeni ve bunun karşılığı olarak, “Alamazsın veremezsin sen beni yenemezsin!” gibi şeyler söylenir.</p>
</body>
</html>
