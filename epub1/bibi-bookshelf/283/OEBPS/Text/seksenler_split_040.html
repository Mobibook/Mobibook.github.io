<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>seksenler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_44"><span class="ideitalik">Saçlar</span></h2>

  <p class="normal1"><span class="ideitalik">Perma</span> ve <span class="ideitalik">röfle</span>, tüm dünyada bir çılgınlık haline gelmişti. Bu pastadaki en büyük dilimi, her zamanki gibi kadınlar kapmıştı. Erkekler de bu rüzgâra kapılmıştılar, ancak kadınlar kadar değil. O zamanın kadınları ki bunlar anneniz, halanız, teyzeniz olabilirler, hiç fark etmez. Saçlarını normal halinden birkaç kat daha fazla kabartmazlarsa rahat etmezler, o kocaman görünen kafalarına, genelde pembe renkli ve kelebek şekilli tokaları takmazlarsa uyuyamazdılar.</p>

  <p class="normal1">Şöyle arkanıza yaslanıp bir hayal edin: sokağa çıkıyorsunuz ve etrafınızda kocaman kafalar. Çevrenizi onlarca, hatta yüzlerce <span class="ideitalik">Tina Turner</span> sarmış! Sizce de garip olmaz mı?</p>

  <p class="normal1">Zamanın çekilen bütün filmleri ve fotoğraflarında buna şahit olursunuz. Hele ki yeni yeni yayınlanmaya başlayan şarkı kliplerinde fonda klavye, ekranda ise bir sürü kabarık saç görünürdü. Yabancı filmlerde bunlar olurken bizde de buna benzer sahneler sık sık görünürdü.</p>

  <p class="normal1">Zamanın meşhurlarından <span class="ideitalik">Serpil Çakmaklı</span> bu konuda anılmadan geçilecek bir isim değildir. Onu unutmak, düğünlerden önce her işe koşan yan komşuların, düğün salonuna çağrılmasını unutmak gibidir. Serpil Çakmaklı, dönemin revaçtaki sinema oyuncularından biridir. Çok kızımızın canını yakmış, bizi endişelere salmıştır. Bunun sebebi, kızların ona benzemek için gösterdikleri çabadır.</p>

  <p class="normal1">Hatırlayanlar bilir, Serpil Hanım’ın gözleri biraz çekik gibidir. Ben önceleri Allah öyle yarattı diye düşünürdüm. Sonradan anladım ki öyle değilmiş. Saçlarını yanlarından toka yardımıyla öyle gerermiş ki o gözler çekik görünmek zorunda kalırmış. Bu hanıma benzemeye çalışan genç kızlarımız, bu işi de gene abartmıştılar, bizleri “Eyvah! Neslimiz Japonlaşacak” endişesine gark etmişlerdir. Dedikodu olmakla birlikte, saçların geriye doğru aşırı şekilde çekilmesinin vücut dengesini bozduğuna ve bunun şakaklarda sivilce oluşumuna etki ettiğine dair söylentiler sokaklarda konuşulur olmuştur.</p>

  <p class="normal1"><span class="ideitalik">Perran Kutman</span> da bu modelin vazgeçilmez isimlerindendir. O yıllarda büyük beğeniyle izlenen <span class="ideitalik">Perihan Abla</span> dizisinde oyuculuğuyla olduğu kadar kabarık saçlarıyla da hatırlanır.</p>

  <p class="normal1">Daha sonra da <span class="ideitalik">meç</span> epey rağbet görmüştür. Yine kadınlar tarafından çoğunlukla yapılmıştır. Bir kısım erkek takipçisi de olmuştur.</p>

  <p class="normal1">Erkek saç modellerinde de epey çeşitlilik vardı. En fazla tercih edileni, yanların ve arkaların kısa, önlerin yanlara oranla uzun bırakıldığı Amerikan tıraşı da denilen modeldi. Bu model saçın en iyi temsilcisi; Komedi Dans Üçlüsü’ndeki o uzun boylu, bıyıklı adamdı. Sonradan bu model de abartılmış, halk arasında “<span class="ideitalik">Tavuk Götü</span>” diye adlandırılan bir model türemişti. Perma ve meç, erkekler tarafından fazla rağbet görmemişti.</p>

  <p class="normal1">On yılın sonlarına doğru, futbolcu saçı olarak da bilinen ve yanların olabildiğince kısa, saçın arka kısmınınsa oldukça uzun bırakıldığı bir model gözlere hoş görünür olmuştu. Bu modeli az sayıda kadının tercih ettiği de görülmüştür. Bu saç şeklinin en iyi temsilcisi, futbolcu Faruk (sakallı) ve Galatasaray’ın oyuncusu Uğur Tütüneker’di. Erkeklerdeki saç modası George Michael’a göre belirlenirdi dersem, sanırım yalan söylemiş olmam.</p>

  <p class="normal1">Takılardan da bahsederek konuyu toparlamakta fayda var. Büyük ebatlarda renkli küpeler ve bilezikler takılırdı bileklere. Genellikle plastikten yapılma bu bileziklerin sayısı da abartılıydı. Dirseklere kadar kaplardı kolları ve incecik şeylerdi. Küpeler de kulaktan aşağı doğru sarkar, çoğu zaman çok ağır olurlardı.</p>

  <p class="normal1">Tokalarda da bir abartı vardı. Kadınların kafasına sanki bir şey yuva yapmış ya da konmuş da orada bir zaman geçirecekmiş gibiydiler. Kocaman alın bantları vardı. Permalı saçları daha da belirli hale getirirlerdi duruşlarıyla.</p>

  <p class="normal1">Bir aralık özellikle yabancı şarkıcılarda gördüğümüz panjurlu, silecekli gözlükler çoğalmıştı. Bazılarının gözünde dikkat çekici renklerde bu gözlüklerden olurdu.</p>

  <p class="normal1">Bermuda pantolonlar, çiçek desenleriyle hayli şirindiler. Bol kesim modelleri vardı. Cırt cırtlı spor ayakkabılar, fosforlu yeşilli-turunculu tişörtler, zımbalı-zincirli kotlar, metalci kolyeleri, muz çoraplar ve daha niceleri vardı.</p>

  <p class="normal1">O zamanlar kazaklar bile pantolonun içine sokulurdu. Kalınlığı hiç fark etmez her birinin gireceği bir pantolon bulunurdu. Dolayısıyla bu pantolonların birkaç beden büyük alındığı anlaşılmış olmalıdır. Ve o pantolonlar kemerle öyle bir sıkılırdı ki, ortaya çıkan görüntü gerçekten de komik olurdu. Ama ne yapalım? Moda öyleydi.</p>

  <p class="normal1">Gerçekten de bir acayiplikler fırtınasına kapıldığımız zamanlardı. Tüm dünya bundan etkileniyordu. Sokaklarda hepimiz “Ice Ice Baby” deyip geziyorduk. Hepimiz birer MC Hammer, birer Vanilla Ice gibiydik, kızlarımız da Madonna, Sandra idiler.</p>

  <p class="normal1">Aslında çelişki vardı biraz. Biraz değil çok: Hemen hemen aynı zamanlarda bir de tayt salgını başlamıştı. Abartı tavan yapmış ve neredeyse her şey bunu doğrular nitelikteydi. Bir yanda kumaş bolluğu, diğer yanda bacakları sımsıkı saran streç kotlar ya da taytlar. Tezatlıklar üstüne kurulan bir moda.</p>

  <p class="normal1">Kadınlar giyerdi bu daracık şeyleri. Kalça ve bazı bölgelerde sivilceye neden olduğu hakkında dedikodular ayyuka çıkmış, gündemi meşgul ediyordu. Bir de tozluklar vardı. İşte bu tozluklar, bu streç kot ya da taytların üstüne geçirilir, sokaklara öyle çıkılırdı. Yetti mi? Hayır!</p>

  <p class="normal1">Bu dar şeylerin üstüne bol dökümlü, yarasa kol diye tabir edilen bir gömlek ya da kazak giyilirdi. (elbette vatkalı), kollar dirseklere kadar çekilir ve <span class="ideitalik">Rocky</span>’nin şampiyonluk kemeri gibi, bele kalınca bir kemer takılırdı. Bu absürtlük son bulacak sanırken, o kocaman permalı kafalara, yine dikkati çekecek derecede kalın bir saç bandı. Kocaman rengârenk küpelerini de unutmamak lazım. Daha sonra, her biri ayrı bir aerobik salonundan fırlamış gibi sokaklara dağılırlardı. Bazıları en yakın diskoya giderler, o vatkalı omuzlarını deli gibi aşağı-yukarı, yukarı-aşağı indire kaldıra dans ederlerdi. Bu hareketlilik esnasında vatkaların kafa hizasını geçmemesine gayret edilir ve bu hareket sürekli tekrarlanırdı. Allah’tan o zamanlar kötü dans etmek öyle utanılacak bir şey değildi de geçinip giderdi insanlar.</p>
</body>
</html>
