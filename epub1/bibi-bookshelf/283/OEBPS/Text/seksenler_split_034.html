<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>seksenler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_38"><span class="ideitalik">Gömlekler, kazaklar, gocuklar</span></h2>

  <p class="normal1">Gömlek her zaman gömlektir, kazak da öyle. Ancak dönemin ortalarına rastlayan bir zamanda <span class="ideitalik">Yarasa kol</span> diye bir model çıkmıştı. Kollar açıldığında insanda uçma hissi uyandıran bir kazak modeliydi bu. Uzun kollu tişört ve gömleklerde de kullanılmıştı. İnsan yüksek bir yerden düşecek olsa, ama üzerinde bunlardan varsa, sanki havada süzülebilirmiş gibi hissederdi kendisini. Kullanılan kumaşın bolluğu bu modellerin kesiminde de karşımıza çıkardı.</p>

  <p class="normal1">Bir <span class="ideitalik">Shetland</span> kazak çıkmıştı. Genelde yakası gömlek yakası gibi olan, düğmeli bir kazak modeliydi. Türevlerinden farkı onlara nazaran dar kesim olmasıydı. Bisiklet ya da V yakaları da giyilirdi ama ağırlık düğmeli olanlardaydı. Hükümranlığı çok uzun sürmedi, ama gündem olmuştu. Genelde baklava dilimli modellerinin tercih edildiği, son derece tüylü ve pahalı bir üründü. Fakat havalı olduğu kesindi. Bu kazaklar birkaç yıkamadan sonra üç dört beden küçülür, düdük gibi kalırdı üstünüzde.</p>

  <p class="normal1">Döneme öyle bir damga vurmuştur ki aramızdaki iddialaşmalar küçük olursa kola, büyük sayılacak bir konu ise çoğu zaman bir shetland kazağına oynanırdı. “Var mısın bi şetlant kazağına!” en çok duyduğumuz iddia söylemlerindendi. Her dolapta en az bir shetland kazak olur, yıkandıktan sonra konu komşunun küçük çocuğuna ya da kardeşinize verilir, o da kısa bir süre giydikten sonra çöpe atılırdı.</p>

  <p class="normal1">Kotlar eskiye nazaran daha çok giyilmeye başlanmıştı. Normal kot kumaşlardan sonra mavinin değişik tonlarında yeni modeller piyasayı sarmıştı. Bunlardan sonra, taşlanmış kotlar çıkıverdi ortalığa. Bu modeller hakkında bir sürü değişik fikirler ortaya atıldı insanlar tarafından. Çoğu şehir efsaneleri gibiydi. Kotlar giyilmeye hazır hale geldikten sonra, akıllının biri demiş ki, “Bunları taşlarla yıkasak ne olur acaba?” Sonrası akıp gitti. Yok, şu kadar ısıda taşlarla beraber kazan ya da makinelerde yıkanırmış, yok efendim bütün kotlara insan müdahalesi gerekirmiş, hepsi insanlar tarafından ovularak eskitilirmiş, yok oğlum öyle demeymiş, daha sağlam oluyormuş bunlar... gibi bir sürü dedikodusu yapılmıştı. Sadece pantolonda değil mont boyutu da vardı.</p>

  <p class="normal1">Kot takımlar çok moda olmuştu bir aralık. Herkes bu sefer pantolonla beraber montlarını da giymeye başlamıştı. Adresimiz Türk filmleri olursa, kot, genelde kötü adam kıyafeti olarak tercih edilirdi. Mesela Türk Tecavüz Sanatçısı Coşkun’u kotsuz düşünmek imkânsızdır. Türk filmlerinde bunun haricinde bir boğazlı kazak anlayışı vardır ki, o da direk iyi adam giysisidir. Kadir İnanır, Cüneyt Arkın, Kartal Tibet ya da Tarık Akan gibi isimler, filmin bir karesinde de olsa, muhakkak boğazlı kazaklarıyla görünürlerdi. Hele ki boğazlı kazak üstüne giyilen bir yelek, (Bkz. Kadir Savun, Nubar Terziyan, Sadri Alışık) tam iyi ve babacan olduğunuzun resmiydi.</p>

  <p class="normal1">Kışları genelde gocuk giyerdik. Yeşil renkli olurlardı. Sonlara doğru pardösü yeniden tercih edilir olmuştu. Bunun dışında seyrettiğimiz gençlik filmlerindeki Amerikan gençlerinin, daha doğrusu kolejlilerin giydikleri, omuzlarından itibaren değişik renklerin kullanıldığı montlar hoşumuza gitmeye başlamıştı. Fakat her yerde satılan ve para bakımından da ucuz şeyler değildi bunlar. Ve o zamanlar birbirinden kıyafet ödünç almak sıradan işlerdendi.</p>
</body>
</html>
