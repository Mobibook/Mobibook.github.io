<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>seksenler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_30"><span class="ideitalik">Mutfak ve malzemeler</span></h2>

  <p class="normal1">Daha önce de söylemiş olduğum gibi evlerimiz gerçekten küçüktü. Bunun haricinde mutfaklarsa evin yapısı orantılandığında sanki daha da küçük olurdu. Sanırım o yıllar ve öncesinde mutfağa o kadar önem verilmiyordu. Hâlbuki kadınların (hele de o zamanlar) vakitlerini en fazla geçirdikleri yer mutfaklardı. Neden mi? Çünkü doğru düzgün eşyaları yoktu. Bir küçük tüpün üstünden çorba iner, sulu yemek binerdi. O iner, ardından pilav ya da makarna pişerdi. Sonra bunlar tekrardan sırasıyla ısıtılırdı. Geçen zamana bakın. Buzdolabı henüz yeni icat edilmiş, diyelim ki daha önceden icat edilmiş, alacak para yok. Büyük tüp pahalı, dört gözlü ocaklar pahalı, fırın yok.</p>

  <p class="normal1">Küçük olmasının bir sebebi yukarıda saydıklarım olabilirken diğer sebepleri de irdeleyelim.</p>

  <p class="normal1">Şimdi gerekli eşyaların olduğu bir mutfaktan şunları çıkardığımızda geriye ne kalır?</p>

  <p class="normal1">Buzdolabı, fırın, bulaşık makinesi, mutfak robotu, mikser, blender, meyve sıkacağı, mikrodalga, tost makinesi, derin dondurucu, elli tane saklama kabı, bilmem kaç kişilik çatal bıçak, bardak çanak, servis ve salata tabağı takımları, su bardakları, çay bardakları, meyve suyu bardakları, bilmem kaç çelik tencere bu sayının da üstünde tavalar vs. üstelik o zamanlar misafir eksik olmazken şimdiyse yılda bir iki kere misafir ağırlanır. O da belki…</p>

  <p class="normal1">Bir saklama kabı ya da cam kavanoz bulmak öyle kolay işlerden değildi.</p>

  <p class="normal1">Mutfak eşyalarında pişirmeler alüminyum, bakır ya da toprak tencerelerde olurken servisler genelde plastik kaplar üzerine kuruluydu. Ancak ağır misafirler geldiğinde çeyizlik kap-kacak ortaya çıkardı. Çiçek desenli melamin denilen bir tabak çeşidi vardı. Bardaklarımızsa şimdikinden de daha camdılar. Su kapları da ağırlıklı olarak yine plastikti. Bakır su kapları kullananlar da mevcuttu. Çatal, kaşık ve bıçaklar da henüz alüminyumdan yapılmaydı.</p>

  <p class="normal1">Çelik henüz hayatımıza yeni yeni girmeye başlamış, ama onlar da pahalıydı. Gerçi o zamanlar öyle boy boy kaşık-çatal takımlarımız, tencerelerimiz de yoktu. Bu arada seksenli yılların ortalarına doğru <span class="ideitalik">pazarlamacı</span>lar hayatımıza dâhil olmaya başlamıştı. En çok da mutfak eşyaları satışı gerçekleşirdi bunlar tarafından. Çat kapı geldikleri evlerde evin hanımlarına allandıra ballandıra anlattıkları çelik tencere setlerini satarlardı. Sonra kocaları eve döndüklerinde genelde fırça yerlerdi kadınlar. Satılan bu tencereler pahalıydı aslında, taksitli olması kadınları cezbeder, “Ne var canım mutfak parasından arttırıp öderim,” diyen ve erkeklere nazaran borçlarına sadık olan kadınlarsa ne yapar eder, bunların taksitlerini öderlerdi.</p>
</body>
</html>
