<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>seksenler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_43"><span class="ideitalik">Gözlükler</span></h2>

  <p class="normal1">Sağlık dışında takılan gözlüklerden bahsediyorum. Anne babalarımızın taktıklarından farklı olarak. Ki onları hatırlarsanız koyu renkli, kalın çerçevelidirler. <span class="ideitalik">Top Gun</span> seyredildikten, Miami Vice dizisi gösterime girdikten sonra bir güneş gözlüğü modası almış yürümüştü.</p>

  <p class="normal1">Katlanan modelleri çıkmıştı önce piyasaya, afili delikanlıların takmadan edemedikleri, takmazlarsa eksiklik hissettikleri bir malzeme idi. Cep telefonu kılıflarına benzer şekilde yapılmış kılıfları vardı. Sokaklarda dağınık yürüyen delikanlılar, güneşi görünce dikleşir, cırt diye kılıfı açar, içinden gözlüğü çıkarır, iki yana açar, takılacak hale getirdikten sonra havalarından geçilmezdi. Başkalarından bahsediyormuş gibi yapıyorum ama bu yollardan ben de geçtim.</p>

  <p class="normal1">Top Gun marifetiyle, etrafta yüzlerce Tom Cruise türemişti. Don Johnson’ları saymıyorum bile. Onlar kadar yakışıklı değildik, ama havamız yerindeydi.</p>

  <p class="normal1">Bu gözlüklerin üzerinde yer alan <span class="ideitalik">Ray-Ban</span> logosu kesinlikle çıkarılmaz, herkes kendisininkinin orijinal olduğunu iddia ederdi. Bunlardan başka aynalı gözlükler vardı ki kendilerine “Şerif Gözlüğü” de denir. Bu isim de yine TRT’nin yayınladığı bir yabancı dizideki (Flamingo Yolu) Şerif Taytıs! Karakterinden kalmadır.</p>

  <p class="normal1">Özellikle plajlarda bu gözlükleri kullanmak, takana karizma katardı. Bana göreyse bütün bu gözlükler erkekler için kız kesmek, plajlarda kadınları dikizlemek için icat edilmiş ürünlerdi. Sert olabilir, ama böyle düşünüyorum.</p>

  <p class="normal1">Bu gözlüklerden sonraydı, bir dedikodu alıp başını yürümüştü. Karşınızdakini çıplak gösteren gözlükler çıktı diye. Neden olmasın soruları kurcalardı zihnimizi. Uzaya bile gidiyordu adamlar, bunu mu yapamayacaklardı! Hepsi Amerika’dan ithaldi bize. Bu gözlükler ve düşünceler...</p>
</body>
</html>
