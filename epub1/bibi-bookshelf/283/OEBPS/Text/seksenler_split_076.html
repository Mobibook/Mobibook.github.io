<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>seksenler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_70"><span class="ideitalik">Yerli diziler</span></h2>

  <p class="normal1"><span class="ideitalik">Aşk-ı Memnu</span> TRT'nin en meşhur dizilerinden biridir. Yönetmen Halit Refiğ, başrol oyuncusu ise Bihter rolündeki gencecik Müjde Ar’dır. Bihter'in yasak aşkını da biz siyah-beyaz ekranda fark edemesek de mavi gözleriyle Salih Güney oynardı.</p>

  <p class="normal1">Mithat Cemal Kuntay’ın eserinden uyarlanan <span class="ideitalik">Üç İstanbul</span>’un jenerik müziği Timur Selçuk tarafından bestelenmişti. TRT'nin en başarılı yapımlarından biriydi. Adnan Bey'in hayatı Osmanlı Devleti'nin çöküşüyle koşut olarak anlatılıyordu. İstanbul’un Abdülhamit, İttihat Terakki ve Milli Mücadele ayrı zamanlar olduğu için adı böyle konmuştu.</p>

  <p class="normal1">Turan Oflazoğlu’nun eseri olan ve TRT’nin hazırladığı tarihi dizilerden Dördüncü Murat yayınlandığında çok beğenilmişti. Murat’ı Cihan Ünal, annesi Kösem Sultan’ı ise Ayten Gökçer oynamıştı. Dördüncü Murat'ın tarihe iz bırakmış kısa hayatı anlatılırdı. “Aptest al bre kafir!” repliği unutulmaz.</p>

  <p class="normal1"><span class="ideitalik">Çalıkuşu</span>… Reşat Nuri Güntekin’in aynı adlı eserinden televizyona aktarılan... Diyerek bir giriş yaptım. Aynı TRT spikerlerine benzemeye başladım galiba. Aydan Şener’in <span class="ideitalik">Feride</span> karakteriyle gönlümüze taht kurduğu, o zamanların yakışıklı oyuncusu Kenan Kalav’ın Kamuran rolüyle genç kızları etkilediği, Mine Çayıroğlu’nun yeni yeni televizyona ısındığı zamanlardı.</p>

  <p class="normal1">Sonradan Kenan Kalav bir suç dolayısıyla yıllarını yurtdışında bir ülkede hapis yatarak geçirdi. Mine Çayıroğlu şimdilerde saçma-sapan bir kaset yaptı. Ama Aydan Şener öyle mi? Hâlâ güzel, hâlâ alımlı, hâlâ bir hanımefendi.</p>

  <p class="normal1">Dizi; romanı itibarıyla güzel olduğu için, aslına sadık kalınarak çekildiğinden, zaten güzel olmak zorundaydı. Müzikleri de iyi seçilince, yıllarca unutulmayacak, hatta defalarca bile seyredilebilecek bir dizi çıktı ortaya.</p>

  <p class="normal1">Kiminin aklına salıncak sahnesi gelir, kimininkine yavan ekmeği safça ve aç bir iştahla yiyen küçük kız, kimineyse gizli hıçkırıklar... Güzeldi o zamanlar her şeyin güzel olduğu kadar.</p>

  <p class="normal1">Yıllar geçti Kenan Kalav hapisten çıktı, Aydan Şener yıllarca oyunculuk yapmadı. En sonunda yeniden ikisini bir araya getirip bir dizi yapmaya çalıştılar, ama bu sefer tutmadı. Her şey zamanında güzel oluyor.</p>

  <p class="normal1">Orijinal <span class="ideitalik">Yaprak Dökümü</span>, sulandırılmamış, bulandırılmamış, doğru düzgün senaryolaştırılarak, adam gibi oynanıp, adam gibi yapılmış bir dizi filmdi.</p>

  <p class="normal1">Kerim Afşar gibi bir usta, baba rolündeydi. İnsanın onun sesini duyduğunda ayağa kalkıp, önünü ilikleyesi gelirdi, duyduğu saygıdan. Allah rahmet eylesin.</p>

  <p class="normal1">Serap Aksoy, Zafer Ergin, Sevtap Parman, (Ferhunde) Tarık Tarcan, Semra Savaş (rahmetli) ve Efgan Efekan gibi oyuncular vardı. Öyle yıllarca sürmemişti.</p>

  <p class="normal1"><span class="ideitalik">Küçük Ağa</span> Tarık Buğra’nın eserinden uyarlanmıştı. Dizide usta oyuncular rol alırdı. Küçük Ağa’yı Çetin Tekindor, eşini Aydan Şener oynardı. İstanbullu Hoca diye tanınan Küçük Ağa, kendini çok iyi yetiştirmiş, bilgili, ahlaklı, dürüst, vatansever biridir. Fakat tuttuğu yol, hükümetin yanında olmaktır. Hitabet sanatındaki ustalığı, cami cemaatine söz geçirmesi, Kuvay-ı Milliye kurmaylarını hakkında ölüm fermanı çıkarmaya zorlar. Aslında hiçbiri istememektedir ve çok severler onu.</p>

  <p class="normal1">Daha sonra yanlış yaptığını anlar ve çetecilere katılır İstanbullu Hoca, fakat sırra kadem basarak. Kısa süre sonra namı yürür. O artık Küçük Ağa’dır.</p>

  <p class="normal1">Fikret Hakan, Çolak Salih rolündedir. Savaştan yarım dönmüş, bunalıma girmiştir. Karaktersizleşmeye başlar, Erol Taş eşkıyadır. TRT’nin bünyesindeki en iyi yapımlardan biridir. Tarih bilincini yerleştirmek için de en iyi bir yoldur.</p>

  <p class="normal1">Halikarnas Balıkçısı’nın önemli eserlerinden biri olan <span class="ideitalik">Parmak Damgası</span> TRT tarafından dizi olarak çekilmişti. Başrollerde Zuhal Olcay, Aytaç Arman, Kadir Savun ve Aliye Rona gibi usta oyuncular yer alıyordu.</p>

  <p class="normal1">Büyük bir aşk hikâyesi anlatılır, yüksek eğitim almış bir genç kızla, okuma yazma bilmeyen köylü genç erkeğin, sonu tüm karşı çıkmalara rağmen evlilikle biten aşkı anlatılırdı.</p>

  <p class="normal1">Finalde, evlilik için imza atamayan ve parmağını basan erkek ve aynısını onu mahcup etmemek için imza yerine parmağını basarak yapan kız.</p>

  <p class="normal1"><span class="ideitalik">Kartallar Yüksek Uçar</span> isimli diziyi hatırlayanlar senaryosunu yazan rahmetli Attila İlhan’ı, Sadri Alışık’ı ve Allah uzun ömür versin, Selda Alkor’u da hatırlamalıdır.</p>

  <p class="normal1">Selda Alkor Hanım Ağa, Banazlı İsmail rolü ile de Sadri Alışık, unutulmazlar arasındadırlar. Öğlen vakti boğaza karşı rakı içip hüzzam bir şarkı dinlemeye giden, arkadaşı Çolak Efe’yi öldürüp, vicdanını susturmaya çalışan Banazlı İsmail ve karşısında Devlet Gibi Kadın benzetmesine en uygun modelde bir kadın, Selda Alkor yani Hanım Ağa...</p>

  <p class="normal1">Burada zengin, ama kötü işlere bulaşmış iki ailenin ilişkisi anlatılır. Burjuvaya, sonradan görmeliğe çatılırdı. Çok oturaklı bir diziydi. Döneme damgasını vurmuş, uzatılarak suyu çıkarılmamıştır.</p>

  <p class="normal1">O zamanlar gerçek bir olaydan yola çıkılarak yapılan <span class="ideitalik">Mardin-Münih Hattı</span> adlı dizi epey ses getirmişti. Başrollerinde Tanju Gürsu ve Nadja Smolik diye bir hatun kişi oynardı. Türk baba ile Alman kadından olma çocukların, Mardin’e kaçırılması ile ilgili bir konusu vardı.</p>

  <p class="normal1">Kızın (Gelin) babası, eski bir Gestapo Subayı kıvamındaki Helmut, sürekli Türklere hakaret edip duran sosyopat-psikopat bir manyaktı. Alman gençleri de sürekli esrar içip, abidik gubidik işler peşinde koşan müptezellerden ibaretti.</p>

  <p class="normal1">İnsanın Türkiye’den dışarı burnunu bile çıkarmamasını öğütleyen bir diziydi. Yoksa dışarıda gogolar yerdi sizi.</p>

  <p class="normal1">Senaryosunu Attila İlhan’ın yazdığı Yarın Artık Bugündür yine bir TRT yapımıdır. Ellerinize sağlık dedirtecek türde bir diziydi. Ege Aydan bir basketbolcu, vurdumduymaz bir tipi oynarken, Necla Nazır esas kız olarak karşımızdaydı. Doğu’da görev yapmaya, daha doğrusu doktor olarak mecburi hizmetini ifa etmeye giderdi de sonra İstanbul sosyete hayatını küçümsemeye, yozluklarını görüp, onlardan nefret etmeye başlardı.</p>

  <p class="normal1">Senaryosu biraz da Çalıkuşu’nunkine benzerdi. Güncelleştirilmiş, renklendirilmiş haliydi sanki. Diyaloglar okkalı, bazen ağdalı cümleler çıkardı karşımıza. Usta bir kalemden çıktığı belliydi senaryonun. Yolun açık olsun, huzur içinde yat, Kaptan.</p>

  <p class="normal1">Oyuncu kadrosu da iyiydi. Erol Taş, Tuluğ Çizgen, Kenan Pars, Reha Yurdakul ve daha birçok oyuncu rol alırdı.</p>

  <p class="normal1">Senaryosu Necip Fazıl Kısakürek’ten, ilk sayılabilecek yerli bilim-kurgu dizisi <span class="ideitalik">Kavanozdaki Adam</span>.</p>

  <p class="normal1">O dönem çocukları olan bizlerin hafızasında yarım-yamalak yer etmiş, daha ziyade korkuyu egemen kılan bir etkisi olmuştur.</p>

  <p class="normal1">İnanın, bir daha yayınlanmasında fayda vardır. Çünkü, sanki çocuk yaştakilerden başkası hatırlamamaktadır. Ahmet Mekin, Metin Serezli ve Nevra Serezli gibi usta oyuncuların, oyunculuklarını konuşturdukları bir yapımdır.</p>

  <p class="normal1">Bence çok ilginç ve Amerikan filmlerini çağrıştıran önemli bir diziydi. O zamanlar çok fazla konuşulduğunu, tartışmalara neden olduğunu da biliyorum.</p>

  <p class="normal1">Yazarlık yapan, eğitimli, donanımlı bir adama, kan davası sonucu öldürülen bir amelenin beyni nakledilir. Beyin vücudu kabul edemez ve olaylar böylece gelişir. Dedim ya konudan ziyade yarattığı korku hafızalardadır.</p>

  <p class="normal1">Berlin’de Talat Paşa’nın, Ermeni bir terörist tarafından öldürülmesini konu alan <span class="ideitalik">Duvardaki Kan</span> iyi bir diziydi. Duvardan akan kan sahnesi, gerçekten korkutucu gelirdi. Asala terörüne de gönderme yapılır, suikastlere kurban giden diplomatlarımızdan bazıları jenerikte gösterilirdi.</p>

  <p class="normal1">Ermeni Soykırım iddialarını çürütmeye yönelik tezimiz de satır aralarında işlenirdi. Bir cevap gibi algılanırdı bu dizi film. Haluk Kurtoğlu, Nubar Terziyan gibi isimler oyunculuğunu yapmışlardı.</p>

  <p class="normal1"><span class="ideitalik">Aliş ile Zeynep</span>: Başrolde Ahmet Özhan oynardı. Zeynep’i oynayan bayan sanırım yabancı idi. Dizi de zaten Türk-Yugoslav ortak yapımı bir şeydi.</p>

  <p class="normal1">Çok güzel ama üzücü bir aşk hikâyesidir. Aliş dizinin sonunda atıyla birlikte köprüden suya düşüp ölmüştü de Zeynep delirmişti. E biz de haliyle çok etkilenmiştik, gözlerimiz dolu dolu olmuştu tabii.</p>

  <p class="normal1">Senaryosunu rahmetli Halit Çapın’ın yazdığı, başrolünü usta oyuncu Engin Cezzar’ın oynadığı, <span class="ideitalik">Bay Alkolü Takdimimdir</span> gençleri ve alkolün eline düşmüş insanları, alkolden uzaklaştırmak için yapılmış bir dizidir. TRT’nin kurum dışında hazırlattığı ilk yapım olması da bu dizinin ayrı özelliğidir.</p>

  <p class="normal1">Seksenli yılların ortasında yayına girmiş ve çok beğenilmiştir. Daha sonra Halit Çapın devamı niteliğinde, kurtuluş sonrasını anlatan bir şeyler daha yapmıştır ama onun kadar tutmamıştır.</p>

  <p class="normal1">Bulgaristan’da soydaşlarımıza yapılan zulüm, asimile hareketleri, işkence ve ölümün anlatıldığı dizi Belene adıyla ekrana gelmişti.</p>

  <p class="normal1">Mehmet Aslantuğ, Erol Taş ve Osman Yağmurdereli’nin oynadığı İz Peşinde TRT’de gösterilirdi. “Vay be!” Erol Taş iyi adam da olabiliyormuş,” demiştik. Mehmet Aslantuğ sürekli koşar, suçluları kovalar ve yakalar, Osman Yağmurdereli de sürekli yemek yiyip, gevezelik eder, ortama neşe katardı. 2. Şube’yi bu dizi sayesinde çok sık görmüştük. Sonra Erol Taş ve Osman Yağmurdereli vefat ettiler.</p>

  <p class="normal1"><span class="ideitalik">Sekiz Sütuna Manşet</span> kısa saçlı sarışın bir kadın, bir Ali Şen, bir fotoğraf makinesi, bir de karanlık. Başka da bir şey hatırlamıyorum. Gerçi polisiye olduğunu, ama merkezde polisin değil de acar bir gazeteci kadının olduğunu biliyorum.</p>

  <p class="normal1"><span class="ideitalik">Perihan Abla</span> adındaki diziyi yazmaya başlayınca insanın aklına şu geliyor; Her şey zamanında güzel. Şimdiki donanımımızla düşünüldüğünde, ne çok komik, ne çok ders verici, ne de bir zekâ olayına şahit olmuşluğumuz var. Sadece iyi vakit geçirdiğimiz, şarkılarına, tavırlarına güldüğümüz, ama kalıcı hiçbir şey bırakmayan alelade bir dizi.</p>

  <p class="normal1">Şimdi düşündüğümde bunlar geliyor aklıma, zamanında ne zaman başlayacak diye ekran başındaki beklemelerimizi unutarak...</p>

  <p class="normal1">Gönül Ülkü-Gazanfer Özcan ikilisi ve çocukları ve damatları ve torunları ve torbaları... yani <span class="ideitalik">Kuruntu Ailesi</span>. Aile dizisi yapalım deyince sanırım yanlış anlamışlar, bunu aile ile dizi yapmak diye yorumlamıştılar.</p>

  <p class="normal1">O zamanlar Hüsnü Kuruntu ve ailesine gülerdik. Aslında biraz da sanki mecburiyet vardı, çünkü başka şey yoktu. Gazanfer Özcan Avrupa Yakası adlı dizide kendini eskisinden daha çok sevdirmişti. Fazla geçmeden öldüğünde yasa boğulmuştuk. Allah rahmet eylesin.</p>

  <p class="normal1">Tekin Akmansoy <span class="ideitalik">Kaynanalar</span> adlı dizide “Nööriye! Nööriye!” diye bağırdığında insanlar başlardı gülmeye. Anadolu'dan İstanbul'a göç eden Nuri Kantar ve ailesinin kendi geleneklerinden uzak kalmadan büyük şehrin kurallarına da ayak uydurma çabası anlatılıyordu. Komedi olması planlanmış, ama benim hatırladığım çok da başarılı değillerdi. Evin hizmetçiliğini yapan Döndü, bir elinde el bezi tozları sileceğine ev sahiplerine laf yetiştirirdi. Nuri Kantar sürekli yanlış anlamalara maruz kalır, yardımcıları ve ahmak yeğenine dersler veriridi.</p>

  <p class="normal1">Kantar Ailesi Demokrat Partili, köylü bir aileyi temsil ederken dünürleri olan aile de CHP’li idiler. Bunların arasında da yaşama farklı bakmaktan kaynaklanan problemler olurdu.</p>

  <p class="normal1"><span class="ideitalik">Kim Bunlar?</span> - Sayıyorum: Peker Açıkalın, Nilüfer Açıkalın, Levent Kazak, Pelinsu Pir ve Levent Tülek’in başını çektiği ekiptir onlar. O zamanlar resmen ekol olmuşlardı.</p>

  <p class="normal1">Zamanın önünden giden espriler vardı gerçekten. Yazar kadrosunda şimdilerin en iyi programcılarından Okan Bayülgen’in ismini de ilk olarak orada görmüştük.</p>

  <p class="normal1">Zaten yukarıda ismi geçenlerin sonradan yaptıkları, işlerindeki başarılarını gösterir niteliktedir. İlginç parodiler ve skeçler vardı ve o zamanın gençlerini epeyce etkilemiştiler.</p>

  <p class="normal1">Oktay Kaynarca, Ziya Kürküt ve Fikret Kuşkan gibi isimleri ortaya çıkaran dizi <span class="ideitalik">Gençler</span>’dir. Öğrenci hayatına bakış vardı.</p>

  <p class="normal1">Dizide üniversite öğrencisi bir grup ev arkadaşı, hem hayatın zorlukları ile uğraşırlar, hem de aynı evde yaşamanın zorluklarıyla mücadele ederlerdi. O yüzden bu dizi ters tepki yapıp, gençleri okuma isteğinden soğutmuştur desem yalan olur, bilakis özendirmiştir. Komik ve samimi bir diziydi. Bir daha da öyle bir dizi olmadı.</p>

  <p class="normal1">Seden Kızıltunç yani <span class="ideitalik">Uzaylı Zekiye</span>’nin bize en fazla kattığı şey şudur; eğer yaşı geçkin bir kadınsanız daha genç ya da çocuk gibi görünmek istiyorsanız, saçlarınızı iki yandan bağlayın yeter.</p>

  <p class="normal1">Ayrıca bir daha uzaylı, bilim kurgulu gibi filmler çekmemeyi öğrendik.</p>

  <p class="normal1">Yayınlanmış en kaliteli yapımlardan biridir <span class="ideitalik">Geçmiş Bahar Mimozaları</span> adlı dizi. Gerçekçi bir konusu, dramatik öğeleri ve yine usta işi diyaloglarıyla çok etkiliydi. Konusu, senaryosu, sahne kurguları, oyuncu performanslarıyla mükemmel bir yapımdı. Günümüzdeki dizi film yapımcılarına, yönetmenlerine örnek olacak bir çalışmaydı.</p>

  <p class="normal1">Filiz Akın, Rutkay Aziz, Engin İnal, Nurseli İdiz, Musa Uzunlar ve geleceğin yıldızlarından Mehmet Günsür gibi küçük yaştaki oyuncular rol alırdı.</p>

  <p class="normal1"><span class="ideitalik">Bizimkiler</span> Türk televizyon tarihinin en uzun süre devam eden yapımlarından biridir. Bir apartmanda yöneticisinden kapıcısına kadar farklı ailelerin gündelik yaşamlarını ve birbirleriyle olan ilişkilerini konu edinmektedir. Gündelik yaşam içindeki sıcak, gerilimli, tartışmalı olayları “durum komedisi” şeklinde aktarmaktadır. Çok karakterli bir yapısı vardı. Yönetici Sabri Bey, karısı Ayla Hanım, Kapıcı Cafer, Şükrü Bey ve eşi Nazan, kızları Bilge oğulları Ali, Yandan çarklı Halil, karısı Sultan, Sevim ve kocası Baykuş Cemil, Katil Yavuz ve sevgilisi Şengül ile Tak tak Sedat, Davut usta, karısı Ulrike ve oğulları Halis. Apartmanın diğer sakinleri Şair Cenap ve bütün işlerinin yardımcısı İbrikçi Sıtkı gibi birbirinden değişik tipler vardı. Dizi uzun yıllar devam ederken, bir yandan da cenazeler olurdu. Ölen bir oyuncunun yerini ya yeni birisi alır ya da o karakter diziden bir şekilde çıkarılırdı.</p>
</body>
</html>
