<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>seksenler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_52"><span class="ideitalik">Ateşli ve gürültülü oyuncaklar</span></h2>

  <p class="normal1"><span class="ideitalik">Kız Kaçıran</span>: İnce bir fitil ve sigarayı andıran küçük, tehlikeli, adına oyuncak denir mi bilmiyorum, ama zamanın en revaçta olan malzemelerinden biridir.</p>

  <p class="normal1">Ateşlenmek suretiyle, sersem bir şekilde uçarak sağa, sola, yukarıya, aşağıya hareket halinde bulunur, sadece kızları değil, ateşleyeni bile kovalayabilirdi. Ancak bu anda erkekler ruh hastası modeli şen kahkahalar atar, kızlar kaçardı. Belki de bu yüzden adı kız kaçırandı. Ya da erkekler kız olmamak için kaçmazlar, onun yerine kahkaha atarlardı. Neyse garip bir durumdu.</p>

  <p class="normal1">Esasında bu kadar tehlikeli bir şeyin nasıl olup da bakkallarda satılıyor olduğuna hâlâ anlam veremem. Tehlikelerini ve sakat kalan insanların hikâyelerini de duyardık. Birinin gözüne gelmiş ve kör olmuş gibi ki doğrudur.</p>

  <p class="normal1">Bunun bir ileri versiyonu da adına “torpil” denilen nesne idi. O da tehlikeliydi ve çok fazla ses çıkarırdı. Genelde bayramlarda tercih edilirdi bu yanıcı ve zararlı maddeler. O zamanlar kız kaçıran, torpil ya da benzeri nesnelerle hemhal olan arkadaşlar şimdi maçlardan sonra ya da düğünlerde havaya ateş ediyorum diyerek, yakınlarını veya tanımadıkları insanları sakat bırakan, öldüren tipler oldular.</p>

  <p class="normal1"><span class="ideitalik">Çatapat</span>: Bir kâğıt şeridine yapıştırılan barutların, yere ya da başka yerlere sürtülerek yanması, daha ziyade patlaması sağlanırdı. Çeşit çeşit patlatma şekilleri vardı. Ben sürterek patlatmaktan, o barutu koklamaktan zevk alırdım. Tabancasına saran, toplu halde yakıp, zevki daha çok katmerleyen arkadaşlar da vardı aramızda.</p>

  <p class="normal1"><span class="ideitalik">Mantar Tabancası</span>: Gene bakkallarda satılan bu gürültücü ve tehlikeli oyuncak büyükleri kızdırır, küçükleri eğlendirirdi. Genelde demirden üretilen bu tabancaların, plastik modelleri de vardı.</p>

  <p class="normal1">Mantar denen yuvarlak, içi oyuk ve o oyukta barut malzemesinin olduğu yere bir çivi değerdi. Tetiği çekince darbe yaparak patlamasını sağlayan bu çivi, mekanizmanın hareketi ile oyuncak değil bir silah olurdu.</p>

  <p class="normal1">Mantar tabancalarından ayrı olarak patlatmaya yarayan başka bir malzeme de teldir. İnşaatlardan bulunan teller daire şeklinde yuvarlanır, araya mantar sıkıştırılır ve havaya atıp, yere düşmesi beklenirdi. Bu beklenen durum yerçekimi yüzünden mecburen gerçekleşince, tel mantara baskı yapar ve mantar patlardı.</p>

  <p class="normal1">Özellikle bayram sabahlarının vazgeçilmezi olan bu silahlar, mahalle sakinlerinin cinlerini tepelerine çıkarırdı.</p>

  <p class="normal1"><span class="ideitalik">Şak Şak</span>: Plastik bir sapın ucuna takılmış, birbirine değdiğinde ses çıkaracak iki top ile bağlantılı, sinir bozucu ses çıkaran bir alettir. Saltanatı çok uzun sürdü diyemem, ama büyükleri gerçekten sinir ederdi.</p>

  <p class="normal1">Adına <span class="ideitalik">Lak Lak</span> diyenler de vardır. Ancak çıkardığı sesle anacak olursak, bu kötü oyuncak için Şak Şak daha uygundur. Bu oyuncaklar renkli olup, genelde takım taraftarlığına uygun renkler tercih edilmiştir. Çeşitli şaklatma teknikleri vardır. Bunlardan biri, altta kalan topa, diğer topun bir tur attırılarak vurulmasıdır. Diğer hatırladığım, iki topun bileğin aşağı yukarı sallanmasıyla, yukarıda ve aşağıda birbirine çarptırmaktır. Ki bu ikinci söylediğim daha estetik, ama daha zor olandır. Senkronu tutturdun mu yapana çok hoş geldiğini de söylemeliyim haksızlık yapmayım.</p>

  <p class="normal1"><span class="ideitalik">Çın Çın</span>: Değişik adlarla anılmaktadır belki ama en yaygın ismi buydu. Plastik bir boru ucunda V şeklinde bir birleştirici ile içine yine plastikten bir tekerlek ve bir zil mekanizması yerleştirilmiş, garip bir oyuncak. Teker turunu tamamladığında ya da her aralığında o mekanizma zili tetikler, vurdukça çın çın diye ses çıkarırdı. Bir ara hemen hemen bütün çocuklarda vardı. Oyun oynamıyormuşsun da tekerleği gezdiriyormuşsun gibi bir durumu vardı.</p>
</body>
</html>
