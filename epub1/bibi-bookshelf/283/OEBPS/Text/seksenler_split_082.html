<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>seksenler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="normal2" id="calibre_toc_19">Kişiler, gruplar</h1>

  <p class="normal1"><span class="ideitalik">Adile Naşit</span>: Kısa, tombul, şen kahkahalı, neredeyse oynadığı hiçbir rolde kötü bir insanı canlandırmayan, hepimizin teyzesi, annesi, anneannesi olan kadın.</p>

  <p class="normal1">Türk sinemasının yüz akı olan filmlerde oynamıştır. Klasik sayılan Hababam Sınıfı serileri, Neşeli Günler, Tosun Paşa gibi onlarca filmde ve tiyatro oyununda oynamıştır. Unutulmayacaktır, çünkü şu an itibariyle ölümünün üzerinden neredeyse yirmi beş sene geçmiş olmasına rağmen hâlâ yayınlanan filmler yüzünü hafızamızdan silmeyecek ve yeni nesiller de sürekli olarak onu göreceklerdir. Allah rahmet eylesin Adile Teyze.</p>

  <p class="normal1"><span class="ideitalik">Ahu Tuğba</span>: Bir seksenler kadını. Kocaman permalı saçları, renkli gözleri, dişlek hali, küçük göğüsleriyle bir dönemin seks sembollerinden birisidir. Türk sinemasının sevişme sahnelerinde bol bol gördüğümüz boyuna inme olayını getiren kadın.</p>

  <p class="normal1">Karakter oyuncudur. Hemen her filminde bir fahişeyi canlandırır. “Namuslu Orospu,” tarifini halkımıza kazandıran kişidir. Nuri Alço ve bilumum kötü adam tarafından ya içkisine hap atılır ya da kadınlık duygularına esir olup yenik düşerek, iğfal edilirdi. Ama gene yıkılmaz, her zaman ayakta kalırdı.</p>

  <p class="normal1">Yaz-kış üzerinden çıkartmadığı kürkü ve leopar desenli mayosuyla akıllarda kalmıştır. Zora gelip, hamile kaldığı vakit hemen kürtaj yapar en yakın cami ya da hamama gider, pisliklerinden arınır, tertemiz olurdu. Günah çıkarmak gibi bir şeydi bu durum. Feleğin çemberinden geçmiş, her türlü pisliği görmüştür. Dönemin esrarlı-eroinli neredeyse her filminin başrol kadın oyuncusudur.</p>

  <p class="normal1">Dönemin jönleriyle de birçok film çevirmiştir. Daha sonraki filmlerini de bazı reality shovlarda gerçekleştirmiştir.</p>

  <p class="normal1"><span class="ideitalik">Akordeonlu Amca</span>: TRT ekranında sıkça gördüğümüz, ama ne hikmetse sorduğum kimselerin Aa! Evet, deyip adını hatırlamadığı bir adam var. Bu beyaz Saçlı adam akordeonu ile neşeli şarkılar söyler, mizahi sözleri olan bu şarkıları beğenirdik. Ancak kimsenin adını hatırlamaması ve benim de bulamamam her ne kadar ayıp olsa da anmadan geçmediğim için kurtarırım sanıyorum.</p>

  <p class="normal1"><span class="ideitalik">Ali Rıza Binboğa</span>: “Ağlamak yok, gülmek var. Yarınlar da hayat var, yarınlar bizim. Özgürlük, kardeşlik var, düşmanlık yok. Yarınlarda mutlu günler...” gibi optimist bir bakış açısıyla seslendirdiği şarkılarının yanı sıra, “Kim öğretti A,B,C’yi... okumayı öğrenmeyi,”, “bana bir harf öğretenin kırk yıl kölesi olurum,” gibi öğretmenliğin kutsallığını hatırlatan şarkıları da vardı. Hababam Sınıfı klasiklerinden olan bu şarkılar, Kemal Sunal’ın sayesinde belki de unutulmaya fırsat bulamamıştır.</p>

  <p class="normal1">Şarkılarını söylerken yaptığı hareketler pek komikti doğrusu. Uzun süre Mesam’ın başında telif canavarı vaziyetinde görev yapmıştır. Kendi kendinize orijinal kasetinden dinlediğiniz şarkılara bile neredeyse telif isteyecek açıklamalarda bulunmuştur. Soyadından dolayı bir alkollü içecek markasını da hatırlatmaktadır... O da bir seksenler adamıdır.</p>

  <p class="normal1"><span class="ideitalik">Atilla Atasoy</span>: TRT’nin gediklilerinden, o sansürden pekiyi derece ile kurtulan az sayıdaki şarkıcıdan biridir. Kendisi darbe görmüş, cunta görmüş, efendiliğini hiçbir zaman bozmamıştır.</p>

  <p class="normal1">Chuck Norris’in filmleri piyasayı istila ettikten sonra ona benzetilmişti. “Haberler”, “Sanadır Bütün Şarkılarım”, “Beni Sarhoş Etme İstanbul” en iyi şarkılarından bazılarıdır. Son olarak hatırladığım, “İmkansız”adlı şarkıyı söylediğidir. O da bir seksenler efsanesidir. Müzik dışındaki yaşamında eczacılık yaptığını biliriz. Efendi adamdı.</p>

  <p class="normal1"><span class="ideitalik">Ayşe Egesoy</span>: Elindeki mikrofonu eğik olarak, sanki bir gülü tutarmış gibi nazikçe tutardı. Buğulu gözleri, parlak dişleriyle her şarkı ya da türküden önce sözlerini şiir olarak okur araya bir sürü sıfat, zamir, edat, isim tamlamaları serpiştirirdi. O garip türkü sözlerini bile öyle bir eda ile okurdu ki etkilnirdik. Zamanın güzel kadın denilenlerindendi. Ayrıca Devlet Sunucusu.</p>

  <p class="normal1">Banker Kastelli: Seksenlerin fenomenlerinden biri de Banker Kastelli diye tanınan Cevher Özden’dir. Sonraki nesil dolandırıcıların kendilerine örnek olarak seçtikleri bu şahıs, onlardan farklı olarak, halk tarafından çok sevilen bir kişiydi.</p>

  <p class="normal1">Bankerlik, biraz da zamanın modasıdır. O aralar başka bankerler veya kurumlar da vardır, fakat Kastelli burada işin bayraktarlığını yapmış, verdiği televizyon, radyo ve gazete reklamları yüzünden, en tanındık, bilindik isim olmuştur.</p>

  <p class="normal1">Zamanın ünlü isimlerinin oynadığı reklamların halkımız üzerinde olumlu tesiri görülmüştür. En iyi hatırlanan reklam filmlerinden biri de Cüneyt Arkın’m bir kimyacı rolünü canlandırdığıdır. Cüneyt Arkın, elindeki tüplerle ekrana döner, “Biraz şundan, biraz bundan” derdi. Bu arada arkada bulunan öğrencileri canlandıran kızlı-erkekli grup, “Aman hocam! patlar, matlar” derler, sonra hep bir ağızdan: “Banker Kastelli, Banker Kastelli” diye bağırırlardı.</p>

  <p class="normal1">Ne manaya geldiğini o zaman çözememiştim, ama şimdi anlayabiliyorum. Öğrencilerin patlar dediği, Kastelli’den başkası değilmiş.</p>

  <p class="normal1">Çok insan banker mağduru olmuş, yuvalar dağılmış, sonu intiharlara varan depresyonlara girmişlerdi paralarını bankerlere kaptıranlar. En sonunda Banker Kastelli de olaydan çok sonra da olsa intihar etmişti.</p>

  <p class="normal1"><span class="ideitalik">Banu Alkan</span>: 90-60-90 ölçülerinde olup, 120 kg. göstermek marifettir. Kurduğu hayal dünyasının prensesi olup, buna gerçekten inanmak da öyle. Senaryolar onun karakterine göre mi yazılırdı, yoksa gerçekten o kadar iyi rol mü yapıyordu, bu konu ise bir muammadır.</p>

  <p class="normal1">Ne hikmettir bilinmez. Banu Alkan meşhur olduğu yılların üzerinden çok vakit geçmiş olmasına rağmen her zaman bir yolunu bulup gündem olur. JFK suikastı, Aztek Medeniyeti, piramitleri uzaylılar mı yaptı, Ufo var mı, Reha Muhtar nedir? gibi yüzyılın çözülmezlerinden biri de bu tombul sarışın kadındır.</p>

  <p class="normal1">Seksenlerin fenomenlerinden biridir. Ve çoğu ergenliğine o yıllarda adım atmış olan erkeğin hayallerini süslemiştir. Bildiğim bir şey varsa; İxir reklamları ve Okan Bayülgen programları olmasa, unutulup gidecekti. Ama o hâlâ gündemi meşgul etmeye devam ediyor. Bu iş bu zamanda gerçekten beceri isteyen bir durumdur. Ve bunu başarabilen birini alkışlamak en güzelidir.</p>

  <p class="normal1">Zeki midir, kendini kullandırıyor mudur, çözemedim. Ama o da döneme damgasını vurmuş, özel bir insandır.</p>

  <p class="normal1"><span class="ideitalik">Barış Manço</span>: Kılık-kıyafeti, konuşma tarzı, yaptığı besteler ve yazdığı sözlerle hiç tartışmasız orijinal bir adamdı. Hemen herkes severdi kendisini. “Barış Manço-Moda-seksen bir bin üç yüz-İstanbul... tekrar ediyorum... Barış Manço-Moda...” diye devam eden kapanış konuşmasıyla sunduğu “Yediden Yetmiş Yediye” programı ile büyük küçük hepimizin abisi olmuştu.</p>

  <p class="normal1">Bu çocuk programını yetmiş ve sonrası yıllarda doğanlarımız çok iyi hatırlar. Arabanın arka koltuğunda gitmemiz gerektiğini, ıspanağın faydasını, dişlerimizi fırçalamamız gerektiğini, büyüklerimizi sayıp, küçükleri sevmemiz gerektiğini ve nice şeyleri öğütlerdi bize.</p>

  <p class="normal1">Daha sonraki yıllarda yaptığı yaşlılar için hazırlanan program da çok güzel ve ilginçti. Sonrasında dünyayı dolaşıp, türlü memleketler hakkında bilgi sahibi olmamızdaki katkısını da unutmamak lazım. Bir nevi kültür elçiliği vazifesi üstlenmiş ve bunu kendisine yakıştırmıştı. Hiç unutmam, Japonlarla olan diyaloğu o derece iyiydi ki, adamlar o öldüğünde ağlamışlardı bile. “Banzai” diye bir bağırtırdı ki adamları değmeyin keyfimize. “Domato bibee patlıcaaan” diyen Japon kadın ve erkekleri gözümün önüne geldi.</p>

  <p class="normal1">Şarkılarındaki sözler ilk dinlediğinizde anlamsız gelebilirdi ancak, hemen hepsinde bir felsefe vardı ya da hikâye kesin vardı diyebiliriz. Erken kaybettik sözünü tam olarak hak ettiğine inanırım. Daha yapacak çok işleri, yetiştirecek daha çok çocuğu vardı.</p>

  <p class="normal1">Tamam bunların hepsi iyi güzeldi de, hemen her insanda olduğu gibi, onun da bir hatası vardı. Tayfun diye bir şarkıcıyı çıkarıp, klipini kendisinin çekmesi ve Kayahan’la bu çocuk yüzünden dünürlük kurması yaptığı en büyük hatadır. En rahatsız edici konu ise, sağlığında neredeyse yere-göge sığdırılamayan Barış Manço’nun, öldükten sonra kendisi ve ailesi hakkındaki dedikodular ve yapılan spekülasyonlardır.</p>

  <p class="normal1">O bizim Barış ağabeyimizdir ve öyle kalacaktır.</p>

  <p class="normal1"><span class="ideitalik">Bergen</span>: Seksenli yılların efsane arabeskçisi. En meşhur şarkısı; “Acıların Kadınıyım”dır. Gerçekten de hayatı, şarkısına da yansıdığı gibi hep acılar içinde geçmiştir. Saçlarıyla kapadığı sol gözü, kocası tarafından kezzap atılarak o hale gelmiştir. Bergen’in çekmiş olduğu bu acı, kocasına az gelmiş olacak ki, aradan henüz beş altı sene geçmişken, Mersin’de gazino çıkışında bu sefer kurşun yağmuruna tutmuş, ve yirmi sekiz yaşındaki bu genç kadın, arkasında hayranlarını gözü yaşlı bırakarak, hayata gözlerini yummuştur. Şarkıları halen bu tarz yayın yapan radyo kanallarında yayınlanmaktadır.</p>

  <p class="normal1"><span class="ideitalik">Burçin Orhon</span>: Eskinin Asena’sı denebilir kendisi için. Modern dans eğitimi aldıktan sonra oryantal yapmaya karar vermiş, ama yanılmıyorsam çok da becerememişti.</p>

  <p class="normal1">Gazete ve dergilerde çıplak resimleri çıkardı ve o dönem ergenliğe yeni adım atmış körpe erkek adaylarının hayallerini süslerdi. Kartpostalları en fazla olan ünlülerdendir.</p>

  <p class="normal1">Daha sonra Eurovision birincisi olan Johnny Logan ile evlenmiş, bu evliliğinden bir de çocuğu olmuştu. Sonra ortamdan el ayak çekmiş, bir duymuşuz Süheyl Uygur’la evlenmiş. Yani hayatı hatalarla dolu bir kadındır.</p>

  <p class="normal1"><span class="ideitalik">Burhan Çaçan</span>: Bir zamanlar neredeyse müzik programlarının hepsinde rastlardım. Kabus gibiydi! Bıyıklı ve bıyıksız versiyonu vardı. “Yaradana gurbaaan yaradana” diye bir bağırdı mı ne yapacağımı şaşırırdım. Sonra “Geceler”i söyledi. Arada es yerlerinde hıçkırırdı. İnce seslerden hiç hoşlanmadığım için olsa gerek, pek sevemedim. Süreyya Davulcuoğlu ve Burhan Çaçan’sız bir şarkı-türkü programı olmazdı sanki.</p>

  <p class="normal1">O zamanlar pek moda olduğu için her müzik adamı gibi Burhan Çaçan da filmlerde oynamıştı. Ya bir şoför ya da kahveci rollerinde oynar, mahallenin güzeli ile evlenmek üzeredir, bir de kız kardeşi vardır. Mahallenin kötü adamları bu ikisinden birine muhakkak tecavüz eder, kahramanımız da ya namus belasına yenik düşer ya da kurulan tuzaklar sonucunda hapse düşerdi.</p>

  <p class="normal1"><span class="ideitalik">Cüneyt Arkın</span>: Çocukluğumda ismini Cüney soyadını Tarkın sandığım kişi. O zamanlar ulama neticesinde böyle sandığımı sonradan anladım.</p>

  <p class="normal1">Bir zamanların jönü, salon filmlerinin iflah olmaz âşığı, tarihi filmlerin en kahramanı, en fazla prensesin aklını başından alanı. Sosyal içerikli filmlerinse en örgütçüsü, en haksızlık karşısında susmayanı...</p>

  <p class="normal1">Gerçek ismi Fahrettin Cüreklibatur’dur. Yapımcılar bu isimden jön olmaz diye adını Cüneyt yaparlar, soyadını da kendi bulur ve bundan sonrası gelir.</p>

  <p class="normal1">Yaptığı filmlerin çoğunda ettiği laflar unutulacak cinsten şeyler değildi. Replikler hâlâ kullanılır. Benim en çok beğendiklerim arasında, “Bırakın ulen kızı,”, “Kalçamdan giren kurşun göz damarlarımı zedeledi,”, “Nn’evet körüm,”, “Vücudundan kurtul! Sadece ruhunla yaşa. O zaman toprağın altında nefes alabilirsin!” gibi acayip şeylerdir.</p>

  <p class="normal1">Yumruk atıp ya da yerken kafasının titremesi, “Bu anam için, bu babam için, bu daaaaaa benim için,” deyip rakiplerini hacamat etmesi, unutulmayacak görüntülerdir. Yerçekimine fizik kurallarına meydan okuyan hareketlerin sahibidir. Filmlerinde dublör kullanmadığı gerçeği vardır. Bazı filmlerde tehlikeli sahnelerde kolunu bacağını kırdığı doğrudur.</p>

  <p class="normal1">Bir dönem alkol müptelalığına esir düşmüş, eşine çok çektirmiştir. Daha sonra içkiye tövbe edip bırakmış, hatta düşmanı olmuş ve insanları uzak tutmak için oluşumlara destek vermiştir.</p>

  <p class="normal1">Bir filminde gözlerini dağlamıştı adamın biri. Meğerse, daha önceki bir iyiliğinden dolayı adam laf olsun diye yapıvermiş de, Cüneyt abi “Kör oldum, kör oldum,” diyordu. Adam da “Ben şimdi açıcam gözlerini, eskisinden daha iyi göreceksin!” dediydi. Sanki gözlerini dağlamamış da ameliyat yapmış gibi.</p>

  <p class="normal1"><span class="ideitalik">Çetin Alp</span>: Eurovision yarışması neticesinde hayata küsen, güçlü bir sese sahip bir sanatçımızdı. Her yıl yarışma zamanı kulaklarını bolca çınlatırdık.</p>

  <p class="normal1">Adamcağız kariyerinin başında bu şarkı yüzünden yerle yeksan olmuştur. En bahtsız sanatçılarımızdan biriydi. Nur içinde yatsın rahmetli. Bir milli görevi yerine getirmişti, ama günah keçisi yapmıştık.</p>

  <p class="normal1"><span class="ideitalik">Çiğdem Tunç</span>: Başarılı bir sunucu ve güzel bir kadındı. Mehmet Ali Erbil’le ikili idiler. Sabırlı bir insan olduğunu söyleyebilirim. Sırf Erbil’e onca zaman dayanabilmesi bile bunun göstergesidir.</p>

  <p class="normal1">Birkaç filmde de boy göstermişti. Kemal Sunal ile oynadığı “Şabaniye”, Tarık Akan, Cüneyt Arkın ve Gülşen Bubikoğlu ile oynadığı “Alev Alev” bunlardan bazılarıdır.</p>

  <p class="normal1"><span class="ideitalik">Engin Koç</span>: Kendisini en iyi “Avrupa Yakası” adlı dizide maruz kaldığı şu espriyle hatırlarım; “Siz cumhuriyetin ilk mankenlerindendiniz di mi?”</p>

  <p class="normal1">Engin Koç erkek mankenlerimizdendir. Kalın ensesi, gene kalın vücudu, filmlerdeki pis bakışlarıyla daha ziyade, kötü adam tipine daha çok yakışan, üzerinde çok fazla yakışıklıydı-değildi muhabbetinin döndüğü tipiyle yer etmiştir. Bir zamanlar katıldığı Çarkıfelek adlı yarışma programında, sesli-sessiz harf bilememe rekorunu kırarak, bizlere zekâ ve becerisinin ne denli yüksek olduğunu kanıtlayan Türkiye’nin en yakışıklı çirkinidir.</p>

  <p class="normal1">Filmlerinde göğsüne kadar çektiği şalvar pantolonları ile asla hafızalardan silinmeyecektir. Barda eğlenen kızlara “Siz şimdilik eğlenin. Ben size neler yapacağımı bilirim,” bakışları da unutulmamalıdır.</p>

  <p class="normal1"><span class="ideitalik">Erdal İnönü</span>: Türk siyasi tarihinin en renkli kişiliklerinden biri olan değerli bir akademisyendir. Fizik ve matematik üzerine çok değerli çalışmaları vardır. Ancak biz bu yanıyla değil onu yine siyasetten tanırız.</p>

  <p class="normal1">Birilerinin zoruyla girdiği siyasi hayatında da en azından oy oranı ile başarılı olmuştur. En sonunda sevemediği siyaseti arkasında gözü yaşlı insanlara rağmen bırakabilmiştir. Yaptığı espriler, gazetecilere karşı rahatlığı, insanlara olan ilgisi ile çok şirin bir insandı. Özellikle omuzlara alınmak istediğinde gösterdiği tavır olan “İnönü Yatışı” çok komiktir. Böyle bir sahne yaşanacak olursa boylu boyunca yere uzanırdı. En son girdiği ve başarılı olduğu seçimlerdeki “Limon Gibi Sıkılmak” kampanyasını yürütürken de hoştu.</p>

  <p class="normal1"><span class="ideitalik">Erol Evgin</span>: Dönemin yakışıklı adam deyince akıllara gelen isimlerden biridir. “İşte Öyle Bir Şey”, “Bir de Bana Sor”, “Sevdan Olmasa” vb. bir sürü dilden düşmeyen şarkısı, vatkası, peruğuyla, yıllardır eskimeyen, yaşlanmayan yüzün sahibi, güzel insan.</p>

  <p class="normal1">Şarkı söylemek için illa da şarkıcı olmanın gerekmediğini, bir meslek sahibi olarak da bu işin yapılabileceğini göstermiştir. Kendisi mimardır.</p>

  <p class="normal1">“Hisseli Harikalar Kumpanyası”ndaki performansıyla bu sefer de oyunculuğu ile gönüllere bir kez daha taht kurmuştur. Ancak benim unutamayacağım ve belki de şimdiye kadar seyrettiğim en güzel program saydığım, “25. Sanat Yılı” için hazırlayıp sunduğu, kendine ait programıdır ki, hem dönemi, hem kendini anlatır. Bir daha, bir daha seyredebilirim.</p>

  <p class="normal1"><span class="ideitalik">Ersen ve Dadaşlar</span>: Eğer diğer elemanlar Erzurum’dan değil de Elazığ’dan isim alsalardı, grubun adı “Ersen ve Gakkoşlar” mı olacaktı diye, sürekli kafam meşgul olurdu. O dönem her pazar günü, her müzik programı, radyolar, özellikle asker isteklerinde dinleyip, artık neredeyse nefret ettiğim “Aman tertip” şarkılarıyla hafızama öyle bir yer etmişler ki, bundan kurtulamıyorum.</p>

  <p class="normal1">Fasulye adında da bir şarkıları vardı. Ersen Abi, bağıra çağıra şarkı söyler, biz de onu dinlerdik. Kılık kıyafetleri ile de özeldiler (gerçi o dönem her grup hemen hemen kilim giyerdi ya! Neyse!). İşte böyle, onlar da gelip geçti, bazı şarkıları kaldı yadigar... sonradan Ersen Abi Hacca falan gitti diye duyduk. Ama yanında Dadaşlar’ı götürmemiş. Orada da ihramının üstüne deri ceket veya kilim desenli yelek giydiğini söylerler.</p>

  <p class="normal1"><span class="ideitalik">Ersin İmer</span>: Bu ismi görünce “bu da kim?” diye soranlar olabilir. Kendisi haberlerden sonra hava durumunu sunan spikerlerden biriydi. “Hepinize donsuz geceler dilerim,” repliğinin sahibidir. Bu hatalı sayılabilecek sunumdan sonra TRT tarafından kızağa çekilmiş, kariyeri bu noktadan sonra bitmiştir.</p>

  <p class="normal1"><span class="ideitalik">Esmeray</span>: “Gel Tezkere”, “Unutama Beni” diye şarkıları yıllarca unutulmayacak, derin, içli, hoş sesin sahibi, o şirin kadın. Genç sayılabilecek yaşta aramızdan ayrıldı.</p>

  <p class="normal1"><span class="ideitalik">Faruk Peker</span>: Kenan Kalav-Engin Koç türevi, yakışıklı sayılırım ama kötüyüm ne yapayım, kılıklı bu adam, en fazla övgüyü, “İffet” isimli filminde Müjde Ar’ın kafasını arabanın camına sıkıştırıp ettiği tecavüz sahnesi ile almıştır.</p>

  <p class="normal1">Tecavüz sanatında yeni bir dönemin başlangıcı sayılan bu hareketten sonra, otomatik cam üretilmek zorunda kalınmıştır. Bıyıklı manken olur mu? Sorusunun cevabıdır.</p>

  <p class="normal1"><span class="ideitalik">Faruk Tınaz</span>: Türk Sanat Müziği sanatçısı olan Faruk Tınaz Samime Sanay ile hemen aynı zamanlarda meşhur olmuştur. Bunun sebebi, besteci Erdoğan Berker’dir.</p>

  <p class="normal1">O da yakışıklıydı, değildi sorunsalının en fazla olduğu kimselerden biridir. Bana göre soyadı tıknaz olsa daha iyidir. O da dönemin mağdurlarındandır. Herkes film çevirmek zorundaydı sanki, bu yüzden Faruk Tınaz’ı da bir filminden hatırlıyorum. Haksızlık yapmayım. Tarık Buğra’nın <span class="ideitalik">Osmancık</span> adlı kitabından televizyona aktarılan Kuruluş adlı dizide Osman Gazi’nin yoldaşlarından birini canlandırmıştı. Kendisi de dizi de iyiydi.</p>

  <p class="normal1"><span class="ideitalik">Ferdi Özbeğen</span>: Piyano başında söylediği şarkılarla o da seksenlere damgasını vuran müzisyenlerdendir. Müzik kalitesine söylenecek bir söz yoktur. Ama sonraları furyaya kapılarak sanırım o da piyanist şantör oldu ya! Belki de sakalı yok diye çok uzun sürmedi bu durum. Bir iki sinema filminde de oynadı. Sonradan cinsel tercihi hakkında çeşitli rivayetler çıktı. Ama yakışıklı adamdı.</p>

  <p class="normal1"><span class="ideitalik">Futbolcular</span>: Seksenlerdeki futbolcuların büyük kısmı bıyıklıdır. Herhangi bir takımın yarısı bıyık bırakmazsa olmazdı. En iyi hatırlanan takımlar genelde üç büyükler oldukları için o futbolculardan örnek vermeyi daha yerinde buluyorum. Metin - Kadir - Samet - Recep - Ulvi - Ali - Zafer - Feyyaz - Cüneyt - İsmail - Semih - Müjdat ve daha bir çok bıyıklı oyuncu vardı. Bunların haricinde, Galatasaraylı Uğur, Erhan, Beşiktaşlı Şenol, Fenerbahçeli Rıdvan ve sonradan Fenerbahçe’ye geçen Faruk gibi oyuncular da sakallıydılar.</p>

  <p class="normal1">O zamanların şortları ve formaları şimdikilerle kıyaslanmayacak derecede dar ve kısaydı. Oyuncular l’den 11’e ve yedekler de bu rakamların devamı olmak üzere forma numaralarıyla maçlara çıkardı. Kramponları aynı renk olmak zorunda, yani siyahtı. Sonradan bu kural da değişmiş, oyuncular krampon renklerini seçmeye ve istedikleri sırt numaralarını almaya başlamışlardır.</p>

  <p class="normal1">Bu kadar para kazanamıyorlar ve basının magazin sayfalarında bu şekilde yer almıyorlardı. Saç kesimlerinde ise genelde önler ve yanlar kısa, arkalar uzun olurdu. Seksenli yılların hiç şüphesiz en iyi takımı Beşiktaş idi.</p>

  <p class="normal1">Futbol anlayışı, daha çok göze hitap eden bir kimlikteydi. Şimdiki gibi savunma değil, hücum üzerine kurulu bir sistem vardı. Bu yüzden forvet oyuncuları daha fazla beğenilir, her çocuk onların yerinde olma hayalini kurardı. Arada sivrilen, yıldızlaşan oyuncular da hep bu tiplerden çıkardı.</p>

  <p class="normal1">Arada kıyas yapmak olmaz, ancak o zamanın yıldız futbolcuları, şimdiki sert futbol anlayışı içinde kendilerine yer bulmakta oldukça zorlanırlarmış gibi gelir bana.</p>

  <p class="normal1"><span class="ideitalik">Rıdvan</span>: Mesela yıldızlardan biri Fenerbahçe’nin futbolcusu Rıdvan’dır. Öyle hızlı koşar ve o kadar güzel çalım atar ve o kadar hızlı dururdu ki, sonunda “Şeytan” diye isim takmışlardı.</p>

  <p class="normal1"><span class="ideitalik">Tanju</span>: Şişman sayılabilecek vücut yapısı vardı. Takımın belki de en az koşan oyuncusu olmasına rağmen, bütün gol pozisyonlarında başrolü oynar ve eline geçen fırsatların çoğunu değerlendirirdi. Futbolculugundan başka, Hülya Avşar’a olan hayranlığıyla da dikkati çekmiştir.</p>

  <p class="normal1"><span class="ideitalik">Metin-Ali-Feyyaz</span>: Bu üçlü, Beşiktaş tarihinin en önemli üçlüsü ve efsane golcüleridir. Önemli özelliklerinden biri de, takım haricinde de çok sıkı dost olmalarıdır. Hepsi bir yüksek okul bitirmiş, o yılların Beşiktaşı’na, “Kolej Takımı” hüviyetini kazandırmışlardır. Hepsi efendi, hepsi saygılı kişilerdi. Sonradan bu üçlü dağılmış, ne Beşiktaş ne de başka bir takım, forvette bu derece güçlü ve birbirleriyle anlaşan oyuncuları bulamamışlardır.</p>

  <p class="normal1"><span class="ideitalik">Cevat Prekazi</span>: Galatasaray’ın en iyi yabancılarından biridir. Renkli bir kişiliği vardır. Ayaklarının küçük olması insanların garibine giderdi. Yanılmıyorsam ayakkabı numarası 38’dir. O küçük ayaklarla toplara o kadar sert vururdu ki şaşardınız. Sol ayağını kullanamadığından dolayı yapılan eleştiriye verdiği cevap evlere şenliktir. “Sol ayağımı da kullanabilsem gider Real Madrid’de oynarım,”</p>

  <p class="normal1"><span class="ideitalik">Tony Schumacher</span>: O, Fenerbahçe’ye gelmeden önce de yıldızdır. Gelmesi efsane olmuş, geldikten sonra da, gerek oyuncu kimliği gerek karakteri ile gönüllere taht kurmuştur. Ondan önce kalecilik Türk futbolu için pek önemli değilmiş gibi gelir, sokak takımlarında kimse kaleci olmak istemezdi. Fakat ondan sonra kalecilik pirim yapmış, çocukların çoğu, onun adını kullanarak her kurtarışlarında kendilerini ona benzeterek kaleye geçmişlerdir.</p>

  <p class="normal1"><span class="ideitalik">Grup Vitamin</span>: Başını Gökhan Semiz’in çektiği, o yıllara damgasını vuran grup. Sadece meşhur şarkılara uygunsuz (uygun da olabilir,) sözler yazarak şarkı yapmazlar, orijinal söz ve besteler de yaparlardı.</p>

  <p class="normal1">Ercan Saatçi ve Ufuk Yıldırım da önceleri bu gruba dahildiler, fakat bir süre sonra anlaşamayarak ayrıldılar. Gökhan Semiz bir araba kazasında öldükten sonra grup eski havasını bir daha yakalayamadı ve grubun diğer elemanları şimdilerde ortalıkta görünmezler. Türk sokak edebiyatına yeni bir jargon getirmişlerdi.</p>

  <p class="normal1"><span class="ideitalik">Huşeng Azeroğlu</span>: Seksenli yıllarda katıldığı her programda bize Azerbaycan’dan selam getiren bir adamdı kendisi. İşin kötüsü her programa da katılırdı. TRT’nin kadrolu televizyon şarkıcılarından biriydi.</p>

  <p class="normal1">Boyalı saçları, üzerinden çıkarmadığı yöresel kıyafeti ve elinde tefi ile sırıtarak türkülerini söylerdi. Sesi öyle pek de güzel değildi. Geçenlerde sanat hayatında ellinci yılını kutladı.</p>

  <p class="normal1"><span class="ideitalik">İlhan İrem</span>: Esasta yetmişli yıllarla anılabilir, ancak seksenlere de damgasını vuran bir isimdir. Romantik şarkıcı olarak adlandırılır. Şarkıları her zaman dinlenebilir. Onun da cinsel tercihi hakkında spekülasyonlar vardır.</p>

  <p class="normal1">TRT’den kulağına küpe taktığı gerekçesi ile kesik yemiştir. Düşünüyorum da ne acayipliklerden geçmişiz. Şimdi aynı TRT, iki kulağında küpe olan erkeklere özel programlar yaptırıyor.</p>

  <p class="normal1">İlhan İrem’in müzik dünyasında önemli ve kendine has bir yeri vardır. Yaptığı şarkılardan çoğu klasik olmuştur.</p>

  <p class="normal1"><span class="ideitalik">Kayahan</span>: Ağlak şarkıların bestecisi ve söz yazarı. O sıralar ekranlar onun da uğrak yerlerindendi. Sırf ağlak değil neşeli şarkılar da yapardı. Mesela: Bir aslan miyav, diyebilirdi. Biraz megoloman bir tavrı vardır. Gözlüğü, askılı pantolonları, şarkı aralarında sırıtması ve arasıra dövdüğü ya da sevdiği gitarıyla süslerdi ekranları. Tek başına istediği tepkiyi alamayınca kankası Nilüfer’e vermişti şarkılarını. Ikisi birlikte çıktılar bir ara şarkı söylemeye.</p>

  <p class="normal1"><span class="ideitalik">Kartal Kaan</span>: “Sarı sarı liralar, ellerinde kınalar, kızlar gelin olunca, hem ağlar hem de güler, hem güler hem ağlaaaaar.” “Hisseli Harikalar Kumpanyası” Bu kadar. Ha bir de ince bıyıklarını hatırlıyorum.</p>

  <p class="normal1"><span class="ideitalik">Kemal Sunal</span>: Videolar evlerimize yeni yeni konuk olmaya, konukluktan ziyade en önemli köşeleri kapmaya başladığı zamanlardı. İlkokul son sınıftayım. Arkadaşım beni de evlerine, diğer çocuklarla beraber film seyretmeye davet etmişti. Çok merak ediyordum bu eve gelen “Sinema”yı. Seyrettiğim ilk film. “Süt Kardeşler” dat diri dat dat dat diri dat dat... “Hayır Şaaaabaaaan!” diyen Şener Şen geliyor gözlerimin önüne. Karşısında acayip bakışlı, ahmak mı desem, zır zop mu desem, sersem mi desem bilemediğim bir adam.</p>

  <p class="normal1">Neyse o gün o yaştaki çocuklar olarak kırılmıştık gülmekten. Ben sanmıştım ki yaşımızla alakalıydı o kahkaha fırtınaları. Ancak yıllar sonra tekrar seyrettiğimde yine kahkahalarla güldüm. İki hafta sonra seyrettiğimde yine güldüm. Üç ay önce seyrettiğimde yine güldüm.</p>

  <p class="normal1">Acaba bende mi bir gariplik var diye etrafıma bakındım, herkes gülüyor! Şimdi benim o zamanki yaşımdan daha küçük yaştaki yeğenlerim de, anne-babam da gülüyor. Bunda bir iş var. Samimiyet mi? Bilmiyorum. Ciğerimizi mi biliyorlar? Bilmiyorum. Ama oradan hatırladığım o adamı yıllar boyunca gördüm. Bazen güldüm, bazen sinirlerimi bozdu, ama evet, sevdim. Daha doğrusu sevdik. Küfürlerini bile... Öldüğünde hepimiz üzüldük.</p>

  <p class="normal1">Oynadığı filmlerin çoğunda aptal kahramandı, safın önde gideni, ama sonunda kazananıydı. Belki en güzel kızı kapan... Neyse işte İnek Şaban, Davaro, Kibar Feyzo, Polizei, Öğretmen, Zübük... Hiçbiri ölmedi.</p>

  <p class="normal1"><span class="ideitalik">Kenan Onuk</span>: Spor yayıncılığında sağduyu ve kalitenin adresidir. Kusursuz Türkçesi ve spor bilgisi ile TRT’nin sembol isimlerindendir. Kendisi sadece futbol yayınları ile değil atletizm ve buz patenini Türk seyircisine sevdirmesiyle de bilinir. Onun eşsiz bilgi ve yorumlarıyla yetişen bizim nesil erken kaybettiğimiz bu değerli insanı unutmamalıdır.</p>

  <p class="normal1"><span class="ideitalik">Komedi Dans Üçlüsü</span>: Bir acayiplikler kumkuması, bir garip hal. Umarım bir daha böyle bir şeyle karşılaşmayız. Hadi biz gene hazırlıklı sayılırız. Ya yaşı küçücük olan o sabileri, o masumcukları nasıl kurtarırız? Bunun derdine düşmek lazım.</p>

  <p class="normal1">Bu ekip, zamanın müziklerine göre bir olay kurarlar, arada filmlerden çeşitli diyaloglar serpiştirip, en nihayetinde bir taramalı tüfek sesi ile yerlere serilir, sonra tekrar kalkar, atlar, zıplar, yuvarlanır, türlü acayiplikler, maskaralıklar yaparlardı. Üç kişiden mürekkep bu garip insanlar arasında, zamanımızın meşhur prodüktörü “Dr. Erol Bey” olan Erol Köse’de vardı.</p>

  <p class="normal1">Dediğim gibi atlar zıplar, öylece şov yaparlardı. Bakmayın bu kadar kötülediğime, o zamanlar çok eğlenceli gelirdi. Hatta taklitlerini yapmışlığımız vardır. Şimdi düşününce gerçekten kötüydüler, aslında. Hatta, Uygur Kardeşler’den bile...</p>

  <p class="normal1"><span class="ideitalik">Korkmaz Çakar</span>: Radyo oyunları denince akla gelen isimdir. Kendisi hafızamızda meslektaşı Ertuğrul İmer ile birlikte canlanır. TRT’nin arkaplanında çalışan bir emekçisi olmasına rağmen biraz da isminin etkisiyle akıllarda kalmıştır. Zira isim okunduğunda bir tamlama edası vardır.</p>

  <p class="normal1">Seslendirme esnasında yağmur mu yağıyor, hemen bir yağmur sesi. Korna mı çalınacak, korna sesi. Kapı mı gıcırdayacak, aynı ses. Daha sonra bir belgeselde bunları nasıl yaptıklarını göstermişlerdi. Bir oda içerisinde bin türlü eşya. Yani sahilde yürünecek ve rüzgâr olacaksa bir leğenin içine koydukları bir miktar kum aşağı yukarı hareket ettiriliyor.</p>

  <p class="normal1"><span class="ideitalik">Küçük Ceylan</span>: Hep ezilen, büzülen, hep büzgülü bluz, hep çiçekli, pilili etek giyen bir küçük kız. Önemli tek özelliği sesi, güzelmiş.</p>

  <p class="normal1">Onlarca film, belki onlardan daha fazla kaset. Sonra mafya babalarına sevgililik. Demek ki sürekli küçük kalması lazımmış. Küçük Emrah’ın kız olan karşılığı.</p>

  <p class="normal1"><span class="ideitalik">Küçük Emrah</span>: Seksenli yılların fenomeni. O da hep ezildi, boynu hep bükük kaldı. Küçücük yaşına rağmen annesini genelevlerden kurtarıp, kardeşlerini okuttu. Ya motor tamircisi ya da kahveci çırağı oldu, ama hiçbir zaman burnundan kıl aldırmadı. Hapislere girdi çıktı. Orada iyi bir mafyanın çocuğu ile kan kardeş oldu. Sonra keşfedildi sesinin güzelliği ve gazinolar, kasetler falan.</p>

  <p class="normal1">Annesi hep tecavüze uğradı ve o hep namus cinayeti işledi. Sonra büyüdü. Tam ondan kurtulduk derken, klipleri ile zehirledi bizleri. Yılın en sevilen şarkılarını o söyledi bir zamanlar. O bir formalık listelerde söylediği şarkıların sözleri vardı kamyon camlarında kalın kaşlı resimleri. Bir garip zamandı o zamanlar...</p>

  <p class="normal1"><span class="ideitalik">Mazhar-Fuat-Özkan</span>: Üç birbirinden iyi müzisyenden oluşan bu ekip kimi zaman hüzünlü, kimi zaman neşeli şarkılarıyla gönlümüzde taht kurmuşlardır. Daha önceki yıllarda bireysel ya da başka gruplar içinde müzik yapmışlar, en sonunda 1984 yılında “Ele Güne Karşı” adlı ilk albümleriyle çıkışa geçmişlerdir. Bu yıldan sonra yaptıkları albümler ve onlarca şarkıyla sürekli müzik gündeminde yer aldılar. 1985 yılında “Diday Diday” isimli şarkılarıyla katıldıkları erovizyon yarışmasında on dördüncü, 1987’de yine “Sufi”ile katılarak on beşinci olmuşlardı. İlk yarışmada sunucunun isimlerinin baş harflerini söyleyerek “MFÖ” diye sahneye alması sonucunda adları böyle kalmıştı.</p>

  <p class="normal1"><span class="ideitalik">Mehmet Terzi</span>: Bir zamanlar atletizm dalında gururumuz, böyle bir isim vardı. Bir iki dünya birinciliği, şampiyonalarda dereceleri falan vardı.</p>

  <p class="normal1">Okullarda beden eğitimi öğretmenlerinin en fazla örnek verdiği isimlerdendi.</p>

  <p class="normal1"><span class="ideitalik">Metin Milli</span>: TRT ekranlarının vazgeçilmez simalarından biridir. Kendisi vampir tadında kıyafetleri, bir yastığı andıran kabarık saçları, o kocaman kapkara gözlükleri, yumurta topuk ayakkabıları ve kalın mı kalın sesiyle unutulmazlardandır.</p>

  <p class="normal1">Henüz küçük yaşlarımdaydım ve Metin Milli’den korkardım. Hakkında en çok dedikodu yapılan sanatçılarımızdandır. Çok zengin olduğu ve para yedirerek ekranlarda göründüğü söylenirdi. Hatta çalışacak gazino bulamamış, gitmiş kendine gazino satın almış derlerdi.</p>

  <p class="normal1">Renk cümbüşü her bir kıyafetine uygun renkte gözlükleri vardı. Ağzını eğe büke söylerdi şarkılarını. Döneminin önde gidenlerindendir. Tek rakibi Milli Vanilli’dir.</p>

  <p class="normal1"><span class="ideitalik">Necdet Calp</span>: 12 Eylül sonrası demokrasiye geçiş döneminde görevli bulunduğu bürokrasiden istifa edip sol görüşlü bir parti olarak kabul edilen Halkçı Parti’yi kurmuştur. Seçim zamanı televizyonda Turgut Özal’la girdiği söz düellosunda “Köprüyü sattırmam, sat-tır-mam,” deyişi akıllardadır. Daha sonra meclise girmiş, fakat iktidar mücadelesinde yenik düşüp parti liderliğini kaybetmiştir. Bundan sonra da aktif siyasetten çekilmiştir.</p>

  <p class="normal1"><span class="ideitalik">Necdet Evliyagil</span>: Tam olarak ne zaman yayınlanırdı hatırlamıyorum, ama bizi şiirden soğutan bir amca vardı. Kendine has üslubu ile şiiri okur, hatta yaşardı desem yeridir.</p>

  <p class="normal1">Biraz garip bir okuyuşu vardı. Çoğu ev ortamlarında taklidi yapılırdı. Hangi kameraya konuştuğunu çoğu zaman bilmez, ani çıkışlar yapardı şiirin heyecanlı dizelerinde. Sanırım dişleri de takmaydı. “Beş on gün oldu ki, mutada inkıyad ile ben...” der, hiç anlamaz, ama korkardım. Biraz abarttım tabii. Allah rahmet eylesin, çok kaliteli bir kültür-sanat programıydı.</p>

  <p class="normal1"><span class="ideitalik">Nilüfer</span>: Türk Pop Müziği denildiğinde akla gelen isimlerin başındadır. Yetmişli yıllarda başlayan müzik kariyerinde seksenlere gelindiğinde özellikle Kayahan besteleriyle çıkışa geçmiştir. Çok güzel ve hoş bir sese sahiptir. Daha sonra Kayahan’la araları açılmış, sonrasında eskisi kadar iyi geçmemiştir müzik hayatı. En sonunda kansere yakalandığı duyulduğunda sevenlerini üzmüştür.</p>

  <p class="normal1"><span class="ideitalik">Nur Yoldaş:</span> Çok tatlı ve o buğulu denen seslerden birine sahipti. Eşi Ergüder Yoldaş’la beraber hazırladıkları “Sultan-ı Yegâh” ile dönemin en önemli müzik olayını gerçekleştirmişlerdi. TRT denetiminden de pekiyi derece ile geçen ve destek gören şarkılar, ülkenin müzik tarihine adını altın harflerle yazdırmıştı. 1981 tarihinde bu destek ve ilgi teveccüh bulmuş ve o yıl içersinde hem herkesin dilinden düşmemiş hem de çok satmıştır. Daha sonra Ergüder Yoldaş belki de eşine kızıp kendini Adalar’a atmış ve müziği bırakmıştır.</p>

  <p class="normal1"><span class="ideitalik">Nuri Alço</span>: Türk filmlerinin iflah olmaz, uslanmaz, arlanmaz kötü adamı. Her filmde muhakkak birine tecavüz eder. Bu kişi genellikle Ahu Tuğba’dır. Tokat atar, şantaj yapar, içkiye hap katar, pis pis sırıtır. Her türlü melanet bu adamda mevcuttur.</p>

  <p class="normal1">Nuri Alço da <span class="ideitalik">Tecavüzcü Coşkun</span> gibi bir tecavüzcüdür, ama biraz daha aristokrattır. O genelde takım elbise ya da üzerinde röbdeşambr taşır. Genelde zengin rolündedir. Ya bir mafya babası ya gazino patronu ya da kamyon şoförü amcadır. Amcayken bile rahat durmaz, gider yengesine sarkar. Bu yenge de genelde Küçük Emrah’ın annesidir. Kafasına balta yer, kurşunlanır, bıçaklanır ama o gene doymaz başka bir filmde başkalarına tecavüz edip kötülük yapmak üzere küllerinden yeniden doğar.</p>

  <p class="normal1"><span class="ideitalik">Özay Gönlüm</span>: Ege, daha ziyade Denizli şivesi ile söylediği türküler ve kendine has üslubu ile TRT’ye yaptığı bazı programlarla unutulmayacaklar arasındaki yerini her zaman koruyacaktır. “Yaren” adını verdiği ve gerçekten kendisine dost edindiği, Divan Saz, Bağlama ve Cura’dan oluşan üçlü enstrümanını öyle sever ve ona bir kişilikmiş gibi davranırdı ki, değmeyin.</p>

  <p class="normal1">KDV tanıtım programlarında söylediği, “Fişiği de al Mustafaleeyy” o zamanlar herkesin dilindeydi. Ara sıra, bir meddah gibi kılıktan kılığa girer, “Bakalım benim goca nenem ne sööler,” diyerek nene rolünde konuşurdu.</p>

  <p class="normal1">“Hey gidinin goca Özay Gönlüm’ü heeeey!” Türk Halk Müziği’ne yaptığı hizmetler unutulmayacaktır. 4000’e yakın Türkü derlemiştir. 2000’in başlarında kendisini kaybettik, Allah rahmet eylesin.</p>

  <p class="normal1"><span class="ideitalik">Rıza Silahlıpoda</span>: TRT’nin vazgeçemediği piyanistlerindendir kendileri. Her zaman gülen bir yüze sahiptir. Mehmet Ali Erbil’in bıyıklı ve şişman haline benzetirim.</p>

  <p class="normal1">Repertuarının çok iyi olduğunu ve burnuyla piyano çalabildiğini biliyorum. Cenk Koray’ın programlarının daimi piyano başındaki adamıydı.</p>

  <p class="normal1"><span class="ideitalik">Sermet Erkin</span>: En büyük özelliklerinden biri, Zati Sungur’un talebesi olmaktır. Bizim yaştakilere illüzyonu sevdiren ve öğreten kişidir.</p>

  <p class="normal1">Cumartesi’den Cumartesi’ye adlı eğlence programında basit illüzyon dersleri verirdi. Aslında işin büyüsünü bozmuştu. Ufak tefek ve ince sesli bir adamdı. Kendisi sanki, hani elde kukla oynatan adamlar vardır ya! İşte o kuklaları andıran bir tipe sahipti. Eşiyle beraber şov yaparlardı. İyi bir koleksiyoncu olduğu söylenir. Elinde çok sayıda taş plak, Karagöz tasvirleri vb. şeyler olduğu söylenir.</p>

  <p class="normal1"><span class="ideitalik">Serpil Çakmaklı</span>: Saçlarını geriye tarayan ve yanlardan toplayıp, tepesine de bir kelebek toka takan bütün kızlar ona benzerdi. O da seksenlerin fenomenlerindendir.</p>

  <p class="normal1">Daha ziyade arabeskçilerle film çevirmiştir. Dönemin gazete ve dergilerinde boy boy posterleri yayınlanırdı. Erotik tarzda filmleri ve havuz sahneleri vardı. Kelebek toka, tayt, yarasa kol modasına en çok hizmeti geçenlerdendir.</p>

  <p class="normal1"><span class="ideitalik">Sevtap Parman</span>: Nam-ı diğer, “Bayan Popo” Bir zamanlann seks sembolü, poposu ile meşhur, aslında öyle unutulmayacak derecede iyi filmlerde oynamayan, ama nedense sinemadan hatırlanan bir kadın. Bir filminde yanlışlıkla görmüştüm de hak vermiştim insanlara, bu ismi verdikleri için.</p>

  <p class="normal1"><span class="ideitalik">Seyyal Taner</span>: Ekranda oradan oraya zıplayan bir kadın vardı. Bilmem hatırlar mısınız? Enerjik yapılı, evlerden ırak kadın modeli. Bir zamanların “Parçala Behçet” tarzı filmlerinde roller de almış olan, şarkı söyleyen, dans eden, hoplayan, zıplayan birisi. Alternatifi Füsun Önal’dır.</p>

  <p class="normal1">TRT’nin kadın pop şarkıcısı olarak ekranlarda en fazla gösterdiği isimlerden. Benim içinse, şehirlerarası bir otobüs yolculuğunda, şoförün manyaklık derecesinde hayranlığı yüzünden, -aynı kaseti defalarca, yaklaşık on bir saat boyunca- kendisinden nefret etmiş olduğum insan.</p>

  <p class="normal1"><span class="ideitalik">Sezen Aksu</span>: Asıl adı Fatma Selen Yıldırım’dır. Seksen kuşağının en fazla dinleyip sevdiği müzisyenlerden birirdir. Yetmişli yıllarda katıldığı müzik yarışmalarında aldığı derecelerden sonra kariyerine devam etmiştir. Önceleri TRT denetiminden geçmeyen şarkıları halk tarafından beğenilse de pek rağbet görmemişti. Nihayet denetimden geçtikten sonra kimse onu tutamamıştır. O yıllara damgasını vuran şarkıları hâlâ dinlenir, sevilir ve yeni şarkıcılar tarafından yeniden yorumlanarak söylenir. Son yıllarda ise bu işin en önemli ismidir. İcazet almadan bu işi yapmak neredeyse mümkün değilmiş gibidir.</p>

  <p class="normal1">Yanında müzik hayatına başlayan insanlar da ilerleyen yıllarda sektörün önemli simalarından olmuştur. Yani Sezen Aksu bir müzik okulu gibi çalışır.</p>

  <p class="normal1"><span class="ideitalik">Süreyya Davulcuoğlu</span>: Bu hanımefendiyi en fazla, kadrolu Karadeniz türkücüsü olarak hatırlarım. Çayeli’nden Öteyi’yi söylerdi hep. “yu”, “ya”, “ö” diye biten bütün türküleri ondan öğrendim dersem yeridir. Yine Karadeniz kontenjanından Kamil Sönmez ile beraber bütün türkü programlarına çıkarlardı. Bir yanda <span class="ideitalik">Mahmut Tuncer</span>-Burhan Çaçan bir yanda Kamil Sönmez-Süreyya Davulcuoglu.</p>

  <p class="normal1"><span class="ideitalik">Şakir Öner Günhan</span>: Kata çizer, belini oynatır, pandomim yapar, gözlerini kırpıştırır, şaşırır, daha da çok şaşırır hayretlere düşer, sevinir, bağırır, çağırır ve böylece türkü söylerdi.</p>

  <p class="normal1">Ellerini alkış yaparak bir sağ elini, bir sol elini üste getirmesini unutamam. Aslında türküleri elleri ile söylerdi. Hele arada bir ellerini birleştirip göz süzmesi de unutulmaz. Sevimli sempatik bir adamdır. Nurhan Damcıoğlu’nun erkek halidir.</p>

  <p class="normal1"><span class="ideitalik">Tarık Tarcan</span>: Bir zamanların en iyi mankenlerindendir. İşini düzgün yapmış, daha sonra sinema filmleri, diziler ve yarışma programları sunmuştur. Bu işleri de düzgün yaptığı söylenebilir. Oynadığı dizi filmlerde gönülleri fethetmiştir. O’nu en fazla sevdiren “Çarkıfelek” isimli yarışmayı sunuşundaki lezzettir.</p>

  <p class="normal1"><span class="ideitalik">Tecavüzcü Coşkun</span>: Türk filmlerinin unutulmaz karakter oyuncusu, üzerine atlamadığı, boynundan öpmediği kadın oyuncu kalmadı desek yeridir. Ben tecavüzü hep boynu yalamak zannederdim küçükken.</p>

  <p class="normal1">Bir filminde hiç unutmam, yine bir genç kızı evlenme vaadi ile kandırıp, kirlettikten sonra; “Bir şişe süt için inek mi alacam... nıhaahhoaaah haaooah hhaaa..” yapmıştı da yarılmıştım gülmekten.</p>

  <p class="normal1">Barlarda, diskolarda kafasını sallaya sallaya bir dans edişi vardır ki, o tecavüz ettiği kızlar yoksa o dansa mı tav olur bilmem.</p>

  <p class="normal1"><span class="ideitalik">Tolga Han Dans Grubu</span>: TRT’nin kadrolu dans grubudur. Her Pazar Eğlencesi’nde ya da farklı programlarda çıkarlardı. Spiker, çok önemli bir şeyi sunar bir eda takınır “Veeee şimdi de Tolga Han Dans Grubuuuuu” diye anons yapar, onlar da atlar, zıplar, oynarlardı.</p>

  <p class="normal1">Geçen gün elime ilkokul hatıra defterim geçti de güldüm. Oradaki sorulardan biri de “Beğendiğiniz Müzik Grubu,” Cevaplar hep aynı. Başka bir grup yoktu ki zaten.</p>

  <p class="normal1"><span class="ideitalik">Turgut Sunalp</span>: 12 Eylül sonrası yapılan seçimlerde emekli bir asker olan Sunalp de Milliyetçi Demokrasi Partisi Başkanı olarak siyasi arenada boy gösteriyordu. İhtilalin kurmayları özellikle de Kenan Evren’in seçimden bir gün önceki konuşmasında bu partiye oy verin çağrısı ters tepmişti. Sonuçlar açıklandığında 71 milletvekilliğini kazanmışlardı. Parti daha sonra siyasi hayattan çekilmiş Turgut Sunalp de istifa etmişti. Seksen dokuzun ağustos ayında vefat etmiştir.</p>

  <p class="normal1"><span class="ideitalik">Zakkumcu Doktor</span>: Eski yerli filmlerimizin çoğunlukla “Amansız Hastalık” olarak adını belirlediği kanser, devası bulunamayan bir hastalıktır. İnsanlar bu tabiri duyduklarında, muhatabının ölümle yüz yüze gelmiş olduğunu anlar, hemen cenaze işlemlerine başlanırdı.</p>

  <p class="normal1">İşte bu hastalığa çare bulduğunu söyleyen <span class="ideitalik">Ziya Özer</span> isimli bir doktorumuz vardı. Bu doktor, zakkum bitkisinden elde ettiği karışımla yaptığı tedaviye olumlu sayılabilecek cevaplar almış ve bunu kamuoyuna açıklamıştı. Adam bunları açıklar açıklamaz gündeme oturmuş, daha meramını tam anlatamadan insanlar ya kendisini büyük kurtarıcı ya da hokkabazın önde gideni gibi karşılamışlardı. Meslektaşları arasında pek tutulmamış, zaten onların baskısıyla adam memleketi terk etmek zorunda kalmıştı.</p>

  <p class="normal1">Sokaklara taşınan söylentiler, çeşitli komploculuklarla süslüydü. Esasında bu adamcağız kansere gerçekten çare bulmuştu. Ancak ilaç sektörü, özellikle kanser o derece para kazandıran bir durumdaydı ki, eğer çare bulunur, insanlar kurtulursa, onca ilaç firması batardı, bu bir... O kadar insan bulamamış da bir Türk mü bulacakmış çareyi, o yüzden adama yedirmezlermiş, bu iki... Doktor aslında çareyi bulmak üzereymiş, ama erken açıklamış, bu yüzden adamı ortadan kaldırmışlar, bu üç... Bizim doktora, Amerikalılar sahip çıkmış, şu anda Amerika’da bir villada oturuyor ve bilmem ne kadar maaş alıyormuş; bu da dört.</p>

  <p class="normal1">Bu ve bunlar gibi bir sürü söylenti çıkmıştı. Bazıları İtalyanlar’ın, bazıları İngilizler’in el attığını söylemişti. İşin doğrusunu bir türlü öğrenemedik galiba ya da ben bilmiyorum. Ancak, sonuçta adamın biri çıkıp, ben buna çare bulmak üzereyim dediğinde, işin üstüne gidip, bu mevzuu incelenip fonlar ayrılacağına, dalga geçmek, vatan haini gibi karşılık vermek ne derece doğruydu ne o çocuk aklımla ne de şimdi anladığım bir konu değildir.</p>

  <p class="normal1"><span class="ideitalik">Zeki Alasya-Metin Akpınar</span>: Tiyatro oyunlarının teyp kasetlerinde dinlenebileceğini, hatta defalarca sarıp-durdurup tekrar dinlenebileceğini, hatta dinlemekle kalmayıp, ezberlenebileceğim kanıtlayan iki insan.</p>

  <p class="normal1">Devekuşu Kabare’nin oynamış olduğu o sıralardaki tüm oyunlar için geçerliydi neredeyse bu durum. İnsanlar buradaki replikleri ezberler, sokakta, kahvede, evde her yerde bu espriler yapılırdı.</p>

  <p class="normal1">Filmlerden çok daha başarılı olmuştu bence bu oyunlar; hâlâ hatırlar ve arkadaşlarla ara sıra yaparız bu diyalogları. “Geceler”, “Yasaklar”, “Aşk Olsun”, “Deliler”, “Beyoğlu, Beyoğlu” bu oyunlar ve o kasetler asla unutulmayacaktır.</p>
</body>
</html>
