<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>seksenler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_37"><span class="ideitalik">Pantolonlar, ceketler</span></h2>

  <p class="normal1">Pantolonların itibarı harcanan kumaşla orantılıydı sanki. Ne kadar bol ve pili sayısı ne kadar fazlaysa o kadar güzel görünürdü gözümüze. Ve o bol pantolonların boyları çok kısa olurdu. Ayakkabının üstünde, çorapların görüneceği şekilde ayarlanırdı boyları. Paçalar bazı modellerde katlanılarak giyilirdi. Kumaş ya da kot fark etmez, hatta takım elbiselerin altına bile spor ayakkabı, özellikle de beyaz renkli olanlar giyilirdi. İşin ilginç yanı ise önceki yılların modası olan o bol paçalardan, kelimenin tam anlamıyla nefret ediyor olmamız ve anne babalarımız bunları nasıl giymiş diye düşünmemizdir. Kendi o garip halimize bakmadan.</p>

  <p class="normal1">Mesela kendimden biliyorum. Beğendiğim ama yarım şalvar olduğunu fark edip almaktan vazgeçtiğim bir sürü pantolon olurdu. Hep tam şalvar olmalıydı aldıklarımız. Arkadaşlarla yeni alınan bir pantolon üzerine yaptığımız şöyle konuşmalarımızı hatırlarım. “Vaaay! Tam şalvar hee”, “Güzelmiş be moruk! Aa bak bir sürü de pilisi varmış,”. O kadar kumaş harcanması bir gariplikti. Paçaların kısa tutulması da başka bir gariplik. Sıcak havalarda öyle kalın elbiselerle dolaşmak daha da başka garip durumdu.</p>

  <p class="normal1">Bir arada özellikle çocuklarda olmak üzere askılı pantolonlar görülürdü. Bunlardan başka Şarkıcı İbo ve Kayahan da bu askılardan bir süre yararlanmıştılar. Daha sonraki senelerde bir parlak kumaş modası çıkmış, hâkimiyetini kısa sürede hissettirmişti. Özellikle erkekler parlak kumaştan gri renkli takım elbiseler alırlar, sokaklarda, çay bahçelerinde, gazinolarda boy gösterirlerdi. Bu takımların astarları, beyaz üzerine gri ya da ince siyah çizgileri olan bir kumaştan yapılır, paça ve kol uçları bir iki kere katlandıktan sonra giyime hazır hale gelirlerdi. Kolların kirlenen uçları bir kez daha katlanmak suretiyle kirli kısım hasıraltı edilirdi. Temiz süsü verilen, oysaki yeni katlanmış olan kısım, model öyleymiş gibi giyilirdi. Katlamada bir sınır, ölçü yoktu. İsteyen istediği kadar kıvırıp katlayabilir, bu zevke bağlı olarak değişirdi.</p>

  <p class="normal1">Bu ceketlerin omuzlarında kullanılan vatkalar, kullanıcılarının kafalarını çok küçükmüş gibi gösterirdi. O şalvar pantolonların dar paçaları beyaz spor ayakkabının içine sokulur, beyaz renkli çorapları göstermek için azami gayret sarf edilirdi. Ve bu parlak elbiseler, sanki kullanıcısının, “Hey! Ben buradayım. İşte ışıl ışıl da parlıyorum. Bana baksanıza!” demelerinin elbiseye bürünmüş hali gibiydi. Benim de vardı bu takımdan, bu kadar laf söylediğime bakmayın. O zamanın gençlik filmlerinde (yerli-yabancı fark etmez) ya da eski fotoğraflarda rastlarsınız bu elbiselere.</p>
</body>
</html>
