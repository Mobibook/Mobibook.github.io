<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>seksenler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_64"><span class="ideitalik">Dallas ve benzerleri</span></h2>

  <p class="normal1">Dizi filmlerin en uzun soluklularından biri olan Dallas insanların hayatını kökünden değitirmeye yakındı.</p>

  <p class="normal1"><span class="ideitalik">Dallas</span>, kapitalizmin simgesi, dönemin bütün dünyada en fazla izlenen, en fazla yorum yapılan, bazen ülke meselelerinin önüne geçen konularıyla tüm insanlığı zehirleyen, taşları yerinden oynatan bir dizidir.</p>

  <p class="normal1">Entrikanın doruklara çıkıp, her finalde “Hayda! Bu onunla da mı kırıştırmış?”, “Hoppala! Bu onun çocuğu muymuş?” gibi sorular, herkesin sinir olduğu bir Jr ve onun karşısında iyiliğin temsilcisi küçük kardeş Boby vardır. Jr’ın eşi ve baldızı arasında seçim yapmakta bütün erkekler zorlanırdı. Kimine göre karısı daha güzeldir, bazılarıysa baldızını beğenir.</p>

  <p class="normal1">Final bölümü yayınlandığı zaman gerçekten, sokakta kimse kalmamış, kedi-köpek takımı bile ortada gözükmemiş. Jr’ın vurulmasının Kenedy Suikastı’ndan daha fazla konuşulmuş olduğunu söylerler.</p>

  <p class="normal1">Yarışmalar bile düzenlenmiş, kim Boby Ewing’e benziyor, kim Jr’a falan diye. Bölüm bittiğinde kimin yüzü ekrandayken jenerik yazıları akacak diye tahminler yürütülüp, hatta fal açanlar bile varmış.</p>

  <p class="normal1">Herhangi bir oyuncu olur ya uygun olmayan bir zamanda Hakk’ın rahmetine kavuşur diye, her önemli karakter için ayrı bir ölüm senaryosu yazılıp, sahnesi çekilmiş. Ayrıca, dizi yayınlandığı dönemde birçok bakkal, disko, birahane, manav, tuhafiye, yani bilumum küçük işletmenin isim babası olmuştur.</p>

  <p class="normal1">Çok kızımızın o dönem evlerinden kaçmalarına sebep bir dizi olup, ardılları Flamingo Yolu, Şahin Tepesi, Sarı Gül gibi pek çok diziye de fikir babalığı yapmıştır. Gazetelerde, Dallas’a özenip evlerinden kaçan kız ve erkeklerden çokça söz edilirdi.</p>

  <p class="normal1">Türkiye ve dünyayı o dönemde çok fazla etkilediği ve gündemi sürekli meşgul ettiği bir gerçektir. İnsanları abartılı bir zenginliğe özendirdiği de gerçektir. Bu kadar süre geçmesine rağmen, ufak çalkantılı bir aile ya da ilişki gördüğümüzde, “Dallas gibi,” deyimini kullanmamız da bunun bir işaretidir.</p>

  <p class="normal1">Sonradan tekrar bölümler yayınlandığında eski ilgiyi görmesi beklenmezdi elbette, ama bu kadar vefasızlık gösterileceği de düşünülmezdi. Nihayetinde yıllar sonra bunu yayınlayan bir özel kanal, yayınladığına bin pişman olup, hemen birkaç bölüm sonra kaldırmıştı.</p>

  <p class="normal1"><span class="ideitalik">Flamingo Yolu</span> adlı diziden en iyi hatırladığım şeyler, kötü adam Şerif Taytıs (Titus) yakışıklı adam Mark Harmon, o sarışın güzel kadın, bir de ara sıra gördüğüm sokak isimleri ve birahaneler. Bir de Dallas’ın gölgesinde kaldığı...</p>

  <p class="normal1">Cybill Shepherd ve Sam Elliot ile hatırlanan, Sarı Gül de Dallasvari bir yapım sayılabilirdi. Ama ne bir iz ne bir hatıra, hiçbir şey kalmamış. Sadece hatırladığım bu ismin de bazı dükkân isimlerine verildiği.</p>

  <p class="normal1"><span class="ideitalik">Şahin Tepesi</span> de yukarıda sayılan dizilere benzer bir yapımdı. Üzüm yetiştiriciliği yapan zengin bir ailenin entrikalarla dolu hayatları anlatılırdı. Hayatları, bağlarında yetiştirilen üzümlere bağlıydı. Yaptıkları şarapları satar, elalemin işlerine karışır, yine eşlerini aldatır, tuzaklar kurarlardı birbirlerine. Bundan da pek hatırlanan şeyler yoktur. Dizinin adı ve görüntülerinden esinlenerek o zamanlar çokça yapılan örgü modellerinden biri ortaya çıkmıştır. Şahin Tepesi...</p>

  <p class="normal1">Hanedan’da Dallas'ın ardından gelen çapraşık, bol entrikalı ilişkiler yumağı olan dizilerdendi. Denver'lı petrol zengini Blake Carrington ile boşandığı karılarını, bunlardan olan çocuklarını ve hepsinin karmakarışık ilişkilerini anlatırdı. Sarışın genç eşi kabarık saçlarıyla Linda Evans, esmer eski eşini de Joan Collins oynardı.</p>
</body>
</html>
