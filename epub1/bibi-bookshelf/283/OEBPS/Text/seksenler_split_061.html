<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>seksenler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_55"><span class="ideitalik">Televizyon</span></h2>

  <p class="normal1">Tek kanallı TRT insanları bilinçlendirmek için uğraşır, herkese hitap edecek programlar yapmak için çalışırdı. Şimdiyle o günleri kıyaslamaktan pek haz etmesem de gerçekten takdire şayan işler yapmış olduklarını teslim etmek gerekir. Tek kanal ve farklı zevklere sahip milyonlarca insan vardı karşısında. Hiç kimse ne yayınlanan programları ne de yayın saatlerini beğenmezdi. Ama o kanal herkese de yeterdi.</p>

  <p class="normal1">TRT sonuçta bir devlet kanalıydı ve kamu yararı için yayın yapma zorunluluğu vardı. İmkânsızlıklar yüzünden yayın saatlerinin azlığını da düşündüğümüzde ne kadar problemli bir durumda oldukları kestirilebilirdi.</p>

  <p class="normal1">Kendi bünyelerinde genellikle eğitici içerikli ve insanları çeşitli konularda bilinçlendirmek üzere programlar hazırlarlardı. İhtilal sonrası ekran yasakları daha da sıkı yapılıyordu. İnsanların sevdiği isimler bu yasaklar yüzünden televizyonda görülmezdi. Sansür hat safhada olduğu için bu sansürden geçen az sayıdaki sanatçılar kaplardı ekranı.</p>

  <p class="normal1">Kızardık TRT’ye bir kısmımız neden yerli filmleri az yayınlıyorlar diye. Yeşilçam iş başındaydı hâlâ. Nihayetinde film çekilmeye devam ediliyordu. Sonradan video evlerde başköşede yerini aldığında TRT’nin neden yerli film yayınlamadığını az-çok anlamıştık. Adamlar yayınlayacak değer ve kalitede film bulamıyorlarmış.</p>

  <p class="normal1">Bu yukarıdaki olayı çok geç de olsa anlamıştık, ama neden <span class="ideitalik">Pazar Konseri</span> diye bir program vardı? Şimdi buradan bakınca daha iyi anlıyorum ki, bu ülkede klasik müzikten hoşlanan belki on binlerce insan vardı pazar günlerini hasretle bekleyen. O kemanları, viyolaları, piyanoları virtüözü görüp de mutlu olan. Üstatların değerli eserlerini bir orkestra eşliğinde seyretmek ne kadar hoşlarına gidiyordu kim bilir.</p>

  <p class="normal1">Kimi programlar kadınları, kimileri çocukları, kimileri de topyekûn halkı bilgilendirmek için yapılırdı. Köylülerimiz kendilerine uygun programları ne kadar merakla bekliyorlardı, bilemiyorum. Sonuçta hepimiz ne yayınlarlarsa onu seyrediyorduk.</p>

  <p class="normal1">Günlük tutmanın ne denli önemli olduğunu, süne zararlısının yaptıklarını, trafik kurallarına uymanın, uymayanları uyarmanın bir vatandaşlık görevi olduğunu hep TRT’den öğrenmiştik. KDV hakkında bilgileri, alacağımız fişlerin “yol, su ve elektrik,” olarak bize geri döneceğini de buradan biliyoruz.</p>

  <p class="normal1">Ankara Arı Stüdyoları, hazırlanıp sunulan sayısını bilemediğimiz eğlence programlarına ev sahipliği yapmıştı. (Arı Stüdyoları’nın meşhurluğu hem yeni yapılmış olmasından hem de büyüklüğündendir.) Yetişen haberci, programcı, spikerler çok kaliteliydiler. Türkçeyi en doğru haliyle kullanan insanlardı. Özel kanallar çıktıktan sonra bu insanların kıymetini daha çok fark etmişizdir.</p>

  <p class="normal1">Özellikle yabancı filmlerin seslendirilmesi çok üstün şekilde yapılırdı. Dublajda dünya standartlarının üstündeydik belki de. Sonradan çok tutulan dizilerde bu usta tiyatrocuları görmüştük. Yoksa seslerini hanemizden biri gibi bilir, ama yüzlerini, seyrettiğimiz artistlerde ya da aktrislerde cisimlendirirdik.</p>

  <p class="normal1">Yayınlanan dizi ve filmler özenle seçilirdi. Genel olarak aile hayatının önemini, komşuluğun, yardımlaşmanın anlatıldığı yapımlar yayınlanırdı.</p>

  <p class="normal1">Kapitalizm hükmünü iyice hissettirmeye, Amerika her haliyle ağırlığını koymaya ve emperyalizmin yayın kolunu elinde tutmaya başladıktan sonra anlayışlar değişmeye başlamıştı. Dünyayla birlikte elbette biz de değişiyorduk. Ve yayınlanan şeyler de modaya uygun olmalıydı. Ara sıra Türk aile yapısına pek uygun olmayan şeyler de yayınlanır. Ertesi gün gazetelerin bazıları kıyametleri kopartırdı.</p>

  <p class="normal1">Dünyayla birlikte yaşıyorduk nihayetinde, beğeniler değiştikçe bize de sirayet ediyordu bu durum. Bazı dizi filmlerde abartılı derecede zengin, çok lüks bir hayat yaşayan insanların ağdalı yaşantıları işlenmeye durdu. İnsanlarımız da bunlara özenirdi. Aslında bu hemen her zaman böyle olmuştur. Oysa biz ailenin kutsallığına ilişkin filmlere alışkındık.</p>

  <p class="normal1">Bu dizilerde zenginliğin her şeyden önemli olduğu, bu uğurda, yani para için yapılmayacak hiçbir şeyin olmadığını öğütlediler. Özellikle Dallas ve onun takipçisi diziler bu tür bir hayatı işliyorlardı. Kimin kimle kırıştırdığı, kim kimin çocuğu bilinmezdi.</p>

  <p class="normal1">Başını Köle Isaura’nın çektiği Brezilya dizileri hayatımızı altüst etmişti. Yıllarca yayınlanan hikâyeleri, hiç bitmeyen dertleri ile bezdirmiştiler hayatımızdan. Dünyanın hiç bilmediğimiz bir yerinde, tanımadığımız insanların çilesini, bize hitap etmeyen hikâyelerini gözyaşları içinde seyrederdik baronları, köleleri. Hâlbuki kendi dertlerimiz vardı bizim, kendi hikâyelerimiz.</p>

  <p class="normal1">Bir Kunta Kinte tanımıştık, örümüzü tüketmişti. Yayınlandığı günlerin ertesi herkes mutsuz olurdu, o derece etkilenirdik.</p>

  <p class="normal1">Daha sonraları adına “Pembe Dizi” denilen bir akım başladı. Bu da aslında Brezilya dizilerini hatırlatıyordu. Yalan Rüzgârı, Hayat Ağacı, Cesur ve Güzel gibi örnekleri vardı. Bunlar da yıllarca sürer, çocuklar büyür, yeni aşklar türerdi. Birbirini kazıklarlar, kendi eşlerini başkalarının eşleriyle beşer onar kere aldatırlar, çelme takarlar, tuzak kurarlar, mahkemeye verirler. Sonra döner aldatanları affederler, gider kendileri aldatırlar. Böyle döner giderdi yıllarca. Kötüye ve kötülüğe, hainliğe, düzenbazlığa dair ne varsa bunlardaydı.</p>

  <p class="normal1">İnsanlara doğruluğu, dürüstlüğü aşılayan, komşuya verilmesi gereken önemin anlatıldığı ve herkese iyilik yapmanın ve iyi olmanın vurgulandığı çok sayıda film ve diziler vardı. Walton Ailesi, Yedi Kardeşe Yedi Gelin vs. Esas yoğunluk bu tür filmlerdeydi.</p>

  <p class="normal1">On yılın sonlarına doğru sitcom çılgınlığı başlamıştı. “Altın Kızlar”, “Muhteşem İkili”, “Charles İş Başında” vb. nice örnekler çok beğenilmişti. Hayranları hiçbir bölümünü kaçırmak istemezlerdi. Daha önce duymadığımız bir espri tarzı ortaya çıkmıştı. Bir mekânın içinde değişik tipler, havada uçan espriler vardı. Gülme efektleri sıkça kullanılırdı bu dizilerde.</p>

  <p class="normal1">“Mavi Ay” dönem gençliğinin en çok seyrettiği yapımlardan biriydi. Bruce Willis bu diziyle çıkış yaptıktan sonra bir daha durdurulamamıştı. Şımarık, geveze, sevimli, çokbilmiş bu adamı herkes çok sevmişti. Esprileri yeni bir tarz getirmişti hayatımıza.</p>
</body>
</html>
