<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>seksenler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_41"><span class="ideitalik">Pijama ve eşofmanlar</span></h2>

  <p class="normal1">Çubuklu pijamalar özellikle mavi, arada bir kahvenin hâkim olduğu tonlarda olurdu. Pijama deyince akla gelen ilk şeydir. Daha önceki yılların üretimi de olsa seksenlerle özdeşleşmiştir. Pikniklerin vazgeçilmezidir. Üst tarafı genelde giyilmez. O boşluğu atletler doldururdu. Alt tarafı bu pijamayı anlatmak için kâfidir zaten. Bir simge gibidir. Pantolon gibi cepleri vardır. Erkek egemenliğini anlatır aslında. Sonradan baktığımızda komikmiş gibi görünse de o zamanın algısında erkeği yansıtır. Bunun da pantolonlar gibi paçaları kısaydı.</p>

  <p class="normal1"><span class="ideitalik">Kadife pijama</span>lar ise bir dönem gençliğinin bünyesinde derin yaralar açmış cinstendir. Evlerde giyildiğini pek görmesek de beden eğitimi derslerinde sıkça rastlardık. Genelde kızların (aslında onların istediğini pek sanmam, daha ziyade annelerinin işiydi,) tercih ettiği bir spor giysisiydi. Paçaları lastikli ve dar olur, üst tarafı ise genelde göğüs hizasına kadar yarım açık bırakılırdı. Kumaş normal kullanımının tersine bir durumla karşılaştığında hemen renk değiştirir, alaca bulacalı hale gelirdi. Bu da işin ciddiyetini biraz daha bozardı. Erkekler giydikleri takdirde alay konusu olurlardı. Çünkü kadife pijama, delikanlıyı bozardı.</p>
</body>
</html>
