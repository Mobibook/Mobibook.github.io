<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>seksenler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_39"><span class="ideitalik">Vatka</span></h2>

  <p class="normal1">Bir vatka düşkünlüğü başlamıştı bir ara. Böyle şeyler hemen bir salgın haline gelebiliyordu. Özellikle kadınlar hemen her türlü üst giyimlerinde vatkaya sahip çıkmıştılar. Hiçbir elbise şekli fark etmez, her çeşide uygulanırdı. Tişörtlere, bluzlara, kazaklara, ceketlere, hırkalara, montlara ne varsa artık hepsinde görülürdü. Daha sonraları cırt cırtlı denilen modelleri çıkmıştı, dikmekle uğraşılmaz, hemen en uygun yere kolaylıkla takılırdı. Şimdi buradan bakıldığında bu görüntü komik geliyor, ama durum budur. Aynı şeyler herkeste olunca güzel görünüyor göze. Zaten bütün kadınlar kullanıyordu vatkayı. Her ne kadar Amerikan futbolcularına benzeseler de uzun süre hüküm sürdü vatkalar. Eski Türk filmlerinde rastlarsanız şaşırmayın, annelerimiz, teyzelerimiz, kardeşlerimiz hep öylelerdi. “Sivil Rütbe” gibi bir şeydi.</p>

  <p class="normal1">Vatka sadece kadınların kullandığı bir nesne değildi. Erkekler de bundan nasibini almışlardı. Yalnız erkeklerin bir kurtarır yanı sadece ceket ya da montlarında kullanıyor olmalarıydı. Daha doğrusu ek yapma durumu yoktu kadınlar gibi. Üretilen modeller vatkalıydı, normallerini bulmak neredeyse imkânsızdı. O zamanlar Vatka-Erkek ilişkisini en iyi yansıtan isim, Erol Evgin. Kadınlardaki en iyi temsilci ise Zerrin Özer’dir.</p>
</body>
</html>
