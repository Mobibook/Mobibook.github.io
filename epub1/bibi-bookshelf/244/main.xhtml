<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="font"><b>KADINLAR*</b></span></p>
<p class="calibre1"><span class="font1">EDUARDO Galeano, Montevideo, Uruguay'da orta sınıf Katolik bir ailede doğmuştur. Çocukluğunda futbol oyuncusu olmak istemiş, gençliğinde birçok farklı işte çalışmıştır. On dört yaşında ilk politik çizgi romanı, Sosyalist Parti'nin haftalık yaym organı </span><span class="font2">El Sol'</span><span class="font1">da yayınlanmıştır. Gazetecilik kariyerine 1960'larda, </span><span class="font2">Marcha’</span><span class="font1">da editör olarak başlamıştır.l973'teki askeri darbe sonucunda hapse atılmış, daha sonra da sürgüne yollanmıştır. Arjantin'e yerleşmiş ve bir kültür dergisi olan, </span><span class="font2">Crisis'ı</span><span class="font1"> çıkarmaya başlamıştır. 1976'da Arjantin'de Videla rejimi, askeri bir darbe ile iktidara gelince Ispanya'ya kaçmak zorunda kalmıştır. Galeano, 1985 yılında geri dönebildiği Montevideo'da 13 Nisan 2015'te hayatını kaybetti.</span></p>
<p class="calibre1"><span class="font1">Yazarm, </span><span class="font2">Ve Günler Yürümeye Başladı, Aynalar, Latin Amerika'nın Kesik Damarları</span><span class="font1"> ile </span><span class="font2">Aşkın ve Savaşın Gündüz ve Geceleri</span><span class="font1"> isimli kitapları yayınevimiz tarafından yayımlanmıştır. </span><span class="font2">Ateş Anıları Üçlemesi, Yürüyen Kelimeler, Tepetaklak-Tersine Dünya Okulu</span><span class="font1"> ve </span><span class="font2">Zamanın Ağızları</span><span class="font1"> ise yaym programımızdadır.</span></p>
<p class="calibre1"><a id="bookmark1"></a><span class="font">*SEL </span><span class="font3">YAYINCILIK / </span><span class="font">DENEME</span></p>
<p class="calibre1"><span class="font4">*SEL </span><span class="font5">YAYINCILIK </span><span class="font6">Piyerloti Cad. 11/3 Çemberlitaş - İstanbul Tel. (0212) 516 96 85</span></p>
<p class="calibre1"><a href="http://www.selyayincilik.com"><span class="font6">http://www.selyayincilik.com</span></a><span class="font6"> E-mail: </span><a href="mailto:halklailiskiler@selyayincilik.com"><span class="font6">halklailiskiler@selyayincilik.com</span></a></p>
<p class="calibre1"><span class="font7">SATIŞ - DAĞITIM:</span></p>
<p class="calibre1"><span class="font6">Çatalçeşme Sokak, No: 19, Giriş Kat, Cağaloğlu - İstanbul</span></p>
<p class="calibre1"><span class="font6">E-mail: </span><a href="mailto:siparis@selyayincilik.com"><span class="font6">siparis@selyayincilik.com</span></a></p>
<p class="calibre1"><span class="font6">Tel. (0212) 522 96 72 Faks: (0212) 516 97 26</span></p>
<p class="calibre1"><span class="font6">*SEL </span><span class="font8">YAYINCILIK: </span><span class="font6">751 ISBN 978-975-570-773-0</span></p>
<p class="calibre1"><span class="font9">Türkçesi:</span><span class="font6"> Süleyman Doğru</span></p>
<p class="calibre1"><span class="font9">Özgün Adı: Mujeres</span></p>
<p class="calibre1"><span class="font6">© Eduardo Galeano</span></p>
<p class="calibre1"><span class="font6">© Siglo XXI de Espana Editores, S. A., 2015</span></p>
<p class="calibre1"><span class="font6">© Susan Bergtıolz Literary Services ve Onk Ajans aracılığıyla Sel Yayıncılık, 2016</span></p>
<p class="calibre1"><span class="font9">Genel Yayın Yönetmeni:</span><span class="font6"> İrfan Sancı</span></p>
<p class="calibre1"><span class="font9">Yayına hazırlayan:</span><span class="font6"> Bilge Sancı</span></p>
<p class="calibre1"><span class="font9">Kapak tasanm ve teknik hazırlık</span><span class="font6"> Gülay Tunç</span></p>
<p class="calibre1"><span class="font9">Birinci Baskı:</span><span class="font6"> Şubat 2016</span></p>
<p class="calibre1"><span class="font6">Baskı ve Cilt: Yaylacık Matbaası Fatih Sanayi Sitesi, 1</span><span class="font9">21</span><span class="font6">197-203 Topkapı-İstanbul, 567 80 03</span></p>
<p class="calibre1"><span class="font6">Sertifika No: I 1931</span></p>
<p> </p>
<p class="calibre1"><span class="font10" style="font-size: 1.2em;">Eduardo Galeano</span></p>
<p class="calibre1"><a id="bookmark2"></a><span class="font11" style="font-size: 1.2em;">Kadınlar</span></p>
<p class="calibre1"><span class="font13">Deneme</span></p>
<p class="calibre1"><span class="font14">Jean-Claude Lauzon'un çok güzel filminin başkarakteri, delilik ve korkudan mustarip Leolo tekrarlayıp duruyordu:</span></p>
<p class="calibre1"><span class="font15">Düşlediğim için, ben deli değilim, düşlediğim için, ben ben değilim...</span></p>
<p class="calibre1"><span class="font14">Galeano çılgın ama yücelik ve düşlerle dolu bir dünyayı anlatıyor.</span></p>
<p class="calibre1"><span class="font14">Bu seçki işte bu sebeple düş ve şiir vasıtasıyla yapılmalıydı. Her kadın tüm kadınları temsil ediyor. Tüm kadınlar bizi delilikten kurtarıyor.</span></p>
<p class="calibre1"><span class="font15">Galeano yazdığı için, düşlüyorum,</span></p>
<p class="calibre1"><span class="font15">Düşlediğim için, ben ben değilim.</span></p>
<p class="calibre1"><a id="bookmark3"></a><span class="font16">Şehrazat</span></p>
<p class="calibre1"><span class="font14">Sultan, kendisine ihanet eden birinden intikam almak için hepsinin kellesini uçuruyordu.</span></p>
<p class="calibre1"><span class="font14">Şafak vaktinde evleniyor, gün batımındaysa dul kalıyordu.</span></p>
<p class="calibre1"><span class="font14">Kadınlar birbiri ardında önce bekaretlerini sonra da kellelerini kaybediyorlardı.</span></p>
<p class="calibre1"><span class="font14">İlk gece sonunda hayatta kalmayı bir tek Şehrazat başardı ve daha sonra her yeni gün için yeni bir hikâye anlatarak yaşamaya devam etti.</span></p>
<p class="calibre1"><span class="font14">Birilerinden dinlediği, okuduğu ya da uydurduğu bu hikâyeler kellesini kurtarmasını sağlıyordu. Onları ay ışığından başka bir ışık almayan yatak odasının loşluğunda alçak sesle anlatıyordu. Anlatmaktan keyif alıyor ve keyif veriyor ama çok dikkatli hareket ediyordu. Bazen, hikâyenin tam ortasmda, Sultan'ın boynunu incelediğini hissediyordu.</span></p>
<p class="calibre1"><span class="font14">Eğer Sultan sıkılırsa, onun için her şey bitecekti.</span></p>
<p class="calibre1"><span class="font14">Ölüm korkusundan anlatı üstatlığı doğdu.</span></p>
<p class="calibre1"><a id="bookmark4"></a><span class="font16">Modern romanın ortaya çıkışı</span></p>
<p class="calibre1"><span class="font14">Bin yıl önce iki Japon kadın sanki bugünmüş gibi yazdılar.</span></p>
<p class="calibre1"><span class="font14">Jorge Luis Borges ve Marguerite Yourcenar'a göre hiç kimse asla Murasaki Shikibu'nun </span><span class="font15">Genji'nin Hikâyeleri</span><span class="font14"> adlı, erkek maceralarının ve kadınların aşağılanmasının usta işi bir yorumu olan eserinden daha iyi bir roman yazmadı.</span></p>
<p class="calibre1"><span class="font14">Diğer Japon, Sei Shönagon da, bin yıl sonra övülmenin onurunu Murasaki'yle paylaştı. </span><span class="font15">Yastıkname</span><span class="font14"> adlı eseri, sözcük anlamı </span><span class="font15">fırçanın akışına göre</span><span class="font14"> demek olan </span><span class="font15">zuihitsu</span><span class="font14"> tarzının doğmasma yol açtı. Küçük hikâyelerden, notlardan, düşüncelerden, haberlerden, şiirlerden oluşan çok renkli bir mozaikti bu tarz: Darmadağınık görünen çok çeşitli bu parçacıklar bizi o döneme davet ediyor.</span></p>
<p class="calibre1"><a id="bookmark5"></a><span class="font16">Anlatma tutkusu (1)</span></p>
<p class="calibre1"><span class="font14">Marcela, Kuzey'in karlı coğrafyasında bulundu. Oslo'da bir gece, şarkı söyleyen ve anlatan bir kadın tanıdı. Kadın, iki şarkı arasında güzel hikâyeler anlatıyor ve bunu, çaktırmadan fal bakan biri gibi küçük kâğıtlara göz ucuyla bakarak yapıyordu.</span></p>
<p class="calibre1"><span class="font14">Oslolu kadın, her tarafında cepler olan devasa bir etek giyiyor, bu ceplerden birer birer kâğıt parçacıkları çıkarıyordu. Her kâğıt parçacığında güzel bir hikâye, bir temelin üzerinde yükselen bir öykü ve her birinde, büyücülük marifetiyle bir kez daha yaşamak isteyen insanlar vardı. O bu şekilde unutulmuşları, ölüleri diriltiyor ve eteğinin derinliklerinden, yaşayarak ve anlatarak yoluna devam eden insanoğlunun yolculukları ve aşkları yavaş yavaş gün yüzüne çıkıyordu.</span></p>
<p class="calibre1"><a id="bookmark6"></a><span class="font16">Tituba</span></p>
<p class="calibre1"><span class="font14">Güney Amerika'da daha çocuk yaşta avlandıktan sonra pek çok kez alınıp satılmış ve Kuzey Amerika'nın Salem şehrine gelene dek birçok sahip değiştirmişti.</span></p>
<p class="calibre1"><span class="font14">Köle Tituba orada, o püriten mabedinde, muhterem peder Sa-muel Parris'in evinde hizmet ediyordu.</span></p>
<p class="calibre1"><span class="font14">Muhterem pederin kızları ona bayılıyorlardı. Tituba onlara hayalet hikâyeleri anlatınca ya da bir yumurta akında fallarına bakınca, kızlar uyanıkken rüya görmeye başlıyorlardı. Ve 1692 kışında, kızlar Şeytan tarafından ele geçirildiklerinde, yerlerde yuvarlanıp çığlık atmaya başladıklarında onları bir tek Tituba sakinleştirebil-di ve kucağında uyuyakalana kadar başlarını okşayıp kulaklarına hikâyeler fısıldadı.</span></p>
<p class="calibre1"><span class="font14">Mahkumiyetine bu sebep oldu: Tanrı tarafından seçilmişlerin erdemli krallığına cehennemi sokan oydu.</span></p>
<p class="calibre1"><span class="font14">Hikâyeler anlatan kâhin kadın, kasaba meydanında direğe bağlanınca suçunu itiraf etti.</span></p>
<p class="calibre1"><span class="font14">Onu şeytani tariflerle pastalar yapmakla suçladılar ve suçunu kabul edene kadar kırbaçladılar.</span></p>
<p class="calibre1"><span class="font14">Onu cadı toplantılarında çırılçıplak dans etmekle suçladılar ve suçunu kabul edene kadar kırbaçladılar.</span></p>
<p class="calibre1"><span class="font14">Onu İblis'le yatmakla suçladılar ve suçunu kabul edene kadar kırbaçladılar.</span></p>
<p class="calibre1"><span class="font14">Ve suç ortaklarının asla kiliseye gitmeyen iki yaşlı kadm olduğunu ona söylediklerinde, suçlanan kadın bir anda suçlayana dönüştü ve parmağıyla o iki şeytani kadını işaret edince artık kamçılanmadı.</span></p>
<p class="calibre1"><span class="font14">Ve daha sonra başka suçlananlar da başkalarını suçladılar.</span></p>
<p class="calibre1"><span class="font14">Ve darağacı hiç durmadan çalıştı.</span></p>
<p class="calibre1"><a id="bookmark8"></a><span class="font16">Tanrıların kadınları</span></p>
<p class="calibre1"><span class="font15">1939. San Salvador de Bahia</span></p>
<p class="calibre1"><span class="font14">Kuzey Amerikalı antropolog Ruth Landes Brezilya'ya geliyor. Irkçılığın olmadığı bir ülkede siyahların hayatım yakından tanımak istiyor. Rio de Janeiro'da Bakan Osvaldo Aranha tarafından kabul ediliyor. Bakan ona, zenci kanıyla kirlenmiş olan Brezilyalı ırkını temizleme niyetlerinden bahsediyor, çünkü hükümete göre ulusal geri kalmışlığın suçlusu zenci kam.</span></p>
<p class="calibre1"><span class="font14">Ruth, Rio'dan Bahia'ya geçiyor. Eskiden şeker ve köle zengini valilerin tahtının bulunduğu bu şehirde nüfusun büyük bir çoğunluğunu zenciler oluşturuyor ve dinden müziğe, müzikten yemeğe kayda değer ne varsa hepsi zenci. Ne var ki Bahia'daki herkes -ki buna zenciler de dâhil- açık renk derinin kalitenin kamtı olduğuna inanıyor. Aslında herkes değil: Ruth, Afrika tapınaklarındaki kadınların zenci olmaktan duydukları gururu keşfediyor.</span></p>
<p class="calibre1"><span class="font14">Bu tapınaklarda, Afrika'dan gelmiş tanrıları bedenlerinde ağırlayanlar neredeyse her zaman kadın rahibeler. Top mermisi gibi yusyuvarlak ve göz kamaştırıcı bu kadınlar, gelip kalmanın keyif vereceği evleri andıran iri bedenlerini tanrılara sunuyorlar. Tanrılar, içlerine giriyor ve orada dans ediyorlar. Halk, ele geçirilmiş rahibelerin elinden nefes ve teselli alıyor, onların ağzından kaderin sesini dinliyor.</span></p>
<p class="calibre1"><span class="font14">Bahia'mn zenci rahibeleri asla koca istemiyor, erkeği sadece sevgili olarak kabul ediyorlar. Evlilik saygınlık veriyor ama özgürlük ve neşeyi yok ediyor. Düğünü papazın ya da nikâh memurunun önünde resmileştirmek hiçbirini ilgilendirmiyor:</span></p>
<p class="calibre1"><span class="font14">Hiçbiri kelepçelenmiş bir eş ya da falancanın hanımı olmak istemiyor. Başları dik, ağır ağır salman rahibeler Yaradılış'ın kraliçeleri gibi davramyorlar. Onlar erkeklerini tanrılara karşı kıskançlık hissetmek gibi benzersiz bir ıstıraba mahkum ediyorlar.</span></p>
<p class="calibre1"><a id="bookmark10"></a><span class="font16">Sözcüğün üzerine pencere (4)</span></p>
<p class="calibre1"><span class="font14">Magda Lemonnier, gazetelerden sözcükleri, her boyuttan sözcükleri kesiyor ve onları kutularda saklıyor. Kırmızı kutuda öfkelileri, yeşil kutuda sevgi dolu sözcükleri. Mavi kutuda tarafsızları, sarı kutuda hüzünlüleri saklıyor. Saydam kutuda ise sihirli olanları.</span></p>
<p class="calibre1"><span class="font14">Bazen kutulan açıyor ve sözcükler istedikleri gibi karışsınlar diye, hepsini masanın üzerine boşaltıyor. İşte o zaman sözcükler ona olan biteni anlatıyor ve olacak olanı haber veriyorlar.</span></p>
<p class="calibre1"><a id="bookmark11"></a><span class="font16">Kehanetler (1)</span></p>
<p class="calibre1"><span class="font14">Peru'da bir falcı kadın üzerimi kırmızı güllerle kapladı ve yazgımı okudu.</span></p>
<p class="calibre1"><span class="font14">Ardından müjdeledi:</span></p>
<p class="calibre1"><span class="font14">"Bir ay içinde, bir onur ödülü alacaksın."</span></p>
<p class="calibre1"><span class="font14">Güldüm. Bana çiçekler ve başarı kutlamaları sunan o meçhul kadının sonsuz iyiliğine güldüm ve komik tarafı neresi bilmediğim onur sözcüğüne güldüm, çünkü aklıma eski bir mahalle arkadaşım geldi. Çok cahil ama doğrucu bu arkadaş parmağını kaldırarak sık sık şöyle bir hüküm veriyordu: "Yazarlar er ya da geç burjuvalaşırlar." İşte bu yüzden güldüm, fala kadın da benim gülmeme güldü.</span></p>
<p class="calibre1"><span class="font14">Bir ay sonra, tamı tamına bir ay sonra, Montevideo'da bir telgraf aldım. Telgraf, Şili'de bana </span><span class="font15">bir onur ödülü verildiğini</span><span class="font14"> haber veriyordu. Bu Jose Carrasco Ödülü'ydü.</span></p>
<p class="calibre1"><span class="font14">İsa'dan önce 44 yılının bir gün doğumunda, Calpumia ağlayarak uyandı.</span></p>
<p class="calibre1"><span class="font14">Rüyasında, bıçak darbeleriyle delik deşik olmuş kocasının kollarında can çekiştiğini görmüştü.</span></p>
<p class="calibre1"><span class="font14">Calpumia rüyasını kocasına anlattı ve ağlayarak, dışarı çıkmaması için yalvardı, çünkü orada onu ölüm bekliyordu.</span></p>
<p class="calibre1"><span class="font14">Ama Pontifex Maximus, ömür boyu diktatör, ilahi savaşçı, yenilmez tanrı, bir kadının rüyasını ciddiye alamazdı.</span></p>
<p class="calibre1"><span class="font14">Jül Sezar onu eliyle kenara itti ve Roma Senatosu'na doğru ölümüne yürüdü.</span></p>
<p class="calibre1"><a id="bookmark12"></a><span class="font16">Televizyon</span></p>
<p class="calibre1"><span class="font14">Bunu bana İspanyol televizyonunun en popüler yüzlerinden biri olan Rosa Mana Mateo anlattı. Küçük bir köyde yaşayan kadının biri ona mektup yazıp lütfen doğruyu söylemesini istemiş: "Ben sizi seyrederken, siz de beni seyrediyor musunuz?" Rosa Marfa bunu bana anlattı ve ne cevap vereceğini bilmediğini söyledi.</span></p>
<p class="calibre1"><span class="font14">Gitar ve Violeta Parra birlikte büyümüşlerdi.</span></p>
<p class="calibre1"><span class="font14">Biri çağırdığında diğeri geliyordu.</span></p>
<p class="calibre1"><span class="font14">Gitar ve o, gülüşüyor, ağlaşıyor, birbirlerine soruyor ve birbirlerine inanıyorlardı.</span></p>
<p class="calibre1"><span class="font14">Gitarın göğsünde bir delik vardı.</span></p>
<p class="calibre1"><span class="font14">Violeta'mn da.</span></p>
<p class="calibre1"><span class="font14">1967'de bugün, gitar çağırdı ama Violeta gelmedi.</span></p>
<p class="calibre1"><span class="font14">Bir daha asla gelmedi.</span></p>
<p class="calibre1"><a id="bookmark13"></a><span class="font16">O unutmaz</span></p>
<p class="calibre1"><span class="font14">Afrika selvasının tüm patikalarını kim tanıyor?</span></p>
<p class="calibre1"><span class="font14">Fildişi avcılarının ve diğer düşman yırtıcı hayvanların tehlikesini bertaraf etmeyi kim biliyor?</span></p>
<p class="calibre1"><span class="font14">Kendilerinin ve başkalarının izlerini kim tanıyor?</span></p>
<p class="calibre1"><span class="font14">Dişi ve erkek, hepsinin hafızasını kim muhafaza ediyor?</span></p>
<p class="calibre1"><span class="font14">Biz insanların ne duyabildiğimiz ne de deşifre edebildiğimiz sesleri kim çıkarıyor?</span></p>
<p class="calibre1"><span class="font14">Yirmi kilometreden daha uzak bir mesafeye kadar uyaran, yardım eden, tehdit eden ya da selamlayan bu sesleri kim çıkarıyor?</span></p>
<p class="calibre1"><span class="font14">Hepsini o yapıyor, en yaşlı dişi fil. Sürünün en yaşlısı ve en bilgesi. Sürünün en önünde yürüyeni.</span></p>
<p class="calibre1"><a id="bookmark14"></a><span class="font16">Seni resmetme sanatı</span></p>
<p class="calibre1"><span class="font14">Korint Körfezi'ndeki yataklardan birinde yatan bir kadın, odun ateşinin ışığında uyumakta olan aşığının profilini seyrediyor.</span></p>
<p class="calibre1"><span class="font14">Adamın gölgesi duvara vuruyor.</span></p>
<p class="calibre1"><span class="font14">Aşığı şu anda kadının yanında yatıyor ama gidecek. Şafak vakti savaşa, ölüme gidecek. Duvardaki gölgesi, yolculuk arkadaşı da onunla birlikte gidecek ve onunla birlikte ölecek.</span></p>
<p class="calibre1"><span class="font14">Şu anda henüz gece. Kadın korların içinden yansı yanmış bir odun parçası alıyor ve duvara gölgenin konturlarını çiziyor.</span></p>
<p class="calibre1"><span class="font14">Bu çizgiler gitmeyecek.</span></p>
<p class="calibre1"><span class="font14">Kendisini kucaklamayacaklar, bunu biliyor. Ama en azından gitmeyecekler.</span></p>
<p class="calibre1"><a id="bookmark15"></a><span class="font16">Dünya daralıyor</span></p>
<p class="calibre1"><span class="font14">Bugün Dünya Anadil Günü.</span></p>
<p class="calibre1"><span class="font14">Her iki haftada bir, dünya üzerinde bir dil ölüyor.</span></p>
<p class="calibre1"><span class="font14">Bitki ve hayvan çeşitliliğinde olduğu gibi, insani sözleri kaybettiğinde de dünya daralıyor.</span></p>
<p class="calibre1"><span class="font14">Dünyanın bir ucundaki Tierra del Fuego'daki (Ateş Toprakları) Onas yerli kabilesinin son temsilcilerinden biri olan Ângela Loij 1974'te öldü; böylece o dili konuşan son kişi de.</span></p>
<p class="calibre1"><span class="font14">Ângela tek başına şarkı söylerdi; artık kimsenin hatırlamadığı o dildeki şarkıları başka kimse için değildi.</span></p>
<p class="calibre1"><span class="font15">O gitmiş olanların</span></p>
<p class="calibre1"><span class="font15">ayak izlerini takip ediyorum.</span></p>
<p class="calibre1"><span class="font15">Yitik bir haldeyim.</span></p>
<p class="calibre1"><span class="font14">Eski zamanlarda, Onas yerlileri birçok tanrıya tapıyorlardı. Baş tanrının adı Pemaulk'tu.</span></p>
<p class="calibre1"><span class="font14">Pemaulk </span><span class="font15">sözcük</span><span class="font14"> anlamına geliyordu.</span></p>
<p class="calibre1"><a id="bookmark16"></a><span class="font16">Üç asır gören kadın</span></p>
<p class="calibre1"><span class="font14">Alice 1686'da köle olarak doğdu ve köle olarak yüz on alü yıl yaşadı.</span></p>
<p class="calibre1"><span class="font14">1802'de onunla birlikte Amerika'daki Afrikalıların belleğinin bir kısmı da öldü. Alice okuma yazma bilmiyordu, ama uzaklardan gelen efsaneleri ve yakın civarda yaşanmış hikâyeleri anlatan ve şarkı olarak söyleyen seslerle dopdoluydu. Bu hikâyelerin bir kısmı kaçmalarma yardım ettiği kölelerle ilgiliydi.</span></p>
<p class="calibre1"><span class="font14">Doksan yaşmdayken kör oldu.</span></p>
<p class="calibre1"><span class="font14">Yüz ikisinde tekrar görmeye başladı.</span></p>
<p class="calibre1"><span class="font15">Tann'nın işi,</span><span class="font14"> dedi. </span><span class="font15">Beni o şekilde bırakamazdı.</span></p>
<p class="calibre1"><span class="font14">Ona Ferry Dunks'un Alice'i diyorlardı. Sahibinin emrinde, Delavvare Nehri'nin iki yakası arasında gidip gelen yolcuları taşıyan arabalı vapurda çalışıyordu.</span></p>
<p class="calibre1"><span class="font14">Daima beyazlardan oluşan yolcular bu yaşlıların yaşlısı kadınla dalga geçtiklerinde, onları nehrin diğer kıyısında ağaç ediyordu. Bunun üzerine yolcular bağırarak onu çağırıyorlardı, ama bu bir işe yaramıyordu. O görmediği şeyi duymuyordu da.</span></p>
<p class="calibre1"><a id="bookmark17"></a><span class="font16">Yerli Halklar Günü</span></p>
<p class="calibre1"><span class="font14">Rigoberta Menchü, Pedro de Alvarado'nun fethinden dört buçuk asır, Dvvight Eisenhower'ın fethindense beş yıl sonra Guatemala'da doğdu.</span></p>
<p class="calibre1"><span class="font14">1982'de ordu Mayaların yaşadığı dağları yerle bir ettiğinde Rigoberta'nın ailesinin neredeyse tamamı öldü ve göbek bağının kök salsın diye toprağa gömüldüğü köy haritadan silindi.</span></p>
<p class="calibre1"><span class="font14">On yıl sonra Nobel Barış Ödülü Rigoberta'ya verildi. Konuşmasında şöyle dedi:</span></p>
<p class="calibre1"><span class="font14">"Bu ödülü, beş yüz yıllık bir gecikmeyle de olsa, Maya halkına saygının bir ifadesi olarak alıyorum."</span></p>
<p class="calibre1"><span class="font14">Mayalar sabırlı insanlardır. Beş asırdır süren bir katliama rağmen hayatta kalmayı başardılar.</span></p>
<p class="calibre1"><span class="font14">Onlar zamanın, tıpkı örümcek gibi, ağını çok yavaş ördüğünü bilirler.</span></p>
<p class="calibre1"><a id="bookmark18"></a><span class="font16">Florence</span></p>
<p class="calibre1"><span class="font14">Dünyanın en ünlü hemşiresi Florence Nightingale, çok sevdiği bu ülkeye hiç seyahat edememiş olsa da, doksan yıllık ömrünün büyük bir kısmını Hindistan'a adadı.</span></p>
<p class="calibre1"><span class="font14">Florence hasta bir hemşireydi. Kırım Savaşı'nda tedavisi mümkün olmayan bir hastalık kapmıştı. Ancak Londra'daki odasından Hindu gerçekliğini Britanya kamuoyunun gözleri önüne sermeyi amaçlayan sonsuz sayıda makale ve mektup kaleme aldı.</span></p>
<p class="calibre1"><span class="font14">*Açlık çekenlere karşı emperyal kayıtsızlık üzerine:</span></p>
<p class="calibre1"><span class="font15">Fransa-Prusya Savaşı'ndakinden beş misli fazla ölüm. Hiç kimse olayın ciddiyetinin farkında değil. Nüfusunun üçte birinin tarlaları kemikleriyle beyazlatmasına bilerek göz yumulduğunda, Orissa'da çekilen açlıkla ilgili hiçbir şey söylemedik.</span></p>
<p class="calibre1"><span class="font14">*Kırsal mülkiyet üzerine:</span></p>
<p class="calibre1"><span class="font15">Tambur kendisine vurulması için para öder. Yoksul köylüyse yaptığı her şey için ve büyük toprak sahibinin yapmayıp kendi yerine yoksul köylüye yaptırdığı her şey için öder.</span></p>
<p class="calibre1"><span class="font14">*Hindistan'daki İngiliz adaleti üzerine:</span></p>
<p class="calibre1"><span class="font15">Bize yoksul köylünün kendini savunmak için İngiliz adaletine sahip olduğu söyleniyor. Gerçek böyle değil. Hiç kimse kullanamadığı bir şeye sahip değildir.</span></p>
<p class="calibre1"><a id="bookmark19"></a><span class="font16">Louise</span></p>
<p class="calibre1"><span class="font14">"Ben onların bildiklerini bilmek istiyorum," demişti.</span></p>
<p class="calibre1"><span class="font14">Sürgün arkadaşları bu vahşilerin insan eti yemekten başka bir şey bilmedikleri konusunda onu uyardılar:</span></p>
<p class="calibre1"><span class="font14">"Oradan sağ çıkamayacaksın."</span></p>
<p class="calibre1"><span class="font14">Ancak Louise Michel, Yeni Kaledonya yerlilerinin dilini öğrendi, selvaya daldı ve oradan sağ çıktı.</span></p>
<p class="calibre1"><span class="font14">Yerliler ona üzüntülerini aktardıktan sonra oraya niye gönderildiğini sordular:</span></p>
<p class="calibre1"><span class="font14">"Yoksa kocanı mı öldürdün?"</span></p>
<p class="calibre1"><span class="font14">Onlara Komün'le ilgili her şeyi anlattı:</span></p>
<p class="calibre1"><span class="font14">"Ah! Şimdi tamam," dediler. "Demek sen de bir mağlupsun. Aynen bizim gibi."</span></p>
<p class="calibre1"><a id="bookmark20"></a><span class="font16">Yayınlama tehlikesi</span></p>
<p class="calibre1"><span class="font14">2004 yılında Guatemala Hükümeti iktidarın ceza muafiyeti geleneğini ilk kez çiğnedi ve Myrna Mack'ın ülkenin devlet başkanı-nın emriyle katledilmiş olduğunu resmen kabul etti.</span></p>
<p class="calibre1"><span class="font14">Myrna yasak bir araştırmaya girişmişti. Askeri katliamlardan kurtulduktan sonra kendi ülkelerinde sürgün hayatı yaşayan yerlilerin izini bulmak için, tehditleri hiç umursamadan, selvalara ve dağlara dalmıştı. Ve o yerlilerin seslerini kaydetmişti.</span></p>
<p class="calibre1"><span class="font14">1989'daki bir toplumsal bilimler kongresinde, Birleşik Devletler'den bir antropolog sürekli bir şeyler üretmeleri konusunda üniversitelerin yaptığı baskıdan şikâyet ediyordu:</span></p>
<p class="calibre1"><span class="font14">"Benim ülkemde," demişti, "eğer yayınlamazsan ölürsün."</span></p>
<p class="calibre1"><span class="font14">Myrna'nın buna yanıtı şöyle oldu:</span></p>
<p class="calibre1"><span class="font14">"Benim ülkemde, eğer yayınlarsan ölürsün."</span></p>
<p class="calibre1"><span class="font14">Myrna yayınladı.</span></p>
<p class="calibre1"><span class="font14">Onu bıçak darbeleriyle öldürdüler.</span></p>
<p class="calibre1"><a id="bookmark21"></a><span class="font16">Gerçekleşmeyen âlem</span></p>
<p class="calibre1"><span class="font14">Arjantin'in Patagonya bölgesindeki arazilerde çalışan tarım işçileri çok düşük ücretler ve çok uzun çalışma saatleri yüzünden greve gidince, ordu düzeni yeniden sağlamak üzere devreye girdi.</span></p>
<p class="calibre1"><span class="font14">Kurşuna dizmek insanı yorar. 1922 yılırım 17 Şubat gecesinde onca insanı öldürmekten bitkin düşen askerler hak ettikleri ödülü almak için San Juliân Limanı'ndaki geneleve gittiler.</span></p>
<p class="calibre1"><span class="font14">Ama orada çalışan beş kadın kapıyı suratlarına kapadılar ve </span><span class="font15">katiller, katiller, defolun gidin buradan,</span><span class="font14"> diye bağırarak onları kovdular...</span></p>
<p class="calibre1"><span class="font14">Osvaldo Bayer o kadınların isimlerini sakladı. İsimleri Consue-lo Garda, Ângela Fortunato, Amalia Rodrfguez, Maria Juliache ve Maid Foster'di.</span></p>
<p class="calibre1"><span class="font14">Fahişeler. Saygıdeğer kadınlar.</span></p>
<p class="calibre1"><a id="bookmark22"></a><span class="font16">Ağlamak</span></p>
<p class="calibre1"><span class="font14">Olay selvada, Ekvator'un Amazon bölgesinde yaşandı. Shuar yerlileri can çekişen bir nine için ağlamaktaydılar. Onun ölüm döşeğinin kenarına oturmuş ağlıyorlardı. Sahneye tanık olan başka dünyalardan gelmiş biri sordu:</span></p>
<p class="calibre1"><span class="font14">"Hâlâ hayatta olduğuna göre, neden onun önünde ağlıyorlar?" Ağlamakta olanlar cevap verdiler:</span></p>
<p class="calibre1"><span class="font14">"Onu çok sevdiğimizi bilmesi için."</span></p>
<p class="calibre1"><a id="bookmark23"></a><span class="font16">Plaza de Mayo Anneleri</span></p>
<p class="calibre1"><span class="font15">1977. Buenos Aires</span></p>
<p class="calibre1"><span class="font14">Kendi evlatları tarafından dünyaya getirilmiş kadınlar olan Plaza de Mayo Anneleri, bu trajedinin Yunan korosunu oluşturuyorlar.</span></p>
<p class="calibre1"><span class="font14">Kayıplarının fotoğraflarını havaya kaldırıp pembe hükümet sarayının önündeki piramidin etrafında kışlaları, karakolları ve kiliseleri dolaşırkenki inatçılıklarıyla dönüp dururken, gözleri onca gözyaşından kupkuru ve eskiden varken artık olmayanları ya da kim bilir belki de hâlâ olanları beklemekten umutları kırılmış: "Uyanıyor ve hayatta olduğunu hissediyorum," diyor içlerinden biri ve her biri.</span></p>
<p class="calibre1"><span class="font14">"Sabah vakti geride kalırken umudum yavaş yavaş tükeniyor. Öğlen olduğunda ölüyorum. Akşama doğru diriliyorum. O zaman geleceğine yeniden inanıyor ve masaya onun için bir tabak koyuyorum, ama o yeniden ölüyor ve gece olduğunda umudum tamamen tükenmiş olarak uyuyakalıyorum. Uyanıyor ve hayatta olduğunu hissediyorum..."</span></p>
<p class="calibre1"><span class="font14">Onlara </span><span class="font15">deliler</span><span class="font14"> diyorlar. Normalde kimse onlardan bahsetmiyor. Durum normale dönünce dolar ucuzluyor, aynı şekilde bazı insanlar da. Deli şairler ölüme gidiyorlar, normal şairlerse kılıcı öpüp övgüler düzüyor ve sessizliğe gömülüyorlar. Ekonomi Bakanı çok normal bir şekilde Afrika selvasında aslan ve zürafa avlarken, generaller Buenos Aires'in kenar mahallelerinde işçi avlıyorlar. Yeni dil kuralları askeri diktatörlüğü Ulusal Yemden Yapılanma Süreci olarak adlandırmaya mecbur ediyor.</span></p>
<p class="calibre1"><a id="bookmark24"></a><span class="font16">Arkadaşlığa saygı</span></p>
<p class="calibre1"><span class="font14">Juan Gelman, bana bir hanımefendinin Paris'in caddelerinden birinde elindeki şemsiyeyle kalabalık bir belediye işçileri topluluğuna saldırdığım anlattı. İşçilerin güvercinleri avladıkları sırada, kadın bir Bıyıklı Ford'dan, hani şu manivelayla çalıştırılan müzelik arabaların birinden inmiş ve şemsiyesini sallayarak saldırıya geçmiş.</span></p>
<p class="calibre1"><span class="font14">İki eliyle indirdiği darbelerle kendine yol açmış ve adaleti sağlayıcı şemsiyesiyle güvercinlerin yakalanmış olduğu ağlan parçalamış. Güvercinler açılan gedikten kaçarken, hanımefendi şemsiye darbelerim işçilere yöneltmiş. İşçiler kollarım kaldırıp ellerinden geldiğince kendilerini korumaya çalışıyor ve kadının işitmediği yakınmalar kekeliyorlarmış: Hanımefendi lütfen biraz saygı gösterin, burada işimizi yapıyoruz, biz emir kuluyuz, hammefendi, neden gidip Belediye Başkanı'na vurmuyorsunuz, sakin olun, hanımefendi, hangi böcek soktu da bu kadın böyle delirdi...</span></p>
<p class="calibre1"><span class="font14">Öfkeli hanımefendinin kolu yorulduğunda soluklanmak için bir duvara dayanınca, işçiler ondan bir açıklama istemişler.</span></p>
<p class="calibre1"><span class="font14">Uzun bir sessizlikten sonra kadın şöyle demiş:</span></p>
<p class="calibre1"><span class="font14">"Oğlum öldü."</span></p>
<p class="calibre1"><span class="font14">İşçiler çok üzgün olduklarım, ama bunun suçlusunun kendileri olmadığım söylemişler. Aynca o sabah yapacak daha çok işleri olduğunu söyleyip izin istemişler...</span></p>
<p class="calibre1"><span class="font14">"Oğlum öldü," diye tekrarlamış kadın.</span></p>
<p class="calibre1"><span class="font14">Bunun üzerine işçiler: Tamam anladıklarım ama kendilerinin ekmek parası kazandıklarım, bütün Paris'te başıboş dolaşan milyonlarca güvercin bulunduğunu ve lanet olası güvercinlerin bu şehrin başına bela olduğunu söylemişler...</span></p>
<p class="calibre1"><span class="font14">"Sersemler," diye öfke kusmuş hanımefendi onlara.</span></p>
<p class="calibre1"><span class="font14">Ve işçilerden uzakta, her şeyden uzakta, şöyle demiş: "Oğlum öldü ve bir güvercine dönüştü."</span></p>
<p class="calibre1"><span class="font14">İşçiler susmuş ve uzunca bir süre düşünmüşler. En sonunda, gökyüzünde, çatılarda, kaldırımlarda dolaşan güvercinleri göstererek şöyle bir öneri de bulunmuşlar:</span></p>
<p class="calibre1"><span class="font14">"Hanımefendi, neden oğlunuzu alıp gitmiyor ve çalışmamız için bizi rahat bırakmıyorsunuz?"</span></p>
<p class="calibre1"><span class="font14">Kadın siyah şapkasım düzeltmiş:</span></p>
<p class="calibre1"><span class="font14">"Hayır! Kesinlikle olmaz!"</span></p>
<p class="calibre1"><span class="font14">Bakışları, sanki camdan yapılmış işçileri delip geçmiş ve çok sakin bir şekilde şöyle demiş:</span></p>
<p class="calibre1"><span class="font14">"Güvercinlerden hangisinin oğlum olduğunu bilmiyorum ki. Ama bilsem de onu alıp götürmezdim. Zira onu arkadaşlarından ayırmaya ne hakkım var?"</span></p>
<p class="calibre1"><span class="font14">Davetsiz misafir kadınlar Tann'nın bedeninin sakin hazmım rahatsız ediyorlar</span></p>
<ul class="calibre2"><li class="calibre3"><a href="main-1.xhtml">1979. Madrid</a></li><ul class="calibre4"><li class="calibre3"><a href="main-2.xhtml">Alicia Moreau</a></li></ul><li class="calibre3"><a href="main-3.xhtml">Gitti</a></li><ul class="calibre4"><li class="calibre3"><a href="main-4.xhtml">Kadın gazetecilerin anası</a></li><li class="calibre3"><a href="main-5.xhtml">Çiçekler</a></li><li class="calibre3"><a href="main-6.xhtml">Tehlikeli bir silah</a></li><li class="calibre3"><a href="main-7.xhtml">Dizin</a></li></ul></ul>
</body>
</html>
