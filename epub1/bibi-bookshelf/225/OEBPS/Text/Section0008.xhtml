<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>4</h2>

  <h2 id="sigil_toc_id_4">DOKTOR OX'UN BİRİNCİ SINIFBİR FİZYOLOJİST VE GÖZÜPEK BİR DENEY ADAMI OLDUĞU NEREDE ORTAYA ÇIKIYOR</h2>

  <p>Doktor Ox gibi garip bir adla anılan bu kişi kim peki?</p>

  <p>Kesinlikle tuhaf biri, aynı zamanda gözüpek bir bilgin, çalışmaları tüm Avrupa bilim dünyasınca bilinen ve takdir edilen bir fizyolojist; fizyolojiyi modern bilimlerin ilk sırasına taşıyan Davy'ler, Dalton'lar, Bostock'lar, Menzies'ler, Godwin'ler, Vierordt'lar gibi büyük beyinlerin üstün bir rakibi.</p>

  <p>Doktor Ox, topluca ve orta boylu bir adamdı; yaşına gelince ... yaşını kestirmek oldukça zordu, uyruğunu da. Zaten bunun pek de önemi yok. Onun, Hoffmann'ın bir eserinden fırlamış gerçek bir eksantrik, Quiquendone sakinleriyle taban tabana zıt, sıcakkanlı ve coşkulu, garip bir insan olduğunu bilmek yeterli. Kendine ve doktrinlerine sarsılmaz bir güveni vardı. Sürekli gülümseyen yüzü, geniş omuzları, güvenli bakışları, geniş burun delikleri, havayı derin derin soluyan büyük ağzıyla başı dik, rahat, özgür yürüyüşü insanların hoşuna gidiyordu. Hayat dolu, varoluşunun her alanında dengeli, cıva gibi ve atılgandı. Yerinde duramaz, hızlı hızlı konuşur ve aşırı el kol hareketleriyle ifade ederdi kendini.</p>

  <p>Bu Doktor Ox, tüm bir kentin aydınlatma masraflarını karşılayacak kadar zengin miydi peki?</p>

  <p>Bunca harcamayı üstlendiğine göre, öyle olması gerekiyordu; bu yersiz soruya verebileceğimiz tek cevap bu.</p>

  <p>Doktor Ox, Quiquendone'a beş ay önce, Gédéon Ygéne adındaki, uzun, kara kuru, zayıf, kibirli ama en az hocası kadar hayat dolu olan asistanıyla birlikte gelmişti.</p>

  <p>Peki neden Doktor Ox, kentin aydınlatılmasına önayak olmuş ve masrafları üstlenmişti? Neden özellikle kendi halinde yaşayıp giden Quiquendone'luları, tüm Flamanlar arasından bu Flamanları seçmişti; neden iyi bir aydınlatmanın sağlayacağı yararları onların kentine bahşetmek istiyordu? Bu bahaneyle, in anima vili<a href="../Text/DiPNOTLAR.xhtml#a7" id="k7"><sup>[→]</sup></a> yoluyla, bazı büyük fizyolojik deneylere mi girişmek istiyordu? Ne yapmaya çalışıyordu bu tuhaf adam? Bunu bilemiyoruz çünkü Doktor Ox'un, kendisine körü körüne itaat eden asistanı Ygéne dışında sırdaşı yoktu.</p>

  <p>Hiç olmazsa görünürde, Doktor Ox, buna büyük ihtiyaç duyan kentin -"özellikle geceleri" diyordu, zeki bir yaklaşımla Komiser Passauf -aydınlatılması işini üstüne almıştı.</p>

  <p>Böylece, aydınlatıcı gaz üretimi amacıyla bir fabrika inşa edilmişti. Gazometreler faaliyete geçmeye hazırdı ve kaldırımların altından geçen sevk boruları, kollara ayrılarak, kısa bir süre sonra kamu binalarına ve hatta bazı ilerleme yanlılarının özel konutlarına kadar uzanacaktı.</p>

  <p>Belediye Başkanı olmak sıfatıyla, Van Tricasse, Danışman olmak sıfatıyla Niklausse ve bazı diğer ileri gelenler, bu modern aydınlatma sisteminin evlerine girmesine izin vermek gerektiğine inanıyorlardı.</p>

  <p>Eğer okuyucu unutmadıysa, Danışman ve Belediye Başkanı arasında geçen bu uzun konuşma sırasında, kentin aydınlatılmasının, taşkömürünün damıtılması sonucu üretilen,bildiğimiz sıradan karbonlu hidrojenin yanmasıyla değil, daha yeni ve yirmi kat daha fazla parlaklık veren, hidrojen ve oksijenin karışımından oluşan oksihidrat gazının kullanılmasıyla sağlanacağı dile getirilmişti.</p>

  <p>Becerikli bir kimyager ve usta bir fizikçi olan Doktor, bu gazı, Mösyö Tessié du Motay'nin sodyum manganat kullanımı üzerine kurulu yöntemini izleyerek değil, kendisinin icat ettiği ve yeni parçalardan oluşan bir pil yardımıyla, hafifçe asitleştirilmiş suyu ayrıştırarak, büyük miktarlarda ve ucuza üretebiliyordu. Böylece, bu iki gazı ayrı ayrı üretmek için ne pahalı maddelere, ne platine, ne karniye, ne yakıta ne de hassas aletlere ihtiyaç vardı. Elektrik akımı su dolu büyük kapların içinden geçiyor ve sıvı, oksijen ve hidrojen olarak, kendisini oluşturan iki maddeye ayrışıyordu; oksijen bir yana, hidrojen, eski ortağının iki katı hacimle, öbür yana gidiyordu. Her iki gaz ayrı haznelerde toplanmaktaydı -bu önlemin alınması zorunluydu çünkü karışımları alev alırsa, korkunç bir patlama meydana gelirdi. Sonra borular, onları ayrı ayrı, her türlü patlamayı önlemek amacıyla düzenlenecek çok sayıdaki beklere<a href="../Text/DiPNOTLAR.xhtml#a8" id="k8"><sup>[→]</sup></a> ulaştıracaktı. İşte o zaman, dikkat çekecek kadar parlak, parlaklığı elektrik ışığınınkiyle -ki zaten herkes bilir, Casselmann'ın deneylerine göre, bin yüz yetmiş bir mumunkine eşit, ne bir eksik ne bir fazla- yarışan bir alev görülecekti.</p>

  <p>Bu yüksek nitelikli bileşik sayesinde, Quiquendone kentinin görkemli bir aydınlatmaya kavuşacağı kesindi. Ancak, daha sonra anlaşılacağı gibi, Doktor Ox ve asistanı işin bu kısmıyla pek az ilgileniyorlardı.</p>

  <p>Tam da Komiser Passauf’un, Belediye Başkanı'nın evine büyük bir tantana kopararak girdiği günün ertesinde, Gédéon Ygéne ve Doktor Ox, fabrikanın ana binasının zemin katındaki ortak çalışma odalarında konuşuyorlardı.</p>

  <p>-Pekâlâ, Ygéne, pekâlâ! diye haykırdı Doktor Ox, ellerini ovuşturarak. Dün verdiğimiz ziyafette onları gördünüz; tutkuların diriliği adına, süngersiler ve mercansılar arasında orta yolu seçen şu soğukkanlı, iyi Quiquendone'luları! Tartışırkenki, davranışları ve sözleriyle birbirlerini kışkırtırkenki hallerini gördünüz! Şimdiden vücutça ve ruhça başkalaşıma uğramışlar! Üstelik her şey yeni başlıyor! Asıl yüksek doz uygulayacağımız zaman görün onları!</p>

  <p>-Gerçekten efendim, diye cevap verdi Gédéan Ygéne, işaretparmağının ucuyla sivri burnunu kaşıyarak, deney oldukça iyi başladı; eğer akış musluğunu dikkatlice kapamamış olsaydım, ne olurdu bilmiyorum.</p>

  <p>-Şu Avukat Schut'la Doktor Custos'u duydunuz mu? diye yeniden söze başladı Doktor Ox. Cümlenin kendisi hiç de kırıcı değildi ama bir Quiquendone'lunun ağzından çıktığı düşünülürse, Homeros'un kahramanlarının, kılıç çekmeden önce birbirlerine ettikleri hakaretler dizisi kadar etkiliydi. Ah! şu Flamanlar! bir gün onları ne hale getireceğimizi göreceksiniz!</p>

  <p>-Onlardan nankörler yaratacağız, diye karşılık verdi Gédéon Ygéne, insan ırkına hak ettiği değeri veren bir adam tavrıyla.</p>

  <p>-Adam, sen de! dedi Doktor, deneyimiz başarıya ulaşırsa, bize minnet duyup duymamalarının ne önemi var!</p>

  <p>-Peki ama, diye ekledi Asistan, muzip bir gülümsemeyle, solunum organlarında böylesi bir uyarı gerçekleştirerek, ciğerlerinin işleyişindeki düzeni biraz bozarsak bu durum Quiquendone'un bu kibar sakinleri için kaygı verici olmaz mı?</p>

  <p>-Onlar için üzgünüm, diye cevap verdi Doktor Ox. Tüm bunlar bilim uğruna yapılıyor. Eğer köpekler ya da kurbağalar diri açımı deneylerini reddetselerdi, nasıl karşılardınız bunu?</p>

  <p>Kurbağa ve köpeklere danışılsaydı, bu hayvanların diri açımı uygulamalarına bazı itirazları olabilirdi; ama Doktor Ox bu konuda çürütülmez bir kanıt bulduğunu düşünüyor olmalıydı ki memnuniyetinin ifadesi olarak derinden iç geçirdi.</p>

  <p>-Yine de efendim, haklısınız, diye cevap verdi Gédéon Ygéne, inanmış bir tavırla. Bu Quiquendone sakinlerinden daha iyisini bulamazdık.</p>

  <p>-Bulamazdık, dedi Doktor, her heceyi tek tek vurgulayarak.</p>

  <p>-Bu kişilerin nabızlarını ölçtünüz mü?</p>

  <p>-Yüz kere.</p>

  <p>-Nabız ortalaması kaç olarak saptandı?</p>

  <p>-Dakikada elli bile değil. Anlayın artık: bir yüzyıldır arabacıların küfretmediği, birbirlerine sövüp saymadığı, atların huysuzlanmadığı, köpeklerin ısırmadığı, kedilerin tırmalamadığı, kısacası tartışmanın gölgesine bile rastlanmayan bir kent bu! Sulh ceza mahkemelerinin bile tüm bir yıl iş olmadığı için çalışmadığı bir kent! Ne sanatın ne de işin, hiç ama hiçbir şeyin coşku yaratmadığı bir kent! Yüz yıldır, hiçbir zaptın tutulmadığı, jandarmaların laf olsun diye ortalıkta dolaştığı bir kent! Uzun sözün kısası, üç yüz yıldır ne bir yumruğun ne de bir tokadın atıldığı bir kent! Bu böyle devam edemez, tüm bunları değiştireceğiz, anlıyorsunuz değil mi üstat Ygéne?</p>

  <p>-Çok iyi! çok iyi! dedi Asistan heyecanla. Peki, bu kentin havasını tahlil ettiniz mi efendim?</p>

  <p>-Bu konuyu da unutmadım. Yetmiş dokuz adet azot ve yirmi dokuz adet oksijen, değişken miktarlarda karbonik asit ve su buharı. Bunlar alışılmış oranlar.</p>

  <p>-İyi, Doktor, iyi, diye karşılık verdi Asistan. Büyük çaplı ve bizi kesin sonuca götürecek bir deney olacak.</p>

  <p>-Ve eğer başarırsak, diye ekledi Doktor Ox, muzaffer bir edayla, dünyayı yeniden kuracağız!</p>

  <p style="text-align: center;"></p>

  <p style="text-align: center;"><img alt="3" src="../Images/3.jpg" /><br /></p>

  <p style="text-align: center;"><i>-Tüm bunlar bilim uğruna yapılıyor.</i></p>
</body>
</html>
