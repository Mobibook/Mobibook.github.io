<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ejder Kanadı</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>YİRMİ ALTINCI BÖLÜM</h1>
  <hr class="sigil_split_marker" />

  <h3 class="sigil_not_in_toc">GÖKLERİN DERİNLİKLERİ&nbsp;</h3>

  <h3 class="sigil_not_in_toc">DÜŞERKEN</h3>
  <hr class="sigil_split_marker" />

  <p><br /></p>

  <p>Bane üç elfin halatlara tutunarak aşağı inmesini seyretti. İnce, biçimli bacakları halatlara topukları ve dizleriyle tutunu-yordu. Altlarında boşluktan, çok aşağıda, bitmek tükenmek bilmez, kara ve dehşet verici fırtınadan başka bir şey yoktu. Fakat elfler işlerinde ustaydılar, ne duraksadılar, ne de aşağıya baktılar. Küçük ejder gemisinin güvertesine ulaştıklarında, bacaklarını kenarlardan içeri attılar ve kolayca ayaklarının üzerine kondular.</p>

  <p>Daha önce hiç elf görmemiş olan Prens, onlar kendisine hiç ilgi göstermezken, onları dikkatle inceledi. Elfler yaklaşık olarak insanlarla aynı boydaydılar, ama bedenlerinin ince olması, daha uzun boylu görünmelerine sebep oluyordu. Hatları zarif, fakat sert ve soğuktu, sanki mermerden oyulmuş gibi görünüyorlardı. Düzgün kasları vardı ve hareketlen son derece uyumluydu. Yan yatmış gemide bile kolaylıkla ve zarafetle yürüyorlardı. Derileri kahverengi, saçları ve kaşları beyazdı. Güneş ışığı altında gümüş serpilmiş gibi parlıyordu, ince do-kumalı kilimler gibi görünen atletler ve etekler giyiyorlardı Giysileri kuş, çiçek, hayvan resimleriyle süslüydü İnsanlar sık sık elflerin parlak renkli giyimleriyle alay ederlerdi -aslında bu</p>

  <p>^sr giysilerin elf zırhı olduğunu fark ettiklerinde pişman olurlardı, fakat artık onlar için çok geç olurdu. Elf büyücüleri, sıradan ipek ipliklerini çelik kadar sağlam yapabilecek büyüler biliyorlardı.</p>

  <p>Lider olduğu anlaşılan elf, diğerlerine, geminin kalan yerlerine bakmalarını işaret etti. Birisi kenara koşarak kanatlara baktı, muhtemelen, gemiyi kontrolden çıkaran hasarın derecesini anlamaya çalışıyordu. Diğeri kıç tarafa koştu. Elfler silahlıydılar, ama silahlarını ellerine almamışlardı. Ne de olsa kendi türlerine ait bir gemideydiler.</p>

  <p>Adamlarının yerlerini aldığını gören elf komutanı, nihayet çocuğu fark etmeye tenezzül etti.</p>

  <p>"Bu insan veledinin halkım tarafından yapılan bir gemide ne işi var?" Komutan gaga burnunun üstünden çocuğa baktı. "Bu geminin kaptanı nerede?"</p>

  <p>İnsanca da konuşabiliyordu, ama dudaklarındaki ifade, sanki sözcüklerin kötü bir tadı varmış ve onlardan kurtulduğu için seviniyormuş gibi tiksinti doluydu. Sesinde ahenkli bir tını, buyurgan ve horgören bir tonlama vardı, Bane öfkelendi, ama öfkesini gizlemeyi bildi.</p>

  <p>"Ben Volkaran ve Uylandia’nın veliaht prensiyim. Babam Kral Stephen'dır." Bane böyle başlamasının en iyisi olduğuna karar vermişti, en azından önemli biri olduğu konusunda elfleri ikna edene kadar. Sonra onlara gerçeği, aslında çok daha önemli olduğunu -hayal edemeyecekleri kadar önemli olduğunu söyleyecekti.</p>

  <p>Elf komutanın bir gözü adamlarının üzerindeydi, Bane'e ilgisinin ancak yarısını veriyordu. "Demek halkım bir insan prensçiği yakaladı, ha? Senin karşılığında ne almayı düşündüler, bilemiyorum."</p>

  <p>"Beni kaçıran kötü bir adamdı," dedi Bane, gözyaşlarına boğulmaya hazır. "Beni öldürecekti. Ama siz beni kurtardınız! Kahraman olacaksınız. Beni kralınıza götürün ki, teşekkürlerimi sunabileyim. Halklarımız arasında bir barışın başlangıcı olabilir bu."</p>

  <p>Kanatları incelemeye giden elf geri döndü, raporunu vermek üzereydi ki, çocuğun söylevini duydu. Komutanına baktı, aynı anda kahkalarla gülmeye başladılar.</p>

  <p>Bane'in nefesi kesildi. Hayatında hiç kimse ona gülmemişti! Neler oluyordu? Tılsımın işe yarıyor olması gerekirdi. Trian’nın tılsımı bozamadığından emindi. Neden büyüsü elflerin üzerinde işe yaramıyordu?</p>

  <p>Sonra Bane onların tılsımlarını gördü. Boyunlarına astıkları tılsımlar, onları insanların savaş büyülerine karşı korumak için elf büyücüleri tarafından yapılmıştı. Bane bunu bilmiyordu, ama koruyucu bir tılsım gördü mü tanırdı ve elfleri kendi tılsımından koruyanın bu olduğunu anladı.</p>

  <p>Herhangi bir tepki vermeye fırsat bulamadan, komutan onu yakaladı ve bir çöp torbası gibi havaya fırlattı. İnce bedeninden beklenmeyecek bir güçle, diğer elf onu havada yakaladı. Elf komutan kayıtsız bir emir verdi ve elf, elinde bir kokarca varmışçasına Bane'i bir kol boyu uzakta tutarak, geminin küpeştesine doğru yürüdü. Bane elfçe bilmiyordu, ama hareketlerinden elf komutanın verdiği emri anlamıştı Aşağı atılacaktı.</p>

  <p>Bane haykırmaya çalıştı, ama korku sesini boğdu Mücadele edip kıvrandı. Onu ensesinden yakalayan elf, çocuğun kurtulmak için gösterdiği çılgınca çabayla eğleniyormuş gibiydi. Bane'in büyü yeteneği vardı, ama babasının evinde yetiştirilmediğinden eğitimsizdi. Büyünün bedeninde adrenalin gibi yayıldığını hissedebiliyor, ama ona nasıl işlerlik kazandıracağını bilmiyordu.</p>

  <p>Fakat bunu ona anlatabilecek biri vardı.</p>

  <p>" Bane tüy tılsımı tuttu. "Baba!"</p>

  <p>"Sana şimdi yardım edemez," diye güldü elf. "Baba!" diye haykırdı yine Bane.</p>

  <p>"Haklıydım," dedi elf yoldaşına. "Gemide biri daha var -veledin babası. Git bul onu," diye, kıç taraftan dönmekte olan üçüncü elfe işaret etti.</p>

  <p>"Hadi, küçük piçten kurtul artık," diye homurdandı komutan.</p>

  <p>, Bane'i tutan elf çocuğu küpeştenin öbür yanına taşıdı ve bıraktı.</p>

  <p>Bane havada takla atmaya başladı. Tam, korku içinde çığlık atmak üzere derin bir nefes almıştı ki, bir ses aniden ona sessiz kalmasını emretti. Ses, her zaman olduğu gibi, zihninde duyduğu sözcüklerle konuşmuştu, yalnızca kendisinin duyabildiği sözcüklerle.</p>

  <p>"Kendini kurtarabilecek güç var sende, Bane. Ama önce korkunu zaptetmen gerek."</p>

  <p>Hızla düşmekte olan Bane, altında, elf gemisinden saçılan döküntüleri, daha aşağıda ise Maelstrom'un kara bulutlarını görebiliyordu. Korkudan kaskatı kesilmişti.</p>

  <p>"Ben... yapamam, baba," diye inledi.</p>

  <p>"Yapamazsan ölürsün ve belki de bu daha iyi olur. Korkak bir oğul benim ne işime yarar?"</p>

  <p>Kısa yaşamı boyunca Bane, kendisiyle tılsımı aracılığıyla konuşan bu adamı, gerçek babası olan bu adamı memnun etmeye çalışmıştı. Güçlü büyücünün onayını almak, en büyük arzusuydu.</p>

  <p>"Gözlerini kapat," diye emretti Sinistrad. "</p>

  <p>Bane gözlerini kapattı.</p>

  <p>"Şimdi büyü üzerinde çalışmaya başlayacağız. Havadan daha hafif olduğunu düşün. Bedenin katı etten değil, hafif, uçucu. Kemiklerin, kuşların kemikleri gibi boş."</p>

  <p>Prens gülmek istedi, ama içindeki bir şey, gülerse bir daha asla büyüyü kontrol edemeyeceğini ve ölümüne düşeceğini söyledi. Vahşi, isterik kıkırdamasını yutarak, babasının söylediğini yapmaya çalıştı. Gülünç geliyordu. Gözleri kapalı durmuyor, kurtarılana kadar tutunabileceği bir şey bulmak için panik içinde açılmaya çalışıyordu. Fakat çevresinde hızla akan hava gözlerini yaşartıyor, hiçbir şeyi net görememesine sebep oluyordu. Boğazında bir hıçkırık düğümlendi.</p>

  <p>"Bane!" Sinistrad'ın sesi çocuğun aklında kırbaç gibi sakladı.</p>

  <p>Yutkunan Bane, gözlerini sıkıca yumdu ve kuş olduğunu hayal etmeye çalıştı.</p>

  <p>Önceleri zordu ve imkânsız geliyordu. Uzun zaman önce ölmüş büyücü nesilleri ve çocuğun miras aldığı kendi yeteneği imdadına yetişti. Püf noktası, gerçekliği dışlamak ve zihni, bedeninin altmış küsur kaya ağırlığında olmadığına, ağırlığının sıfır olduğuna, hatta sıfırdan da az olduğuna inandırmaktı. Bazı genç büyücülerin, edinmek için yıllarca çalışmaları gereken bir beceriydi bu, ama Bane'in birkaç saniye içinde öğrenmesi gerekiyordu. Anne kuşlar yavrularına uçmayı, onları yuvadan atarak öğretirlerdi. Bane de büyüyü aynı yöntemle öğreniyordu. Dehşet ve korku, içindeki doğal yeteneği uyandırdı ve yetenek, kontrolü ele alarak onu kurtardı.</p>

  <p>Etim buluttan. Kanım ince sis. Kemiklerim boş ve hava dolu</p>

  <p>Prens'in bedeninden gıdıklayan bir duygu geçti. Sanki büyü onu bir buluta çeviriyordu, çünkü şimdi ağırlıksız hissediyordu. Bu duygu artarken, içine yüzdüğü yanılsama özgüvenini arttırdı. Bunun karşılığında büyü yoğunlaştı, güçlendi. Gözlerini açan Bane, sevinçle, artık düşmediğini gördü. Bir kar tanesinden daha hafif, gökte süzülüyordu.</p>

  <p>"Başardım! Başardım!" Neşeyle güldü ve kollarını kuş gibi çırpmaya başladı.</p>

  <p>"Yoğunlaş!" diye azarladı Sinistrad. "Bu oyun değil! Konsantrasyonun bozulursa, gücü kaybedersin!"</p>

  <p>Bane kendine geldi. Babasının sözleri değildi onu korkutan, aniden ağırlaştığı hissiydi. Kararlı bir şekilde zihnini, köpüksü bulutlar arasında yüzme işinde yoğunlaştırdı.</p>

  <p>"Şimdi ne yapacağım, baba?" diye sordu, daha sakin bir şekilde.</p>

  <p>"Şimdilik olduğun yerde kal. Elfler seni kurtaracak."</p>

  <p>"Ama beni öldürmeye çalıştılar!"</p>

  <p>"Evet, ama şimdi senin sahip olduğun gücü görecekler ve büyücülerine götürmek isteyecekler. Bu da seni onların sarayına götürecek. Bana dönmeden önce orada biraz zaman geçirmek isteyebilirsin. Faydalı bilgiler edinebilirsin."</p>

  <p>Bane yukarı baktı ve gemide neler olduğunu görmeye çalıştı. Bulunduğu yerden görebildiği tek şey, gövdenin altı ve yarı açık kanatlardı. Ama ejder gemisi hâlâ düşüyordu.</p>

  <p>Bane rahatladı ve havada yüzerek, geminin kendisine yetişmesini bekledi.</p>

  <p class="softbreak">&nbsp;</p>
</body>
</html>
