<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ejder Kanadı</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>ELLİ DÖRDÜNCÜ BÖLÜM</h1>
  <hr class="sigil_split_marker" />

  <h3 class="sigil_not_in_toc">SENISTER ŞATOSU<br />
  YÜKSEK ÂLEM</h3>
  <hr class="sigil_split_marker" />

  <p class="softbreak">&nbsp;</p>

  <p>Haplo şatonun koridorlarında tembel tembel dolaşıp vakit öldürüyordu, ya da onu gören herhangi biri öyle zannederdi. Etrafta kimse yokken aramaya devam ediyor, yapabildiğince herkesi gözetim altında tutuyordu.</p>

  <p>Köpek Bane'le beraberdi. Haplo baba oğul arasında geçen konuşmaların her sözcüğüne kulak misafiri olmuştu. Patryn, Bane'in rün hakkındaki garip sorusuna hazırlıksız yakalanmıştı. Sargıların altındaki derisini kaşıyan Haplo, çocuğun nasıl olup da bir rün gördüğünü merak etti. Bir hata yaptığı, kendisini ele verdiği bir zamanı hatırlamaya çalıştı. Sonunda, hiçbir hata yapmamış olduğuna karar verdi. İmkânsız olurdu bu. Peki, o zaman, çocuk neden bahsediyordu? Kuşkusuz rün büyüsü konusunda şansını deneyen bir menseli büyücüsü değildi gördüğü. Bir menseli bile bunu denemeyecek kadar sağduyu sahibi olurdu.</p>

  <p>Eh, yorum yaparak beyin gücü harcamanın bir âlemi yok. Kısa süre sonra öğrenirim. Bane -çocuğun yanında sadakatle koşturan köpekle birlikte-kısa süre önce, Alfred'i arayarak koridordan geçmişti. Belki konuşmaları bir ipucu verir. Bu arada, Limbeck'e bir göz atsam iyi olacak.</p>

  <p>Geg'in odasının önünde duralayan Haplo, koridorun bir o yanına, bir bu yanma baktı. Görünürde kimse yoktu. Kapının üzerine bir şekil çizdi ve ahşap gözden kayboldu -en azından onun için. Teselli edilemez bir ruh hali içinde masasında oturan Geg içinse, şimdiye kadar olduğu gibi katıydı hâlâ. Limbeck evsahibinden yazı materyalleri istemiş, en sevdiği hobi-siyle uğraşıyordu -bir söylev yazıyordu. Ama Haplo pek az yazma eyleminin gerçeklemekte olduğunu görebiliyordu. Gözlüklerini alnına itmiş olan Geg, başı ellerinin arasında oturmuş, önünde çok renkli bir bulanıklık olarak gördüğü duvar halısına bakıyordu.</p>

  <p>" 'Sevgili Gönenç ve Gelişme...' Hayır, bu çok kısıtlayıcı. 'Sevgili GGIBIT'ler ve Gegler...' Ama başatusta orada olabilir. Başatusta, Başpapaz, sevgili GIBBIT'ler ve Geg kardeşlerim... Geg erkek ve kız kardeşlerim, yukarıdaki dünyayı gördüm. Çok güzel'" -Limbeck'in sesi yumuşadı- "'hayal edebileceğinizden çok daha güzel ve muhteşem. Ve ben... ben...' Hayır!" Sakalını şiddetle çekiştirdi. "İşte," dedi, acıyla yüzünü buruşturup, gözüne yaşlar dolarken. "Jarre'nin dediği gibi, sersemin tekiyim. Şimdi, belki daha iyisini akıl edebilirim. 'Sevgili GGIBIT'ler...' Hayır, yine aynısını yaptım. Başatusta'yı unuttum..." Haplo rünü sildi ve kapı yine oluştu. Koridorda yürümeye devam ederken, Limbeck'in tek kişilik kalabalığına verdiği söylevi duyabiliyordu. Geg ne söylemesi gerektiğini biliyor, diye düşündü Haplo. Ama bir türlü bunu kabullenemiyor.</p>

  <p>"Ah, Alfred, işte buradasın!" Haplo'ya köpek aracılığıyla gelen Bane'in sesiydi bu. "Her yerde seni arıyordum." Çocuğun sesi sinirli ve hırçın geliyordu.</p>

  <p>"Üzgünüm, Ekselansları, Sir Hugh'yu arıyordum..." Ve bunu yapan tek kişi de değildi.</p>

  <p>Bir sonraki kapıda duran Haplo, içeriye göz attı. Oda boştu -Hugh yoktu. Haplo pek de şaşırmamıştı. Hugh hâlâ hayattaysa bile, yalnızca Sinistrad ona acı çektirmek isteyeceği içindi. Ya da daha iyisi, Iridal'e acı çektirmek için. Sinistrad'ın karısı konusunda gösterdiği kıskançlık garipti, özellikle karısını sevmediği düşünülürse.</p>

  <p>"Kadın onun malı," dedi Haplo kendi kendine, geri dönüp, Limbeck'in odasına yönelirken. "Hugh'nun kaşıkları çalıp gittiğini de görse aynı tepkiyi verirdi. Eh, onu korumaya çalıştım. Yazık. Cesur bir adamdı. İşime yarayabilirdi. Her neyse, şimdi, Sinistrad Hugh'la meşgulken, geri kalanımızın kaçması için mükemmel bir zaman."</p>

  <p>"Alfred..." Bane şeker gibi tatlı bir tonda konuşuyordu. "Seninle konuşmak istiyorum."</p>

  <p>"Elbette, Ekselansları."</p>

  <p>Köpek aralarında, yere oturdu.</p>

  <p>Gitme zamanı, diye tekrarladı Haplo. Limbeck'i götüreceğim. Elf gemisine gidip, gemiyi alacağız ve bu menseli büyücüyü kendi âleminde mahsur bırakacağız. Onun işe karışmasına tahammül etmek zorunda değilim. Geg'i Drevlin'e geri götüreceğim. Bu işi halledince, lordumun hedeflerinden birini yerine getirmiş olacağım, ona müridi olmak üzere eğitebileceği birisini götürmek dışında. Hugh'yu düşünmüştüm, ama görünüşe bakılırsa o oyun dışı.</p>

  <p>Yine de, lordum tatmin olmalı. Bu dünya, felaketin eşiğinde sallanıyor. Her şey yolunda giderse, biraz dürtükleyerek düşmesini sağlayabilirim. Ve artık Sartanlar olmadığını güvenle söyleyebileceğime inanıyorum..."</p>

  <p>"Alfred," dedi Bane, "senin Sartan olduğunu biliyorum." Haplo yerinde kalakaldı.</p>

  <p>Bir hata olmalıydı. Doğru duymamıştı. Sözcük aklındaydı ve çocuk başka bir şey söylemişken, o sözcüğü duyduğunu sanmıştı. Nefesini tutarak, sabırsızca, daha iyi duyabilmek için neredeyse gümleyen kalbinin durmasını dileyerek dinledi.</p>

  <p>Alfred yerin ayaklarının altından kaydığını hissetti. Duvarlar uzaklaştı, tavan tepesine düşüyor gibi göründü ve berbat, kutlu bir an boyunca bayılacağını sandı. Ama bu sefer beyni kapanmayı reddetti. Bu sefer tehlikeyle yüzleşmeli, elinden geldiğince onu karşılamalıydı. Bir şey söylemek, çocuğun sözlerini yalanlamak zorunda olduğunu biliyordu elbette, ama konuşup konuşamayacağından emin değildi. Yüz kasları donup kalmıştı.</p>

  <p>"Hadi, Alfred," dedi Bane, onu kendini beğenmiş bir kendine güvenle süzerek, "İnkâr etmenin bir faydası yok. Gerçek " olduğunu biliyorum. Nasıl anladığımı bilmek ister misin'"</p>

  <p>Çocuk durumun tadını çıkarıyordu. Ve bir de köpek vardı, başını kaldırmış, dikkatle ona bakıyordu. Sanki her sözcüğü anlamış, o da tepkisini bekliyor gibiydi. Köpek! Elbette, her sözcüğü anlıyordu! Ve sahibi de tabii.</p>

  <p>"Ağacın üzerime düştüğü zamanı hatırlıyor musun?" diyordu Bane. "Ölmüştüm. Öldüğümü biliyordum, çünkü uçarak uzaklaşıyordum ve arkama baktığımda bedenimin yerde yattığını görebiliyordum. Her tarafıma kristal parçalar saplanmıştı. Ama aniden kocaman bir ağız açılıp beni içine çekti. Ve uyandığımda, canımı acıtan kristaller yoktu artık. Aşağı baktım ve göğsümde bunu gördüm." Bane babasının masasından aldığı bir parça kağıdı gösteriyordu. "Babama bunun ne olduğunu sordum. Bunun bir rün olduğunu söyledi. Bir iyileştirme rünü."</p>

  <p>Yalanla. Alaylı alaylı gül. Ne kadar güçlü bir hayal gücünüz var, Ekselansları! Kuşkusuz hayal gördünüz. Kafanızdaki şişlik.</p>

  <p>"Ve bir de Hugh var," diye devam etti Bane. "Onu öldürmeye yetecek kadar zehir verdiğimi biliyorum. Yere yığılıp kaldığında, tıpkı benim gibi ölmüş olduğunu biliyordum. Onu sen hayata döndürdün!"</p>

  <p>Hadi, şimdi. Ekselansları, bir Sartan olsaydım, hizmetkarlık yaparak hayatımı kazanmak zorunda olur muydum? Hayır, muhteşem bir sarayda yaşardım. Siz mensch'ler de sürüler halinde beni görmeye gelir, ayaklanma kapanır, onu bunu ihsan etmem için, sizi yükseltip düşmanlarınızı yıkmam için yalvarır, ne istersem verirdiniz. Huzur dışında.</p>

  <p>"Ve Sartan olduğunu bildiğime göre, Alfred, bana yardım etmek zorundasın. Ve yapacağımız ilk şeyse, babamı öldürmek." Bane gömleğinin içine elini uzattı ve Alfred'in Hugh'nun hançeri olduğunu gördüğü bir hançer çıkardı. "Bak, bunu babamın masasında buldum. Sinistrad Aşağı Alem'e gidip Geg'leri savaşa sürükleyecek ve Yıksı-diksi'yi onaracak ve tüm adaları alt alta dizecek ve sonra su kaynağım kontrol edecek. Tüm zenginlik ve güç onun olacak, bu hiç de adil değil! Hepsi benim fikrimdi. Makinenin nasıl çalıştığını ben anladım. Ve elbette, Alfred, sen muhtemelen makinenin nasıl çalıştığı hakkında her şeyi biliyorsun, çünkü sen ve halkın yaptı onu, sen bana o konuda da yardım edebilirsin."</p>

  <p>Gereğinden de zeki gözleriyle köpek Alfred'e, Alfred'in içine bakıyordu. İnkâr etmek için çok geçti. Fırsatı kaçırmıştı. Hiç bir zaman hızlı düşünen, hızlı hareket eden biri olmamıştı. İşte bu yüzden tehlikeyle yüzyüze kalınca beyni kapanmayı tercih ediyordu. İçinde süren daimi savaşla, kendisini ve başkalarını tehlikeye karşı korumak için muhteşem güçlerini kullanma içgüdüsü ve böyle yaparsa yarı-tanrı olarak görülme tehlikesi arasındaki mücadeleyle başedemiyordu.</p>

  <p>“Size yardım edemem, Ekselansları. Ben can alamam."</p>

  <p>"Ah, ama yapmak zorundasın. Başka seçeneğin yok. Eğer istediğimi yapmazsan, babama kim olduğunu söylerim ve babam bunu öğrendiğinde seni kendisi kullanmaya çalışır."&nbsp;</p>

  <p>"Ve, Ekselansları, yine reddederim."</p>

  <p>"Yapamazsın! Ona itaat etmezsen seni öldürmeye çalışır! O&nbsp; zaman savaşmak zorunda kalırsın ve kazanırsın, çünkü sen daha güçlüsün."</p>

  <p>"Hayır, Ekselansları. Kaybeder ve ölürüm."</p>

  <p>Bane irkildi. Allak bullak olmuştu. Bu hamleyi öngöremediği anlaşılıyordu. "Ama ölemezsin! Sen bir Sartansın!"</p>

  <p>"Biz ölümsüz değiliz -bazılarının unuttuğu bir gerçek bu." Onları öldüren ümitsizlikti. Şimdi hissettiği ümitsizlik gibi; büyük, boğucu bir hüzün. Tanrı olduklarını düşünmüş, tanrı gibi davranmışlardı ve gerçek tanrılan dinlemeyi bırakmışlardı. Sartanların düşüncesine göre, işler yolunda gitmemeye başladığında, dünya için en iyisinin ne olduğuna karar verme hakkını kendilerinde görmüşler ve buna göre davranmışlardı. Ama sonra başka bir şey aksamış ve müdahale edip düzeltmek zorunda kalmışlardı ve birşeyleri düzelttikleri her seferinde, başka bir şeyin aksamasına sebep olmuşlardı. Kısa sürede bu görev başedemeyecekleri kadar fazla olmuştu yalnızca birkaç kişiydiler. Ve sonunda fark ettiler ki, kendi haline bırakmaları gereken bir şeyle uğraşmışlardı. Ama artık çok geçti. "Öleceğim," diye tekrarladı Alfred.</p>

  <p>Köpek ayağa kalktı, ona doğru yürüyüp başını dizine koydu. Alfred yavaşça, tereddütle elini uzatıp köpeğe dokundu. Sıcaklığını, ipeksi kürkünün altındaki kafa kemiklerinin sertli ğini hissetti.</p>

  <p>Peki sahibi ne yapıyordu şimdi? Eski düşmanının uzanabileceği bir yerde olduğunu bilen Haplo ne düşünüyordu? Tahmin edemem. Sanırım her şey, Haplo'nun bu dünyaya neden geldiğine bağlı.</p>

  <p>Kâhya gülümsedi. Gülümseyişi Bane'i sinirlendirdi. Alfred, çatısının altında iki yarı tanrı olduğunu bilse Sinistrad'ın ne yapacağını merak ediyordu.</p>

  <p>"Sen ölmeye hazır olabilirsin, Alfred!" dedi Bane, sinsi bir kurnazlıkla. "Ama ya arkadaşların -Geg, Hugh ve Haplo?"</p>

  <p>Sahibinin ismini duyunca köpeğin tüylü kuyruğu sallandı.</p>

  <p>Bane ilerleyip kâhyanın yanında durdu. Çocuğun küçük elleri hizmetkarının omuzlarını yakaladı. "Babama kim olduğunu söylediğimde ve nasıl bildiğimi kanıtladığımda, benim şimdi fark ettiğim gibi, diğerlerine artık ihtiyacımız olmadığını farkedecek. Elflere ve gemilerine ihityacımız olmayacak, çünkü senin büyün bizi gitmek istediğimiz her yere götürebilir. Limbeck'e ihtiyacımız olmayacak, çünkü sen Geglerle konuşup, onları savaşa girmeye ikna edebilirsin. Haplo'ya ihtiyacımız olmayacak -zaten asla ihtiyacımız olmadı. Ben köpeğine bakacağım. Hugh'ya ihtiyacımız olmayacak. Babam seni öldürmeyecek, Alfred. Diğerlerini öldürmekle tehdit ederek kontrol edecek seni! Bu yüzden ölemezsin!"</p>

  <p>Doğru söylüyor. Ve kuşkusuz Sinistrad da bunu farkedecek. Vazgeçilebilir. Onları vazgeçilebilir kılacağım. Ama onları kurtarmak için, öldürmek dışında ne yapabilirim?</p>

  <p>"En harika tarafıysa," dedi Bane kıkırdayarak, "sonunda, babama bile ihtiyacımız olmayacak!"</p>

  <p>Sonunda başıma gelen, Sartanların üzerindeki eski lanet Belki, olması gerektiği gibi bu çocuğun ölmesine izin versey dim, o zaman bunların hiçbiri olmazdı. Ama karışmak zorundaydım. Tanrıyı oynamak zorundaydım. Çocuğun içinde iyilik olduğuna inandım, değişeceğine -benim sayemde değişeceğine inandım! Onu benim kurtarabileceğime inandım! Ben, ben, ben! Biz Sartanlar tek düşündüğü hep kendimiz olduk. Dünyayı kendi suretimizde şekillendirmek istedik. Ama belki de olması gereken bu değildi.</p>

  <p>Köpeği yavaşça kenara iten Alfred ayağa kalktı. Odanın ortasına yürüyerek kollarını havaya kaldırdı ve -hantal bedeni için-ciddi, zarif sayılacak hareketlerle dansetmeye başladı.</p>

  <p>"Alfred, ne yapıyorsun?"</p>

  <p>"Gidiyorum, Ekselansları," dedi Alfred.</p>

  <p>Dansı devam ederken çevresindeki hava parlamaya başladı. Elleriyle havaya, ayaklarıyla yere rünler çiziyordu.</p>

  <p>Bane'in ağzı açık kaldı. "Gidemezsin!" diye haykırdı. Ona doğru koşarak, Sartanı yakalamaya çalıştı, ama Alfred'in kendi çevresinde oluşturduğu büyü çok güçlüydü. Bane'in eli dokunduğunda bir çatırtı oldu ve çocuk inleyerek yanmış elini geri çekti.</p>

  <p>"Beni terk edemezsin! Ben istemediğim sürece kimse beni terk edemez!"</p>

  <p>"Büyünün benim üzerimde etkisi yok, Bane." Bedeni solmaya başladığında, Alfred neredeyse hüzünle konuşmuştu.</p>

  <p>"Hiç olmadı." Büyük, tüylü bir şekil Bane'in yanından fırladı Köpek parlak kabuğa doğru atlayıp hafifçe Alfred'in yanına kondu. Sıçrayarak, dişlerini kâhyanın bileğine geçirdi ve sıkıca tuttu.</p>

  <p>Alfred'in, şimdi hayalet gibi görünen yüzünde korkulu bir ifade belirdi. Çılgınca tekmeler savurarak köpeğin ağzından kurtulmaya çalıştı.</p>

  <p class="softbreak">&nbsp; Sırıtmakta olan köpek, bunu harika bir oyun olarak görüy or gibiydi. Daha sıkı dişledi ve neşeyle hırıldayarak, çekiştir meye başladı. Alfred daha sıkı çekti. Bedeni solmayı bıraktı.</p>

  <p>Şimdi gittikçe katılaşıyordu. Kendi çevresinde daireler çizerek bırakması için köpeğe yalvanp yakardı, tehditler savurdu, payladı. Köpek onu döne döne takip etti, pençeleri taş zeminde tutunacak bir yer arayarak kayıyor, çeneleri Alfred'in bacağını sıkıca tutuyordu.&nbsp;</p>

  <p>Odanın kapısı çarpılarak açıldı. O tarafa bakan köpek kuyruğunu şiddetle salladı, ama Alfred'in bacağını bırakmadı.</p>

  <p>"Demek bizi bırakıp gidiyorsun, öyle mi, Sartan?" diye sor du Haplo. "Tıpkı eski günlerdeki gibi, ha?" ."</p>

  <p><br /></p>
</body>
</html>
