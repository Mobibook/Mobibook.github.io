<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ejder Kanadı</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>YİRMİ ÜÇÜNCÜ BÖLÜM</h1>
  <hr class="sigil_split_marker" />

  <h3 class="sigil_not_in_toc">PITRIN'İN SÜRGÜNÜ&nbsp;</h3>

  <h3 class="sigil_not_in_toc">ORTA ÂLEM</h3>
  <hr class="sigil_split_marker" />

  <p><br /></p>

  <p>"Bu o mu?" Prens Hugh'nun kolunu yakalayıp yaprakların üzerinde yüzen ejder başını gösterdi. Geminin gövdesi, çevresindeki hargast ağaçları tarafından hâlâ gözlerden gizlenmekteydi.</p>

  <p>"Evet," diye yanıt verdi Hugh.</p>

  <p>Çocuk, hayranlık içinde bakakaldı. Patikada yürümeye devam etmesi için Hugh'nun arkadan itmesi gerekti.</p>

  <p>Gerçek bir ejder başı değildi bu, yalnızca ahşaptan oyulmuş ve boyanmış bir kopyaydı. Fakat elf zanaatkarları işlerinde ehil olurlardı ve bu kafa, göklerde uçan pek çok ejderin kafasından daha gerçek, daha dehşet verici görünüyordu Yaklaşık olarak gerçek bir ejder kafası boyutundaydı, çünkü Hugh'nun gemisi tek kişilik, Orta Âlem'in adaları ve anakaraları arasında yolculuk yapmak için tasarlanmış bir gemiydi. Elflerin savaşlara veya Maelstrom'un göbeğine giderken kullandıkları gemiler o kadar büyük olurlardı ki, iki metrelik bir adam, başını eğmeden rahatlıkla model ejder başının açık ağzından içeri girebilirdi.</p>

  <p>Ejder başı siyaha boyanmıştı, gözleri alev kırmızısı, öfkeli bir kükremeyle açılan ağzındaki dişler beyazdı Uğursuz ba kışları tepelerine dikilmiş, öyle bir tehditle bakıyordu ki, Alfred ile Bane yaklaşırken gözlerini ondan zor ayırdılar. (Alfred üçüncü kez bir deliğe girip dizleri üzerine çöktüğünde, Hugh gözlerini yerde tutmasını emretmek zorunda kaldı.)</p>

  <p>Takip etmekte oldukları küçük patika, onları küçük bir boğaza götürdü. Öbür yandan çıktıklarında, küçük bir vadideki girintiye geldiler. Rüzgâr burada neredeyse hiç hissedilmiyordu; vadinin dik kenarları önünü kesiyordu. Açıklığın ortasında ejder gemisi yüzüyordu, başı ve kuyruğu vadinin duvarlarına doğru çıkıntı yapıyor, gövdesi, altındaki ağaçlara bağlanmış kalın halatlarla sabit tutuluyordu. Bane sevinçten nefes nefese kalmıştı, Alfred, gemiye bakarken, Prens'in çantasının parmaklarının arasından kaydığını fark etmedi.</p>

  <p>Ejderin parlak, zarif, sivri uçlu bir yeleyle süslenmiş boynu, ejderin bedenini oluşturan gemiye doğru kıvrılıyordu. Akşamüstü güneşi, parlak siyah pulların üzerinden yansıyor, kırmızı gözlerin pırıldamasına sebep oluyordu.</p>

  <p>"Gerçek bir ejdere benziyor!" diye içini çekti Bane. "Ama daha güçlü görünüyor."</p>

  <p>"Gerçek bir ejdere benzemeli, Ekselansları," dedi Alfred, sesinde sıradışı bir sertlikle. "Gerçek ejder derisinden yapılmıştır ve kanatları da, elfler tarafından katledilen gerçek ejder kanatlandır."</p>

  <p>"Kanatlar mı? Kanatlar nerede?" Bane başını arkaya iyice yatırdı, neredeyse sırtüstü düşüyordu.</p>

  <p>"Beden boyunca katlanmışlardır. Şimdi göremezsiniz Ama kalktığımız zaman görebilirsiniz." Hugh onlara yürümeleri için işaret etti. "Hadi. Bu gece kalkmak istiyorum, ama önce yapmam gereken bir sürü iş var "</p>

  <p>"Eğer kanatlarını kullanmıyorsa, orada durmasını sağlayanne?" diye sordu Bane.</p>

  <p>, "Büyü," diye homurdandı Hugh. "Hadi, yürüyün artık!"</p>

  <p>Prens öne atıldı, yalnızca zıplayıp, halatlardan birine tutunmak için bir kere durdu. Başaramayınca koşturup, geminin gövdesinin altında durdu ve başı dönene kadar yukarı baktı. "Demek, efendim, elfler hakkında bu kadar çok şey bilmenizin sebebi bu," dedi Alfred, alçak bir sesle.</p>

  <p>Hugh ona bir bakış fırlattı, ama kâhyanın yüzü, biraz sinirli görünmesi dışında ifadesizdi.</p>

  <p>"Evet," diye yanıt verdi katil. "Her devirde bir geminin büyüsünün yenilenmesi gerekiyor, tabii bir de küçük onarımlar var. Yırtık bir kanat veya bazen iskeletten ayrılan bir deri parçası."</p>

  <p>"Gemi uçurmasını nerede öğrendiniz? Büyük yetenek gerektirdiğini duymuştum."</p>

  <p>"Üç yıl boyunca bir su gemisinde köle olarak bulundum.”</p>

  <p>“Kutsal Sartanlar adına!" Alfred durdu ve ona baktı. Hugh ona sinirli bir bakış fırlattı, kendine gelen kâhya öne doğru tökezledi.</p>

  <p>"Üç yıl! O kadar uzun süre hayatta kalan kimseyi duymamıştım. Bütün bunlardan sonra hâlâ onlarla iş yapabiliyorsunuz! Hepsinden nefret edeceğinizi düşünürdüm!"</p>

  <p>"Nefretin bana ne faydası olacak ki? Elfler yapmaları gerekeni yaptılar. Ben de öyle. Dillerini akıcı bir şekilde konuşmayı öğrendim. Hayır, anladım ki, nefret insana, karşılayabileceğinden daha fazlasına mal olur."</p>

  <p>"Ya peki sevgi?" diye sordu Alfred.</p>

  <p>Hugh yanıt verme zahmetine girmedi.</p>

  <p>"Neden bir gemi?" Kâhya konuyu değiştirmenin akıllıca olacağını düşünmüştü. "Neden bu riski alasınız? Fark etselerdi, Volkaran halkı onu paramparça ederlerdi. Bir ejder ihtiyaçlarınıza daha uygun olmaz mıydı?"</p>

  <p>"Ejderler yorulur. Onları dinlendirmeli, beslemelisin. Yaralanabilirler, haşlanabilirler, ölüp gidebilirler. Her an büyünün bozulması riski var. Sonunda ya ejderi göndermek zorunda kalırsın, ya da onunla tartışmaya, sinirini yatıştırmaya çalışırsın. Geminin büyüsü bir devir boyunca bozulmaz. Yaralanırsa, onartırsın. Bu gemide, kontrol her zaman bendedir."</p>

  <p>"Önemli olan da bu, değil mi?" dedi Alfred, ama bunu alçak sesle söylemişti.</p>

  <p>Kâhyanın endişelenmesine hiç gerek yoktu. Hugh'nun dikkati tamamen gemiye yoğunlaşmıştı. Altından geçerek baştan kuyruğa (ya da pruvadan kıça) her parçasını dikkatle inceledi. Bane hemen arkasından takip ediyor, her nefes alışı ile yeni bir som soruyordu.</p>

  <p>"O halat ne işe yarıyor? Neden? Onu çalıştıran ne? Niçin hemen kalkmıyoruz? Ne yapıyorsun?"</p>

  <p>"Çünkü, Ekselansları, hasarları yukarıda" -Hugh işaret parmağını göğe kaldırdı- "fark edersek, onarmaya çalışmanın bir faydası olmaz."</p>

  <p>"Neden?"</p>

  <p>"Çünkü çoktan ölmüş oluruz."</p>

  <p>Bane bir iki saniye durgunlaştı, sonra yine başladı. "Adı ne? Harfleri okuyamıyorum. Ej-Ejder..."</p>

  <p>"Ejder Kanadı."</p>

  <p>"Büyüklüğü ne kadar?"</p>

  <p>"On beş metre." Hugh gövdeyi kaplayan ejder derisine baktı. Kara-mavi pullar, üzerlerine güneş vurunca gökkuşağı renkleriyle parlıyordu. Gemi omurgasının altında yürüyerek, enine boyuna inceledi ve hiçbir pulun eksik olmadığından emin oldu.</p>

  <p>Öne dolanan Bane, tam anlamıyla Hugh'nun topuklarında yürüyordu. Dikkatle, ejderin göğsü olması gereken yere yerleştirilmiş iki kristal plakaya baktı. Ejder zırhının göğüs plakaları gibi görünmesi sağlanan bu plakalar, aslında pencereydiler. Birinde çizikler gören Hugh, kaşlarını çattı. Bir dal düşerken çarpmış olmalıydı.</p>

  <p>"Onların arkasında ne var?" diye sordu Bane, Hugh'nun pencerelere dikkatle baktığını görünce. '•"</p>

  <p>"Dümen. Pilot orada oturur."</p>

  <p>"Ben de oraya girebilir miyim? Bana uçmasını öğretir misin?"</p>

  <p>"Uçmayı öğrenmek için aylarca çalışmanız gerekir, Ekselansları," diye cevapladı Alfred, Hugh'nun yanıt veremeyecek kadar meşgul olduğunu görünce. "Yalnızca bu da yetmez. Kanatları kullanabilmek için pilotun yeterli bedensel güce sahip olması gerekir."</p>

  <p>“Aylarca mı?" Bane hayal kırıklığına uğramış görünüyordu. "Ama öğrenecek ne var ki? Oraya çıkıp" -bir elini salladı- "uçuyorsun."</p>

  <p>"Gitmek istediğiniz yere nasıl gideceğinizi bilmeniz gerekir, Ekselansları," dedi kâhya. "Söylendiğine göre, göklerin derinliklerinde yol işaretleri yokmuş ve referans olarak alabileceğiniz pek az nokta varmış. Bazen yukarıyı aşağıdan ayıramıyormuşsunuz. Köprüdeki uçuş ekipmanını kullanmayı bilmeniz gerekir, aynı zamanda rotalar ve uçuş yolları hakkında bilgi sahibi olmanız gerekir..."</p>

  <p>"Bu tür şeyleri öğrenmek zor değil Ben size öğretirim," dedi Hugh, çocuğun yüzünün asıldığını görünce.</p>

  <p>Bane canlandı. Tüy tılsımla oynayarak, Hugh'nun yanı sıra sıçraya sıçraya yürüdü. Hugh tüm gövde boyunca yürüyor, metal ve kemik parçaların epsol ağacından<a href="../Text/DiPNOTLAR.xhtml#a12" id="a12"><sup>12</sup></a>&nbsp;yapılmış omurgaya bağlandığı noktaları inceliyordu Hiç çatlak yoktu. Çatlak görse şaşardı Hugh. Becerikli ve dikkatli bir pilottu. Dikkatli olmayanlara ve gemilerine iyi bakmayanlara neler olduğunu görmüştü.</p>

  <p>Geminin kıç tarafına ilerledi. Omurga zarafetle yukarı kıvrılıyor, arka güverteyi oluşturuyordu. Tek bir ejder kanadı -geminin dümeni- omurganın arkasından asılı duruyordu. Dümenin ucuna bağlanmış halatlar rüzgârda gevşek gevşek sallanıyordu. Halatı yakalayan Hugh, bacaklarını dümenin en alt kaburgasına attı. Yavaş yavaş ilerleyerek, halata tırmandı.</p>

  <p>"Ben de geleyim! Lütfen!" Aşağıda, yerde, Bane zıplayıp kabloya yetişmeye çalışıyor, sanki uçabilecekmiş gibi kollarını çırpıyordu.</p>

  <p>"Hayır, Ekselansları!" dedi suratı bembeyaz olmuş Alfred, Prens'in omzunu yakalayıp, sıkıca tutarak. "Biz de hayli kısa süre sonra oraya çıkacağız. Bırakın Sir Hugh işini yapsın."</p>

  <p>"Pekâlâ," dedi Bane, neşeli bir lütufkârlıkla. "Söylesene Alfred, neden yanımıza almak için biraz böğürtlen toplamıyoruz?"</p>

  <p>"Böğürtlen mi, Ekselansları?" dedi Alfred, hayretle. "Nasıl böğürtlen?"</p>

  <p>"Böğürtlen işte. Akşam yemeğinde yemek için. Böyle ormanlıklarda bulunduğunu biliyorum. Drogle söylemişti." Çocuğun mavi gözleri faltaşı gibi açılmıştı -bir şey önerdiği zaman hep açıldığı gibi; mavi irisleri öğle güneşiyle parlıyordu Eli tüy tılsımla oynuyordu.</p>

  <p>"Bir ahır uşağı sizin için hiç de uygun bir arkadaş değil, Ekselansları," diye itiraz etti Alfred. Yakındaki ağaçlara bağlı, sanki küçük oğlan çocuklarının tırmanması için özellikle yapılmış gibi duran, kışkırtıcı halatlara bir göz attı. "Pekâlâ, Ekselansları, sizi böğürtlen aramaya götüreceğim."</p>

  <p>"Fazla uzaklaşmayın," diye uyardı Hugh'nun sesi, yukarıdan.</p>

  <p>"Meraklanmayın, efendim," diye yanıtladı Alfred, duygusuz bir sesle.</p>

  <p>İki yoldaş ormana doğru yollandı -Alfred çukurlara kayarak ve ağaçlara yaslanarak, çocuk çalılıklara dalarak ve yoğun bitki örtüsünün altında kaybolarak.</p>

  <p>"Böğürtlenmiş," diye mırıldandı Usta.</p>

  <p>Ortadan kayboldukları için şükrederek gemisine yoğunlaştı. Güverte küpeştesine tutunarak kendisini yukarı çekti ve üst güverteye tırmandı. Açık plakalarına -her metrede bir ahşap plaka çakılmış olması- yürümeyi mümkün, ama zor kılıyordu. Hugh buna alışıktı. Plakadan plakaya atlıyor, sakar Alfred'in buraya gelmemesi gerektiğini aklına not ediyordu. Plakaların altında, yerde gezenlerin gözüne kafa karıştıracak kadar fazla görünecek kontrol kabloları vardı. Güvertede karın üstü yatan Hugh, halatların yıpranıp yıpranmadığını kontrol etti.</p>

  <p>Acele etmiyordu. Bu işi aceleyle getirmek, bir kanat kablosunun kopmasına ve geminin kontrolünü kaybetmesine yol açabilirdi işini bitirmesinden kısa süre sonra Bane ile Alfred döndüler. Çocuğun heyecanlı gevezeliğine bakılırsa, böğürtlen toplama işinin başarılı olduğu anlaşılıyordu.</p>

  <p>"Artık çıkabilir miyiz?" diye bağırdı Bane.</p>

  <p>Hugh, güvertede, ayağının dibinde duran bir halat yığınını tekmeledi. Yığın aşağı düştü ve neredeyse yere değen bir ip merdiven oluşturdu. Çocuk hevesle yukarı tırmandı. Alfred dehşet dolu bir bakış fırlattı ve yerde kalıp çantalara göz kulak olacağını bildirdi.</p>

  <p>"Bu harika!" dedi Bane, küpeştenin üzerinden sarkıp, plakaların arasından düşmekten kılpayı kurtularak. Hugh onu ensesinden yakaladığı gibi yukarı kaldırdı.</p>

  <p>"Burada kal ve kıpırdama," diye emretti Hugh, çocuğu küpeştenin yanına dikerek.</p>

  <p>Bane küpeştenin üzerinden sarkarak gövdeye baktı. "Oradaki uzun tahta parçası ne? Ah, biliyorum! Onlar kanat, değil mi?" diye haykırdı heyecanla.</p>

  <p>"O direk," diye açıkladı Hugh, dikkatle direği inceleyerek. "İki tane direk var, buradaki anadireğe bağlılar" -parmağıyla işaret etti- "başkasarasının orada."</p>

  <p>"Bunlar ejder kanadı mı? Normal kanat gibi çırpılıyorlar mı?"</p>

  <p>"Hayır, Ekselansları. Uzandıkları zaman daha çok yarasa kanadına benziyorlar. Gemiyi havada tutan büyüdür. Biraz şu tarafta durabilir misiniz? Direği serbest bırakınca görürsünüz."</p>

  <p>Direk dışa doğru savruldu ve beraberinde ejder kanadını sürükledi. Kabloyu kavrayan Hugh, direğin sonuna kadar açılmasına izin vermedi, aksi halde büyü işlevsel hale gelir, planladığından erken kalkarlardı. İskele tarafındaki direği serbest bıraktı ve gemi boyunca uzanan -desteğe takılı- anadireğin gereğince yükselebileceğinden ve her şeyin düzgünce işlediğinden emin oldu. Sonra kenardan baktı</p>

  <p>"Alfred, çantalar için bir halat sarkıtıyorum. İyice bağla İşini bitirdiğin zaman palamarı çöz. Gemi hafifçe yükselecek, ama endişelenme. Yan kanatlar iyice açılıp, orta kanat kaldı rılmadan kalkmaz. Tüm halatlar serbest kaldığında, sen de yu karı çık."</p>

  <p>"Bununla mı?" diye sordu Alfred, korku dolu gözlerle esintide sallanan ip merdivene bakarak.</p>

  <p>"Tabii, uçmayı bilmiyorsan," dedi Hugh ve uzun bir halatı aşağı fırlattı.</p>

  <p>Kâhya çantaları bağladı ve halatı çekerek hazır olduklarını belirtti. Hugh yükü güverteye çekti. Birisini Bane'e uzatarak, izlemesini söyledi ve plakadan plakaya hoplayarak ilerledi. Bir ambar kapağını açarak sağlam, ahşap bir merdivenden indi. Bane neşeyle takip etti.</p>

  <p>Birlikte, üst güvertenin altı boyunca uzanan, dümen kabinini yolcu kabinlerine, depolara ve arka güvertede bulunan pilot dairesine bağlayan dar bir koridorda yürüdüler. Dışarıdaki günün parlaklığına karşın içerisi karanlıktı, adamla çocuk, gözlerinin alışmasını bekleyerek durdular.</p>

  <p>Hugh küçük bir elin kendi eline yapıştığını hissetti. "Bunlardan birinde uçacağıma inanamıyorum! Biliyorsun, Sir Hugh," diye ekledi Bane, özlem dolu bir neşeyle, "bir kere ejder gemisinde uçunca, hayatta yapmayı arzu ettiğim her şeyi yapmış olacağım. Bundan sonra memnun ölebilirim, diye düşünüyorum."</p>

  <p>Hugh'nun göğsünü sıkıştıran acı, onu neredeyse boğacaktı. Nefes alamadı, dakikalarca göremedi. Onu kör eden geminin, içindeki karanlık değildi. Korku bu, dedi kendi kendine. Çocuğun gerçeği öğrenmesinden duyduğu korku. Gözlerine inen perdeden kurtulmak için kafasını salladı ve dönüp çocuğa dikkatle baktı.</p>

  <p>Ama Bane ona masum bir sevgiyle bakıyordu, kurnazlıkla değil. Hugh elini kabaca çocuğunkinden kurtardı.</p>

  <p>"Siz ve Alfred o kabinde uyuyacaksınız," dedi. "Çantaları oraya koyun." Yukarılarından bir gümbürtü ve bir inleme sesi geldi. "Alfred? Buraya in ve Ekselanslarına göz kulak ol. Benim yapacak işlerim var."</p>

  <p>"Peki, efendim," diye geldi titrek cevap ve Alfred merdi venden aşağı kayarak, güverteye yığıldı.</p>

  <p>Topuklarının üzerinde dönen Hugh, uzun adımlarla dümen kabinine doğru yürüdü ve Alfred'in yanından tek sözcük bile söylemeden geçti.</p>

  <p>"Merhametli Sartanlar," dedi kâhya, ezilmekten kurtulmak için kenara kaçarak. Hugh'nun ardından baktı, sonra Bane'e döndü. "Onu sinirlendirecek bir şey mi söylediniz, Ekselansları?"</p>

  <p>"Yoo, hayır, Alfred," dedi çocuk. Uzanarak kâhyanın elini tuttu. "Böğürtlenleri nereye koydun?"</p>

  <p>"İçeri gelebilir miyim?"</p>

  <p>"Hayır. Orada kal," diye emretti Hugh.</p>

  <p>Bane dümen kabinine doğru baktı ve gözleri hayretle iri iri açıldı. "Kocaman bir örümcek ağına yakalanmışsın gibi görünüyor! Tüm o halatlar nereye bağlı? Neden o şeyi giyiyorsun?"</p>

  <p>Hugh üzerine, deriden bir göğüs zırhına benzeyen bir şeyi giyiyordu, yalnız buna sayısız halat bağlıydı. Muhtelif yönlere uzanan halatlar, tavana bağlı, karmaşık bir makara düzeneğine uzanıyordu.</p>

  <p>"Hayatımda hiç bu kadar çok ahşap görmedim!" dedi Alfred'in sesi, yolcu kabinlerine giden koridordan. "Kraliyet sarayında bile. Sırf buradaki ahşabın değeri bile, geminin ağırlığınca fıçıpara etmesine yeter. Ekselansları, lütfen geride durun. Kablolara dokunmayın!"</p>

  <p>"Gidip pencerelerden bakamaz mıyım? Lütfen, Alfred. Ayak altında dolaşmam."</p>

  <p>"Hayır, Ekselansları," dedi Hugh. "Bu halatlardan biri boynunuza dolanırsa, anında koparır onu."</p>

  <p>"Bulunduğumuz yerden de yeterince görebilirsiniz," dedi Alfred, hafifçe yeşererek Yer çok altlarında kalmıştı. Tek görebildikleri ağaçların tepeleriyle mercankaya uçurumun duvarıydı.</p>

  <p>Koşumların hepsi yerli yerine takılı durumda, Hugh yüksek sırtlı, tek bacak üzerinde dümene doğru duran, ahşap bir sandalyeye oturdu. Sandalye sağa sola dönebiliyor, böylece pilotun kolayca manevra yapmasına izin veriyordu. Tam önünde, yerden çıkan uzun, metal bir kol vardı.</p>

  <p>"Neden o şeyi giymen gerekiyor?" diye sordu Bane, koşumlara bakarak.</p>

  <p>"Halatlara kolayca ulaşmamı sağlıyor. Böylece dolaşmıyorlar ve her halatın nereye gittiğini biliyorum." Hugh kolu ayağıyla itekledi. Gemiden bir dizi irkiltici bamlama geldi. Kablolar makaralarda döndü ve gerginleşti Hugh, göğsüne bağlı halatlardan birini çekti. Bir takım gıcırtı ve gürleme sesleri duyuldu. Ani bir silkinişle, geminin ayaklarının altında hafifçe havalandığını hissettiler.</p>

  <p>"Kanatlar açılıyor," dedi Hugh. "Büyü etkisini göstermeye başladı."</p>

  <p>Tam pilotun başının üzerine yerleştirilmiş yuvarlak, kristal bir sekstant, yumuşak, mavi bir ışıkla parlamaya başladı, içinde semboller belirdi. Hugh halatlara daha güçlü asıldı ve aniden ağaçların tepeleriyle uçurum duvarı gözlerden uzaklaşmaya başladı. Gemi yükseliyordu</p>

  <p>Alfred'in nefesi kesildi. Dengesini kaybederek geriye doğru sendeledi ve dengesini bulmak için küpeşteye tutundu Bane zıplayarak ellerini çırptı. Aniden, uçurumla ağaçlar gözden kayboldu ve önlerinde engin, mavi bir gökyüzü uzandı.</p>

  <p>"Alı, Sir Hugh, üst güverteye çıkabilir miyim? Nereye gittiğimize bakmak istiyorum."</p>

  <p>"Kesinlikle olmaz, Eksel..." diye başladı Alfred. ' '* '</p>

  <p>"Elbette," diye sözünü kesti Hugh. "Aşağı inerken kullandığımız merdiveni kullanın. Trabzanlara tutunun ve aşağı uçmamaya dikkat edin."</p>

  <p>Bane koşturarak uzaklaştı. Bir an sonra, tepelerinde çizmelerinin sesini duydular.</p>

  <p>"Aşağı uçmak mı?" dedi Alfred dehşetle. "Güvenli olmaz!"</p>

  <p>"Güvenli. Elf büyücüleri, geminin çevresinde büyülü bir alan oluşturuyorlar. Aşağı atlayamaz bile. Kanatlar açık ve büyü aktif olduğu sürece, tamamiyle güvende olacak." Hugh</p>

  <p>Alfred'e alaycı bir bakış attı. "Ama belki de kendin gidip gözkulak olmak istersin, gene de.</p>

  <p>"Evet, efendim," dedi kâhya, yutkunarak. "Ben de... tam bunu yapmayı düşünüyordum."</p>

  <p>Ama yerinden kıpırdamadı. Küpeşteye yapışmış, kaskatı suratı, çevrelerinde yüzen bulutlar kadar beyazdı. Alfred bakışlarını mavi göğe dikti.</p>

  <p>"Alfred?" dedi Hugh, halatlardan birini çekerek. Gemi sola yattı ve ağaçların tepeleri aniden ve baş döndürecek şekilde gözlerinin önüne geldi.</p>

  <p>"Gidiyorum. Hemen şimdi, efendim. Gidiyorum," dedi kâhya, tek bir kasını bile kımıldatmadan.</p>

  <p>Güvertede, Bane trabzanların üzerine yaslanmıştı. Manzara onu büyülemişti Pitrin'in Sürgünü'nün arkasında kayıp gittiğini görebiliyordu. Altında ve önünde mavi gök ile beyaz bulutlar, üstünde pırıldayan gökkubbe vardı. Her iki yanlarında ejder kanatları gerilmişti. Geminin hareketiyle, derimsi kanatlar hafifçe dalgalanıyordu. Orta kanat arkasında dimdik duruyor, yavaşça öne, arkaya sallanıyordu.</p>

  <p>Çocuk tüyü elinde tutarak, aylak aylak çenesine sürttü. "Gemiyi kontrol eden koşumlar. Büyü sayesinde havada kalıyor. Kanatlar yarasa kanadı gibi. Tavandaki kristal, nerede olduğumuzu söylüyor." Parmakuçlarında durarak aşağıya baktı ve bu kadar yüksekten Maelstrom'u görüp göremeyeceğini düşündü. "Çok kolay aslında," dedi, tüyü çevirerek.</p>

  <p class="softbreak">&nbsp;</p>
</body>
</html>
