<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ejder Kanadı</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>KIRK ALTINCI BÖLÜM</h1>
  <hr class="sigil_split_marker" />

  <h3 class="sigil_not_in_toc">GÖKKUBBE</h3>
  <hr class="sigil_split_marker" />

  <p class="softbreak">&nbsp;</p>

  <p>Elf ejder gemisi ince, soğuk havada hareketsiz asılı duruyordu. Gökkubbe olarak bilinen, havada yüzen buz kütlelerine gelince, kimse daha ileri gitmeye cesaret edemediğinden durmak zorunda kalmıştı. Gemiden on kat büyük kütleler, üstlerinde hayalet gibi geziniyordu. Daha küçük parçalar, büyüklerin çevresinde dolanıyordu; hava küçük buz damlalarıyla pırıldıyordu. Buzdağlarından yansıyan güneş göz kamaştırıyordu; kimse onlara doğrudan bakamıyordu. Gökkubbenin kalınlığını, enginliğini kimse talimin edemiyordu. Gizemustaları ve Sartanlar dışında hiç kimse, bu kadar yükseğe uçup, yolculuğunu anlatmak üzere geri dönmemişti. Çizilen haritalar, tahminlere dayalıydı ve gemideki herkes bunların gerçeği yansıtmadığını biliyordu. Kimse, âlemlerini kurmak üzere gizemustalarının gökkubbenin içinden geçtiğini düşünmüyordu.</p>

  <p>"Doğal savunma bariyeri," dedi Hugh, kısık gözlerle lomboz deliğinin dışındaki muhteşem güzelliğe bakarak "Bunca yıldır zenginliklerini rahatsız edilmeden koruyabilmiş olmalarına şaşmamak lazım."</p>

  <p>"Nasıl geçeceğiz?" diye sordu Bane Çocuk, görebilmek için parmakuçlarında duruyordu.</p>

  <p class="softbreak">&nbsp; "Geçmeyeceğiz."</p>

  <p>"Ama geçmek zorundayız!" diye ciyakladı çocuk. "Babama gitmek zorundayım!"</p>

  <p>"Velet, o buz parçalarından biri -hatta küçücük bir tanesi-bile bize çarparsa, bedenlerimiz gündüz göklerinde parıldayan yıldızların arasına katılır. Belki de babacığına gelip seni almasını söylemelisin."</p>

  <p>Bane'in yüzü sakinleşti, öfkeden kızaran yüzü normal rengine döndü. "Önerin için teşekkür ederim, Sir Hugh." Eli tüyü kavradı. "Ben de bunu yapacağım. Ve benim için yaptıklarınızın hepsini ona söylemeyi de unutmayacağım. Hepinizin." Bakışları Alfred'den, karşısındaki güzellik karşısında sersemlemiş Limbeck'e, hatta Haplo'nun köpeğine kadar herkesi taradı. "Eminim hepinizi... hak ettiğiniz şekilde ödüllendirecek."</p>

  <p>Güvertede hoplayıp zıplayarak ambarın bir köşesine çöktü ve gözlerini kapatıp babasıyla iletişim kurdu.</p>

  <p>"'Hepiniz' ile 'hak ettiğiniz' arasında verdiği o minik aradan hoşlanmadım," dedi Haplo. "Büyücüyü, çocuğu kapıp, bizi alevlere boğmaktan alıkoyan şey ne olacak?"</p>

  <p>"Hiçbir şey, sanırım," diye yanıtladı Hugh, "yalnız bir şey istiyor gibi ve bu da yalnızca çocuk değil. Aksi halde, niye bunca zahmete girsin?"</p>

  <p>"Pardon, anlamadım."</p>

  <p>"Alfred, gel buraya. Bak, bu Sinistrad’nın gece şatoya geldiğini, bebekleri değiştirdiğini ve gittiğini söylemiştin. Çevrede muhafızlar varken bunu nasıl başarabilir?"</p>

  <p>"Gizemustalarının, kendilerini transfer etme yetileri vardır. Trian Majesteleri Kral'a şöyle açıklamıştı: büyünün yapılabilmesi için, bedenden önce zihnin gönderilebilmesi gerekiyor. Zihin belirli bir mekânda iyice yerleştiği zaman, bedeni kendisine katılması için çağırabiliyor. Bu büyü için tek gereken, büyücünün daha önce o mekânı görmüş olması, böylece zihninde gideceği yerin doğru bir görünümünü yaratabiliyor. Gizemustaları, neredeyse dünya kadar yaşlı olan, Uylandia'daki kraliyet sarayını sık sık ziyaret etmişlerdi."</p>

  <p>"Ama kendisini, mesela Aşağı Âlem'e veya Aristagon'daki elf sarayına taşıyamaz, öyle mi?"</p>

  <p>"Hayır, efendim, taşıyamaz. En azından zihinsel olarak yapamaz bunu. Hiçbiri yapamaz. Elfler gizemustalarından hep nefret ettiler ve korktular, asla krallıklarına girmelerine izin vermediler. Büyücüler aynı yöntemle Aşağı Âlem'e de gidemezler, çünkü orada da hiç bulunmadılar. Başka ulaşım yöntemleri kullanmak zorundalar... Alı, ne demek istediğinizi anlıyorum, efendim!"</p>

  <p>"Aha. Sinistrad önce gemimi almaya çalıştı. Başarısız oldu ve şimdi elinde bir tane daha var. Eğer o..."</p>

  <p>"Şşşt, ziyaretçimiz var," diye mırıldandı Haplo.</p>

  <p>Bölmenin kapısı açıldı ve arkasında mürettebattan iki kişi ile, Kaptan Bothar'el göründü. "Sen" -Hugh'yu işaret etti- "benimle gel."</p>

  <p>Omuzlarını silken Usta, kendisine denileni yaptı. Yukarıda neler olup bittiğini görecek olmaktan dolayı üzüldüğü söylenemezdi. Kapı arkalarından çarpılarak kapandı, muhafız kapıyı kilitledi ve Hugh elfi merdivenlerde takip ederek üst güverteye çıktı. Köprüye vardığında, Haplo'nun köpeğinin de kendisini takip etmekte olduğunu gördü.</p>

  <p>"Bu da nereden çıktı?" Kaptan hayvana kötü kötü baktı. Köpek başını kaldırarak, dili dışarıda, kuyruğu sallanarak, parlak kahverengi gözleriyle kaptana baktı.</p>

  <p>"Bilmiyorum Beni takip etti herhalde."</p>

  <p>"Öğrenci, o şeyi köprüden çıkar. Sahibine götür ve ona gözkulak olmasını söyle, yoksa onu aşağıya atarım."</p>

  <p>"Başüstüne, efendim."</p>

  <p>Öğrenci köpeği almak için eğildi. Hayvanın tavrı hemen değişti. Kulakları arkaya yattı, kuyruğu neşeyle sallanmaktan vazgeçti, yavaş yavaş, kötücül bir şekilde bir o yana bir bu yana sallanmaya başladı. Köpeğin ağzı aralandı ve göğsünden gelen alçak bir gürlemeyle, hırlamaya başladı.</p>

  <p>"Parmaklarını seviyorsan," diyor gibiydi hayvan, "onları kendine saklasan iyi olur."</p>

  <p>Öğrenci köpeğin öğüdünü tuttu. Ellerini arkasına saklayarak kaptanına soru ve korku dolu gözlerle baktı.</p>

  <p>"Köpek..." dedi Hugh denercesine. Hayvan kulaklarını azıcık kaldırdı. Hugh'ya bir göz attı. Bir gözünü öğrenciden ayırmadı, ama Hugh'ya, kendisini dost saydığını belli etmeyi de ihmal etmedi.</p>

  <p>"Buraya, köpek," diye komut verdi Hugh, parmaklarını beceriksizce şıklatarak.</p>

  <p>Köpek, bundan emin olup olmadığını sorarcasına başını eğdi.</p>

  <p>Hugh parmaklarını yine şıklattı ve köpek, talihsiz elfe bir ayrılış hırlamasıyla hırlayarak Hugh'ya doğru yürüdü. Hugh köpeği beceriksizce okşadı. Köpek Hugh'nun ayaklarının dibine oturdu. ~*</p>

  <p>"Sorun çıkarmaz. Ben ona göz kulak olurum."</p>

  <p>"Kaptan, ejder yaklaşıyor," diye rapor verdi gözetçi.</p>

  <p>"Ejder mi?" Hugh elfe baktı.</p>

  <p>Yanıt olarak, Kaptan Bothar'el işaret etti.</p>

  <p>Hugh geminin lomboz deliklerinden birine yürüyüp dışarı baktı. Gökkubbenin içinden geçen bir ejder zar zor görülebiliyordu. Sanki buzdağlarının arasından bir gümüş nehri -iki alev alev gözü olan bir gümüş nehri akıyordu.</p>

  <p>"Türünü biliyor musun, insan?"</p>

  <p>"Bir civa ejderi." Hugh, elfçe sözcüğü hatırlamak için duraksamak zorunda kaldı. "Silindistani."</p>

  <p>"Onu geçemeyiz," dedi Kaptan Bothar'el. "Hızına bak! İsmi pek yerinde. Savaşmak zorunda kalacağız."</p>

  <p>"Sanmıyorum," dedi Hugh. "Bana göre, çocuğun babasıyla tanışmak üzereyiz."</p>

  <p><br /></p>

  <p>Elfler ejderlerden hiç hoşlanmaz ve asla güvenmezler. Elf büyücülerin büyüleri ejderleri kontrol edemez ve insanların bu konudaki bilgisi elf ağızlarında sızlayan bir diş gibidir daima. Gemideki elfler, yakınlarındaki civa ejderinin varlığı karşısında endişeli ve rahatsızdılar. Ejder uzun, parlak bedeniyle geminin çevresinde dönüyor, kıvranıyor, bükülüyordu. Elfler ejderi gözleriyle takip ediyor, ya da iki saniye önce olmadığı bir yerde göründüğünde irkiliyorlardı. Bu endişeli tepkilerin, güvertede durmakta olan gizemustasını eğlendirdiği belli oluyordu. Büyücü bir zarafet timsali olsa da, Hugh kirpiksiz gözlerdeki pırıltıyı, ince, kansız dudaklarda arada bir beliren küçük gülümsemeyi farkedebiliyordu.</p>

  <p>"Şahsınıza karşı ebediyen borçlu kalacağım, Kaptan Bothar'el," dedi Sinistrad. "Çocuğum benim için, Yüksek Âlem'in tüm hazinelerinden daha kıymetlidir." Başını eğerek, eline yapışmış, kendisini gerçek bir hayranlıkla izlemekte olan çocuğa baktı ve gülümsemesi yayıldı.</p>

  <p>"Hizmet edebildiysem ne mutlu. Çocuğun anlattığı gibi, şimdi halkımızca kanun kaçağı olarak görülüyoruz. Asi güçleri bulup, onlara katılmalıyız. Bize ödül vaat etmişti..."</p>

  <p>"Ah, sizi temin ederim ki, bolca alacaksınız zaten. Büyüleyici âlemimizi görmeli, halkımızla tanışmalısınız. O kadar az misafirimiz oluyor ki! Birbirimizin yüzünü görmekten yoruluyoruz. Misafir istediğimizden değil aslında," diye ekledi Sinistrad nazikçe. "Ama bu özel bir durum."</p>

  <p>Hugh, Sinistrad'ın gelişi sebebiyle güverteye getirilen diğer "misafirlerle" beraber gelen Haplo'ya baktı. Katil, Haplo'nun bütün bunlar hakkında ne düşündüğünü gösterecek bir şey görmeyi çok isterdi. Elbette konuşamazlardı, ama kalkmış bir kaş veya acele bir göz kırpış, Hugh'ya Haplo'nun da bu baldan tatlı meyveyi yutmadığını anlatabilirdi. Ama Haplo Sinistrad'a öyle dikkatli bakıyordu ki, büyücünün burnundaki gözenekleri sayıyor sanılabilirdi.</p>

  <p>"Gemimi o şeyin içinden uçurmayı göze alamam." Kaptan Bothar'el, bir baş hareketiyle gökkubbeyi gösterdi. "Bize elinizdekileri verin" -elfin bakışları gizemustasının parmaklarını süsleyen zarif mücevherlere gitti- "biz de âlemimize dönelim."</p>

  <p>Hugh elfe, boşuna nefes tükettiğini söyleyebilirdi. Sinistrad asla bu geminin yakut ve elmas pırıltılı parmaklarının arasından kayıp gitmesine izin vermeyecekti.</p>

  <p>İzin vermedi de. "Yolculuk biraz zorluk yaratacaktır, kaptan, ama imkânsız değildir, kuşkusuz tehlikeli de değildir. Ben rehberliğinizi yapacağım ve gökkubbenin içinden güvenle geçmenizi sağlayacağım." Köprüde, çevresine baktı. "Mürettebatınıza, âlemimizin harikalarını görme şansını vermeyi reddetmeyeceksiniz, değil mi?"</p>

  <p>Yüksek Âlem'in, büyücünün dikkatsiz bir rahatlıkla taktığı mücevherlerle somutlaşan, efsanevi zenginliği ve ihtişamı, korkuyu ve -Hugh'nun mürettebatın gözlerinde gördüğü gibi-sağduyuyu yok etmişti. Bir örümcek ağına doğru uçtuğunu bildiği halde kendisini durduramayan elf kaptana acıdı. Burayı terk edip, eve dönme emrini verecek olsaydı, geri dönen kendisi olacaktı -hem de zor yoldan, kilometrelerce yükseklikteki boş gökyüzünden, başaşağı şekilde.</p>

  <p>"Pekâlâ," dedi Bothar'el, pek de zarif olmayan bir tavırla. Mürettebattan kopan tezahürat, kaptanın gözündeki parlamayla sona erdi.</p>

  <p>"Ben de seninle ejdere binebilir miyim, baba?" diye sordu Bane.</p>

  <p>"Elbette, oğlum." Sinistrad çocuğun başını okşadı. "Ve şimdi, sizinle, özellikle de yeni dostum Limbeck'le" -Sinistrad Geg'e doğru eğildi, Limbeck de beceriksizce karşılık verdi- kalıp daha fazla sohbet etmek çok hoşuma giderdi ama, eşim çocuğunu görmek için sabırsızlanıyor. Kadınlar. Ne sevgi dolu yaratıklardır, onlar."</p>

  <p>Sinistrad kaptana döndü. "Ben hiç gemi uçurmadım, ama bana öyle geliyor ki, gökkubbeden geçerken karşılaşacağınız en önemli sorun, kanatlardaki buzlanma olacak. Bununla beraber eminim ki, benim yetenekli meslektaşım" -gemi büyücüsüne doğru eğildi ve büyücü bu nezakete ihtiyatlı bir nezaketle karşılık verdi- "buzları eritebilir."</p>

  <p>Kolu oğlunun omzunda, ejderinin sırtına kadar olan kısa mesafeyi büyüyle aşmak üzere hazırlandı. Bedenleri neredeyse tamamen yok olmuştu ki durdu ve parlayan gözlerini kaptana dikti. "Ejderin takip ettiği yolu izleyin," dedi, "sakın sapmayın." Ve gitti.</p>

  <p>"Eee, onun hakkında ne düşünüyorsun?" diye sordu Hugh Haplo'ya, köpek, Alfred ve Limbeck'le beraber bölmeye götürülürlerken</p>

  <p>"Büyücü hakkında mı?"</p>

  <p>"Başka kim olabilir?</p>

  <p>"Ah, yeterince güçlü," dedi Haplo, omuzlarını silkerek.<br /></p>

  <p>"Ama beklediğim kadar değil."<br /></p>

  <p>Hugh homurdandı. Sinistrad'ı korkutucu bulmuştu. "Peki ne bekliyordun -bir Sartan mı?"<br /></p>

  <p>Haplo Hugh'ya dik dik baktı, ama söylediklerinin şaka olduğunu gördü. "Ne demezsin," diye yanıt verdi, sırıtarak.<br /></p>

  <p class="softbreak">&nbsp;</p>
</body>
</html>
