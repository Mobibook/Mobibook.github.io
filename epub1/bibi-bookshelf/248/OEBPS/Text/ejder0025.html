<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ejder Kanadı</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>ON DOKUZUNCU BÖLÜM</h1>

  <p class="softbreak"><br /></p>
  <hr class="sigil_split_marker" />

  <h3 class="softbreak sigil_not_in_toc">LEK, DREVLİN&nbsp;<br /></h3>

  <h3 class="sigil_not_in_toc">AŞAĞI ÂLEM</h3>
  <hr class="sigil_split_marker" />

  <p class="softbreak">&nbsp;</p>

  <p>Jarre sabırsızlıkla Yıksı-diski'nin, ucunda yardım-eli asılı olan kabloyu yavaşça ve zahmetle sarmasını bekledi. Zaman zaman, yakında bir Geg varsa, başörtüsünü yüzüne doğru indiriyor, büyük, yuvarlak bir cam muhafazanın içine dikkatli bir şekilde, kaşlarını çatarak bakıyordu. Muhafazanın içindeki siyah ok, hayatı boyunca garip ve anlamsız simgelerle işaretlenmiş bir sürü siyah çizgi arasında gezinmekten başka bir şey yapmamıştı. Geglerin bu siyah ok hakkında tek bildikleri -işaret-parmağı diye bilinirdi- tüm siyah çizgilerin kırmızı olduğu tarafa dönerse, tabana kuvvet kaçmaları gerektiğiydi.</p>

  <p>Bu gece işaret-parmağı uslu duruyordu, yakınındaki tüm Geg'leri haşlayacak buhar dalgaları yayacağına ilişkin herhangi bir işaret yoktu. Bu gece yolundaydı. Tekerler dönüyor, aygıtlar çalışıyor, çarklar işliyordu. Kablolar aşağı, yukarı inip çıkıyordu. Kazı-pençeleri cevher yüklerini Geglerin ittikleri arabalara boşaltıyor, Gegler arabalarındaki yükü Yıksı-diksi'nin kocaman ağzına döküyor, Yıksı-diksi cevheri çiğniyor, istemediğini tükürüyor, kalanını sindiriyordu.</p>

  <p>Bu gece çalışan Geglerin çoğu GGIBIT üyesiydi. Gündüz, takımdan biri bir kazı-pençesinde Limbeck'ın L'sini fark etmişti. Sıradışı bir şans sonucu, pençe, Yıksı-diksi'nin başkent Rahm yakınındaki bir parçasına aitti. GGIBIT üyelerinin yardımıyla fırlayansalla yolculuk yapan Jarre, sevgili ve ünlü önderini karşılamak için tam zamanında orada olmuştu.</p>

  <p>Aşağıda, adada bozulmuş gibi duran bir tanesi dışında tüm kazı-pençeleri geri dönmüştü. Jarre sözde görev yerini bıraktı ve boşluğa -mercankaya adanın içine oyulmuş, aşağıdaki gökyüzüne açılan bir deliğe- bakmakta olan diğer Geglere katılmaya gitti. Jarre arada bir endişeyle çevresine bakmıyordu, çünkü bu ekipte olmaması gerekiyordu ve yakalanırsa, açıklaması gereken bir sürü şey olacaktı. Şanslıydı ki, diğer Gegler yardım-eli alanına nadiren, yalnızca pençelerden birinde problem olursa gelirlerdi. Jarre rahatsız bir şekilde, bir üst platformda oraya buraya itilmekte olan arabalara baktı.</p>

  <p>"Endişelenme," dedi Lof. "Birisi buraya bakacak olursa, bir pençeyi onardığımızı düşünecek yalnızca."</p>

  <p>Lof yakışıklı ve genç bir Geg'di. Jarre'ye son derece hayrandı ve Limbeck'in idamını duyduğunda pek de üzüldüğü söylenemezdi. Lof Jarre'nin elini sıktı. Bırakmaya niyetli görünmüyordu, ama Jarre'nin eline ihtiyacı vardı ve geri çekti.</p>

  <p>"İşte orada!" diye bağırdı heyecanla, boşluğa doğru işaret ederek. "İşte o!"</p>

  <p>"Biraz önce yıldırım çarpanı mı diyorsun?" diye sordu Lof umutla.</p>

  <p>"Hayır!" diye azarladı Jarre. "Yani, evet, ama yıldırım çarpmadı onu."</p>

  <p>Hepsi, avcunda kabarcığı tutan ve boşlukta yükselmekte olan yardım-elini görebiliyordu. Jarre daha önce Yıksı-diksi'nin yavaş olduğu fikrine hiç kapılmamıştı. Defalarca bozulduğunu sanmış, ama dev sargaça baktığı zaman, huysuz huysuz sarmakta olduğunu görmüştü.</p>

  <p>Bir süre sonra yardım-eli yükselip Yıksı-diksi'nin içine girdi. Sargaç gıcırdayarak durdu, boşluk yardım-elinin arkasında bir gümbürtüyle kapandı, yer plakaları kayarak güvenilir bir zemin oluşturdular.</p>

  <p>"İşte o! İşte Limbeck!" diye bağırdı, yağmur sularının sel gibi aktığı camın ardında bir şekil gören Jarre. •ı "Ben emin değilim," dedi Lof şüpheyle. Hâlâ umudunu yitirmemişti. "Limbeck'in kuyruğu var mı?"</p>

  <p>Ama Jarre duymadı. Zemin iyice kapanmadığı halde hızla koştu, diğer Gegler de arkasından seyirtti. Kapıya ulaştığında sabırsızca çekiştirmeye başladı.</p>

  <p>"Açılmıyor!" diye haykırdı panikle.</p>

  <p>İçini çeken Lof uzandı ve kapı kolunu çevirdi.</p>

  <p>"Limbeck!" diye bir çığlık attı Jarre. Kabarcığın içine atlamasıyla dışarı fırlaması bir oldu.</p>

  <p>İçeriden yüksek ve hiç de dostça olmayan bir havlama sesi geldi.</p>

  <p>Jarre'nin solgun suratını fark eden Gegler geri çekildiler.</p>

  <p>"Neydi o?" diye sordu biri. "B-b-bir köpek sanırım," diye kekeledi Jarre.</p>

  <p>"Öyleyse Limbeck değil!" dedi Lof hevesle.</p>

  <p>İçeriden zayıf bir ses geldi.</p>

  <p>"Hayır, benim! Köpekten korkmayın. Onu korkuttunuz, o kadar. Sahibi için endişeli. Hadi, elinizi uzatın. Bu kabarcık hepimiz için fazla dar."</p>

  <p>Kapıda sallanan parmak uçları görünüyordu. Gegler endişeyle birbirlerine baktılar ve hep beraber bir adım daha geri çekildiler.</p>

  <p>Jarre beklentiyle duraksadı ve sırayla her Gege yardım bekleyerek baktı. Her Geg, sırasıyla, ya sargaça, ya kıtır-keskiye, ya da gümbür-zemine baktılar -havlayan kabarcık dışında her yere.</p>

  <p>"Hey, burdan çıkmama yardım edin!" diye bağırdı Limbeck.</p>

  <p>Jarre dudaklarını, hiç de iyiye işaret etmeyen bir şekilde, ince bir çizgi haline gelene kadar birbirine bastırdı. Kabarcığa doğru ilerledi ve uzanan eli inceledi. Limbeck'in eline benziyordu -mürekkepleriyle falan. Büyük bir dikkatle eli tuttu ve çekti. Limbeck -kıpkırmızı ve ter içinde bir yüzle-kapıda belirince Lofun umutları sonsuza dek yok olmuş oldu.</p>

  <p>"Merhaba, hayatım," dedi Limbeck, Jarre'nin elini sıkarak. Aklı başka yerde olduğundan, Jarre'nin yüzünü öpülmek üzere uzatmış olduğunu görmemişti. Kabarcıktan çıkar çıkmaz geri döndü ve yine içine giriyormuş gibi yaptı.</p>

  <p>"İşte, şimdi yardım edin de onu çıkaralım," diye seslendi içeriden, sesi garip bir şekilde yankılanarak.</p>

  <p>"O da kim?" diye sordu Jarre. "Köpek mi? Kendi kendine çıkamıyor mu?"</p>

  <p>Limbeck döndü ve sevinçle Geglere baktı. "Bir tanrı!" dedi zaferle. "Bir tanrıyla döndüm!" tt&gt;</p>

  <p>Gegler hayret ve kuşku dolu bir sessizlik içinde baktılar.</p>

  <p>Konuşma yetisini ilk kazanan Jarre oldu. "Limbeck," dedi sertçe, "bu gerçekten şart mıydı?"</p>

  <p>"Şey, eh... evet! Evet, elbette!" diye yanıt verdi Limbeck, biraz bozularak. "Bana inanmamıştın. İşte, yardım edin de çıkarayım. Yaralı."</p>

  <p>"Yaralı mı?" diye sordu Lof, bir kez daha, umudun pırıldadığını görerek. "Bir tanrı nasıl yaralanabilir ki?"</p>

  <p>"Aha!" diye bağırdı Limbeck, Öylesine güçlü ve sesli bir "Aha"ydı ki, zavallı Lof yarıştan sonunda, tamamen ve sonsuza dek çekilmek zorunda kaldı. "Benim de anlatmak istediğim bu!" Limbeck yine kabarcıkta kayboldu.</p>

  <p>Sahibinin önünde durup hırlayan köpeği çıkarmak biraz zor oldu. Limbeck bu durumdan epey rahatsızdı. Kabarcığın içindeki yolculukları esnasında köpekle bir anlaşmaya varmışlardı. Ama bu anlaşma -yani Limbeck'in kendi köşesinde kıpırdamadan durması karşılığında köpeğin onun boğazını parçalamamayı kabul etmesi- hayvanı yatıştırıp çıkması için ikna etmek konusunda işe yaramayacak gibiydi. "Cici köpek"ler ve "Aferin sana"lar sonuç vermemişti. Çaresiz ve tanrısının öleceği düşüncesiyle korkmuş Limbeck, hayvanı ikna etmeye çalıştı.</p>

  <p>"Bak," dedi, "ona zarar vermeyeceğiz. Ona yardım etmek istiyoruz! Ve ona yardım edebilmemizin tek yolu da, onu buradan çıkarıp güvende olacağı bir yere götürmemiz. Ona iyi bakacağız. Yemin ederim." Köpeğin hırlaması azaldı; hayvan, ilgi gibi görünen bir ifadeyle Geg'i izliyordu. "Sen de gelebilirsin. Ve hoşlanmadığın tek bir şey bile olursa, gelip boğazımı parçalayabilirsin!"</p>

  <p>Köpek başını bir yana eğdi, kulaklarını dikti ve dikkatle dinledi. Geg sözünü bitirdiğinde, onu ciddi bir ifadeyle süzdü.</p>

  <p>Sana bir şans veriyorum, ama dişlerimin hâlâ yerinde olduğunu unutma.</p>

  <p>"Tamam; diyor," diye bağırdı Limbeck mutlulukla.</p>

  <p>"Tamam diyen ne?" diye sordu Jarre, köpek kabarcıktan atlayıp Limbeck'in ayaklarının dibine konduğunda.</p>

  <p>Gegler o anda ortadan yok olup, sığınacak yer aradılar. Keskin dişlere karşı koruma sağlayacak gibi görünen Yıksı-diksi parçalarının arkasına daldılar. Yalnızca Jarre yerinden kıpırdamadı. Nasıl bir tehlikeyle karşı karşıya olursa olsun, sevdiği adamı yalnız bırakmamaya kararlıydı. Bununla beraber köpek, titremekte olan Geglerle bir nebze olsun ilgilenmiyordu. Tüm dikkati tamamen sahibi üzerinde toplanmıştı.</p>

  <p>"İşte!" diye soludu Limbeck, tanrıyı ayaklarından çekerek. "Sen bu ucunu tut, Jarre. Ben de başını alacağım. Tamam, dikkatli ol. Dikkat. İşte oldu, sanırım."</p>

  <p>Köpeğe cesaretle göğüs germiş olan Jarre, her şeyi göze alabileceğini düşünüyordu artık, hatta tanrıları ayaklarından çekiştirmeyi bile. Korkak yoldaşlarına küçümseyici bir bakış fırlatarak tanrının deri çizmelerini tuttu ve çekti. Limbeck gevşek bedeni kabarcıktan dışarı çekti ve dışarı çıkan omuzları yakaladı. Birlikte, tanrıyı yere uzattılar.</p>

  <p>"Aman, yazık," dedi Jarre yumuşak bir sesle, merhamet duygusu korkusunu bastırırken. Tanrının başındaki yaraya, nazikçe dokundu. Parmakları kanla boyandı. "Çok fena yaralanmış!"</p>

  <p>"Biliyorum," dedi Limbeck endişeyle. "Ben de onu biraz kabaca taşıdım, kazı-pençesi parçalamadan gemisinden çıkardım onu."</p>

  <p>"Derisi buz gibi. Dudakları morarmış. Bu bir Geg olsaydı, ölüyor derdim. Ama belki de tanrılar böyle görünüyordur."</p>

  <p>"Sanmıyorum. İlk gördüğümde, gemisi düştükten hemen sonra böyle görünmüyordu. Ah, Jarre, ölmemesi lazım!"</p>

  <p>Jarre'nin sesindeki merhameti işiten ve sahibine şefkatle dokunduğunu gören köpek, elini yaladı ve kahverengi gözleriyle yalvarırcasına baktı.</p>

  <p>Köpeğin ıslak dilini hissettiğinde Jarre önce irkildi, fakat sonra rahatladı. "Endişelenme, iyileşecek," dedi yumuşak bir sesle ve çekinerek uzanıp hayvanın başını okşadı. Köpek bu dokunuş karşısında kulaklarını indirdi ve gür kuyruğunu hafifçe salladı.</p>

  <p>"Sence iyileşecek mi?" diye sordu Limbeck, endişeyle. "Elbette! Bak, gözkapakları hareket ediyor." Jarre canlanarak döndü ve emirler yağdırmaya koyuldu. "İlk önce onu sıcak ve sessiz bir yere götürmeliyiz. Vardiya değişim zamanı gelmek üzere. Kimsenin onu görmesini istemeyiz..."</p>

  <p>"İstemez miyiz?" diye sözünü kesti Limbeck.</p>

  <p>"Hayır! İyileşip konuşabilecek hale gelmeden olmaz. Bu, halkımızın tarihinde büyük bir an olacak. Acele edip her şeyi mahvetmek istemeyiz. Sen ve Lof, gidip bir sedye getirin..."</p>

  <p>"Sedye mi? Tanrı sedyeye sığmaz ki," dedi Lof, surat asarak. "Bacakları kenardan taşar ve ayakları da yere sürünür!"&nbsp;</p>

  <p>"Bu doğru." Jarre, bedeni bu kadar uzun ve dar olanlarla uğraşmaya alışık değildi. Duraksadı, kaşlarını çattı, sonra aniden çınlayan bir gong sesi dehşet içinde çevresine bakınmasına sebep oldu. "O da ne?"&nbsp;</p>

  <p>"Yeri açacaklar!" dedi Lof nefesi kesilerek.</p>

  <p>"Ne yeri?" diye sordu Limbeck merakla.</p>

  <p>"Bu yer!" diye işaret etti Lof, ayaklarının altındaki metal plakaları göstererek.</p>

  <p>"Neden? Ah, anlıyorum." Limbeck başını kaldırıp yüklerini boşaltmış, aşağı inmeye hazır edilen kazı-pençelerine baktı.</p>

  <p>"Buradan hemen çıkmalıyız!" dedi Lof telaşla. Jarre'ye yanaşarak fısıldadı, "Bırak tanrı kalsın. Yer açıldığı zaman havaya düşer. Zaten oradan gelmişti. Köpeği de beraber."</p>

  <p>Ama Jarre onu dinlemiyordu. Yukarıdaki platformda, oraya buraya ittirilen arabaları izliyordu.</p>

  <p>"Lof!" dedi heyecanla, sakalını yakalayıp çekiştirerek -Limbeck'le uğraşırken edindiği ve bırakmakta güçlük çektiği bir alışkanlıktı bu. "O arabalar! Tanrı onlardan birinin içine sığar. Çabuk! Çabuk!"</p>

  <p>Zemin şiddetle titremeye başlamıştı ve hayatta her şey sakalının yolunmasından daha iyiydi. Lof başını salladı ve diğer Geglerle beraber koşturarak boş bir araba getirmeye gittiler.</p>

  <p>Jarre tanrıyı kendi pelerinine sıkıca sardı. Limbeck'le beraber tanrıyı zeminin ortasından, gidebildikleri kadar kenara çektiler. Bu esnada Lof ile arkadaşları arabayı, alt katı üste bağlayan dik rampadan aşağı iterek dönmüşlerdi. Gong sesi yine duyuldu. Köpek inleyip havladı. Kulakları gürültüden rahatsız olmuş gibiydi. Belki de tehlikeyi sezmiş, acele etmeleri için Geg'leri uyarıyordu. (Lof kulaklarının rahatsız olduğu konusunda ısrar etmişti. Limbeck'se tehlikeyi haber verdiğini söylerek itiraz etmişti. Jarre her ikisine de seslerini kesip işlerine bakmalarını emretti.)</p>

  <p>Gegler bu arada tanrının bedenini arabaya yüklemeyi başarmışlardı. Jarre yaralı tanrının başını Lof'un peleriniyle sardı (Lof itiraz eder gibi oldu, ama endişeli ve çileden çıkmış Jarre'nin yanağına indirdiği tokat onu kendine getirdi). Gong üçüncü kez duyuldu. Kablolar gıcırdamaya, kazı-pençeleri alçalmaya başladılar. Yer gümbürdeyerek açılmaya başladı. Bastıkları zemin ayaklarının altından kayan Gegler arabanın arkasına sıralandılar ve kuvvetle ittirdiler. Araba öne fırladı ve rampa yukarı yürümeye başladı. Arkasından ter içindeki Gegler itekliyor, onların arkasındaysa köpek dolanıp duruyor, topuklarını dişliyordu.</p>

  <p>Gegler güçlü bir ırktı, ama demirden yapılmış araba da oldukça ağırdı. İçindeki tanrının ağırlığı da küçümsenecek bir ağırlık değildi. Geglerin kullanması için yapılmış rampa, araba çıkarılması için tasarlanmamıştı ve dikliği yüzünden araba geri yuvarlanma tehlikesiyle karşı karşıyaydı.</p>

  <p>Bunu fark eden Limbeck, ağırlık, atalet ve yerçekimi hak kında belirsiz düşünceler geliştirmeye başlamıştı ve hayatı tehlikede olmasaydı kuşkusuz yeni bir fizik kanunu keşfedecekti. Ama altlarındaki zemin sonuna kadar açılmıştı ve kazı-pençeleri boşluğa doğru gümbürdeyerek alçalmaya başlamışlardı.</p>

  <p>Bir an, Gegler arabayı tutamaz gibi oldular ve arabanın, için de tanrı, Gegler ve köpek olduğu halde, boşluğa yuvarlanmasına ramak kaldı.</p>

  <p>"Şimdi, bir daha, hep beraber!" diye homurdandı Jarre.</p>

  <p>Güçlü bedenini arabaya dayamıştı. Yüzü, gösterdiği çabayla kıpkırmızı olmuştu. Yanındaki Limbeck'in pek faydası dokunmuyordu. Doğal olarak zayıftı ve zorlu deneyimi yüzünden daha da zayıflamıştı. Ama yiğitçe, elinden geleni yapıyordu.</p>

  <p>Kuvvetten kesilen Lof pes edecekmiş gibi görünüyordu.</p>

  <p>"Lof," dedi Jarre soluk soluğa, "geriye yuvarlanmaya başlarsa ayağını tekerin altına koy!"</p>

  <p>Liderlerinden gelen bu komut, doğuştan düztaban olan, fakat olayı abartmak için bir sebep göremeyen Lof un motivasyonunu arttırdı. Yenilenen bir güçle omzunu arabaya dayadı, dişlerini sıktı, gözlerini kapatıp kuvvetle itti. Araba öyle bir güçle öne atıldı ki, Limbeck dizlerinin üzerine düştü ve kendini durdurmayı başarana kadar rampanın yarısına kadar kaydı. Araba rampanın öbür yanına fırladı. Tükenmiş Gegler üst katın zeminine yığıldılar. Köpek -hayretler içinde kalan- Lof'un yüzünü yaladı. Limbeck rampayı emekleyerek tırmandı ve tepeye ulaşınca kendinden geçti.</p>

  <p>"Tek ihtiyacımız da buydu zaten!" diye mırıldandı Jarre, çileden çıkmış bir şekilde.</p>

  <p>"Onu da taşıyacak değilim!" diye itiraz etti Lof Politikaya karışmaması için kendisini uyaran babasının haklı olduğunu düşünmeye başlamıştı.</p>

  <p>Sakalının şiddetle çekilmesi ve yanağına indirilen sesli bir tokat Limbeck'i ayıltır gibi oldu. Eğimler ve yüzeylerle ilgili birşeyler saçmalamaya başladı, ama Jarre sesini kesmesini ve köpeği alıp arabanın içindeki sahibinin yanına koyarak biraz işe yaramasını söyledi.</p>

  <p>"Söyle, o da sesini kessin!" diye emretti Jarre.</p>

  <p>Limbeck'in gözleri öyle açıldı ki, gözyuvalarından fırlayabilirdi. "B-ben mi? K-köpeği alıp...”</p>

  <p>Ama anlamış görünen köpek arabaya kolayca atlayıp sorunu çözdü ve sahibinin ayaklarının dibine kıvrıldı.</p>

  <p>Jarre tanrıya bir göz attı ve hâlâ canlı olduğunu, pelerinlere sarınınca daha iyi göründüğünü bildirdi. Gegler tanrının bedenini küçük mercankaya parçaları ve zaman zaman Yıksı-diksi'nin düşmesine izin verdiği ıvır zıvırlarla kapattılar, köpeğin üzerine bir çuval örtüp arabayı en yakın çıkışa sürdüler.</p>

  <p>Onları kimse durdurmadı. Kimse neden bir cevher arabasını tünellerde sürdüklerini sormadı. Kimse nereye gittiklerini ve oraya varınca ne yapacaklarını bilmek istemedi. Bitkin bir ifadeyle gülümseyen Jarre, en iyisinin de bu olduğunu söyledi, içini çeken Limbeck, başını salladı ve bu merak eksikliğinin, halkı için hiç de övgüye değer bir özellik olmadığı yorumunu yaptı.</p>

  <p class="softbreak">&nbsp;</p>
</body>
</html>
