<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ejder Kanadı</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>ON DÖRDÜNCÜ BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="sigil_not_in_toc">BİR YER, UYLANDIA KÜMESİ&nbsp;</h3>

  <h3 class="sigil_not_in_toc">ORTA ÂLEM &nbsp;</h3>
  <hr class="sigil_split_marker" />

  <p><br /></p>

  <p>Limbeck'in Terrel Fen yolculuğunu yaptığı sabah, Hugh ile Prens, Uylandia Kümesi üzerinde, geceyönüne doğru ejder sırtında uçuyorlardı. Uçuş soğuk ve neşesizdi. Trian ejdere istikameti bildirmiş, böylece Hugh'ya eyerde oturup düşünmekten başka yapacak bir şey kalmamıştı. Hangi rotada uçtuklarını bile çıkartamıyordu, çünkü büyülü bir bulut onlara eşlik ediyordu.</p>

  <p>Ejder arada bir buluttan aşağı dalıyor, rotasını kontrol ediyordu. O sırada Hugh, aşağıda yumuşak bir ışıkla parıldayan mercankayalardan nerede olduklarını ve yönlerini anlamaya çalışıyordu. Hugh'nun aldatıldığından kuşkusu yoktu ve şikâyetini şahsen iletmeyi tercih etmesi durumunda bulabilmek için, Stephen'ın gizlenme yerini öğrenme karşılığı cüzdanındaki paranın yarısını verirdi. Fakat faydasızdı ve kısa süre sonra pes etti.</p>

  <p>"Açım..." diye konuşmaya başladı Bane, çocuksu tiz sesi durgun gece havasını yırtarak.</p>

  <p>"Çeneni kapa!" diye tersledi Hugh.</p>

  <p>Çocuğun nefesinin kesildiğini hissetti. Arkasına dönen Hugh, çocuğun gözlerinin faltaşı gibi açıldığını ve gözyaşlarıyla patladığını gördü. Muhtemelen çocuğu hayatı boyunca kimse azarlamamıştı.</p>

  <p>"Geceleyin ses çok daha kolay iletilir, Ekselansları," dedi Usta yumuşak bir sesle. "Bizi izleyen biri varsa, işini kolaylaştırmak istemeyiz."</p>

  <p>"Bizi izleyen biri mi var?" Bane solgundu, ama cesurdu.</p>

  <p>Hugh çocuğun cesaretini takdir etti.</p>

  <p>"Öyle sanıyorum, Ekselansları. Fakat endişelenmeyin."</p>

  <p>Prens dudaklarını birbirine bastırdı. Utangaç bir şekilde kollarını Hugh'nun beline doladı. "Bu seni rahatsız etmiyor, değil mi?" diye fısıldadı.</p>

  <p>Küçük kollar Hugh'nun belini sıktı. Hugh sıcak bir bedenin kendisininkine sokulduğunu, çocuğun başının güçlü sırtına hafifçe yaslandığını hissetti. "Korkmuyorum," diye ekledi Bane yüreklilikle, "yakınımda durduğunda daha iyi hissediyorum, o kadar."</p>

  <p>Katilin içini garip bir duygu kapladı. Hugh aniden karanlık, boş ve tiksinti verici ölçüde kötü hissetti kendisini. Dişlerini gıcırdatarak, çocuğun dokunuşundan kurtulma dürtüsüne karşı koydu ve daha yakın bir tehlikeye yoğunlaştı.</p>

  <p>Birisi gerçekten onları takip ediyordu. Her kimse, bu konuda iyiydi de. Eyerde dönen Hugh gökleri araştırdı. Kendilerini gözden kaybetmekten korkan gölgelerinin, dikkatsiz davranıp kendisini göstereceğini ummuştu. Fakat hiçbir şey görmedi. Bir refakatçilerinin olduğu hissine neden kapıldığını bile bilmiyordu. Ensesinde hissettiği karıncalanmaydı belki, bir ses, bir koku, gözünün kıyısında pırıldayan bir şeydi. Sessizce uyarıyı kabul etti. Tek sorusu vardı: Kim onları takip ediyordu; ve neden?</p>

  <p>Trian. Bu ihtimal vardı elbette, ama Hugh buna ihtimal vermiyordu. Büyücü rotalarını ondan iyi biliyordu. Hugh'nun ejderi yolundan saptırıp, kaçmadığından emin olmak için takip ediyor olabilirdi. Bu aptalca bir davranış olurdu. Hugh büyücü değildi, yapılmış bir büyüyle uğraşmaması gerektiğini bilirdi, hele o büyü bir ejdere yapılmışsa. Büyülendiklerinde ejderler itaatkâr ve uysal olurlardı. Büyü bozulunca kendi irade ve zekâlarını hatırlarlar, son derece istikrarsız ve güvenilmez bir hale gelirlerdi. Sana hizmet etmeye devam da edebilirlerdi, seni akşam yemeği yapmaya da karar verebilirlerdi.</p>

  <p>Peki Trian değilse, kimdi?</p>

  <p>Kraliçe'nin gönderdiği birisi kuşkusuz. Hugh içinden büyücüye ve kralına uzun uzun küfretti. Beceriksiz aptallar ağızlarından bir şey kaçırmış olmalıydılar. Şimdi, kuşkusuz, Hugh çocuğu kurtarmaya çalışan bir baron veya kont ile başetmek zorunda kalacaktı. Usta başındaki bu belayı defetmek durumundaydı ve bu da, bir tuzak kurmak, bir boğaz kesmek, bir cesedi saklamak anlamına geliyordu. Çocuk muhtemelen adamı tanıyor, hatta dost biliyor olacak ve kuşkulanacaktı. Hugh çocuğu, dost bildiği adamın aslında düşman olduğuna; düşman sandığı kişinin aslında dost olduğuna ikna etmek zorunda kalacaktı. Bir sürü sıkıntı doğmuştu şimdi ve hepsi, Trian ile suçluluk duygusuna boğulmuş kralının dikkatsizliği yüzündendi.</p>

  <p>Pekâlâ, diye düşündü Hugh sertçe, bu onlara pahalıya malolacak.</p>

  <p>Ejder, Hugh'nun idaresine ihtiyaç duymadan, dönerek alçalmaya başladı. Usta hedeflerine vardıklarını tahmin etti. Büyülü bulut yok oldu ve koyu mavi ışıldayan mercankaya zemin üzerinde karanlık bir orman Hugh'nun gözüne çarptı. Sonra büyük bir açık alan ile doğada asla bulunmayan, insan elinden çıkma kesin çizgilerle belirlenmiş şekiller göründü.</p>

  <p>Bir mercankaya vadiye sokulmuş ve sık ormanlarla çevrelenmiş küçük bir köye inmişlerdi. Elf saldırılarına karşı kendilerini tepeler ve ormanlarla gizleyen pek çok köy biliyordu Hugh. Bu güvenliğin karşılığını, ana havayollarından uzakta olmakla ödüyorlardı, ama seçim iyi yaşamakla, yaşayıp yaşamamak arasında olduğunda, bazı insanlar memnuniyetle fakirliği seçiyorlardı.</p>

  <p>Hugh yaşamın değerini bilirdi. İyi yaşamakla karşılaştırıldığında, bu köylüleri aptal buluyordu.</p>

  <p>Ejder uykudaki köyün üzerinde döndü. Ormanın içinde bir açık alan gören Hugh, hayvanı düzgün bir inişle aşağı yönlendirdi. Ejderin koşumlarını çıkartırken, gölgelerinin nereye indiğini merak etti. Bu soru üzerinde fazla zaman harcamadı. Hugh tuzağını kurmuştu. Şimdi sadece yemlemesi gerekiyordu.</p>

  <p>Yükünden kurtulan ejder hemen havalandı. Yükselerek, ağaç tepelerinin arasında kayboldu. Hugh ilgisizce, vakit öldürerek çantaları omuzladı. Prens'e izlemesi için işaret ederek ağaçların arasına yönelmişti ki, kolunun çekıştirildiğini hissetti. "Ne oldu, Ekselansları?”</p>

  <p>“Şimdi yüksek sesle konuşabilir miyiz?" Çocuğun gözleri iri iri açılmıştı.</p>

  <p>Hugh başını salladı.</p>

  <p>"Ben kendi çantamı taşıyabilirim. Göründüğümden daha güçlüyüm. Babam, bir gün onun kadar uzun boylu ve güçlü olacağımı söyledi."</p>

  <p>Stepnen bunu söyledi, değil mi' Asla büyümeyeceğini bildiği bir çocuğa O piç şimdi burada olsaydı, memnuniyetle boynunu kırabilirdim.</p>

  <p>Hugh sessizce Bane'e paketini uzattı. Ormanın kıyısına ulaştılar ve hargast ağaçlarının altındaki derin gölgelere daldılar. Kısa süre sonra, ince, kristal tozlardan bir halı üzerinde ses çıkarmayan ayaklarıyla, hem gözden kaybolacak, hem de artık duyulmayacaklardı.</p>

  <p>Usta kolunun yine çekiştirildiğini hissetti.</p>

  <p>"Sir Hugh," dedi Bane, işaret ederek, "o kim?"</p>

  <p>İrkilen Usta, çevresine bakındı. "Orada kimse yok, Ekselansları."</p>

  <p>"Evet, var," dedi çocuk, "Onu görmüyor musun? Bir Kir keşişi o."</p>

  <p>Hugh durdu ve gözlerini çocuğa dikti.</p>

  <p>"Onu göremiyorsan önemli değil," dedi Bane, çantasını omuzlarının üzerinde daha rahat bir pozisyona kaydırarak.</p>

  <p>"Ben başkalarının göremediği pek çok şeyi görebiliyorum.</p>

  <p>Ama daha önce hiç yanında Kir keşişi yürüyen birini görmemiştim. Neden seninle beraber?"</p>

  <p>"Bırakın ben taşıyayım, Ekselansları." Hugh çantayı çocuğun elinden aldı ve omzunu sıkıca kavrayıp öne doğru iterek, yürümeye devam etti.</p>

  <p>Kahrolası Trian! Lanet büyücü ağzından bir şey kaçırmıştı herhalde. Çocuk bunu fark etmiş, şimdi de çılgınca hayaller kuruyordu. Hatta gerçeği bile tahmin etmiş olabilirdi. Pekâlâ, şu anda bu konuda yapabileceği bir şey yoktu. Yalnızca katilin işini zorlaştıracaktı -ve tabii ücretini de yükseltecekti.</p>

  <p><br /></p>

  <p>İki yolcu geceden geri kalan zamanı, bir hasatçı<a href="../Text/DiPNOTLAR.xhtml#a8" id="a8"><sup>8</sup></a>&nbsp;barınağında geçirdi. Gök aydınlanıyordu; Hugh, gündoğumunun habercisi olan, gökkubbedeki ışıltıyı görebiliyordu. Gecenin Lordları'nın kenarları alev alev parlıyordu. Sonunda nereye geldiklerini anlayabilecek, böylece yönünü belirleyebilecekti. Manastırdan ayrılmadan önce çantasının içindekileri kontrol etmiş, her türlü yön bulma aletinin var olduğundan emin olmuştu -kendi aletleri Yreni Hapishanesi'nde elinden alınmıştı. Küçük, deri kaplı bir kitapla tepesinde kristal küre olan gümüş bir sopa çıkardı. Sopanın bir ucu sivriydi. Hugh onu yere sapladı.</p>

  <p>Bu tür aletler elf yapımı olurdu -insanların mekanik büyü becerisi bulunmazdı. Bu alet henüz yeniydi ve Hugh bir savaş ganimeti olduğunu talimin etti. Hugh sopayı parmağıyla tıklattı ve küre havalandı. Gözleri faltaşı gibi açık, büyülenmişçesine seyretmekte olan Bane, buna bayıldı. "Ne yapıyor?" diye sordu.</p>

  <p>"İçine bakın," diye önerdi Hugh.</p>

  <p>Prens tereddüt ederek gözünü küreyle aynı hizaya getirdi. "Yalnızca bir takım rakamlar görüyorum," dedi hayal kırıklığıyla.</p>

  <p>"Görmeniz gereken de bu." Hugh ilk rakamı aklına not etti, sonra sopanın dibindeki bir halkayı çevirdi, ikinci rakamı okudu, son olarak da üçüncüsünü. Sonra kitabın yapraklarını çevirmeye başladı, "Ne arıyorsun?" Bane çömelerek Hugh'nun kolunun üzerinden gözlemeye başladı.</p>

  <p>"Gördüğünüz rakamlar Gecenin Lordları'nın, beş Gecenin Leydisi'nin ve Solarus'un konumlarıyla, bunların birbirine göre konumlarını gösterir. Rakamları bu kitapta buluyorum, onları yılın mevsimi ile eşleştiriyorum, böylece şu anda adaların nerede olduklarını anlıyorum. Ve bu da birkaç menka hata payıyla nerede olduğumuzu söyleyecek."</p>

  <p>"Ne garip yazı!" Bane görmek için kafasını neredeyse başaşağı çevirmişti. "Nedir o?"</p>

  <p>"Elfçedir. Bütün bunları keşfeden ve bu ölçümleri yapan büyülü aleti icat eden onlardır."</p>

  <p>Çocuk kaşlarını çattı. "Neden ejderin sırtındayken böyle bir şey kullanmadık?"</p>

  <p>"Çünkü ejderler içgüdüsel olarak nerede olduklarını bilirler. Kimse bunu nasıl başardıklarını bilmez -görme, işitme, koku, dokunma duyuları- ve varlıklarından bile haberdar olmadığımız başka duyular sayesinde yönlerini bulurlar. Elf büyüsü ejderler üzerinde etkili değildir, bu yüzden kendilerine ejder gemileri yapmak ve nerede olduklarını anlamalarını sağlayacak bu tür aletler icat etmek zorunda kalmışlardır. İşte bu yüzden" -Hugh sırıttı- "elfler bize barbar der.”</p>

  <p>“Peki neredeyiz? Biliyor musun?"</p>

  <p>"Biliyorum," dedi Hugh. "Ve şimdi, Ekselansları, biraz kestirmenin zamanı geldi."</p>

  <p>Pitrin'in Sürgünü'nde, Winsher'dan yaklaşık 123 menka kadar geriyöndeydiler.<a href="../Text/DiPNOTLAR.xhtml#a9" id="a9"><sup>9</sup></a>&nbsp;Nerede olduğunu öğrenen Hugh, rahatlamıştı. Aşağıyı yukarıdan ayıramamak rahatsız edici olmuştu. Artık biliyordu ve dinlenebilirdi. Üç saat daha gün ağarmayacaktı.</p>

  <p>Gözlerini ovalayarak, esneyerek ve uzun zaman yolculuk yapmış, kemiklerine kadar yorgun bir adam gibi gerinerek -omuzları çökmüş bir biçimde ve ayaklarını sürüyerek- Prens'i kulübeye götürdü. Yarı uyuyor görünen katil, kapıyı iterek kapadı Kapı iyice kapanmadı, fakat görünüşe bakılırsa, Hugh fark edemeyecek kadar yorgundu.</p>

  <p>Bane çantasından bir battaniye çıkarıp yere yaydı ve uzandı. Hugh da aynısını yaparak gözlerini kapattı. Çocuğun nefesinin yavaş ve düzenli gelmeye başladığını duyunca yavaşça, kedi gibi döndü ve kulübenin zemininde süründü.</p>

  <p>Prens iyice dalmıştı. Hugh ona yakından baktı, ama çocuk numara yapıyor gibi görünmüyordu. Yumak gibi kıvrılmış, battaniyesinin üstünde yatarken, gün doğumundan önceki soğukta donacaktı.</p>

  <p>Çantasından bir başka battaniye çıkaran Hugh, battaniyeyi çocuğun üstüne örttü, sonra kulübenin diğer tarafına, kapının yanına sessizce kaydı. Uzun çizmelerim çıkardı ve dikkatle, yere yatay olarak -biri diğerinin üzerinde-uzattı. Çantasını çekti ve çizmelerin yukarısına koydu. Kürklü pelerinini çıkardı, bir top gibi kıvırdı ve çantanın yanına koydu. Pelerininin ve çantasının üzerine bir battaniye örttü ve çizmesinin tabanını açıkta bıraktı. Böylece kapıdan içeri bakan biri, battaniyeye sarınmış uyuyan bir adamın ayaklarını görecekti.</p>

  <p>Tatmin olan Hugh çizmesinin içinden hançerini çıkardı ve &gt; kulübenin karanlık köşesine çömeldi. Gözlerini yere dikerek beklemeye başladı.</p>

  <p>Yarım saat geçti. Gölge Hugh'ya derin bir uykuya dalması için yeterli süreyi veriyordu.</p>

  <p>Usta sabırla bekledi. Fazla uzun sürmeyecekti. Gün neredeyse doğmuştu. Güneş parlıyordu. Adam uyanıp, yola çıkmalarından korkuyor olmalıydı. Katil, aralık kapıdan sızan ince, gri ışık huzmesini izledi. Huzme genişlemeye başladığında Hugh'nun hançeri kavrayışı güçlendi.</p>

  <p class="softbreak">&nbsp;</p>

  <p>Kapı sessizce kapı sonuna kadar açıldı.</p>

  <p>İçeri bir baş uzandı. Adam uzun uzun ve dikkatle, battaniyenin altında uyuyor görünen Hugh'ya baktı, sonra aynı dikkatli bakışlarını çocuğa çevirdi. Hugh nefesini tuttu. Görünüşe göre tatmin olan adam, kulübeye girdi.</p>

  <p>Hugh adamın silahlı olmasını ve hemen kendi sahte uyuyan figürüne saldırmasını bekledi. Katil adamın elinde silah görmeyince ve adam sessizce çocuğa yönelince şaşırdı. Demek bu bir kurtarma operasyonuydu.</p>

  <p>Hugh sıçradı, kolunu adamın boynuna dolayıp hançerini boğazına dayadı.</p>

  <p>"Kim gönderdi seni? Gerçeği söyle ki, seni hızlı bir ölümle ödüllendireyim."</p>

  <p>Hugh'nun kavradığı beden gevşedi ve katil, hayretle adamın bayılmış olduğunu gördü.</p>

  <p class="softbreak">&nbsp;</p>
</body>
</html>
