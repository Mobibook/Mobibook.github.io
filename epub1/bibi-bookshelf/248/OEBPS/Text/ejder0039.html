<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ejder Kanadı</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>OTUZ ÜÇÜNCÜ BÖLÜM</h1>
  <hr class="sigil_split_marker" />

  <h3 class="softbreak sigil_not_in_toc">RAHM, DREVLIN&nbsp;</h3>

  <h3 class="softbreak sigil_not_in_toc">AŞAĞI ÂLEM<br /></h3>
  <hr class="sigil_split_marker" />

  <p class="softbreak">&nbsp;</p>

  <p>Duvardaki deliğin dışından gelen kargaşa sesleri Jarre'nin dikkatini çekti. Limbeck'in söylevini yeni bitirmişti. Söylevi masaya bırakarak, kapı görevi gören perdeye gitti ve dışarıya bir göz attı. Sokaktaki kalabalığın büyüdüğünü gördü tatminle. Ama kapıyı koruması için görevlendirdiği GGIBIT'çiler yüksek sesle içeri girmeye çalışan Geglerle tartışıyorlardı.</p>

  <p>Jarre'nin görünmesi üzerine yaygara arttı.</p>

  <p>"Neler oluyor?" diye sordu Jarre.</p>

  <p>Gegler hep bir ağızdan bağırmaya başladılar ve onları susturmak Jarre'nin bir miktar vaktini aldı. Sonunda sessizliği sağladığında ve söylenenleri dinlediğinde, talimatlarını verdi ve GGIBIT karargahına girdi.</p>

  <p>"Ne oluyormuş?" Haplo merdivenlerde duruyordu, köpeği de yanındaydı.</p>

  <p>"Üzgünüm, kargaşa seni uyandırdı," diye özür diledi Jarre.</p>

  <p>"Önemli bir şey değil aslında."</p>

  <p>"Uyumuyordum. Ne olmuş?"</p>

  <p>Jarre omuzlarını silkti. "Başatusta kendine bir tanrı bulmuş. Darral Uzunkıyılı'dan böyle bir şey beklemeliydim. Ama işe yaramayacak."</p>

  <p>"Kendine bir tanrı mı bulmuş?" Haplo merdivenleri, adeta bir kedi gibi hızla ve kolayca indi. "Anlat."</p>

  <p>"Bunu gerçekten ciddiye almıyorsun, değil mi? Tanrı diye bir şey olmadığını sen de biliyorsun. Darral muhtemelen Welflere, onlar için tehlike oluşturduğumuzu söyledi ve onlar da halkımı tanrı olduklarına ikna etmek üzere birilerini yolladı.”</p>

  <p>“Bu tanrı bir el... bir Welf mi?"</p>

  <p>"Bilmiyorum. Halkımızın çoğu hayatında hiç Welf görmedi. Neye benzediklerini kimsenin bildiğini sanmıyorum. Tek bildiğim, bu tanrının bir çocuk olduğunun anlaşıldığı ve herkese, bizi yargılamaya geldiğini söylediği. Bu akşamki toplantıda yapacakmış bu yargılama işini ve bizim haksız olduğumuzu kanıtlayacakmış. Elbette, sen onunla başa çıkabilirsin.”</p>

  <p>“Elbette," diye mırıldandı Haplo.</p>

  <p>Jarre telaşla ortalıkta dolanıyordu "Toplantı Salonu'nda her şeyin gerektiği gibi düzenlendiğinden emin olmalıyım." Omuzlarına bir şal aldı. Duvardaki delikten çıkmak üzereyken duraksayıp döndü. "Limbeck'e bundan bahsetme. Kendi kendini endişelendirir. Her şeyi o anda öğrenmesi daha iyi olur. Böylece, düşünmek için zamanı olmaz."</p>

  <p>Perdeyi kenara iterek dışarı çıktı. Dışarıda bir alkış koptu. Yalnız kalan Haplo bir sandalyeye çöktü. Sahibinin ruh halini gören köpek, burnunu rahatlatmak istercesine adamın eline dayadı.</p>

  <p>"Sartanlar mı dersin oğlum?" diye düşündü Haplo, köpeğin çenesini dalgın dalgın kaşıyarak. "Bu tanrısız evrende, bu insanların bulabileceği, tanrıya en çok benzeyen şeyler onlar. Peki onlar Sartanlarsa, ben ne yapacağım' Bu 'tanrıya' meydan okuyup, kendi güçlerimi açığa çıkaramam Sartanlar zindanlarından kaçtığımızı asla anlamamalılar Daha değil, lordum tamamen hazır olmadan değil."</p>

  <p>Düşünceli bir sessizlik içinde oturdu. Hayvanı okşayan eli gittikçe yavaşladı ve sonunda tamamen durdu. Artık kendisine ihtiyaç duyulmadığını anlayan köpek, adamın ayaklarının dibinde, çenesini patilerine dayayarak uzandı. Parlak gözleri, sahibinin gözlerindeki endişeyi yansıtıyordu.</p>

  <p>"Komik, değil mi?" dedi Haplo ve sesini duyan köpek kulaklarını dikerek gözlerini kaldırdı. Bir kaşı hafifçe havaya kalkmıştı. "Tanrıların gücüne sahip olan, fakat hiçbirini kullanamayan ben." Sarılı elindeki sargıları kenara itti ve parmağını, derisini süsleyen mavi-kırmızı desenlerin üzerinde gezdirdi. "Bir günde gemi yapabilirdim. İstesem, yarın buradan uçup gidebilirdim. Bu cücelere, asla hayal etmedikleri bir gücü gösterebilirdim. Onlar için bir tanrı olabilirdim, insanlara ve 'Welflere' karşı bir savaşa teşvik edebilirdim onları." Haplo gülümsedi, ama yüzü hemen ciddileşti. "Neden olmasın? Ne fark eder ki?"</p>

  <p>Gücünü kullanmak için büyük bir arzu duydu. Yalnızca büyüsünü kullanmak için değil, büyüsünü fethetmek ve kontrol etmek için, liderlik etmek için kullanmak. Gegler barışçıydı, ama Haplo bunun, cücelerin gerçek doğası olmadığını biliyordu. Bir şekilde, Sartanlar onları yenmeyi başarmış, onları akılsız makine-hizmetkârı 'Geglere' çevirmişlerdi. Altta yatan vahşi gururu, efsanevi cesareti onaya çıkarmak zor olmayacaktı. Küller soğuk görünüyordu, ama bir yerlerde bir alev pırıldıyor olmalıydı!</p>

  <p>"Bir ordu toplayıp, gemiler yapabilirim. Hayır! Bana neler oluyor?" Haplo öfkeyle kumaşı yine elinin üstüne örttü. Keskin sesini duyunca sinen köpek, özür dilercesine baktı. Belki de kendi suçu olduğunu düşünüyordu. "Benim gerçek doğam bu, Patrynlerin doğası ve bu beni felakete sürükledi! Lordum beni uyarmıştı. Daha yavaş hareket etmeliyim. Gegler hazır değil. Onlara liderlik edecek kişi ben değilim. Bunu içlerinden biri yapmalı. Limbeck. Bir şekilde, Limbeck'teki kıvılcımı alevlendirmeliyim.</p>

  <p>"Bu çocuk-tanrıya gelince, bekleyip görmekten ve kendime güvenmekten başka yapacak bir şey yok. Eğer o bir Sar-tan çıkarsa, belki de herkes için en iyisi bu olur, değil mi, oğlum?" Eğilerek köpeğin böğrünü okşadı. Sahibinin ruh halinin bu şekilde değişmesinden memnun olan köpek gözlerini kapadı ve derin bir nefes aldı.</p>

  <p>"Ve o bir Sartansa," diye mırıldandı Haplo alçak sesle, rahatsız sandalyesine yaslanıp bacaklarını gererek, "lordum beni piçin kalbini sökmekten korusun!"</p>

  <p><br /></p>

  <p>Jarre geri döndüğünde Limbeck uyanmış, endişeyle söylevini okuyordu. Haplo ise bir karara varmıştı.</p>

  <p>"Pekâlâ," dedi Jarre neşeyle, şalını geniş omuzlarından indirerek, "bu gece için her şey hazır. Hayatım, bence, şimdiye kadar yaptığımız en büyük toplantı olacak bu..."</p>

  <p>"Tanrıyla konuşmamız lazım," diye sözünü kesti Haplo, alçak sesle.</p>

  <p>Jarre, konunun Limbeck önünde konuşulmamasını hatırlatan bir bakış fırlattı ona.</p>

  <p>"Tanrı mı?" Limbeck dengesiz bir biçimde burnunun üzerine kondurulmuş gözlüklerinin ardından onlara baktı "Ne tanrısı? Neler oluyor?"</p>

  <p>"Bilmesi gerek," dedi Haplo, öfkeli Jarre'yi yatıştırmaya çalışarak. "Düşman hakkında olabildiğince çok bilgi edinmek gerek."</p>

  <p>"Düşman mı? Ne düşmanı?" Solgun ama sakin Limbeck ayağa kalkmıştı.</p>

  <p>"Olduklarını iddia ettikleri şey olduklarını düşünmüyorsun -Yemleyenler yani- değil mi?" diye sordu Jarre Haplo'ya, gözleri kısılmış, elleri belinde.</p>

  <p>“Hayır. Ve kanıtlamamız gereken de bu. Muhtemelen bunun, başatustanın hareketimize kara çalmak için giriştiği bir oyun olduğunu sen, kendin söyledin. Tanrı olduğunu söyleyen bu varlığı yakalayıp, ölümlü olduğunu herkesin önünde kanıtlarsak..."</p>

  <p>"...o zaman başatustayı da yerinden edebiliriz!" diye haykırdı Jarre, hevesle ellerini çırparak.</p>

  <p>Köpeği kaşıyormuş numarası yapan Haplo, gülümsemesini saklamak için başını eğdi. Hayvan sahibine kaygıyla baktı.</p>

  <p>"Elbette bu olasılık da var, ama her seferinde bir adım atmalıyız," dedi Haplo, kısa bir duraksamadan sonra, konuyu ciddiyetle düşünmüş gibi. "İlk olarak, bu Tanrının kim olduğunu ve neden buraya geldiğini anlamamız şart."</p>

  <p>"Kim olan kim? Kim neden burada?" Limbeck'in gözlükleri burnunda kaydı. Gözlükleri yerine itip sesini yükseltti. "Anlatsanıza..."</p>

  <p>"Üzgünüm, hayatım. Hepsi sen uyurken oldu." Jarre ona başatustanın tanrısının gelişini, çocukla kentin tüm sokaklarında geçit töreni düzenlediklerini, insanların-neler söyleyip yaptıklarını ve bazılarının çocuğun tanrı olduğuna inandıklarını, ama bazılarının inanmadığını anlattı. Ve...</p>

  <p>"...ve sorun çıkacak, bunu söylemeye çalışıyorsun, değil mi?" diye sonuca bağladı Limbeck Sandalyesine çökerek Jarre'ye üzgün üzgün baktı. "Ya onlar gerçekten Yemleyenlerse! Ya biz haksızsak ve bizi., bizi yargılamaya geldilerse? Gücenip bizi yine terk edecekler!" Elindeki söylevi büktü. "Belki da halkımıza zarar vermişimdir!"</p>

  <p>Çileden çıkmış görünen Jarre ağzını açtı, ama Haplo başını salladı.</p>

  <p>"Limbeck, işte bu yüzden onlarla konuşmamız gerek. Onlar Şart... Yemleyenlerse," diye düzeltti sözlerini, "O zaman açıklamalıyız. -Eminim anlayacaklardır."</p>

  <p>"O kadar emindim ki!" diye haykırdı Limbeck kederle.</p>

  <p>"Ve haklısın da, hayatım!" Jarre yanına diz çöküp ellerini yüzüne koyarak kendi yüzüne doğru çevirdi. "Kendine inan! Bu, başatustanın getirdiği bir sahtekâr! Bunu kanıtlayacağız. Başatusta ile başpapazın, bizi köleleştirenlerle ortak çalıştığını da kanıtlayacağız! Bu büyük bir fırsat olabilir, dünyamızı değiştirmek için büyük bir fırsat!"</p>

  <p>Limbeck yanıt vermedi. Jarre'nin ellerini nazikçe yüzünden çekip sıkıca tuttu. Sessizce verdiği teselli için teşekkür etti. Başını kaldırıp endişeli bakışını Haplo'ya dikti.</p>

  <p>"Geri dönemeyecek kadar ileri gittin, dostum," dedi Patryn. "Halkın sana güveniyor, sana inanıyor. Onların güvenini boşa çıkaramazsın."</p>

  <p>"Ama, ya haksızsam?"</p>

  <p>1 "Değilsin," dedi Haplo emin bir sesle. "Bu bir Yemleyen bile olsa, Yemleyenler tanrı değildirler ve hiç de olmadılar. Onlar da benim gibi insandır. Büyük bir büyü güçleri var, ama ölümlüdürler. Başatusta Yemleyen'in tanrı olduğunu iddia ederse, Yemleyen'e sor yeter. Eğer gerçekten Yemleyense, sana gerçeği söyleyecektir."</p>

  <p>Yemleyenler her zaman doğruyu söylerlerdi. Dünyayı, ilahi olmadıklarını söyleyerek dolaşmışlardı, ama yine de üzerlerine ilahi görevler almışlardı. Sahte alçakgonüllülükleriyle gururlarını ve hırslarını gizlemişlerdi Eğer bu gerçek bir Sartansa, kendi tanrılığını yalanlardı. Değilse, Haplo yalan söylediğini biliyor olacaktı ve yalanını açığa çıkarmak kolaydı</p>

  <p>"İçeri girip onları görebilir miyiz?" diye sordu Jarre'ye.</p>

  <p>"Fapprika'dalar," dedi Jarre, düşünüp taşınarak. "Fazla bir şey bilmiyorum, ama grubumuzda bilenler var. Onlara sorarım."</p>

  <p>"Acele etmeliyiz. Neredeyse hava karardı ve toplantı iki saat içinde başlayacak. Onları toplantıdan önce görmeliyiz."</p>

  <p>Jarre ayağa kalkıp duvardaki deliğe yöneldi. İçini çeken Limbeck, başım eline yasladı. Gözlükleri burnundan kaydı ve kucağına düştü, ama o bunu fark etmedi.</p>

  <p>Kadında enerji ve kararlılık var, diye düşündü Haplo. Jarre sınırlarını biliyor. Hayali gerçek yapabilir, ama gözleri olan kişi Limbeck -yarı-kör de olsalar. Ona hayali göstermeliyim.</p>

  <p>Jarre yanında pek çok hevesli, sert görünüşlü Geg ile döndü, "İçeri girmek için bir yol var. Tüneller yerin altından gidiyor ve Yemleyen heykelinin yanında yeryüzüne çıkıyor."</p>

  <p>Haplo başını Limbeck'e doğru salladı. Jarre anlamıştı.</p>

  <p>"Beni duydun mu, hayatım? Fapprika'nın içine girip bu sözde tanrıyla görüşebiliriz. Gidiyor muyuz?"</p>

  <p>Limbeck başını kaldırdı. Sakalının altındaki yüzü solgundu, ama bir kararlılık ifadesi vardı. "Evet." Elini kaldırarak, Jarre'nin sözünü kesmesini engelledi. "Haklı olup olmamamın fark etmeyeceğini anladım. Tek önemli olan, gerçeği öğrenmek."</p>

  <p class="softbreak">&nbsp;</p>
</body>
</html>
