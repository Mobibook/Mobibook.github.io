<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ejder Kanadı</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>KIRK DOKUZUNCU BÖLÜM</h1>
  <hr class="sigil_split_marker" />

  <h3 class="sigil_not_in_toc">SENISTER ŞATOSU&nbsp;</h3>

  <h3 class="sigil_not_in_toc">YÜKSEK ÂLEM</h3>
  <hr class="sigil_split_marker" />

  <p class="softbreak">&nbsp;</p>

  <p>Civa ejderi hepsini Sinistrad'ın konutuna taşıdı. Fazla yolculuk etmek zorunda kalmadılar. Sanki şato bir bulutun üzerinde yüzüyor gibiydi. Sisler aralandığı zaman, aşağıdaki Yeni Umut kentinin manzarası muhteşem, nefes kesici -ve Hugh'ya göre- rahatsız ediciydi. Binalar, insanlar -hepsi rüyadan başka bir şey değil gibiydi. Ama öyleyse, kimin rüyası? Ve neden kendileri bunları paylaşmak üzere davet edilmişti -hayır, zorlanmıştı?</p>

  <p>Şatoya girmeleri üzerine Hugh'nun ilk yaptığı, gizlice duvarları dürtüklemek oldu. Haplo'nun da aynısını yaptığını gördü ve bakıştılar. En azından şato gerçekti.</p>

  <p>Ve merdivenden inmekte olan kadın... o gerçek miydi? "Ah, işte geldin, hayatım, senin ön tarafta, oğlunu karşılamak üzere sabırsızca bekliyor olacağını düşünmüştüm."</p>

  <p>Şatonun giriş holü çok büyüktü. Hole hakim olan unsur, büyük bir merdivendi. Merdiven o kadar büyüktü ki, kanatları sonuna kadar açık bir savaş ejderi rahatlıkla üzerinde uçabilir, fakat kanat uçları yan duvarlara dokunmazdı. İç duvarlar da dışarıdakilerle aynı pürüzsüz, incimsi opal taşından yapılmıştı. Şatoyu çevreleyen sisler kaydıkça değişen güneş ışığı al tında yumuşak bir şekilde parlıyordu. Canlı renklere ve muhteşem güzelliklere sahip halılar duvarları süslüyordu. Nadir ve kıymetli mobilyalar -masif ahşap dolaplar, oymalarla süslenmiş, yüksek sırtlı sandalyeler, holde dizilmişti. Kıymetli metallerden yapılmış, altın ve gümüş kakmalı çok eski insan zırhları sessizce nöbet bekliyordu. Merdivenler yünlü, kalın, yumuşak bir halıyla kaplıydı.</p>

  <p>Sinistrad dikkatlerini o tarafa çekince, devasa merdivenlerin yanında küçücük görünen bir kadın gördüler. Donmuş gibi durmuş, oğluna bakıyordu. Bane Sinistrad'a iyice sokulmuştu, küçük eli sıkıca büyücünün eline asılıyordu. Kadın elini boynundaki madalyona götürüp sıkıca kavradı. Diğer eliyle, trabzanlara yaslandı. Merdivenlerde, ihtişamlı bir giriş yapmak ve tüm gözleri üzerine çekmek için durmamıştı. Hugh kadının, daha ileri gidemediği için durduğunu gördü.</p>

  <p>Hugh kısa bir süre, Bane'in annesinin ne tür bir kadın olduğunu merak etti. Bebek değiştirme gibi bir işte rol alabilecek bir kadın, ne tür bir kadın olabilirdi? Bildiğini düşünüyordu ve babası kadar hırslı ve tehlikeli bir kadın görse şaşırmayacaktı. Ama kadını görünce, onun bir suçlu değil, kurban olduğunu anladı.</p>

  <p>"Hayatım, kök mü saldın?" Sinistrad'ın canı sıkılmış gibiydi. "Neden konuşmuyorsun? Misafirlerimiz..."</p>

  <p>Kadın düşecek gibi oldu ve düşünmek için duraksamayan Hugh, merdivenlerden koşarak çıkıp, düşmekte olan bedeni yakaladı.</p>

  <p>"Annem o demek," dedi Bane.</p>

  <p>"Evet, oğlum," dedi Sinistrad. "Baylar, karım, Iridal." Önemsemezce elini hareketsiz bedene doğru salladı. "Onun adına sizden özür dilemeliyim. Zayıftır, çok zayıftır. Ve şimdi, baylar, beni takip ederseniz, size odalarınızı göstereceğim. Yorucu yolculuğunuzdan sonra dinlenmek isteyeceğinizden eminim."</p>

  <p>"Ya o -karınız?" diye sordu Hugh. Ezilmiş lavanta kokusu duyuyordu.</p>

  <p>"Onu odasına götürün," dedi Sinistrad, ilgisizce karısına bakarak. "Merdivenlerin tepesinde, balkon boyunca, soldan ikinci kapı."</p>

  <p>"Ona bakması için bir hizmetkar çağırayım mı?"</p>

  <p>"Hizmetkârımız yok. Onların... rahatsızlık verici olduğunu düşünüyorum. Kendi kendisine bakması gerekecek. Ve hepinizin de öyle, korkarım."</p>

  <p>Misafirlerinin takip edip etmediklerini görmek için bakmadan, Sinistrad ile Bane sağa döndü ve büyücünün komutu üzerine boş duvarda ortaya çıkan bir kapıdan içeri girdi. Diğerleri onları izlemekte acele etmediler -Haplo tembel tembel etrafına bakmıyor, Alfred görünüşe göre prensini takip etmekle Hugh'nun kollarındaki zavallı kadınla ilgilenmek arasında tereddüt ediyordu. Limbeck korku dolu, yusyuvarlak gözlerle, katı duvarda ortaya çıkan kapıya bakıyor, gözlerini ovuşturuyor, belki de ezici sessizliği bozacak bir foşş, zzzt, bam sesi özlüyordu.</p>

  <p>"Beni izlemenizi öneririm, baylar. Yalnız başına yolunuzu asla bulamazsınız. Bu şatoda yalnızca birkaç sabit oda vardır. Kalanları, biz ihtiyaç duydukça gelir, giderler. Gördüğünüz gibi israftan hiç hoşlanmam."</p>

  <p>Bu açıklamadan dolayı irkilen diğerleri, kapıya doğru yöneldiler. Limbeck, Alfred onu nazikçe iteleyene kadar oyalandı. Köpeğin nerede olduğunu merak eden Hugh yere doğru bakınca, hayvanın ayaklarının dibinde olduğunu gördü.</p>

  <p>"Bas git!" diye tersledi Hugh, hayvanı çizmesiyle ittirerek.</p>

  <p>Hayvan çizmesinden kaçındı, ama merdivenlerde durup, onu ilgiyle, başını bir yana eğmiş, kulakları dik bir şekilde izlemeye devam etti.</p>

  <p>Hugh'nun kollarındaki kadın hafifçe kıpırdanıp inledi. Arkadaşlarından yardım gelmeyeceğini gören katil, döndü ve kadını merdivenlerden yukarı taşıdı. Yukarıdaki balkona çıkması uzun sürdü, ama yükü hafifti, fazla hafif.</p>

  <p>Kadını, yarı açık kapısı ve kadında da hissettiği hafif koku sayesinde bulmakta zorlanmadığı odasına taşıdı. İçeride bir oturma odası, onun ötesinde bir yatak odası vardı. Değişik odalardan geçmiş olan Hugh, bu odaların neredeyse çıplak olduğunu, pek az mobilya bulunduğunu ve bunların da tozlarla kaplı olduğunu görünce şaşırdı. Bu özel odalardaki hava soğuk ve ıssızdı. Giriş holündeki sıcak lüksten çok farklıydı.</p>

  <p>Hugh Iridal'i nazikçe, dantellerle çevrili, en iyi ketenden yapılmış çarşafların üzerine bıraktı. İpek bir örtüyü kadının ince bedeninin üzerine çekti ve durup ona baktı.</p>

  <p>İlk gördüğünde tahmin ettiğinden daha gençti. Saçları beyazdı, ama gürdü ve ince, yumuşak tutamlardan oluşuyordu. Hareketsiz yüzü tatlı, zarif ve çizgisizdi. Cildi soluktu, korkutucu derecede soluk.</p>

  <p>Hugh yakalamaya fırsat bulamadan, köpek yanından süzüldü ve kadının -yatağın yanından sarkan- elini yaladı. Iridal kıpırdanıp uyandı. Göz kapaklan titredi ve açıldı. Hugh'ya baktı ve yüz hatlarını korku kapladı.</p>

  <p>"Git artık!" diye fısıldadı. "Gitmelisin!"</p>

  <p><br /></p>

  <p>...Soğuk sabahı ilahi sesleri karşıladı. Köye inmekte olan, diğer leş kuşlarının kaçışmasına sebep olan, kara cüppeli keşişlerin sarkışıydı bu:</p>

  <p><br /></p>

  <p>-her bebeğin doğumunda,&nbsp;</p>

  <p>kalplerimizde ölürüz,&nbsp;</p>

  <p>bize gösterilen,&nbsp;</p>

  <p>gerçek karanlık ölüm daima geri döner...&nbsp;</p>

  <p>ölüm... ölüm... ölüm...</p>

  <p><br /></p>

  <p>Hugh ile diğer çocuklar arkalarında, ince giysilerinin içinde titreşerek, donmuş toprağın üzerinde yalınayak yürüyorlardı. Kısa süre sonra köyü yutacak olan korkunç alevlerin sıcaklığından faydalanmak için gelmişlerdi.</p>

  <p>Hiç canlı insan göremiyorlardı; yalnızca ölüler, akrabaları salgın kurbanı bedenleri sokaklara atmışlar ve Kirlerin gelmesi üzerine saklanmaya gitmişlerdi. Fakat birkaç kapıda yiyecek ve belki de -daha kıymetli sayılan-su testileri görünüyordu: verdikleri hizmetlerin karşılığı.</p>

  <p>Keşişler buna alışıktılar. Korkunç işlerine baktılar, bedenleri toplayıp, onları, yetimlerin çoktan kömürkristalleri yığmaya başladıkları büyük bir alana topladılar. Hugh'nun arasında ol-dxığu diğer çocuklar, yol boyunca koşarak, manastıra geri taşınacak olan şükran sunularını topladılar. Bir kapıya yaklaşan Hugh, bir ses duydu ve bir somun ekmeği alırken durdu. İçeri baktı.</p>

  <p>"Anne," dedi küçük bir çocuk, yatakta uzanan kadına yaklaşarak. "Açım. Neden yataktan kalkmıyorsun? Kahvaltı zamanı."</p>

  <p>"Bu sabah kalkamam, canım" Annenin sesi nazikti, ama çocuğa garip ve yabancı gelmişti anlaşılan, çünkü onu korkutmuştu. "Hayır, benim güzel yavrum. Sakın yanıma gelme "</p>

  <p class="softbreak">Bir nefes aldı. Hugh kadının aldığı nefesin ciğerlerinde sızıldandığını duyabiliyordu. Yüzü çoktan, sokakta yatan diğer cesetlerin rengini almıştı, ama bir zamanlar güzel olduğu anlaşılıyordu. "Dur sana bakayım, Mikal. Ben... ben hastayken uslu duracaksın. Söz veriyor musun? Söz ver bana," dedi zayıf bir sesle.<br /></p>

  <p>"Evet, anne, söz veriyorum."</p>

  <p>"Git artık!" dedi kadın alçak sesle. Elleri battaniyenin üzerine kapandı. "Gitmelisin. Git... git bana biraz su getir."</p>

  <p>Çocuk dönüp, kapıda durmakta olan Hugh'ya doğru koştu. Hugh kadının bedeninin acı içinde sarsıldığını gördü. Sonra kasıldı ve gevşedi. Gözleri tavana dikilmişti.</p>

  <p>"Gidip annem için su getirmeliyim," dedi çocuk, Hugh'ya bakarak. Sırtı annesine dönüktü; görmemişti.</p>

  <p>"Taşımana yardım edeyim," dedi Hugh. "Tut şunu." Çocuğa ekmeği uzattı. Çocuk yeni hayatına alışmaya başlasa iyi olurdu.</p>

  <p>Çocuğun elini tutan Hugh, onu evden uzaklaştırdı. Çocuğun kollarında, kısa süre sonra onu alıp götürecek hastalığın ilk belirtilerini hisseden kadın tarafından pişirilmiş ekmek vardı. Hugh arkasında, ölümünü görmemesi için çocuğunu gönderen annenin yumuşak sesini hâlâ duyuyordu.</p>

  <p>"Artık git!"</p>

  <p><br /></p>

  <p>Su. Hugh sürahiyi kaldırıp bir bardağa boşalttı. Iridal bardağa bakmadı, bakışları Hugh'ya dikilmişti.</p>

  <p>"Sen!" Sesi alçak ve yumuşaktı. "Sen... onlardan biri misin? Oğlumla gelenlerden biri mi?"</p>

  <p>Hugh başını salladı. Kadın kolunun üzerinde doğrularak, yatağında yarı oturur konuma geldi. Yüzü solgundu, parlak gözlerinde ateş vardı. "Git!" diye tekrarladı, alçak, titreyen bir sesle. "Korkunç bir tehlike içindesiniz! Bu evi terkedin! Hemen!"</p>

  <p>Gözleri. Hugh gözlerinden büyülenmişti. İri ve derindiler, irisleri gökkuşağının bütün renklerini yansıtıyordu -kara gözbebeklerini çevreleyen, ışık vurdukça renkleri değişen, parlak bir halka.</p>

  <p>"Beni duyuyor musun?" diye sordu kadın. Hugh duymamıştı aslında. Tehlikeyle ilgili bir şeydi. "İşte, iç bunu," dedi, bardağı kadına uzatarak. Kadın öfkeyle bardağı fırlattı. Bardak yere çarpınca su döşeme taşlarının üzerine saçıldı. "Sizin ölümlerinizin de ellerimi kirletmesini istediğimi mi sanıyorsun?"</p>

  <p>"O zaman bana tehlikenin ne olduğunu söyle. Neden gitmek zorunda olalım?"</p>

  <p>Ama kadın yastıkların üzerine uzandı ve yanıt vermedi. Yaklaşan Hugh, kadının korkuyla titremekte olduğunu gördü. "Ne tehlikesi?" Kırık cam parçalarını almak üzere uzandı, işini yaparken gözlerini kadından ayırmadı.</p>

  <p>Kadın çılgınca başını salladı. Gözleri odanın içinde oraya buraya dönüyordu. "Hayır. Yeterince konuştum, belki de gereğinden fazla! Heryerde gözleri vardır, kulakları her zaman işitir!" Parmakları kıvrılıp yumruk oldu. Hugh başka birisinin acısını hissetmeydi çok olmuştu. Kendi acısını hissetmeydi çok olmuştu. İçinde, derinlere gömülü bir yerlerden, ölü yatan anılar ve duygular canlandı, kemikli ellerini uzatıp tırnaklarını ruhuna geçirdi. Eli sarsıldı; bir cam parçası avcuna gömüldü.</p>

  <p>Acı Hugh'yu öfkelendirdi.</p>

  <p>"Bu cam parçalarını ne yapacağım?"</p>

  <p>Iridal eliyle hafif bir hareket yaptı ve Hugh'nun elindeki cam parçaları, sanki hiç var olmamışçasına ortadan kayboldu.</p>

  <p>"Kendine zarar verdiğin için üzgünüm," dedi kadın tekdüze, cansız bir sesle. "Ama kalmakta ısrar edersen beklemen gereken de bu."</p>

  <p>Yüzünü kadından çeviren Hugh, pencereden dışarı baktı. Çok uzaklarında, sislerin arasında gümüşsü derisi farkedilen ejder, devasa bedenini şatonun çevresinde kıvırıyor, büyücüye duyduğu nefretle kendi kendine mırıldanarak yatıyordu.</p>

  <p>"Gidemeyiz," dedi Hugh. "Ejder orada nöbet tutuyor."</p>

  <p>"Gerçekten gitmek isterseniz, ejderden kaçınmanın yolu her zaman bulunur."</p>

  <p>Hugh sessiz kaldı. Gerçeği söylemeye ve karşılığında işiteceklerine karşı isteksizdi. Ama bilmek zorundaydı. "Ben gidemem. Büyülendim -oğlun beni büyüsü altına aldı."</p>

  <p>Iridal rahatsızca kıpırdandı ve Hugh'ya acıyan gözlerle baktı.</p>

  <p>"Büyü etki ediyor, çünkü sen etki etmesini istiyorsun. İraden onu besliyor. Gerçekten isteseydin, uzun zaman önce büyüyü bozabilirdin. Büyücü Trian bunu fark etti. Çocuğu önemsiyorsun, anlıyor musun? Ve önemseyiş, görünmez bir hapishanedir. Ben biliyorum... ben biliyorum!"</p>

  <p>Hugh'nun ayaklarının dibinde, burnu patilerinin üzerinde uzanmış olan köpek aniden ayağa fırladı ve çevresine vahşi bir havayla etrafa bakındı.</p>

  <p>Iridal'in nefesi kesildi. "Geliyor! Çabuk, git buradan artık. Burada fazla uzun kaldın."</p>

  <p>Yüzü kararan Hugh, yerinden kıpırdamadı.</p>

  <p>"Ah, lütfen git!" diye yalvardı Iridal, ellerini uzatarak. "Benim hatırım için! Cezalandıracağı kişi ben olacağım!"</p>

  <p>Köpek çoktan ayağa fırlamış, dış odalara yönelmişti. Dehşete düşmüş kadına son bir kez bakan Hugh, onun söylediğini yapmanın en doğrusu olduğuna karar verdi -en azından şimdilik. Söyledikleri hakkında düşünüp taşınmaya fırsat bulana kadar. Dışarı çıktığında, oturma odasında Sinistrad'la karşılaştı.</p>

  <p>"Karın dinleniyor," diyerek soruları önledi Hugh. "Teşekkür ederim. Onu epeyce rahatlattığından kuşkum yok." Sinistrad'ın kirpiksiz gözleri Hugh'nun kaslı kollarını ve bedenini süzdü; ince dudaklarına bilmiş bir gülümseme dokundu.</p>

  <p>Hugh öfkeyle kızardı. Büyücüyü itip geçmek istedi, ama Sinistrad hafifçe yer değiştirerek yolunu kapadı.</p>

  <p>"Yaralanmışsın," dedi gizemustası. Uzanarak, Hugh'nun elini tuttu ve avcunu yukarı doğru, ışığa çevirdi.</p>

  <p>"Önemli değil. Bir cam parçası, o kadar."</p>

  <p>"Çık çık. Misafirlerimizin yaralanmasına göz yumamam! İzin verirsen." Sinistrad, bir örümceğin bacakları gibi ince ve titrek parmaklarını Hugh'nun avcunda, yaranın üzerinde gezdirdi. Gözlerini kapatarak yoğunlaştı. Kesik kapandı. Yaranın acısı yok olmuştu.</p>

  <p>Sinistrad gülümseyerek gözlerini açtı ve dikkatle Hugh'nun gözlerine baktı.</p>

  <p>"Senin misafirin değiliz," dedi Usta. "Biz senin esirleriniz.”</p>

  <p>“İşte bu, sevgili bayım," diye yanıtladı gizemustası, "tamamen size kalmış."</p>

  <p><br /></p>

  <p>Şatonun sabit birkaç odasından biri büyücünün çalışma odasıydı. Konuttaki diğer odaların yerine göre konumu, Sinistrad'ın ruh haline ve ihtiyaçlarına bağlı olarak devamlı değişiyordu. O gün şatonun üst katlarındaydı. Perdeleri, Gecenin Lordları günün mumunu üflemeden önce Solarus'un son ışıklarını yakalamak üzere çekilmişti.</p>

  <p>Büyücünün büyük çalışma masasının üzerinde, oğlunun Yıksı-diksi'ye ilişkin çizimleri vardı. Bazıları devasa makinenin, Bane'in bizzat gördüğü parçalarına aitti. Bazıları ise Limbeck'in yardımıyla çizilmişti ve Yıksı-diksi'nin, Drevlin'in başka kısımlarındaki parçalarına aitti. Çizimler oldukça iyiydi ve dikkate değer bir biçimde gerçekçiydi. Sinistrad çocuğa, çizimlerini büyü kullanarak nasıl geliştireceği konusunda bilgi vermişti. Görüntüyü zihninde yarattıktan sonra Bane'in tek yapması gereken, görüntüyle elinin hareketlerini birleştirmek ve gördüklerini kağıda aktarmaktan ibaretti.</p>

  <p>Büyücü dikkatle çizimleri incelerken, boğuk bir havlama sesi başını kaldırmasına sebep oldu. "O köpeğin burada ne işi var?"</p>

  <p>"Beni seviyor," dedi Bane, kollarını köpeğin boynuna dolayıp, onu kucaklayarak. Bu ikisi yerde güreşirlerken köpek havlamıştı. "Hep beni izliyor. Haplo'yu sevdiğinden daha çok seviyor beni, değil mi, oğlum?"</p>

  <p>Köpek sırıttı, kuyruğu yeri dövüyordu. "Bundan o kadar da emin olma." Sinistrad hayvana delici gözlerle baktı. "Ona güvenmiyorum. Bence ondan kurtulmamız lazım. Eski zamanlarda, büyücüler bu tür hayvanlara istediklerini yaptırıyorlardı. Gidemedikleri yerlere gönderip, casus gibi kullanıyorlardı onları."</p>

  <p>"Ama Haplo büyücü değil ki! O yalnızca... bir insan.”</p>

  <p>“Ve güvenilmemesi gereken bir insan. Her şeyi kontrol altında bulundurduğuna inanmadığı sürece kimse o kadar sessiz ve kendinden emin davranamaz." Sinistrad yan yan oğluna baktı. "Sende keşfettiğim bu zayıflıktan hoşlanmıyorum, Bane. Bana anneni hatırlatmaya başladın."</p>

  <p>Çocuk kollarını yavaşça köpeğin boynundan çözdü. Ayağa kalkıp masaya doğru yürüdü ve babasının yanında durdu.</p>

  <p>"Haplo'dan kurtulabiliriz. O zaman ben köpeği alırım, sen de bu konuda endişelenmek zorunda kalmazsın."</p>

  <p>"İlginç bir fikir, oğlum," diye yanıtladı Sinistrad, çizimlerle meşgul olurken. "Şimdi, hayvanı buradan götür ve gidip oyna."</p>

  <p>"Ama, baba, köpek hiçbir şeye zarar vermiyor ki! Ona söylersem, sessiz durur. Bak, orada yatıyor yalnızca."</p>

  <p>Sinistrad eğildi ve köpeğin kendisine baktığını gördü. Hayvanın oldukça zeki bakışları vardı. Gizemustası kaşlarını çattı. "Onu burada istemiyorum. Kokuyor. İkiniz de gidin buradan." Sinistrad çizimlerden birini kaldırıp, bir diğerinin yanında tuttu ve düşünceli düşünceli inceledi. "Ne yapması düşünülmüştü? Bu kadar büyük, bu kadar ihtişamlı bir şey. Sartanların amacı neydi? Herhalde yalnızca su toplamak değil!”</p>

  <p>“Çalışmayı sürdürebilmek için su üretiyor," dedi Bane, babasının boyuna yetişebilmek için bir tabureye tırmanırken. "Su kullanarak buhar üretiyor. Buharı, elektrik üretmek için kullanıyor. Elektrik de makinenin çalışması için kullanılıyor. Muhtemelen Sartanlar makinenin bu parçasını" -eliyle işaret etti- "su toplayıp Orta Âlem'e göndermek için kullandı, ama makinenin ana amacının bu olmadığı açık. Bak, ben..."</p>

  <p>Bane babasıyla gözgöze geldi. Sözcükler dudaklarında soldu. Sinistrad hiçbir şey söylemedi. Bane yavaşça tabureden aşağı kaydı.</p>

  <p>Gizemustası, tek bir sözcük bile söylemeden, çizimleri inceleme işine döndü.</p>

  <p>Bane kapıya doğru yürüdü. Ayağa kalkan köpek, oyun vaktinin geldiğini düşünerek, hevesle takip etti. Çocuk kapıda durup geriye döndü.</p>

  <p>"Biliyorum," dedi.</p>

  <p>"Neyi?" Sinirlenen Sinistrad, bakışlarını kaldırdı.</p>

  <p>"Yıksı-diksi'nin neden icat edildiğini biliyorum. Ne yapmasının hedeflendiğini biliyorum. Bunu yapmasını nasıl başarabileceğimizi biliyorum. Ve tüm dünyaya nasıl hükmedebileceğimizi biliyorum. Çizimleri yaparken anladım."</p>

  <p>Sinistrad çocuğa dik dik baktı. Ağzının çevresinde ve yüz hatlarında, çocuğun annesini hatırlatan bir şey vardı, ama gizemustasına korkusuzca bakan, kendi kurnaz, hesapçı gözleriydi.</p>

  <p>Sinistrad elini çizimlere doğru, dikkatsiz bir hareketle salladı. "Göster o zaman."</p>

  <p>Masaya dönen Bane gösterdi. Unuttukları köpek, kendisini büyücünün ayaklarının dibine atmıştı.</p>

  <p class="softbreak">&nbsp;</p>
</body>
</html>
