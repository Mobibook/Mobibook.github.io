<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ejder Kanadı</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>OTUZ YEDİNCİ BÖLÜM</h1>
  <hr class="sigil_split_marker" />

  <h3 class="sigil_not_in_toc">SONSUZ HUZUR ODASI,&nbsp;</h3>

  <h3 class="sigil_not_in_toc">AŞAĞI ÂLEM</h3>
  <hr class="sigil_split_marker" />

  <p class="softbreak">&nbsp;</p>

  <p>Jarre'nin eli cansız gibi kaydı Alfred'in elinden Hareket edemiyordu, bedenindeki güç akıp gitmişti Gerileyip destek almak için kemere yaslandı Alfred fark etmemişti. Titreyip sarsılan Geg'i arkada bırakarak ilerledi</p>

  <p>Girdikleri oda çok büyüktü, Jarre hayatında bu büyüklükte açık bir alan bile görmemişti -dönen, hamlayıp gümleyen bir şeyin doldurmadığı bir boşluk Tünellerle aynı pürüzsüz, kusursuz taştan yapılmış duvarlar, Alfred kemerden içen adımını atınca yumuşak, beyaz bir ışıkla parlamaya başlamıştı. Jarre'nin tabuttan görmesini sağlayan bu ışık oldu. Duvarların içine gömülü, her bin bir cam tabakayla örtülü olan yüzlerce tabut, içindeki erkek ve kadın bedenlerini saklıyordu. Jarre varlıkları çok iyi göremiyordu -bu ışık altında birer siluetten başka bir şey değillerdi. Ama Alfred ve Drevlin'e gelen diğer tanrılarla aynı ırktan olduklarını anlamıştı. Bedenleri ince ve uzundu. Kolları yanlarında uzanmışlardı.</p>

  <p>Odanın zemini pürüzsüz ve genişti ve çevresindeki tabutlar üstüste sıralanmış çemberler halinde, kubbeli tavana kadar uzanıyorlardı. Odanın kalanı bomboştu Alfred yavaş yavaş, çevresine özlem dolu bir tanıdıklıkla bakıyordu Uzun suren bir ayrılıktan sonra evine dönmüş biri gibiydi.</p>

  <p>Odadaki ışıkların parlaklıkları arttı ve Jarre şekilleri yollarını aydınlatanlara benzer rünlerin zemin boyunca uzandığını gördü. Birbirinden ayrı, birbirine dokunmayacak şekilde oyulmuş on iki desen vardı. Alfred bunların arasında dikkatle hareket etti. Uzun, hantal bedeni, oda boyunca ciddi bir dansla ilerledi, bedeninin yönü ve aldığı şekiller, üzerinden geçtiği deseni taklit eder görünüyordu. ,</p>

  <p>Sessiz bir müzikle dansederek odayı çepeçevre dolaştı. Her bir rüne iyice yaklaştı, ama dokunmadı ve bir sonrakine kaydı. Her birini teker teker ziyaret ederek sonunda odanın ortasına geldi. Diz çöküp ellerini yere koydu ve şarkı söylemeye başladı.</p>

  <p>Jarre şarkısının sözlerini anlamıyordu, ama şarkı onu acı bir coşkuyla doldurdu, çünkü o müthiş hüzünü aydınlatmak için bir şey yapmamıştı. Alfred'in şarkısı sırasında yerdeki rünler, kör edici bir parlaklığa ulaştılar. Şarkı bittiği zaman, parlak ışık da sönmeye başladı ve birkaç dakika sonra yok olup gitti.</p>

  <p>Ortada ayakta duran Alfred, içini çekti. Dans sırasında zarafetle hareket eden beden çöktü. Jarre'ye bakıp özlemle gülümsedi.</p>

  <p>"Artık korkmuyorsun, değil mi?" Tabut sıralarına doğru zayıf bir el hareketi yaptı. "Buradaki hiç kimse sana zarar veremez. Artık veremez. Eskiden de vermezlerdi zaten -en azından bilinçli olarak." İçini çekti ve yerine dönerek uzun uzun odayı seyretti. "Ama bilinçsiz olarak ne kadar çok zarar verdik? Hep iyilik yapmayı kastederek. Tanrı olmadan, ama tanrıların gücüyle. Ama bilgelik olmadan."</p>

  <p>Yavaşça, başı yerde, girişe ve Jarre'ye çok yakın bir tabut dizisine doğru yürüdü. Elini kristal pencerelerden birine koydu, parmakları neredeyse okşarcasına dokundu, içini çekerek başını bir üstteki tabuta yasladı. Jarre, dokunduğu tabutun boş olduğunu gördü. Boş tabutun çevresindekilerde bedenler vardı, Jarre bunların hepsinin genç olduğunu fark etti. Alfred'den daha genç, diye düşündü Jarre, bakışları adamın kel kafasına ve çıkık alnına kayarken. Yüz hatlarındaki endişe, üzüntü ve tasa o kadar belirgindi ki, gülümsemesi yalnızca bunları daha da derinleştirmeye yarıyordu.</p>

  <p>"Bunlar benim arkadaşlarım," dedi Alfred Jarre'ye. "Buraya gelirken sana onları anlatmıştım." Bir eliyle kristal kapağı okşadı. "Burada olmayabileceklerini anlatmıştım. Ama yüreğimde, söylediğimin doğru olmadığını biliyordum. Burada olacaklardı. Sonsuza kadar burada olacaklar. Çünkü öldüler, anlıyor musun, Jarre? Zamanlan gelmeden öldüler. Onca zamandan sonra, ben hâlâ hayattayım!"</p>

  <p>Gözlerini kapadı, sonra eliyle yüzünü örttü. Tabutlara yaslanan uzun, hantal bedeni bir hıçkırıkla sarsıldı. Jarre anlamıyordu. Bu arkadaşlar hakkında hiçbir şey dinlememişti ve gördükleri hakkında fikir yürütemiyor, düşünmek istemiyordu.</p>

  <p>Ama adam yas tutuyordu ve onun hüznü Jarre'nin yüreğini burkmuştu. Sakin, bozulmamış ve ardında yattıkları kristal kadar soğuk, güzel yüzlü genç insanlara bakınca, Jarre'nin aralarından biri için değil, hepsi ve aynı zamanda kendisi için yas tuttuğunu anladı.</p>

  <p>Yaslandığı kemerden uzaklaşarak öne doğru ilerledi ve elini Alfred'in eline verdi. Bu görkem, bu ümitsizlik, yerdeki ve adamdaki hüzün Jarre'yi derinden etkilemişti -ne kadar derinden etkilendiğini, ancak çok sonra anlayabilecekti. Gelecekteki yaşamında, o kriz anında, yaşamında değerli saydığı her şeyi kaybettiğini düşündüğü o anda, Alfred'in söylediği her şeyi -Alfred'in hikâyesini, kaybettiklerini, halkının kaybettiklerini-her şeyi hatırlayacaktı. "Alfred. Üzgünüm."</p>

  <p>Adam başını eğip ona baktı. Kirpiklerinde gözyaşları parlıyordu. Jarre'nin elini sıkarak, anlamadığı bir şey söyledi, çünkü kendi dilinde değildi söyledikleri, Arianus âleminde uzun yüzyıllardır konuşulan herhangi bir dilde de değildi.</p>

  <p>"İşte bu yüzden başarısız olduk," dedi eski dilde. "Bütünü düşündük... ama tekili unuttuk. İşte, şimdi yalnızım. Belki de yüzyıllar yaşındaki bir tehlikeyle tek başıma karşılaşmak için. Eli sargılı adamla." Başını salladı. "Eli sargılı adamla."</p>

  <p>Arkasını dönmeden anıtmezarı terk etti. Artık korku duymayan Jarre, onunla yürüdü.</p>

  <p><br /></p>

  <p>Hugh sese uyandı. Çizmesinden hançerini çıkararak doğruldu. Daha uykusu açılmadan harekete geçmişti bile. Kendini toplaması bir an sürdü. Gözleri uyanırken ki bulanıklığı attı ve asla uyumayan Yıksı-diksi'nin parlayanlambalarının loş aydınlığına alıştı.</p>

  <p>Sesi yine işitti. Doğru tarafa yönelmişti; tankın bir kenarına yerleştirilmiş parmaklıkların birinden geliyordu.</p>

  <p>Hugh'nun işitme duyusu keskin, refleksleri hızlıydı. Kendini hafif uyumak üzere eğitmişti, bu yüzden, büsbütün uyanık Haplo'nun, sanki saatlerdir oradaymışçasına hava boşluğunun önünde durduğunu görünce pek de memnun olmadı. Sesler -kazıma ve sürtünme sesleri- şimdi açıkça duyulabiliyordu. Gittikçe yaklaşıyordu. Ensesindeki tüyler dimdik olan köpek, hava boşluğuna gözlerini dikip hafifçe inledi.</p>

  <p>"Şşşt!" diye tısladı Haplo ve köpek sessizleşti. Endişeli bir çember çizdikten sonra yine hava boşluğunun dibine gelip durdu. Hugh'yu gören Haplo, eliyle bir hareket yaptı. "O tarafı gözle."</p>

  <p>Hugh tereddüt etmeden komuta uydu. Liderlik hakkında şimdi -gecenin ortasında bir şey kendilerine doğru sürünerek gelirken ve ellerinde bir hançerden başka silah yokken- tartışmak aptalca olurdu. Yerini alırken, Haplo'nun sesi yalnızca daha erken duymakla kalmayıp, daha erken tepki gösterdiğini ve Hugh'nun, kendisini duyamayacağı derecede sessizce hareket ettiğini düşündü.</p>

  <p>Sürtünme sesi artarak yaklaştı. Köpek gerilip dişlerini çıkardı. Aniden bir gümleme ve alçak bir "Ah!" sesi duyuldu. Hugh rahatladı. "Alfred bu."</p>

  <p>"Yemleyenler adına, bizi nasıl buldu?" diye mırıldandı Haplo.</p>

  <p>Beyaz bir yüz parmaklığın diğer yanında belirdi. "Sir Hugh?"&nbsp;</p>

  <p>"Çok değişik becerileri var," diye yorumladı Hugh.</p>

  <p>"Bunları duymak hoşuma giderdi," diye yanıtladı Haplo. "Onu nasıl çıkaracağız?" Parmaklığın içinden baktı. "Yanındaki kim?"&nbsp;</p>

  <p>"Geglerden biri. Adı Jarre."</p>

  <p>Geg başını Alfred'in kolunun yanından çıkardı. İçinde durdukları boşluk dar gibiydi ve Alfred, Jarre'ye yer bırakmak için neredeyse ikiye katlanmak zonında kaldı.</p>

  <p>"Limbeck nerede?" diye sordu Jarre. "İyi mi?”</p>

  <p>“Orada, uyuyor. Parmaklık bu yanda çok sağlam, Alfred. Senin tarafından deneyebilir misin?"</p>

  <p>"Bakayım, efendim. Bayağı zor... ışık da yok. Belki ayaklarımı kullanırsam, efendim ve tekmelersem..."</p>

  <p>"İyi fikir." Haplo yoldan çekildi. Köpek de onu izledi.</p>

  <p class="softbreak">"Ayaklarının artık bir işe yaraması gerekiyordu zaten," dedi Hugh, tankın yan tarafına çekildi. "Bir ton gürültü yapacak.”<br /></p>

  <p>“Şanslıyız ki, makine de bir ton gürültü çıkarıyor. Geri çekil, köpek."</p>

  <p>"Ben Limbeck'i görmek istiyorum!"</p>

  <p>"Biraz sonra, Jarre," dedi Alfred'in yatıştırıcı sesi. "Şimdi, biraz şu tarafa çekilip bana yer bırakırsan..."</p>

  <p>Hugh bir bamlama duydu ve parmaklığın hafifçe titrediğini gördü. İki tekme ve Alfred'den bir homurdanma sonra, parmaklık yerinden çıkıp yere düştü.</p>

  <p>O zamana kadar Limbeck'le Bane uyanmış, geceyarısı ziyaretçilerine meraklı meraklı bakmaya gelmişti. Jarre tankın içine kaydı. Yere konar konmaz Limbeck'e koşarak sıkıca sarıldı.</p>

  <p>"Ah, hayatım!" dedi heyecanlı bir fısıltıyla. "Nereye girdiğimi hayal bile edemezsin. Hayal bile edemezsin!"</p>

  <p>Kollarında titrediğini hisseden Limbeck, sersemlemiş bir biçimde saçlarını düzeltti ve şefkatle sinini okşadı.</p>

  <p>"Ama, boşver!" dedi Janre, önlerindeki ciddi işe dönerek.</p>

  <p>"Habersöyleyenler, başatustanın sizi Welflere vereceğini söylüyor. Endişelenme. Şimdi sizi buradan çıkaracağız. Alfred'in bulduğu bu havalandırma boşluğu kentin dış tarafına çıkıyor.</p>

  <p>Buradan çıkınca nereye gideceğimizden emin değilim, ama bu gece Rahm'den kaçabiliriz ve-”</p>

  <p>"Sen iyi misin Alfred?" Hugh kâhyayı havalandırma boşluğundan çıkarmak için yardım teklif etti. "Evet, efendim."<br /></p>

  <p>Havalandırma boşluğundan çıkan Alfred, ayaklarının üstüne basmaya çalıştıysa da külçe gibi yere yığıldı. "Belki de değilim," dedi, çöküp kaldığı yerden. Yüzünde acı dolu bir ıfa de vardı. "Korkarım bir yerimi incittim, efendim. Ama önemli değil." Hugh'nun yardımıyla bir ayağı üstünde durarak sırtını tankın duvarına verdi. "Yürüyebilirim."</p>

  <p>"İki ayağın varken bile yürüyemiyordun."</p>

  <p>"Önemli değil, efendim. Dizim..."</p>

  <p>"Tahmin et, Alfred!" diye sözünü kesti Bane. "Elflerle dövüşeceğiz!"</p>

  <p>"Anlayamadım, Ekselansları!"</p>

  <p>"Kaçmak zorunda kalmayacağız, Jarre," diye açıklıyordu Limbeck. "En azından ben kaçmak zorunda kalmayacağım. Welflere bir söylev çekeceğim. Yardım ve işbirliği isteyeceğim. Sonra Welfîer bizi yukarıdaki âlemlere uçuracak. Gerçeği göreceğim, Jarre. Kendim göreceğim!"</p>

  <p>"Welflere söylev çekmek mi?" Jarre'nin nefesi kesildi.</p>

  <p>"Evet, hayatım. Ve sen de bunu halkımıza açıklamalısın. Senin yardımına ihtiyacımız olacak. Haplo sana ne yapman gerektiğini söyleyecek."</p>

  <p>"Senin hiçkimseyle... dövüşmen gerekmeyecek, değil mi?"</p>

  <p>"Hayır, hayatım," dedi Limbeck, sakalını okşayarak. "Şarkı söyleyeceğiz."</p>

  <p>"Şarkı mı?" Jarre hayret içinde teker teker yüzlerine baktı. "Ben... ben elfler hakkında pek bir şey bilmiyorum. Müzikten hoşlanıyorlar mı?"</p>

  <p>"Ne dedi?" diye sordu Hugh. "Alfred, plana göre harekete geçmemiz lazım! Gel ve bana tercüme et. Sabah olmadan ona şarkıyı öğretmem gerek."</p>

  <p>"Peki, efendim," dedi Alfred. "Sanırım, Yedi Otlak Savaşı şarkısından bahsediyorsunuz, efendim."</p>

  <p>"Evet. Ona sözcüklerin anlamını boşvermesini söyle. İnsan dilinde söylemeyi öğrenmeleri gerek. Ona satır satır ezberlet ve doğru söylediğinden emin olmak için, önümüzde tekrarlat. Onların öğrenemeyeceği kadar zor olmasa gerek. Çocuklar her zaman söyler."</p>

  <p>"Ben yardım ederim!" diye gönüllü oldu Bane.</p>

  <p>Yere bağdaş kuran Haplo köpeği okşadı, izledi, dinledi ama hiçbir şey söylemedi.</p>

  <p>"Jarre? Adı bu mu?" Hugh iki Gege yanaştı. Bane yanında dans ediyordu. Adamın yüzü titreşen ışıkta karanlık ve sert görünüyordu. Bane'in mavi gözleri heyecanla parlıyordu. "Yandaşlarını toplayıp, bu şarkıyı öğretebilir misin? Törende bulunmalarını sağlar mısın?" Alfred tercüme etti. "Kralınız Welflerin bugün, öğleyin burada olacaklarını söyledi. Fazla zamanınız olmayacak."</p>

  <p>"Şarkı!" diye mırıldandı Jarre, Limbeck'e bakarak. "Gerçekten gidiyor musun? Yukarıya?"</p>

  <p>Gözlüklerini çıkaran Limbeck onları gömleğinin koluyla sildi. "Evet, hayatım. Welfler için problem olmazsa..."</p>

  <p>"Eğer Welfler için problem olmazsa," diye çevirdi Alfred Hugh için, anlamlı anlamlı bakarak.</p>

  <p>"Welfler için endişelenme, Alfred," diye araya girdi Haplo. "Limbeck bir söylev çekerek."</p>

  <p>"Ah, Limbeck!" Jarre solgundu, dudağını ısırıyordu. "Oraya gitmek zorunda olduğundan emin misin? Bizi terk etmemen gerektiğini düşünüyorum. Sensiz GGIBIT ne yapacak? Sanki -sanki başatusta kazanmış gibi gidiyorsun.</p>

  <p>Limbeck kaşlarını çattı. "Bu aklıma gelmemişti." Gözlüklerini çıkararak, yine temizlemeye başladı. Gözlükleri tekrar takmak yerine, dalgın dalgın cebine tıktı. Jarre'ye bakıp gözlerini kırpıştırdı. Neden bu kadar bulanık göründüğünü merak ediyordu. "Bilmiyorum. Belki de haklısın, hayatım."</p>

  <p>Hugh sinirle dişlerini sıktı. Neler söylendiğini anlamıyordu, ama Geg'in düşünceli düşünceli durduğunu görebiliyordu ve bu da hem gemisini, hem de hayatını kaybetmesine sebep olacaktı. Sabırsızca, yardım bekleyerek Alfred'e baktı, ama tek ayak üstünde seken kâhya vakarını kaybetmişti, leylekimsi görünüyordu, aynı zamanda son derece mutsuz ve üzgündü. Tam Hugh kendi kendine Haplo'ya güvenmesi gerekeceğini söylüyordu ki, adamın, elinin bir işaretiyle köpeğini gönderdiğini gördü.</p>

  <p>Tankın zemini boyunca sessizce kayan hayvan, Limbeck'in yanına gidip burnunu Geg'in eline koydu. Soğuk burnun beklenmedik teması karşısında irkilen Limbeck ve elini çekti. Ama köpek yerinden ayrılmadı ve kuyruğunu yavaşça sallayarak dikkatle Geg'in yüzüne bakmaya devam etti. Limbeck'in miyop bakışları yavaşça ve karşı konamaz bir şekilde köpekten sahibine çekildi. Hugh çabucak Haplo'ya bakarken verilen mesajın ne olduğunu anlamaya çalıştı, ama adamın yüzü ılımlı ve sakindi, dudaklarında aynı sessiz gülümseyiş vardı.</p>

  <p>Limbeck'in eli dalgın dalgın köpeği okşadı. Gözleri Haplo''daydı. Derin bir iç çekti.</p>

  <p>"Hayatım?" Jarre Limbeck'in koluna dokundu.</p>

  <p>"Gerçek. Ve söylevim. Bir söylev vermeliyim. Ben gidiyorum, Jarre. Ve bu konuda senin ve halkımızın yardımına güveniyorum. Gerçeği görüp geri geldiğimde, işte o zaman devrimi başlatacağız!"</p>

  <p>Sesindeki dikbaşlı havayı sezen Jarre, tartışmanın faydasız olduğunu. Zaten tartışmak istediğinden de emin değildi. Yüreğinin bir kısmı, Limbeck'in yapacaklarından dolayı heyecanlanmaya başlamıştı. Devrimin başlangıcı olacaktı bu, bu sefer gerçekten. Ama onu terk edecekti de. Şimdiye kadar, onu gerçekte ne kadar sevdiğini hiç fark etmemişti.</p>

  <p>"Ben de gelebilirim," diye öneride bulundu.</p>

  <p>"Hayır, hayatım." Limbeck sevgiyle baktı Jarre'ye. "İkimizin birden burayı terk etmesi iyi olmaz." Öne bir adım atarak miyop gözlerinin omuzları olduğunu söylediği yerlere ellerini koydu. Buna alışkın olan Jarre, Limbeck'in olduğunu düşündüğü yere kaydı. "Sen halkımızı dönüşüm için hazırlamalısın."</p>

  <p>"Yapacağım bunu!"</p>

  <p>Ani bir kaşınma nöbetine tutulan köpek, yere oturdu ve arka ayağıyla kürkünü kaşıdı.</p>

  <p>"Ona şarkıyı şimdi öğretebilirsiniz, efendim," dedi Alfred.</p>

  <p>Alfred'in tercümesiyle, Hugh Jarre'ye talimatları verdi, şarkıyı öğretti ve sonra onu kaldırıp havalandırma boşluğuna koydu. Parmaklıkların dibinde duran Limbeck, Jarre ayrılmadan uzanıp elini tuttu.</p>

  <p>"Teşekkür ederim, hayatım. En iyisi bu olacak. Biliyorum!"</p>

  <p>"Evet, ben de biliyorum."</p>

  <p>Jarre sesindeki acıyı saklamak için, eğilip Limbeck'in yanağına utangaç bir öpücük kondurdu. Sonra Alfred'e el salladı. Alfred, küçük, ciddi bir eğilmeyle karşılık verdi. Jarre aceleyle dönüp havalandırma boşluğuna tırmanmaya başladı.</p>

  <p>Hugh ile Haplo parmaklıkları kaldırıp, eski yerine koydular ve yumruklarıyla becerebildiklerince, yerine sabitlediler.</p>

  <p>"Canın çok mu yandı, Alfred?" diye sordu Bane. Uykuyla savaşıyor, yatağa gidip bir şey kaçırmak istemiyordu.</p>

  <p>"Hayır, Ekselansları. Sorduğunuz için teşekkür ederim."</p>

  <p>Bane başını sallayıp esnedi. "Sanırım biraz uzanacağım, Alfred. Uyumak için değil, ama, yalnızca biraz dinleneceğim.”</p>

  <p>“İzin verin battaniyelerinizi düzelteyim, Ekselansları." Alfred Hugh ile Haplo'ya yan yan baktı. "Ekselanslarını bir soruyla rahatsız edebilir miyim?"</p>

  <p>Bane çeneleri çatırdayana kadar esnedi. Gözleri kapanarak, kendini tankın zeminine bıraktı ve uykulu uykulu," Elbette," dedi.</p>

  <p>"Ekselansları" -Alfred sesini alçaktı. Gözleri, her zamanki gibi beceriksizce buruşturup düğümlediği, düzeltmek dışında her şeyi yaptığı battaniyenin üzerindeydi- "O Haplo denen adama baktığınızda ne görüyorsunuz?"</p>

  <p>"Bir adam. Pek yakışıklı değil, ama çirkin de değil, Hugh gibi değil yani. Bana sorarsan o Haplo pek de önemli biri değil. İşte, gene battaniyeyi karmakarışık ettin."</p>

  <p>"Hayır, Ekselansları, ben halledebilirim." Kâhya battaniyeyi hırpalamaya devam etti. "Sorum hakkında -kastettiğim tam olarak o değildi, Ekselansları." Alfred duraksayıp dudaklarını yaladı. Sorusunun kuşkusuz Bane'i düşünceye sevkedeceğini biliyordu. Yine de Alfred'in bu noktada başka seçeneği yoktu. Gerçeği bilmek zorundaydı.</p>

  <p>"Özel... görüşünüzle neler görüyorsunuz?"</p>

  <p>Bane'in gözleri açıldı, sonra kurnazlıkla parlayarak kısıldı. Ama içlerindeki zekâ pırıltısı hemen yok oldu ve o parlak masumiyet kabuğu altında gizlendi. Daha önce aynısını görmüş olmasa, şimdi gördüklerine inanmayacaktı Alfred.</p>

  <p>"Neden soruyorsun, Alfred?"</p>

  <p>"Yalnızca merak, Ekselansları. O kadar."</p>

  <p>Bane ona ölçüp biçerek baktı. Belki kâhyadan ne kadar bilgi sızdırabileceğini merak ediyordu. Belki de gerçeği söyleyerek mi daha çok bilgi edineceğini, yalan söylemesi mi gerektiğini, yoksa kâhyaya tedbirli bir yalan -gerçek karışımıyla mı yaklaşması gerektiğini düşünüyordu.</p>

  <p>Haplo'ya yan yan bakarak Alfred'e doğru eğildi ve yumuşak bir sesle, "Hiçbir şey göremiyorum," dedi.</p>

  <p>Alfred çömeldi. Endişeyle tükenmiş yüzü gergindi. Dikkatle Bane'e bakarak, çocuğun içten olup olmadığını anlamaya çalıştı.</p>

  <p>"Evet," diye devam etti Bane, adamın bakışlarını bir soru olarak değerlendirerek. "Hiçbir şey göremiyorum. Ve bu özelliğe sahip bir tek kişi daha tanıyorum -sen, Alfred. Buna ne dersin peki?" Çocuk parlak gözleriyle Alfred'e baktı.</p>

  <p>Battaniye aniden, kendi kendine düzelmiş göründü. Pürüzsüz ve düzdü, tek bir kırışık bile kalmamıştı. "Şimdi uzanabilirsiniz, Ekselansları. Öyle görünüyor ki yarın heyecanlı bir gün olacak."</p>

  <p>"Sana bir soru sordum, Alfred," dedi Prens, itaatkârca uzanarak.</p>

  <p>"Evet, Ekselansları. Bir tesadüf olmalı. O kadar."</p>

  <p>"Muhtemelen haklısın, Alfred." Bane tatlı tatlı gülümseyip gözlerini kapattı. Gülümseme dudaklarının üzerinde bir süre kaldı, kendi kendine yaptığı bir espriye gülüyordu sanki.</p>

  <p>Dizini ovuşturmakta olan Alfred, her zamanki gibi her şeyi berbat ettiğini düşündü. Bane'e gerçek hakkında ipucu verdim. Ve aksine emirlere rağmen başka ırktan bir varlığı Yürek ile Beyin'e götürdüm, sonra da oradan çıkmasına izin verdim. Ama artık farkeder mi zaten? Gerçekten farkeder mi?</p>

  <p>Bakışları, geceye hazırlanmakta olan Haplo'ya yöneldi. Alfred şimdi gerçeği biliyordu, ama yine de kabullenemiyordu. Bunun yalnızca bir tesadüf olduğunu söylüyordu kendine. Çocuk dünyadaki herkesle karşılaşmamıştı ki? Geçmiş yaşamı, Bane'in görüşüyle görünemeyecek bir sürü insan olabilirdi. Kâhya Haplo'nun uzanıp köpeğini okşadığını, köpeğin yanında koruyucu bir konum aldığını izledi.</p>

  <p>Bilmem gerek. Kesin olarak bilmem gerek. O zaman huzur bulabilirim. Korkularıma gülebilirim.</p>

  <p>Ya da onlarla yüzleşmeye hazırlanabilirim.</p>

  <p>Hayır, böyle düşünmeyi bırak. Sargıların altında yara izleri bulacaksın, aynı onun söylediği gibi.</p>

  <p>Alfred bekledi. Limbeck ve Hugh yataklarına dönmüşlerdi. Hugh Alfred'e doğru bir bakış fırlattı. Kâhya uyuyormuş gibi yaptı. Prens görünüşe göre dalmıştı, ama emin olmak daha iyi olurdu. Limbeck, tankın tavanına bakarken endişeyle korku duyarak ve tüm kararlarını kendine tekrarlayarak uzun süre uyanık kaldı. Hugh tankın duvarına yaslandı. Piposunu çıkararak dişlerinin arasına sıkıştırdı ve gözlerini sıkıntıyla boşluğa dikti.</p>

  <p>Alfred'in fazla zamanı yoktu. Bir dirseğinin üzerinde doğruldu. Sırtını kamburlaştırarak elini bedenine yaklaştırdı ve Limbeck'e döndü. İşaret ve orta parmaklarını kaldırarak bir rün çizdi. Fısıltıyla rünü tekrarlayarak, yine çizdi. Limbeck'in gözkapakları kıpırdandı, açılıp titredi ve sonunda tamamen kapandı. Geg'in nefes alışı düzene girdi. Yavaşça katile dönen Alfred, gizlice ve aceleyle aynı hareketleri tekrarladı. Hugh'nun başı düştü. Piposu dişlerinin arasından, kucağına kaydı. Alfred'in bakışları Bane'e döndü ve aynı işareti yaptı; çocuk daha önce uyumuyorduysa bile, şimdi dalmıştı.</p>

  <p>Sonra Haplo'ya dönen Alfred, rünü çizip aynı sözcükleri yineledi, yalnız bu sefer daha yoğun, daha güçlü konuşmuştu.</p>

  <p>Elbette köpek en önemlisiydi. Ama Alfred'in hayvan hakkındaki kuşkuları doğruysa, her şey yolunda gidecekti.</p>

  <p>Büyünün herkesin iyice dalmasını sağlaması için birkaç dakika boyunca sabırla bekledi. Hiç kimse kıpırdamadı. Her şey sessizdi.</p>

  <p>Alfred dikkatle ve yavaşça ayağa kalktı. Büyü güçlüydü; tankın içinde dört dönerek bağırıp çağırabilir, düdükler ve davullar çalabilirdi, oradaki varlıkların hiç biri gözünü bile kırpmazdı. Ama kendi mantıksız korkuları onu yavaşlatıyor, dikkatli olmaya sevkediyordu. Sessizce ve hızla, tek bir kez topallamadan hareket etti, çünkü dizindeki acı numaraydı. Ama acı kendisini yavaşlatıyormuşçasına yavaş hareket ediyordu. Yüreği ağzındaydı. Gözlerinde benekler dansediyor, patlıyor ve görüş alanını zayıflatıyordu.</p>

  <p>Kendisini devam etmeye zorladı. Köpek uyuyordu. Gözleri kapalıydı. Aksi halde Alfred'in sahibine yaklaşmasına izin vermezdi. Nefes almaya bile cesaret edemeyerek, göğsündeki boğucu spazmlarla savaşarak, uyumakta olan Haplo'nun yanında diz çöktü. Elini uzattı, ama eli o kadar titriyordu ki, gitmesini emrettiği yere götüremiyordu. Alfred durdu. Çevrede duyacak bir tanrı olduğuna inansaydı, dua edecekti. Ama şu haliyle yalnızdı.</p>

  <p>Haplo'nun eline sıkıca sarılı olan bandajı kenara itti. Şüphelendiği gibi rünler vardı elinde. Gözyaşları Alfred'in gözlerini acıtıp köreltti. Adamın fark etmemesi için sargıları dövmeli derinin üzerinde eski haline getirirken tüm gücünü kullanmak zorunda kaldı. Nereye gittiğini bilmeden battaniyesine gidip kendini yere attı. Bedeni yere değdiğinde, hâlâ düşüyormuş gibi hissediyordu. İsimsiz bir dehşetin içinde dönerek düştü, düştü.</p>

  <p class="softbreak">&nbsp;</p>
</body>
</html>
