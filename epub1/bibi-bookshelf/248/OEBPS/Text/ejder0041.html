<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ejder Kanadı</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>OTUZ BEŞİNCİ BÖLÜM</h1>
  <hr class="sigil_split_marker" />

  <h3 class="sigil_not_in_toc">RAHM, DREVLİN&nbsp;</h3>

  <h3 class="sigil_not_in_toc">AŞAĞI ÂLEM</h3>
  <hr class="sigil_split_marker" />

  <p class="softbreak">&nbsp;</p>

  <p>Haplo bir inleme duydu ve bacağına vurulan patiyi hissetti. Yemleyen resimlerine bakmayı bırakıp, bakışlarını aşağı indirdi.</p>

  <p>"Ne oldu, oğlum? Sana bekle dediğimi... Ah." Patryn'in dikkatini, delikten dışarı akmakta olan Gegler çekti. Arkasında duyduğu sese dönen Usta, aksi yöne baktı -Fapprika'nın ana girişine doğru.</p>

  <p>"Misafirlerimiz var," dedi Hugh. "Başatusta ile muhafızları."</p>

  <p>"Burada da misafirlerimiz var."</p>

  <p>Hugh hızla deliğe doğru bir göz attı ve eli kılıcına gitti. Haplo başını salladı. "Hayır, dövüşemeyiz. Sayıları çok fazla. Ayrıca, bize zarar vermek istemiyorlar. Bize sahip olmak istiyorlar. Biz ödülüz. Açıklamak için zaman yok. Bir isyanın ortasına düşmüşüz gibi görünüyor. Gidip prensine göz kulak olsan iyi olur."</p>

  <p>"O benim yatırımım..." diye başladı Hugh.</p>

  <p>"Aynasızlar!" diye çığlık attı Jarre, başatustayı görerek. "Çabuk, onlar bizi durdurmadan tanrıları yakalayın!"</p>

  <p>"O zaman gidip yatırımına göz kulak olsan iyi olur," diye önerdi Haplo.</p>

  <p class="softbreak">&nbsp; "Ne oldu, efendim?" diye sordu Alfred, Hugh'nun, elinde kılıcı kendilerine doğru koştuğunu görünce. iki Geg grubu bağrışıyor, yumruklarını sallıyor, Fapprika zemininde buldukları eğreti silahları kapıyorlardı.</p>

  <p>"Çocuğu al ve Haplo'yla..." diye başladı Hugh. "Hayır, lanet olsun, bayılma..."</p>

  <p>Alfred'in gözleri arkaya doğru yuvarlandı. Hugh onu sarsıp, tokatlayıp uyandırmak için uzandı, ama çok geçti. Kâhyanın gevşek bedeni kayarak Yemleyen heykelinin ayaklarının dibine yığıldı.</p>

  <p>Gegler tanrılara doğru koştular. Tehlikeyi hemen farkeden başatusta, aynasızlara Geglere saldırmalarını emretti. Vahşice bağırmakta olan iki grup -bir kısmı GGIBIT lehine, diğeri başatusta lehine- biraraya geldi. Drevlin tarihinde ilk kez yumruklar atıldı ve kan döküldü. Köpeğini kucağına alan Haplo gölgelere karışmış sessizce gülümseyerek izliyordu.</p>

  <p>Jarre deliğin yanında durmuş, Geglerin çıkmasına yardım ediyor, yandaşlarını saldırmaları için cesaretlendiriyordu. Son Geg de tünelden çıktığında çevresine baktı ve kavganın epeyce uzağında kaldığını fark etti. Daha da kötüsü, Limbeck, Haplo ve üç garip varlığın izini tamamen kaybetmişti. Bir sandığın tepesine sıçrayarak kavga eden Geg kalabalığının başlarının üstünden baktı ve korkuyla, başatusta ile başpapazın Yemleyen heykelinin yanında durduklarını ve kargaşadan faydalanarak hem tanrıları, hem de GGIBIT'in saygıdeğer liderini götürdüklerini gördü1</p>

  <p>Öfkeyle dolan Jarre sandıktan aşağı atlayarak onlara doğru koştu, ama dövüşün tam ortasında kısılı kaldı. Yolunun üzerindeki Geg'leri ittirip kaktırarak, yumruklayarak, heykelin yanına ulaşmaya çalıştı. Sonunda hedefine ulaştığında kıpkırmızı kesilmiş, nefes nefese kalmış, pantolonu yırtılmış, saçları yüzüne düşmüş ve bir gözü şişerek kapanmıştı.</p>

  <p>Tanrılar gitmişti. Limbeck gitmişti. Başatusta kazanmıştı. Yumruklarım sıkan Jarre, yanına ilk gelen aynasızın kafasını yumruklamaya hazırlanıyordu ki, bir inleme duydu. Aşağı doğru baktığında havaya kalkmış iki iri ayak gördü. Bunlar Geg ayaklan değildi. Bunlar tanrı ayaklarıydı!</p>

  <p>Yemleyen'in çevresini dolaşan Jarre, heykelin kaidesinin sonuna kadar açık durduğunu görünce hayretler içinde kaldı! Başatustamn tanrılarından biri -uzun ve sakar görünen-bu açıklığa düşmüş, yarısı içeride, yansı dışarıda uzanmaktaydı. "Şanslıyım!" dedi Jarre. "En azından bu var elimde!" Başatustanın aynasızlarından birini görmeyi bekleyerek korkuyla arkasına baktı, ama o kargaşa içinde kimse ona dikkat etmiyordu. Başatusta Tanrılarını tehlikenin ortasından çıkarmak için acele etmişti anlaşılan ve buradakinin eksik olduğunu henüz anlamamıştı.</p>

  <p>"Ama anlayacaklar. Seni buradan çıkarmak lazım," diye mırıldandı Jarre. Tanrıya doğru seğirttiğinde, adamın, heykelin içine uzanan bir merdivende yatmakta olduğunu gördü. Zeminin altına doğru inmekte olan merdiven, hızlı ve kolay bir kaçış yolu sunuyordu.</p>

  <p>Jarre duraksadı. Heykele saygısızlık olacaktı bu -Geglerin en kutsal saydıkları şeye. Bu açıklığın neden burada belirdiği ve nereye gidiyor olabileceği hakkında en küçük bir fikri bile yoktu. Ama fark etmezdi. Yalnızca saklanmak için kullanacaktı burayı. Herkes gidene kadar içeride bekleyecekti. Jarre yarı baygın tanrının üzerinden atladı. Omuzlarından yakalayarak, oraya buraya çarpan, kayan ve inleyen tanrıyı heykelin içine doğru çekti.</p>

  <p>Jarre'nin kafasında net bir plan yoktu. Tek umudu, başatusta bu tanrıyı aramaya gelip, heykeldeki açıklığı farkedene kadar, Tanrıyı buradan kaçırıp GGIBIT karargahına götürmeyi başarabilmekti. Ama Jarre tanrının ayaklarını kaideden içeri soktuğunda açıklık aniden ve sessizce kapandı. Geg kendini karanlıkta buldu.</p>

  <p>Jarre kıpırdamadan durdu ve kendi kendine, her şeyin yolunda olduğunu söyledi. Ama içindeki panik öyle büyüdü ki, ikiye bölüneceğini sandı. Korkusunun sebebi karanlık değildi. Yaşamları boyunca Yıksı-diksi'nin içinde yaşayan Gegler karanlığa alışıktılar. Jarre'nin her tarafı titriyordu. Elleri terliyor, hızlı hızlı nefes alıyor, kalbi gümbürdüyor, ama sebebini bilmiyordu. Sonra anladı.</p>

  <p>Sebep sessizlikti.</p>

  <p>Makineyi, daha bebekken onu rahatlatıp uyutan ıslıklarını, hamlamalarını, gümlemelerini duymuyordu. Şimdi bu dehşetli, berbat sessizlikten başka bir şey yoktu. Görüş, bedenin dışında, bedenden ayrı, gözün yüzeyindeki bir duyudur. Ama ses kulaklardan kafaya girer, içeride yaşar. Sesin yokluğunda, sessizlik yankılanır.</p>

  <p>Tanrıyı merdivenlerde bırakan, fiziksel acılarını, aynasızlardan duyduğu korkuyu unutan Jarre, kendini heykelin duvarına doğru attı. "İmdat!" diye haykırdı. "Bana yardım edin!"</p>

  <p>Alfred ayıldı. Doğrulup oturdu ve kazayla merdivenlerden aşağı kaymaya başladı. İçgüdüsel olarak aşağıdaki basamaklara tutunarak kendini kurtarabildi ancak. Kafası tamamen karışmış ve kulaklarının dibinde düdük gibi ötmekte olan bir Geg'in de içinde bulunduğu zifiri karanlıkla kuşatılmış durumda, pek çok kez neler olduğunu sormaya teşebbüs etti. Geg onu dinlemedi. Sonunda, karanlıkta emekleyerek merdivenleri tırmanıp elini, çılgına dönmüş Jarre'ye doğru uzattı.</p>

  <p>"Neredeyiz?"</p>

  <p>Jarre onu duymazlıktan gelerek yumruklamaya ve haykırmaya devam etti.</p>

  <p>"Neredeyiz?" Alfred Geg'in ellerini kocaman ellerinin içine aldı -yalnız, karanlıkta Geg'in hangi parçasını tuttuğundan emin değil diye onu sarsmaya başladı. "Kes şunu! Faydası yok! Bana nerede olduğumuzu söyle, belki seni buradan çıkarmayı başarabilirim!"</p>

  <p>Alfred'in sözlerini tam olarak kavrayamayan, fakat onu sarsmasına sinirlenen Jarre yutkunarak kendine geldi ve güçlü kollarıyla kâhyayı kendisinden uzaklaştırdı. Adam kayıp düştü, neredeyse merdivenlerden yuvarlanıyordu, ama düşüşünü durdurmayı başardı.</p>

  <p>"Şimdi, beni dinle!" dedi Alfred yavaşça, her sözcüğü tek tek telaffuz ederek. "Bana nerede olduğumuzu söyle, belki dışarı çıkabiliriz!"</p>

  <p>"Bunu nasıl yapabileceğini bilmiyorum!" Hızla nefes alarak, Alfred'den olabildiğince uzaklaşıp merdivenlerin diğer ucuna büzüldü. "Sen buralara yabancısın. Nereden bileceksin ki?"</p>

  <p>"Söyle bana!" diye yalvardı Alfred. "Açıklayamam. Hem, ne zararı var ki?"</p>

  <p>"Şey..." Jarre düşündü. "Heykelin içindeyiz."</p>

  <p>"Ah!" diye soludu Alfred.</p>

  <p>"Ne demek 'ah'?"</p>

  <p>"Şey... aa... ben de öyle olabileceğini düşünmüştüm."</p>

  <p>"Tekrar açabilir misin?"</p>

  <p>Hayır, açamazdı. Hiç kimse içeriden açamazdı. Ama buraya hiç gelmediyse, nereden bilebilirdi ki? Jarre'ye ne diyecek ti? Alfred karanlığa şükretti. Çok kötü bir yalancıydı ve birbirlerinin yüzünü görmemeleri her şeyi kolaylaştırıyordu.</p>

  <p>"Ben... emin değilim, ama şüpheliyim. Anlıyorsun, şey... Adın neydi?”</p>

  <p>“Fark etmez."</p>

  <p>"Evet, eder. Burada, karanlıkta başbaşayız ve birbirimizin isimlerini bilmemiz gerek. Benim adım Alfred. Seninki ne?"</p>

  <p>"Jarre. Devam et. Heykeli bir kere açtın, neden bir daha açamayasın?"</p>

  <p>"Ben... ben açmadım," diye kekeledi Alfred. "Kazayla açıldı, sanırım. Görüyorsun, çok kötü bir huyum var. Ne zaman korksam, bayılıyorum. Kontrol edemediğim bir şey bu. Kavgayı gördüm. Halkından bazıları bize doğru koşuyordu ben... ben bayılmışım." Bu kadarı doğruydu. Ama sonra söyledikleri değil. "Sanırım düşerken heykeldeki bir şeye dokundum ve o da açıldı."</p>

  <p>Ayıldım. Heykele bakınca uzun, çok uzun bir zaman sonra ilk kez kendimi güvende, huzur içinde hissettim. Zihnimde uyanmış şüpheler, o sorumluluk, şüphelerim doğruysa vermek zorunda kalacağım kararlar beni boğdu. Kaçmak, yok olmak istedim, elim kendi iradesiyle hareket etti ve heykelin pelerinindeki belli bir yere, belli bir şekilde dokundu.</p>

  <p>Kaide kayıp açıldı, ama bu eylemin muazzamlığı bana fazla geldi. Sanırım yine bayıldım. Geg üzerime geldi ve çevrede kopan curcunadan kurtararak, beni içeri çekti. Kaide kendiliğinden kapandı ve kapalı kalacak. Yalnızca giriş yolunu bilenler, çıkış yolunu da bilebilir. Yanlışlıkla girişi bulanlar, asla dönüp bunu anlatamaz. Ah, ölmezler. Büyü, makine onlara bakar, hem de iyi bakar. Ama yaşamlarının sonuna kadar burada hapis kalırlar.</p>

  <p>'Ben içeri girmenin yolunu biliyorum, dışarı çıkmanın da. Ama bunu Geg'e nasıl açıklayabilirim?</p>

  <p>Korkunç bir fikir geldi Alfred'in aklına. Kanuna göre, onu burada bırakmak zorundaydı. Zaten kendi halasıydı. Kutsal heykelin içine girmemeliydi. Ama Alfred'in sonra acıyla hatırladığı gibi, belki de onun hayatını kurtarmak için kendini tehlikeye atmıştı. Onu burada bırakamazdı. Bırakamayacağını biliyordu, kanun ne derse desin. Ama şu anda her şey çok karışıktı. Keşke bu kadar zayıf davranmış olmasaydı!</p>

  <p>"Durma!" Jarre kolunu yakaladı.</p>

  <p>"Nasıl durmayayım?"</p>

  <p>"Durma, konuş! Bu sessizlik! Sessizliği dinlemeye dayanamıyorum! Neden burada hiçbir şey duyamıyoruz?"&nbsp;</p>

  <p>"Özellikle böyle yapıldı da ondan," dedi Alfred, içini çekerek. "Huzur bulunacak, sığınılacak bir yer olarak." Bir karara varmıştı. Belki doğru karar değildi bu, ama zaten, hayatından kaç kez doğru karar vermişti ki? "Buradan çıkacağız, Jarre."</p>

  <p>"Yolu biliyor musun?"</p>

  <p>"Evet."</p>

  <p>"Nasıl?" diye sordu Jarre şüpheyle.</p>

  <p>"Bunu açıklayamam. Aslında, anlayamayacağın ve benim de açıklayamayacağım pek çok şey göreceksin. Hatta senden bana güvenmeni bile isteyemem, çünkü, elbette, güvenmiyorsun ve ben de senden güvenmeni bekleyemem." Duraksayarak, sonraki sözlerini düşündü. "Şöyle düşünelim: sen bu taraftan çıkamıyorsun. Denedin. Ya burada kalacaksın, ya da benimle geleceksin ve ben sana çıkışı göstereceğim."</p>

  <p>Alfred Geg'in konuşmak için nefes aldığını duydu, ama onu durdurdu.</p>

  <p>"Düşünmen gereken bir şey daha var. Sen halkına dönme yi ne kadar istiyorsan, ben de arkadaşlarımın yanına dönmeyi o kadar istiyorum. Gördüğün çocuk benim sorumluluğum altında. Ve yanındaki esmer adamın bana ihtiyacı var, bunu bilmiyor olsa da." Alfred bir an sessiz kaldı ve kendine Haplo diyen öbür adamı düşündü. Burada sessizliğin, hatırladığından da fazla olduğunu fark etti.</p>

  <p>"Ben de seninle geleceğim," dedi Jarre. "Söylediklerin mantıklı."</p>

  <p>"Teşekkür ederim," diye yanıt verdi Alfred ciddiyetle. "Şimdi, biraz dur. Işık olmadan merdivenler tehlikeli olur."</p>

  <p>Alfred elini uzatıp arkasındaki duvarı yokladı. Tüneller gibi taştan yapılmıştı. Düzgün ve pürüzsüzdü. Elini yüzey boyunca gezdirdi. Tam duvarın merdivenlerle birleştiği yerde, parmaklan taşa oyulmuş çizgiler, daireler ve kertikler buldu. Kimsenin bilmediği, değişik bir desen oluşturuyordu bunlar. Parmaklarıyla oymanın kaba hatlarının çevresinde gezdirdi ve desenin zihninde açıkça görebildiği çizgilerini takip ederek rünü okudu.</p>

  <p>Parmaklarının altındaki desen yumuşak, parlak bir ışıkla parlamaya başladı. Bunu gören Jarre nefesini tuttu ve geri çekilerek, duvara yaslandı. Alfred kolunu hafifçe, endişelerini gidermeye çalışırcasına okşayarak rünü tekrarladı. İlkinin yanına oyulmuş ve uçları ilkine dokunan ikinci bir desen büyülü ateşle alevlendi ve parlamaya başladı. Kısa sürede, birbirinin ardından, bir dizi rün karanlıkta belirdi ve dik merdivenler boyunca uzandı. En dipte, sağa doğru kıvrıldılar.</p>

  <p>"Artık aşağı inebiliriz," dedi Alfred, ayağa kalkıp giysilerindeki yüzyıllık tozları silkeleyerek. Sözlerini ve eylemlerini özellikle canlı ve ses tonunu sıradan tutmaya çalışarak, elini Jarre'ye uzattı. "Yardımcı olabilir miyim?"</p>

  <p>Jarre duraksadı, yutkundu ve şalına sıkıca sarındı. Sonra, dudaklarını birbirine bastırarak ciddi bir yüzle küçük, ağır işle yıpranmış elini Alfred'in elinin içine koydu. Korku dolu gözlerinde mavi mavi pırıldayan rünler yansıdı.</p>

  <p>Merdivenleri hızla indiler. Rünler önlerini görmelerini kolaylaştırıyordu. Hugh o sarsak, beceriksiz kâhyayı tanıyamazdı. Alfred'in hareketleri kendinden emin, duruşu dikti. Hevesli bir beklentiyle, aceleyle ilerliyordu, yine de halinde özlem ve melankoli havası seziliyordu.</p>

  <p>Dik merdivenlerin dibine ulaştıklarında, küçük, dar bir koridora açıldığını keşfettiler; sayısız yöne doğru bölünen gerçek bir petek gibiydi burası. Mavi rünler onları koridor boyunca, bir tünele götürdü -soldan üçüncü tünele. Alfred tereddütsüz takip etti desenleri, gözleri faltaşı gibi açılmış, hayretle bakan Jarre'yi de beraberinde sürükledi.</p>

  <p>Başlangıçta Geg, adamın sözlerinden kuşku duymuştu. Tüm hayatı boyunca Yıksı-diksi'nin tünel ve oyuklarında yaşamıştı. Geglerin ayrıntılar konusunda keskin gözleri ve mükemmel bir hafızaları vardır. Bir insana ve elfe boş bir duvar gibi görünen şey, bir Geg için sayısız tekil özellik -çatlaklar, yarıklar, dökülmüş boyalar-taşır ve bir kere görülen bir duvar kolay kolay unutulmaz. Sonuç olarak, Gegler yerin altında veya üstünde kaybolmazlar. Ama Jarre bu tünellerde, nerede olduklarını hemen karıştırmıştı. Duvarlar kusursuzdu, mükemmeldiler ve Geglerin taşlarda bile bulabildikleri yaşamdan yoksundular. Ve tüneller her yöne gidiyor olsa da, belirli dönüşler, kavşaklar yoktu. Herhangi bir yerde, tünelin sırf yapılmış olmak için yapıldığına ilişkin bir işaret yoktu. Koridorlar düz ve pürüzsüzdü ve her nereye gidiyorsa, oraya en kısa yoldan, dolaştırmadan gittiğini düşündürüyordu. Jarre, tünellerin tasarımında güçlü bir amaç, sterilliğiyle kendisini korkutan hesaplanmış bir niyet olduğunu fark etti.</p>

  <p>Rünler onları hafif bir eğimle sağa doğru götürüyordu. Jarre'nin ne kadar gittikleri konusunda hiçbir fikri yoktu, çünkü burada zaman hissi yoktu. Mavi desenler önlerinde, onlar ilerledikçe karanlıkta parıldayıp canlarak yollarını aydınlatıyordu. Desenler Jarre'yi büyülemişti; sanki rüyada yürüyorlardı ve rünler yol gösterdikçe yürümeye devam edebilirler gibiydi. Adamın sesi, bu garip hissi güçlendiriyordu, çünkü -Jarre öyle istediği için-durmaksızın konuşuyordu.</p>

  <p>Sonra, aniden, bir köşeyi döndüler ve Jarre desenlerin yukarı tırmanarak karanlıkta parlayan, onları içeri davet eden bir kemer oluşturduklarını gördü. Alfred durdu.</p>

  <p>"Ne oldu?" diye sordu Jarre, transtan kurtulup gözlerini kırpıştırarak. Alfred'in elini sıktı. "Oraya girmek istemiyorum!"</p>

  <p>"Başka seçeneğimiz yok. Endişelenme," dedi Alfred. Sesinde özlem dolu bir melankoli vardı. "Seni korkuttuğum için üzgünüm. Korktuğum için durmadım. Orada ne olduğunu biliyorum ve... ve beni üzüyor, yalnızca. O kadar."</p>

  <p>"Geriye dönelim," dedi Jarre aniden ve sertçe. Dönüp bir adım attı, ama arkalarında bıraktıkları rünler parlak mavi bir ışıkla parlayıp, sönmeye yüz tuttu. Kısa süre sonra karanlıkta kaldılar. Görebildikleri tek ışık, kemeri çevreleyen rünlerin mavi ışığıydı.</p>

  <p>"Artık girebiliriz," dedi Alfred, derin bir nefes alarak. "Ben hazırım. Korkma, Jarre," dîye ekledi, Jarre'nin elini okşayarak. "Gördüğün hiçbir şeyden korkma. Hiçbir şey sana zarar veremez."</p>

  <p>Jarre korkuyordu, ama korktuğu şeyin ne olduğunu bilmiyordu ileride duran şey her neyse, karanlıkta gizlenmişti, yine de onu korkutan fiziksel bir tehlike veya bilinmeyenden duyduğu korku değildi. Alfred'in bahsettiği hüzündü. Belki de uzun yürüyüşleri sırasında anlattığı şeyler yüzündendi. Fakat kafası o kadar karışıktı ki, söylediklerinin tek sözcüğünü bile hatırlamıyordu. Büyük bir ümitsizlik, kendisini boğan bir pişmanlık hissediyordu. Kaybettiği ve bir daha asla bulamadığı, hatta hiç aramadığı bir şey için özlem. Hüzün, içinin bir yalnızlık duygusuyla acımasına sebep oldu, sanki tanıdığı herkes aniden kaybolmuş gibi. Gözleri yaşlarla doldu ve ağladı. Kimin ardından ağladığı konusunda hiçbir fikri yoktu.</p>

  <p>"Endişelenme," diye tekrarladı Alfred. "Endişelenme. Artık girelim mi? Bunu kaldırabilir misin?"</p>

  <p>Jarre yanıt veremiyor, ağlamayı bırakamıyordu. Ama başını salladı ve ağlamaya devam ederek Alfred'e iyice yanaştı. Kemerin altından geçerken onunla yürüdü. Sonra Jarre aniden, korkusunun ve üzüntüsünün sebebini, kısmen de olsa anladı.</p>

  <p>Bir anıtmezarda duruyordu.</p>

  <p class="softbreak">&nbsp;</p>
</body>
</html>
