<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ejder Kanadı</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>ELLİNCİ BÖLÜM</h1>
  <hr class="sigil_split_marker" />

  <h3 class="sigil_not_in_toc">SESISTER ŞATOSU&nbsp;</h3>

  <h3 class="sigil_not_in_toc">YÜKSEK ÂLEM</h3>
  <hr class="sigil_split_marker" />

  <p class="softbreak">&nbsp;</p>

  <p>Onlarca küçük çanın çıngırdaması, Sinistrad'ın misafirlerini akşam yemeğine davet ediyordu. Şatonun yemek odası -henüz yaratılmış olduğuna kuşku yoktu-penceresiz, büyük, karanlık ve soğuktu. Tozla kaplı uzun bir masa boş odanın ortasında duruyordu. Kumaş kaplı sandalyeler, masanın çevresinde muhafız melekler gibi dizilmişti. Şömine soğuk ve boştu. Oda misafirlerin tam burunlarının dibinde ortaya çıkmıştı ve odada toplanarak, huzursuzluk içinde evsahiplerini beklediler. Aylak aylak dolaşarak masaya giden Haplo, bir santimlik toz ve kir tabakasına parmağını sürdü.</p>

  <p>"Yiyeceklerin tadına bakmak için sabırsızlanıyorum," dedi. Üstlerinde ışıklar yandı, şimdiye kadar ortada görünmeyen bir mum avizesi canlananarak aydınlık saçmaya başladı. Sandalyelerin üzerini örten kumaşlar, görünmeyen eller tarafından çekilip alındı. Toz yok olmuştu. Boş masa birden yiyeceklerle dolup taştı -kızarmış et, tüten sebzeler, mis gibi kokan ekmekler. Şarap ve su dolu sürahiler ortaya çıktı. Görülemeyen bir kaynaktan, yumuşak bir müzik duyulmaya başlandı.</p>

  <p>Ağzı açık kalan Limbeck, arkaya doğru sendeledi. Neredeyse şöminede gürüldeyen ateşin içine düşüyordu. Alfred korkuyla sıçradı. Hugh irkilmekten kendini alıkoyamadı ve ziyafet sofrasından geri geri uzaklaşarak, şüpheyle inceledi. Sessizce gülümseyen Haplo, bir bua<a href="../Text/DiPNOTLAR.xhtml#a25" id="a25"><sup>25</sup></a>&nbsp;alarak ısırdı. Çıtırtı sessizlik içinde net bir biçimde duyuldu. Çenesinden akan suyu eliyle sildi. Çok iyi bir illüzyon, diye düşündü. Herkes bir saat boyunca aldanacak, sonra neden hâlâ aç hissettiklerini merak edecekler.</p>

  <p>"Lütfen oturun," dedi Sinistrad, bir elini sallayarak. Diğer eliyle Iridal'i tutuyordu. Bane babasının yanına yürüdü. "Resmiyete pek önem vermiyoruz. Hayatım." Karısını masanın sonuna götürdü ve eğilerek bir sandalyeye oturttu. "Sir Hugh'nun senin için gösterdiği çabayı ödüllendirmek için, eşim, onu sağ yanına yerleştireceğim."</p>

  <p>Iridal kızardı ve bakışlarını tabağına dikti. Hugh kendisine gösterilen yere oturdu, hoşnut değilmiş gibi görünmüyordu.</p>

  <p>"Geri kalanınız nerede arzu ederse, orada oturabilir. Limbeck hariç. Sevgili bayım, lütfen beni affedin." Gegce konuşmaya başlayarak zarif bir şekilde eğildi. "Düşüncesizce davrandım. Sizin insanca bilmediğinizi unuttum. Oğlum, halkınızı baskıdan kurtarmak için gösterdiğiniz cesur çabadan bahsetti. Lütfen, burada, yakınımda oturun ve bana kendinizden söz edin. Diğer misafirler hakkında endişelenmeyin. Eşim onlarla ilgilenir."</p>

  <p>Sinistrad masanın başında yerini aldı. Memnunluk, utanç ve heyecan içindeki Limbeck gürbüz bedenini Sinistrad'ın sağındaki sandalyeye yerleştirdi. Bane onun karşısına, babasının soluna oturdu. Alfred prensinin yanındaki sandalyeyi kapabilmek için acele etti. Haplo uzun masanın diğer ucunda, Iridal ile Hugh'nun yanında oturmayı tercih etti. Köpek Bane'in yanında, yere uzandı.</p>

  <p>Her zamankinden daha suskun, daha ağzı sıkı görünen Haplo, yemeğine dalmış görünüp, aynı zamanda herkesin konuşmasını dinleyebiliyordu.</p>

  <p>"Umarım bu akşamki tavrımı mazur görürsünüz," dedi Iridal. Hugh'ya hitaben konuşmasına rağmen, gözleri devamlı kocasına kayıyordu. "Bazı tılsımlar altındayım. Zaman zaman etkilerini böyle gösteriyorlar."</p>

  <p>Onu izlemekte olan Sinistrad başını hafifçe salladı. Iridal Hugh'ya döndü ve yanında oturduğundan beri ilk kez doğrudan gözlerine baktı. Gülümsemeye çalıştı. "Umarım söylediğim şeyleri gözardı edersiniz. Rahatsızlığım... saçma şeyler söylememe sebep oluyor."</p>

  <p>"Söylediğiniz şeyler saçma değildi," diye yanıtladı Hugh. "Her sözcüğü bilerek sarf ettiniz. Ve hasta değildiniz. Korkunç şekilde korkmuştunuz."</p>

  <p>Iridal içeri girdiğinde yanaklarında renk vardı. Ama Hugh ona bakarken yüzündeki tüm renk uçtu gitti. Kocasına bir göz atan Iridal yutkundu. Eli şarap kadehine uzandı.</p>

  <p>"Söylediklerimi unutmalısınız! Yaşamınıza değer veriyorsanız, bir daha bundan söz etmeyin!"&nbsp;</p>

  <p>"Şu anda yaşamımın pek az önemi var." Hugh'nun eli, Iridal'in elini masanın altında yakalayıp sıkıca tuttu. "Size hizmet etmek için kullanılmadığı takdirde, Iridal."</p>

  <p>"Ekmeğin tadına bak," dedi Haplo, Hugh'ya bir parça ekmek uzatarak "Tadı nefis. Sinistrad özellikle tavsiye ediyor." Gerçekten de gizemustası onları dikkatle izliyordu. İstek sizce Iridal'in elini bırakan Hugh, ekmeği aldı ve tadına bakmadan tabağına bıraktı. Iridal tabağındaki yiyeceklerle oynadı ve yiyor gibi yaptı.</p>

  <p>"O zaman, benim hatırım için sözlerimi unutun, özellikle de söylediklerimi yapmayacaksanız."</p>

  <p>"Sizi tehlike içinde bıraktığımı bilerek gidemem."</p>

  <p>"Seni aptal!" Iridal dikleşti. Yüzüne ateş basmıştı. "Senin gibi yetiden yoksun bir insan, bizim gibilere karşı ne yapabilir? Ben senden on kez daha güçlüyüm, gerekirse kendimi korumak için on kez daha ellilim! Unutma bunu!"</p>

  <p>"Beni affedin o zaman." Hugh'nun kara yüzü kızardı. "Tehlike içindesiniz gibi görünmüştü..."</p>

  <p>"İçinde bulunduğum tehlike beni ilgilendirir, sizi değil, beyefendi."</p>

  <p>“Sizi artık rahatsız etmeyeceğim, hanımefendi, bundan emin olabilirsiniz!"<br /></p>

  <p>Iridal yanıt vermedi, tabağındaki yemeğe baktı. Hugh duygusuzca yemeye başladı ve sesini çıkarmadı. Masanın bu ucunda her şey sessizdi şimdi, bu yüzden Haplo dikkatini diğer tarafa çevirdi.</p>

  <p>Bane'in sandalyesinin dibinde yatmakta olan köpek kulaklarını dikip hevesle, sanki bir parça yiyecek bekliyor gibi, herkesin yüzüne teker teker baktı.</p>

  <p>"Ama Limbeck, siz Orta Âlem'de pek az şey gördünüz," diyordu Sinistrad.</p>

  <p>"Yeterince gördüm." Limbeck kalın gözlüklerinin ardından baykuş gibi gözlerini kırpıştırdı. Geg son birkaç hafta içinde gözle görülür bir biçimde değişmişti. Tanık olduğu görüntüler, kafasından geçen düşünceler, çekiç ve keski gibi, düşsel idealizmini yontmuştu Bunca yüzyıldır halkından esirgenen hayatı, kendilerinin sağladığı, fakat paylaşmalarına izin verilmeyen hayatı görmüştü. Çekicin ilk darbeleri onu incitmişti. Sonra öfke yükselmişti.</p>

  <p>"Yeterince gördüm," diye tekrarladı Limbeck. Büyü, güzellik ve kendi duygulanma etkisi altında, söyleyecek başka bir şey bulamıyordu.</p>

  <p>"Evet, öyle olmalı," diye yanıtladı büyücü. "Halkınız için gerçekten çok üzüldüm; Yüksek Âlem'de hepimiz üzüntünüzü ve pek yerinde olan öfkenizi paylaşıyoruz. Bizim de suçumuz olduğunu düşünüyoruz. Sizi sömürdüğümüzden değil. Ama yine de, bir açıdan suçlu hissediyoruz." Özenle şarabını yudumladı. "Savaştan, insanların acı çekip öldüğünü görmekten ve bunların hepsinin sebebinin hırs ve nefret olduğunu görmekten tiksindik ve dünyayı terk ettik. Bunlara karşı çıktık ve durdurabilmek için elimizden geleni yaptık, ama sayımız çok azdı, çok az."</p>

  <p>Adamın sesinde gözyaşları vardı. Haplo harika bir performansı boşa harcadığını söyleyebilirdi, en azından masanın kendi ucunda. Iridal uzun zamandır yemek yeme numarası yapmayı bırakmıştı. Sessizce oturuyor, tabağına bakıyordu, ta ki kocasının tüm dikkatinin Geg'le sohbeti üzerinde yoğunlaştığı açık olana kadar. Sonra gözlerini kaldırdı, ama bakışları kocasına ya da yanında oturanlara gitmedi. Oğluna bakıyordu, belki de geldiğinden beri Bane'i ilk kez görüyordu. Gözleri, yaşlarla doldu. Yavaşça başını eğdi. Bir tutam saçı yüzünden çekmek bahanesiyle elini kaldırdı ve aceleyle yanağındaki damlayı sildi.</p>

  <p>Hugh'nun, masanın üstünde yanında duran eli, acı ve öfke içinde kasıldı.</p>

  <p>Aşkın yaldız kenarlı hançeri nasıl olmuştu da, onunki gibi katı bir yüreğe işlemeyi başarmıştı? Haplo bilmiyor ve umursamıyordu. Tek bildiği, hiç de zamanı olmadığıydı. Patryn'in bir eylem adamına ihtiyacı vardı, çünkü kendisinin eyleme geçmesi yasaklanmıştı. Hugh'nun kendisini aptalca, şövalyece öldürtmesi hiç işine gelmeyecekti.</p>

  <p>Haplo sağ elini kaşımaya başladı, sargıların altına ulaşarak hafifçe yana kaydırdı onları. Rünler ortaya çıktığında ilgisizce ekmek almak için uzandı ve aynı hareketle elinin arkasını sıkıca şarap sürahisine bastırmayı başardı. Ekmeği sağ eliyle tutarak tabağına aldı ve sol eliyle sağ elindeki sargıları düzelterek rünleri yine gözlerden gizledi.</p>

  <p>"Iridal," diye başladı Hugh. "Acı çektiğini görmeye dayanamıyorum..."</p>

  <p>"Neden beni umursuyorsun ki?"</p>

  <p>"Bir bilebilsem!" Hugh kadına doğru eğildi. "Sen veya oğlun! Ben..."</p>

  <p>"Biraz daha şarap?" Haplo sürahiyi kaldırdı.</p>

  <p>Hugh sinirlenerek dik dik baktı ve arkadaşını duymazlıktan gelmeye karar verdi.</p>

  <p>Haplo bir kadehi doldurup Hugh'ya doğru itti. Kadehin tabanı adamın parmaklarına çarptı ve şarap -gerçek şarap-eline ve gömleğinin koluna döküldü.</p>

  <p>"Ne halt ediyorsun?" Hugh Patryn'e öfkeyle döndü.</p>

  <p>Haplo bir kaşını kaldırdı ve başını belirsizce masanın diğer yanma doğru salladı. Gürültü, Sinistrad dahil herkesin dikkatini çekmişti, herkes onlara bakıyordu. Iridal dimdik oturuyordu, yüzü mermer duvarlar kadar solgun ve soğuktu. Hugh kadehini kavrayıp büyük bir yudum aldı. Yüzündeki karanlık ifadeye bakılırsa, büyücünün kendi kanı da olabilirdi içtiği.</p>

  <p>Haplo gülümsedi; erken davrandığı söylenemezdi. Sinistrad'a doğru bir parça ekmek salladı. "Afedersiniz. Ne diyordunuz?"</p>

  <p>Kaşlarını çatan gizemustası devam etti. "Diyordum ki, Aşağı Âlem'de halkınızın çektiklerini bilmeli ve yardımınıza gelmeliydik. Ama başınızın dertte olduğunu bilmiyorduk. Sartanların arkalarında bıraktıkları hikâyelere inanıyorduk. O zaman, yalan söylemiş olduklarının farkında değildik."</p>

  <p>Keskin bir çıngırdama sesi hepsini irkiltti. Alfred kaşığını tabağının üzerine düşürmüştü.</p>

  <p>"Ne demek istiyorsunuz? Ne hikâyeleri?" diye soruyordu Limbeck hevesle.</p>

  <p>"Sananlara göre koparılıştan sonra -insanlardan ve elflerden daha kısa boylu olduklarından- halkınız kendi güvenlikleri için Aşağı Âlem'e götürülmüşler. Aslında, şimdi anlaşılıyor ki Sartanlar asıl istediği ucuz iş gücüymüş."</p>

  <p>"Bu doğru değil!" Ses Alfred'indi. Tüm yemek boyunca tek bir kelime bile konuşmamıştı. Iridal dahil herkes, ona şaşkınlık içinde baktı.</p>

  <p>İnce dudakları nazik bir gülümsemeyle gerilen Sinistrad, ona döndü. "Siz gerçeğin ne olduğunu biliyor musunuz?"</p>

  <p>Kırmızılık Alfred'in ensesinden kel kafasına doğru yayıldı. "Ben... Gegler hakkında bir çalışma yapmıştım da..." Heyecanlanıp şaşkınlaşarak, masa örtüsünün ucunu çekiştirip büktü. "Her neyse, ben... bence Sartanlar yapmaya çalıştığı... koruma hakkında söylediklerinizdi. Cüc... Geglerin daha kısa olması yüzünden uzun boylu ırklar karşısında korumasız kaldığından değildi. Onların -Geglerin-sayısı azdı... yani Koparılış'tan sonra. Hem, cüc... Gegler'in kafası mekanik konulara yatkındı Ve Sartanlar makineleri için onlara ihtiyaçları vardı Ama asla onları istismar etmeyi kastetm .. Yani asıl kastettikle...</p>

  <p>Hugh'nun başı öne doğru eğildi ve masaya bir gümlemeyle düştü. Sandalyesinden fırlayan Iridal, korkuyla haykırdı. Haplo ayaktaydı ve hareket halindeydi.</p>

  <p>"Önemli değil," dedi, Hugh'nun yanına ulaşarak.</p>

  <p>Katilin gevşek kolunu boynuna dolayıp, ağır bedeni sandalyesinden kaldırdı. Hugh'nun eli masa örtüsü üzerinde sürüklendi, kadehleri devirdi ve bir tabağı yere düşürdü.</p>

  <p>"İyi bir adam, ama şarabı kaldıramıyor. Onu odasına götü-reyim. Sizin rahatsız olmanıza gerek yok."</p>

  <p>"İyi olduğundan emin misin?" Iridal endişeyle tepelerinde dikiliyordu. "Belki ben de gelsem iyi..."</p>

  <p>"Masanda sarhoş biri kendinden geçti, hayatım. Endişelenmen için gerek yok," dedi Sinistrad. "Lütfen, götürün onu."</p>

  <p>"Köpek benimle kalabilir mi?" diye sordu Bane, hayvanı okşayarak. Sahibinin gitmeye hazırlandığını gören köpek ayağa fırlamıştı.</p>

  <p>"Elbette," dedi Haplo rahatça. "Köpek, bekle."</p>

  <p>Köpek mutlulukla Bane'in yanında oturdu.</p>

  <p>Haplo Hugh'yu ayağa kaldırdı. Sarhoş bir şekilde sallanan adam, kapıya doğru sendeleyerek yürümeyi ancak başarıyordu. Diğerleri yerlerine oturdular. Alfred'in sözleri unutulmuştu. Sinistrad yine Limbeck'e döndü.</p>

  <p>"Bu sizin Yıksı-diksi beni büyülüyor. Şimdi elimde bir gemi olduğuna göre, âleminize yolculuk yapıp, makineye bir göz atabileceğimi düşünüyorum. Elbette, halkınızın savaşa hazırlanması konusunda elimden gelen bütün yardımı da yapmaktan büyük memnunluk duyacağım..."</p>

  <p>"Savaş mı?" Sözcük salonda yankılandı. Omzunun üzerinden arkaya bakan Haplo, Limbeck'in yüzünün tedirgin ve solgun olduğunu gördü.</p>

  <p>"Sevgili Gegim, sizi dehşete düşürmek istemedim." Sinistrad ona nazikçe gülümsedi. "Bir sonraki adımın savaş olması, en mantıklısı. Buraya gelmenizin tek amacının bu olduğunu düşünmüştüm -desteğimi istemek. Sizi temin ederim ki, Gegler halkımın işbirliğinden tamamen faydalanacaklardır."</p>

  <p>Sinistrad'ın sözcükleri köpeğin kulakları aracılığıyla, sendeleyen Hugh'yu karanlık ve soğuk koridorda taşımakta olan Haplo'ya kadar geldi. Tam misafir odalarının ne tarafta olduğunu merak etmeye başlamıştı ki, bir koridor önünde maddeleşti. Pek çok kapı davetkâr bir biçimde açıktı.</p>

  <p>"Umarım kimse uykusunda yürümüyordur," diye mırıldandı Haplo, sarhoş arkadaşına.</p>

  <p>O sırada yemek odasında, Iridal'in ipek elbisesinin hışırdadığını ve sandalyesinin taş zemin üzerinde sürtüldüğünü duyabiliyordu. Konuştuğu zaman sesi, kontrol altında tuttuğu bir öfkeyle gergindi. "Müsaade ederseniz, artık odama çekileceğim."</p>

  <p>"Pek iyi hissetmiyorsun galiba, hayatım.”</p>

  <p>“Teşekkür ederim, oldukça iyiyim." Durdu ve ekledi. "Geç oldu. Çocuk artık yatmalı."</p>

  <p>"Evet, eşim. Ben ilgilenirim. Senin endişelenmene gerek yok. Bane, annene iyi geceler dile."</p>

  <p>Pekâlâ, ilginç bir akşam olmuştu. Sahte yiyecek. Sahte sözcükler. Haplo Hugh'yu yatağa yatırdı ve üstünü bir battaniyeyle örttü. Katil ertesi güne kadar büyüden kurtulamayacaktı.</p>

  <p>Haplo kendi odasına çekildi. İçeri girip kapıyı kapattı ve sürgüyü çekti. Rahatsız edilmeden dinlenmek ve düşünmek, bugün duyduğu her şeyi özümsemek için zamana ihtiyacı vardı.</p>

  <p>Köpek aracılığıyla sesleri duymaya devam ediyordu. Sözcükler önemsizdi; herkes yatak odalarına çekiliyordu. Yatağına uzanan Patryn, hayvana sessiz bir komut yolladı ve düşüncelerini düzenlemeye başladı.</p>

  <p>Yıksı-diksi. Yemleyen heykelinin elindeki gözde pırıldayan görüntülerden işlevini çıkarmıştı -kendi güçleriyle alay eden, muhteşem planlarını gururla ilan eden Sartanlar. Haplo görüntüleri zihninde görebiliyordu. Dünyaya ilişkin çizimleri görebiliyordu -Gök Âlemi. Düzensizlik içinde dağılmış olan adaları ve kıtaları görüyordu. Hem ölüm, hem yaşam veren fırtına. Düzen aşığı Sartanları böylesine tiksindiren, rastgele hareket eden nesneler.</p>

  <p>Hatalarını ne zaman fark etmişlerdi acaba? Koparılış'tan sonra halkların yaşaması için yarattıkları dünyanın kusurlu olduğunu ne zaman görmüşlerdi? Herkes bu dünyaya taşındıktan sonra mı? O gökte yüzen güzelim adaların kuru ve ıssız olduğunu, kendilerine emanet edilen yaşamları besleyemeyeceğini o zaman mı fark etmişlerdi?</p>

  <p>Ama Sartanlar bunu halledebilirdi. Başka her şeyi halletmişlerdi, hükmetmeye hakkı olmayanların hükmetmesine izin vermektense, dünyayı koparıp ayırmayı tercih etmişlerdi. Sartanlar öyle bir makine yapacaklardı ki, büyüleriyle birleşince adaları ve kıtaları alt alta dizecekti. Gözlerini kapatan Haplo, resimleri açıkça gördü: Yıksı-diksi'den fışkıran muazzam bir güç kıtaları ve adaları yakalar, göklerde sürükler ve her biri diğerinin üstünde, sıraya sokar. Daimi fırtınadan elde edilen bir su gayzeri devamlı yukarı doğru fışkırır ve herkesin bu yaşam veren sıvıdan faydalanmasını sağlar</p>

  <p>Haplo bulmacayı çözmüştü Bane'in de çözmüş olmasına şaşırmıştı. Şimdi Sinistrad da biliyordu ve büyük bir düşüncelilikle planlarını oğluna açıklamıştı -ve elbette dinlemekte olan köpeğe.</p>

  <p>Yıksı-diksi'nin düğmelerinin bir çevirilişiyle, gizemustası tekrar düzene girmiş bir dünyanın hükümdarı olacaktı.</p>

  <p>Köpek yatağa atlayıp Haplo'nun yanına yerleşti. Uyumak üzere olan Patryn, tembel tembel kolunu uzattı ve köpeği okşadı. Tatmin olmuş bir şekilde içini çeken hayvan, başını Haplo'nun göğsüne koyup gözlerini kapattı.</p>

  <p>Aptallık derecesinde bir suç bu, diye düşündü Haplo, köpeğin yumuşak kulaklarını okşayarak. Bu kadar güçlü bir şeyi yapıp, sonra yürüyüp gitmek ve hırslı bir mensch'in<a href="../Text/DiPNOTLAR.xhtml#a26" id="a26"><sup>26</sup></a>&nbsp;eline düşmesine sebep olmak. Haplo bunu neden yaptıklarını hayal edemiyordu. Tüm hatalarına rağmen, Sananlar aptal değillerdi. Projelerini tamamlamadan başlarına bir şey gelmiş olmalıydı. Keşke ne olduğunu bilebilseydi. Bu, Sartanlar artık dünyada olmadığını kanıtlayan en açık işaretti Haplo'ya göre. Hugh'nun sarhoşluğu esnasında Alfred'in söylediği bazı sözlerin yankısı kulağına geldi, muhtemelen köpek tarafından duyulan ve sahibine aktarılan sözcükler.</p>

  <p>"Tanrı olduklarına inandılar. İyi olanı yapmaya çalıştılar. Ama bir şekilde her şey kötüye gitti."</p>

  <p class="softbreak">&nbsp;</p>
</body>
</html>
