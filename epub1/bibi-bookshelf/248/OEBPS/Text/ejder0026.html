<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ejder Kanadı</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>YİRMİNCİ BOLUM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="sigil_not_in_toc">LEK, DREVLIN&nbsp;</h3>

  <h3 class="sigil_not_in_toc">AŞAĞI ÂLEM</h3>
  <hr class="sigil_split_marker" />

  <p class="softbreak">&nbsp;</p>

  <p>İnsan labirentte, içgüdülerini ince, keskin bir uç gibi bilemelidir, neredeyse bir hançerin, bir kılıcın ağzı kadar keskin, çünkü içgüdüler de hayatta kalmak için kullanılan silahlardır ve sık sık, en az çelik kadar faydalı olduklarını kanıtlarlar. Ayılmaya çalışan Haplo'nun içgüdüleri, ayıldığını belli etmemesini emretti. Her yetisi üzerinde eksiksiz kontrol sağlayana kadar kımıldamadan yattı, inlemesini bastırdı ve gözlerini açıp çevresine bakmak için duyduğu güçlü isteğe karşı koydu.</p>

  <p>Ölüyü oyna. Çoğu kez, düşmanın seni rahat bırakacaktır.</p>

  <p>Sesler işitme sınırına girdi ve çıktı. Zihni sesleri yakaladı, ama bu çıplak ellerle balık tutmaya çalışmaya benziyordu. Ellerinden kayıp gidiyordu sesler; onlara dokunabiliyor, ama yakalayamıyordu. Yüksek, derin seslerdi bunlar, her taraftan, hatta içinden geliyora benzeyen bir gürlemenin üstünden açıkça duyuluyordu. Bedeninin gürlemeyle titrediğine yemin edebilirdi. Sesler belli bir mesafeden geliyordu ve sanki tartışıyor gibiydiler, ama tartışmaları şiddetli değildi. Haplo herhangi bir tehdit hissetmedi ve rahatladı.</p>

  <p>"Anlaşılan Bodurların arasına düşmüşüm..."</p>

  <p>"... Çocuk hâlâ hayatta. Kafasında fena bir yara var, ama yaşayacak."</p>

  <p>"Diğer ikisi? Sanırım annesiyle babası."</p>

  <p>"Ölmüş. Görünüşlerine bakılırsa kaçaklardan. Avcılar onları yakalamış elbette, herhalde çocuğun zahmete değmediğini düşündüler."</p>

  <p>"Hayır. Avcılar ne öldürdüklerine aldırmazlar. Çocuğun burada olduğunu anladıklarını sanmam. Şu çalılar onu saklamış olmalı. İnlemeseydi biz de onu duymazdık. Bu sefer hayatını kurtardı, ama iyi bir alışkanlık değil. Bu alışkanlıktan kurtulması gerek. Bence anne babası başlarının dertte olduğunu anladılar. Sessiz durması için çocuğu bayılttılar, sonra avcıları ondan uzak tutmaya baktılar."</p>

  <p>"Çocuğun şansı varmış ki saldıranlar ejder değil avcılarmış. Ejderler kokusunu hemen alırlardı."</p>

  <p>"Adı ne?"</p>

  <p>Çocuk bedeninde dolaşan elleri hissetti. Beline dolanmış bir deri parçası dışında çıplaktı. Eller kalbinde başlayan, göğsü boyunca karnına, bacaklarına ve ayaklarının üst tarafına, kolları boyunca ellerinin üstüne, ensesine uzanan, fakat ayak tabanlarına, avuçlarına, kafasına ve yüzüne hiç dokunmayan dövmeleri izlediler.</p>

  <p>"Haplo," dedi adam, kalbinin üstündeki rünleri okuyarak. "Yedinci Kapı düştüğünde doğmuş. Yaklaşık dokuz yaşında demek ki."</p>

  <p>"Bu kadar uzun yaşadığı için şanslı. Bir çocukla eli ayağı bağlanan Kaçakların hayatta kalabileceklerini hayal bile edemiyorum. Artık gitsek iyi olur. Ejderler kan kokusunu alır kısa süre sonra. Hadi, çocuk. Uyan. Ayağa. Seni taşıyamayız işte, uyandın mı? Tamam." Haplo'yu omzundan yakalayan adam, onu anne babasının parçalanmış cesetlerinin yanına götürdü. "Bak. Unutma. Ve şunu da unutma. Annenle babanı öldürenler avcılar değildi. Bizi bu zindana tıkıp, ölüme terk edenlerdi. Kim onlar, çocuk? Biliyor musun?" Parmakları Haplo'nun etine gömüldü.</p>

  <p>"Sartanlar," diye yanıtladı Haplo boğuk bir sesle.</p>

  <p>"Tekrarla.”</p>

  <p>"Sartanlar!" diye haykırdı Haplo.</p>

  <p>"Evet, bunu asla unutma, çocuk. Asla unutma..."</p>

  <p>Haplo yine bilincini kazandı. Çevresindeki foslama ve gümleme sesleri devam ediyordu, fakat bunun üzerinde başka sesler ayırt edebiliyordu, daha önce duymuş olduğunu hatırlar gibi olduğu sesler, yalnız bu sefer sayılan daha azdı. Sözcüklere yoğunlaşmaya çalıştı, ama bu mümkün değildi. Kafasındaki zonklama her türlü rasyonel düşünce kıvılcımını boğuyordu. Acıyı sona erdirmesi gerekiyordu.</p>

  <p>Haplo gözlerini dikkatle, hafifçe araladı ve kirpiklerinin arasından baktı. Başının yakınında bir yere bırakılan tek bir mum, çevresini aydınlatmaya yetmiyordu. Nerede olduğu konusunda en küçük bir fikri bile yoktu, ama yalnız olduğunu çıkarabiliyordu.</p>

  <p>Haplo yavaşça sol elini kaldırıp başına yaklaştırıyordu ki, elinin kumaş parçalarına sarılı olduğunu gördü. Hafızası pırıldadı ve çevresini saran acı dolu karanlığı zayıf bir ışıkla aydınlattı.</p>

  <p>Takatini kesen yaradan kurtulması için daha iyi bir sebepti bu.</p>

  <p>Dişlerini sıkarak ve en küçük bir ses bile çıkarmamak için büyük bir dikkatle hareket ederek, sağ eliyle uzanıp sol elindeki kumaş parçalarını çekiştirdi. Parmaklara tek tek dolanmış olan kumaş tamamen açılmadan, sol elinin üstünü biraz gösterecek kadar sıyrıldı.</p>

  <p>Derisi dövmelerle kaplıydı. Çemberler ve girdaplar, kıvrımlar ve kavisler mavi kırmızı renklerde yapılmışlardı ve oldukça sıradışı bir tasarımları vardı. Fakat her desenin kendine özgü anlamı vardı ve birbirine dokunan muhtelif desenler, bir arada ayrı ayrı anlamlar oluşturuyorlardı.<a href="../Text/DiPNOTLAR.xhtml#a10" id="a10"><sup>10</sup></a>&nbsp;Kendisini izleyen birisini fark etmesi durumunda hareketini dondurmaya hazır olan Haplo kolunu kaldırdı ve elinin tersini alnındaki yaraya bastırdı.</p>

  <p>Çember tamamlanmıştı. Isı elinden başına, başından koluna, kolundan yine eline aktı. Ardından uyku gelecekti ve tüm bedeni dinlenirken acı azalacak, yara kapanacak, iç organlarındaki hasarlar onarılacak, uyandığında hafızası ve tetikteliği tamamen geri gelmiş olacaktı. Gittikçe zayıflayan gücüyle, Haplo elinin üzerindeki kumaş parçalarını düzeltti. Kolu gevşek bir biçimde düştü ve altındaki zemine gürültüyle çarptı. Soğuk bir burun avcuna sokuldu... yumuşak bir ağız parmaklarına sürtündü...</p>

  <p><br /></p>

  <p>...Haplo elinde mızrak, iki kendinle yüzleşti. Hissettiği tek duygu öfkeydi -korkuyu kül eden, alev gibi bir gazap. Ufukta hedefini, Son Kapı'yı görebiliyordu.</p>

  <p>Ona ulaşmak için tek yapması gereken, keşif esnasında boş görünen engin bir ovayı geçmekti. Bunu düşünmüş olmalıydı.</p>

  <p>Labirent kaçmasına asla izin vermezdi Sahip olduğu bütün silahları üstüne yağdıracaktı. Ama Labirent zekiydi Kötücül zekâsı Patrynlerle bin yıl boyunca savaşmıştı, ta ki aralarından bir kaçı onu zaptedecek yetileri edinene kadar. Yirmi beş kapıdır yaşıyordu Haplo<a href="../Text/DiPNOTLAR.xhtml#a11" id="a11"><sup>11</sup></a>&nbsp;ve savaşıyordu. Sonunda yenilmek için. Çünkü kazanmasının bir yolu yoktu Sırtını dayayabileceği tek bir ağaç, tek bir kaya parçası olmayan ovanın ortasına kadar gelmesine izin vermişti Labirent. Şimdi kendisini iki kaodin ile kıstırmıştı.</p>

  <p>Kaodinler ölümcül düşmanlardır. Devasa, zeki, böceksi yaratıklar Labirent'in çılgın büyüsünden yaratıldıklarından, her türlü silahı beceriyle kullanabilirler (bu ikisinde palalar vardı). Bir insan kadar uzun, kara kabuklu bedenleri, yuvarlak gözleri, dört kolu, iki güçlü arka ayağı olan kaodinler öldürülebilirlerdi -Labirent'teki her şey öldürülebilirdi. Ama bunlardan birini öldürmek için tam kalbinden vurmak ve hemen yok olmasını sağlamak gerekirdi. Çünkü bir an bile fazla yaşarsa, kanının tek bir damlasından kendini kopyalar, böylece bu ikisi, yarasız ve bütün olarak, savaşmaya devam ederlerdi.</p>

  <p>Haplo bu yaratıklardan iki tanesiyle karşı karşıyaydı şimdi ve yalnızca rün bezeli bir mızrakla kendi avcı bıçağı kalmıştı elinde. Silahları hedeflerini şaşırıp rakiplerini yaralarsa, karşısında dört kaodin bulacaktı. Bir daha ıskalarsa sekiz Hayır, kazanması mümkün değildi. iki kaodin hareket halindeydiler, bir tanesi Haplo'nun sağına, diğeri soluna kayıyordu. Birisine saldırdığı zaman, diğeri arkadan vuracaktı. Patrynin tek şansı, birini mızrağıyla hemen öldürmek, sonra dönüp diğeriyle savaşmak olacaktı</p>

  <p>Haplo, kafasındaki bu stratejiyle geriledi. Bir birine, bir ötekine hamle yapıyor, böylece mesafeyi korumaları için onları zorluyordu. Onlar da arayı kapatmıyorlardı, Haplo'yla oynuyorlardı, avuçlarında olduğunu biliyorlardı. Kaodinler kurbanları ile oynamayı severler, biraz oynama fırsatı yakaladıkları zaman nadiren hemen öldürmeyi tercih ederler.</p>

  <p>Mantıklı düşünemeyecek kadar gazap dolmuş olan Haplo, artık yaşayıp yaşamayacağına aldırmıyordu. Tek istediği bu yaratıklara, dolayısıyla da Labirent'e saldırmaktı. Bir yaşam boyu hissettiği korku ve ümitsizliği yardıma çağırdı ve bu öfke ve umutsuzluğun gücüyle mızrağını fırlattı. Mızrak elinden uçtu gitti; ardından, mızrağın dosdoğru düşmanına gitmesi için söylenen rünleri haykırdı, iyi nişanlamıştı, mızrak böceğin kara kabuğunu deldi ve böcek sırtüstü yere düştü. Yere değmeden önce ölmüştü bile. '</p>

  <p>Acı dolu bir şimşek Haplo'nun içinde çaktı. Istırapla nefesi kesilen Haplo dönerek kenara attı kendini ve yüzünü diğer düşmanına döndü. Soğuk derisi üzerindeki kanın sıcaklığını hissedebiliyordu. Kaodinler rün büyüsü kullanamazlar, ama uzun zamandır Patrynlere karşı giriştikleri mücadeleler sonucunda dövmelerle kaplı bedenlerindeki en zayıf noktaları bilmektedirler. En iyi hedef baştır. Fakat bu kaodin kılıcını Haplo'nun sırtına saplamıştı. Onu öldürmeyi istemediği anlaşılıyordu -şimdilik.</p>

  <p>Haplo'nun mızrağı gitmişti Şimdi hançere karşı palaydı Haplo kaodinin altına doğru koşup, hançerini doğrudan kalbe saplayabilir veya fırlatmayı göze alabilirdi. Yalnızca deri yüzmek, kesmek ve bilemek için kullandığı avcı bıçağının üzerinde yönlendirici rünler yoktu. Hedefini ıskalarsa silahsız kalacaktı ve muhtemelen karşısında iki rakip bulacaktı. Ama savaşını kısa sürede bitirmek zorundaydı. Kan kaybediyordu ve kaodinin kılıç darbelerini savuşturmakta kullanabileceği bir kalkanı yoktu.</p>

  <p>Haplo'nun ikilemini fark eden kaodin, geniş kılıcını salladı. Sol kolunu hedefleyerek, kesip koparmaya çalıştı -böylece düşmanını sakat bırakacak, fakat henüz öldürmemiş olacaktı. Haplo darbenin geldiğini gördü ve darbeyi omzuyla karşılamak için yana dönerek, eğilebildiği kadar eğildi. Kılıç derinlere kadar saplandı ve kemiklerini kırdı. Acı Haplo'yu neredeyse bayıltacaktı. Artık sol kolunu hiç hissedemiyordu.</p>

  <p>Kaodin geriledi, toparlandı ve bir sonraki darbesi için pozisyon aldı. Haplo hançerini kavradı ve gözlerini kaplamaya başlayan kırmızı sisin arasından görmeye çalıştı. Artık yaşamak ya da ölmek umurunda değildi. Nefreti onu ele geçirmişti. Ölmeden önce hissetmek istediği son duygu, düşmanını da yanında götürdüğünü bilmekten doğacak tatmindi.</p>

  <p>Kaodin kılıcını yine kaldırdı ve çaresiz kurbanına bir darbe daha indirmeye hazırlandı. Umutsuzluk içinde sakinleşen, tümüyle numara olmayan bir uyuşukluk içinde görünen Haplo, bekledi. Yeni bir strateji geliştirmişti. Ölecekti, ama düşmanı da ölecekti. Böceğin kolu gerildi ve aynı anda Haplo'nun arkasından bir şekil fırlayarak, doğrudan kaodinin üzerine atladı.</p>

  <p>Bu ani ve beklenmedik saldırıdan dolayı kafası karışan kaodin Haplo'dan bakışlarını çevirip, gelenin ne olduğuna baktı ve böylece kılıcının yönünü değiştirerek yeni düşmanını karşılamaya hazırlandı. Haplo acı dolu bir havlama ve inleme duydu ve yere düşen kürklü bir beden gördüğünü zannetti. Ama bunun ne olduğuna kafa yormadı. Yeni tehlikeyi karşılamak için kollarını indirmiş olan kaodin, göğsünü korumasız bıraktı. Haplo hançerini doğrudan kalbe nişanladı.</p>

  <p>Kaodin içinde bulunduğu tehlikeyi fark etti ve gardını almaya teşebbüs etti, fakat Haplo çok yaklaşmıştı. Böceksi yaratığın kılıcı Patrynin yan tarafını doğradı ve kaburgalarını sıyırıp geçti. Haplo darbeyi hissetmedi bile. Hançerini kaodinin göğsüne öyle bir güçle sapladı ki, ikisi birden yere devrildiler. Yuvarlanarak düşmanın bedeninden kurtulan Haplo, ayağa kalkmayı denemedi. Kaodin ölmüştü. Şimdi o da ölebilir, kendinden öncekiler gibi huzur bulabilirdi. Labirent kazanmıştı. Ama kendisi savaşını vermişti. Sonuna kadar.</p>

  <p>Haplo yerde yatarken yaşamın bedeninden sızmasına izin verdi. Kendini iyileştirmeye çalışabilirdi, ama bu daha fazla çaba, daha fazla acı demekti. Hareket etmek istemiyordu. Artık acı istemiyordu. Uykulu hissederek esnedi. Burada uzanmak ve bir daha savaşmak zorunda olmadığını bilmek keyifliydi.</p>

  <p>Zayıf bir inleme gözlerini açmasına sebep oldu. Hissettiği korku değil, huzur içinde ölmesine izin verilmediği için duyduğu sinirdi. Başını hafifçe çevirdi ve bir köpek gördü. Demek kaodine saldıran siyah kürklü şey buydu. Nereden çıkmıştı acaba? Muhtemelen ovada avlanmaktaydı ve yardımına koşmuştu.</p>

  <p>Köpek karnının üzerine çöktü ve başını patilerinin arasına koydu. Haplo'nun kendisine baktığını görünce yine inledi ve sürünerek adamın elini yalamaya çalıştı. İşte o zaman Haplo köpeğin yaralanmış olduğunu gördü.</p>

  <p>Hayvanın bedenindeki derin yaradan kan akıyordu. Düşerken köpeğin havlayıp inlediğini belli belirsiz hatırladı Haplo.</p>

  <p>Köpek ona umutla, beklenti içinde bakıyordu -bu insanın kendisiyle ilgileneceği ve acısını sona erdireceği beklentisiyle, tüm köpeklerin yaptığı gibi.</p>

  <p>“Üzgünüm," diye mırıldandı Haplo uykulu bir sesle. "Sana yardım edemem. Kendime bile bir faydam yok."</p>

  <p>Adamın sesini duyan köpek çalı gibi kuyruğunu zayıfça salladı ve onu tartışmasız bir inançla izlemeye devam etti. "Git, başka yerde öl!" diye ani ve öfkeli bir hareket yaptı Haplo. Acı bedenini yırttı ve ıstırapla bağırmasına sebep oldu. Köpek hafif bir havlama sesi çıkardı ve Haplo yumuşak bir burnun elini dürttüğünü hissetti. Yaralı da olsa, köpek duygularını paylaşmaya çalışıyordu. Sonra Haplo, yarı sinirli, yan teselli olmuş bir halde baktığında, yaralı köpeğin ayağa kalkmaya çabaladığını gördü.</p>

  <p>Sendeleyen köpek, bakışlarını arkalarındaki ağaç sırasına dikti. Haplo'nun elini bir kez daha yaladı, zayıf, aksayan adımlarla ormana yöneldi. Haplo'nun jestini yanlış anlamıştı. Yardım aramaya gitmişti -Haplo için.</p>

  <p>Köpek fazla gidemedi. İnleyerek iki üç adım attı ve yere yıkıldı. Bir an dinlenmek için durdu, yine denedi.</p>

  <p>"Kes şunu'" diye fısıldadı Haplo. "Kes şunu! Değmez!"</p>

  <p>Anlamayan hayvan, başını çevirdi ve adama, "Sabırlı ol.</p>

  <p>Fazla hızlı gidemiyorum, ama seni yarı yolda bırakmayacağım," der gibi baktı.</p>

  <p>Başkalarını düşünme, merhamet, acıma -bunlar Patrynlerce erdem sayılmazlar. Patrynlere göre bunlar, doğalarındaki zayıflığı yücelterek örtmeye çalışan, daha düşük ırkların özellikleridir. Haplo kusursuzdu, insafsız, meydan okuyan, nefretle yanan kişiliği ile, tek başına Labirent'te savaşmış, mücadele etmişti. Hiç kimseden yardım istememişti. Asla yardım önermemişti. Ve pek çok kişi yenilirken, o hayatta kalmıştı. Şimdiye kadar.</p>

  <p>"Sen bir korkaksın," dedi kendi kendine. "Bu aptal hayvan yaşamak için mücadele verecek cesarete sahip, ama sen pes ediyorsun. Üstelik, borçlu ölüyorsun. Ruhun borçlu iken öl bakalım, çünkü, beğensen de beğenmesen de, köpek hayatını kurtardı."</p>

  <p>Haplo'nun sağ elini uzatıp, hiçbir yaşam belirtisi olmayan sol elini kavramasına sebep olan içindeki sevecen duygular değildi. Onu dürten utanç ve gurur duygularıydı.</p>

  <p>"Gel buraya!" diye emretti köpeğe.</p>

  <p>Ayağa kalkamayacak kadar zayıf olan köpek, ardında kandan bir çizgi bırakarak karnının üzerinde süründü.</p>

  <p>Dişlerini sıkan ve acıyla haykıran Haplo, elinin arkasındaki deseni köpeğin yırtık böğrüne bastırdı. Elini orada bırakarak sağ elini köpeğin başına koydu. İyileştirici çember tamamlanmıştı; Haplo'nun giderek kararan gözleri, köpeğin yarasının kapandığını gördü...</p>

  <p><br /></p>

  <p>"İyileşirse onu başatustaya götürüp doğru söylediğimizi kanıtlayacağız! Hem ona, hem de halkımıza Welflerin tanrı olmadığını göstereceğiz! Halkımız yıllar boyunca kullanılıp kandırıldığını görecek."</p>

  <p>"Eğer İyileşirse," diye mırıldandı, daha yumuşak bir dişi sesi. "Gerçekten fena yaralanmış, Limbeck. Kafasında derin bir yara var. Başka yerlerinden de incinmiş olabilir. Köpek bırakmıyor ki, gidip daha yakından bakayım1 Gerçi fark etmez Kafadaki yaralar o kadar fenadır ki, ölüme bile yol açabilir Hal Çiviçakan'ın kedipatide ayağı takılıp düştüğünde ne olduğunu hatırlarsın-"</p>

  <p>"Biliyorum. Biliyorum," diye geldi umudu kırılmış yanıt. "Ah, Jarre, ölmemeli Kendi dünyası hakkında anlatacağı her şeyi duymanı istiyorum. Çok güzel bir yer, kitaplarda gördüklerim gibi. Açık, masmavi bir gökyüzü, parlak bir güneşi var. Ve en az Yıksı-diksi kadar büyük binaları..."</p>

  <p>"Limbeck," dedi dişi ses sertçe, "sen kafanı vurmadın, değil mi?"</p>

  <p>"Hayır, hayatım. Onları gördüm! Gerçekten gördüm! Tıpkı ölü tanrıları gördüğüm gibi. Sana kanıt getirdim, Jarre! Neden bana inanmıyorsun?"</p>

  <p>"Ah, Limbeck, artık neye inanacağımı bilmiyorum! Eskiden her şeyi ne kadar açık görürdüm -siyah-beyaz, keskin hatlarla. Halkımız için ne istediğimi biliyordum-daha iyi yaşam koşulları, Welflerin ödemesinden eşit pay. Hepsi bu. Biraz sorun çıkar, başatustaya biraz baskı yap, sonunda pes edecekti. Şimdi her şey karmakarışık, her şey gri ve kafa karıştırıcı. Sen devrimden bahsediyorsun, Limbeck! Yüzlerce yıldır inandığımız her şeyi yıkmak istiyorsun. Peki bunların yerine neyi koyacağız?"</p>

  <p>"Gerçeği, Jarre."</p>

  <p>Haplo gülümsedi. Bir saattir uyanıktı ve dinliyordu. Dillerini kabaca anlıyordu -kendilerine Geg adını verseler de, dilleri Eski Dünya'da cüce dili olarak bilinen dilin bir türeviydi. Ama söylediklerinin pek çoğunu anlamıyordu. Örneğin, bu derece saygıyla bahsettikleri şu Yıksı-diksi de neydi? Buraya gönderilmesinin sebebi buydu işte. Öğrenmek için gelmişti. Gözlerini ve kulaklarını açmak, ağzını kapatmak, ellerini uzak tutmak için.</p>

  <p>Elini yere doğru uzatarak köpeğin kafasını okşadı ve hayvanın iyi olduğundan emin oldu. Ölüm Kapısı'na yaptıkları bu yolculuk, tam olarak bekledikleri gibi başlamamıştı. Lordu bir yerlerde, bir şekilde, ciddi bir hesap yanlışı yapmıştı. Rünler yanlış dizilmişti. Haplo hatayı fark ettiğinde, artık çok geçti. Düşüşü engellemek için yapabileceği pek az şey vardı. Ve şimdi gemisi paramparça olmuştu.</p>

  <p>Bu dünyada kısılı kaldığını bilmek, Haplo'yu fazla endişelendirmemişti. Labirent'te kısılı kalmış ve kaçmayı başarmıştı. Bu deneyimden sonra, bunun gibi bir dünyada, lordunun dediği gibi, "yenilmez" olacaktı. Rolünü oynaması yeterliydi. Bir şekilde, yapmaya geldiği şeyi yaptıktan sonra, geri dönmenin bir yolunu bulurdu nasıl olsa.</p>

  <p>"Bir şey duydum galiba." ,,'</p>

  <p>Jarre odaya girdi ve beraberinde yumuşak mum ışığından bir sel getirdi. Haplo gözlerini kısarak ona baktı. Köpeği hırlayarak ayağa fırladı, fakat sahibinin gizlice, dokunarak verdiği komut üzerine yerinde kaldı.</p>

  <p>"Limbeck!" diye haykırdı Jarre.</p>

  <p>"Öldü mü?" Şişman Geg aceleyle odaya girdi.</p>

  <p>"Hayır, hayır, ölmemiş!" Yatağın yanına çöken Jarre, titreyen elini Haplo'nun alnına doğru uzattı. "Bak! Yara iyileşmiş! Tamamen. Bir tek iz bile yok! Ah, Limbeck! Belki de yanılmışsındır! Belki de bu varlık gerçekten tanrıdır!"</p>

  <p>"Hayır," dedi Haplo. Dirseğinin üzerinde doğrularak dikkatle, irkilen Geglere baktı. "Ben köleydim." Yavaşça, alçak bir sesle, kaba cüce dilinde sözcükler arayarak konuştu. "Bir zamanlar ben de sizin gibiydim. Ama halkım efendilerini yendi ve ben size yardım etmeye geldim."</p>

  <p class="softbreak">&nbsp;</p>
</body>
</html>
