<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ejder Kanadı</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>OTUZ BİRİNCİ BÖLÜM</h1>
  <hr class="sigil_split_marker" />

  <h3 class="softbreak sigil_not_in_toc">RAHM, DREVLİN&nbsp;<br /></h3>

  <h3 class="sigil_not_in_toc">AŞAĞI ÂLEM</h3>
  <hr class="sigil_split_marker" />

  <p>&nbsp;</p>

  <p>"Alfred"</p>

  <p>"Efendim?"</p>

  <p>"Ne söylediklerini anlayabiliyor musun?"</p>

  <p>Hugh, Geg'le gevezelik etmekte olan Bane'i işaret etti.</p>

  <p>Mercankaya üzerinde tökezleyerek yürüyorlardı. Fırtına bulutları arkalarında toplanmıştı ve rüzgâr gittikçe şiddetleniyor, yıldırımların paraladığı mercankaya parçalarının arasında uğulduyordu. Önlerinde Bane'in görmüş olduğu şehir vardı. Daha doğrusu, bir şehirden çok, bir makineye benziyordu bu.</p>

  <p>"Hayır, efendim," dedi Alfred, doğrudan Bane'in sırtına bakarak ve normalde konuştuğundan daha yüksek sesle konuşarak. "Bu insanların dilini bilmiyorum. Ne bizim ırkımızda, ne de Elfler arasında bilen çok fazla insan olduğunu da sanmıyorum."</p>

  <p>"Elflerin bazıları biliyor -su gemilerinin kaptanları. Ama sen bilmiyorsun, ben de Stephen'ın bildiğini tahmin etmiyorum. O zaman Ekselansları nereden öğrendi?"</p>

  <p>"Nasıl sorabilirsiniz, efendim?" dedi Alfred, anlamlı anlamlı göklere göz atarak</p>

  <p>Atıfta bulunduğu fırtına bulutları değildi. Orada, Maelstrom'un çok çok yukarısında, gizemustalarının kendi kendilerini sürdükleri Yüksek Âlem vardı Efsanelere bakılırsa orada, en açgözlü insanların bile rüyalarında göremeyeceği zenginlikler, en yaratıcı insanların bile hayal edemeyeceği güzellikler içinde yaşıyorlardı.</p>

  <p>"Başka bir ırkın veya kültürün dilini anlamak, en basit büyülerden biridir. O taktığı tılsım -Ah!"</p>

  <p>Alfred'in ayağı bir yan yola sapıp, çukura girmeye karar verdi ve Alfred'in geri kalanını da beraberinde götürdü. Adamın haykırması üzerine Geg durup korku içinde çevresine baktı. Bane gülerek bir şey söyleyince Geg yoluna devam etti. Hugh Alfred'i kurtardı. Kolunu tutup ona kaba zemin üzerinde yol göstererek hızla ilerledi. İlk yağmur damlaları gökten düşmeye başlamış, mercankayayı yüksek sesle dövüyordu.</p>

  <p>Alfred Hugh'ya huzursuzca yan yan baktı ve Usta, gözlerinin sessiz kalması için yalvardığını gördü. Bu yalvarış Hugh'a istediği, yanıtı vermişti ve bu Alfred'in Bane'in duymasını istediği bir yanıt değildi. Elbette Alfred Geglerin dilinden anlıyordu. Hiçkimse anlamadığı bir dili bu kadar dikkatle dinlemezdi ve Alfred de Bane ile Geg'i dikkatle dinlemişti. Daha da ilginç olan -Hugh'ya göre-Alfred'in bunu Bane'den gizliyor oluşuydu.</p>

  <p>Hugh Ekselanslarını gizlice dinlemeyi kesinlikle onaylıyordu, ama bu başka rahatsız edici somları beraberinde getiriyordu. Kâhya Gegceyi nerede -ve nasıl-öğrenmişti? Alfred Montbank kimdi -ya da neydi?</p>

  <p>Fırtına tüm ölümcül öfkesiyle koptu. İnsanlarla Gegler kendilerini Rahm'e zor attılar Yağmur çevrelerinde gri bir duvar gibi dökülüyor, görüş alanlarını kısmen kapatıyordu. Ama makinenin yaptığı gürültü öyle yüksekti ki, fırtınanın içinden duyabiliyor, titreşimlerini ayaklarının altında hissedebiliyor ve doğru yönde ilerlediklerini anlayabiliyorlardı.</p>

  <p>Geglerden oluşan bir kalabalık onları kapılardan birinde bekliyordu. Geldiklerinde hepsini makinenin içine aldılar. Fırtınaya ilişkin sesler duyulmaz oldu, ama makinenin sesleri yüksekti, yukarıda, aşağıda, çevrede ve her yerde gümbürdeyip duruyordu. Bir tür silahlı muhafıza benzeyen bir çok Geg, ayrıca bir elf lordunun hizmetkârı gibi giyinmiş bir Geg daha, endişeyle onları selamlamak üzere bekliyorlardı.</p>

  <p>"Bane, neler oluyor?" diye sordu Hugh yüksek sesle, makinenin gürültüsünü bastırmaya çalışarak. "Bu adam kim? Ne istiyor?"</p>

  <p>Bane Hugh'ya kendinden memnun bir sırıtışla karşılık verdi. Yeni edindiği güçten pek memnun olduğu görülebiliyordu. "Bu halkın kralı o!" diye bağırdı Bane.</p>

  <p>"Ne?"</p>

  <p>"Kral! Bizi bir tür yargı salonuna götürecek."</p>

  <p>"Bizi daha sessiz bir yere götüremez mi?" Hugh'nun başı zonklamaya başlamıştı.</p>

  <p>Bane dönüp krala sordu. Tüm Gegler dönüp ona dehşet içinde bakarak, başlarını sallayınca şaşırdı.</p>

  <p>"Bunlara da ne oluyor?"</p>

  <p>Prens kıkırdamaya başladı.</p>

  <p>"Ölecek bir yer istediğini sandılar!"</p>

  <p>O sırada, ipek pantolon ve yıpranmış kadife bir ceket giymiş bir Geg, kral tarafından Bane ile tanıştırıldı.</p>

  <p>"Senin ne olduğunu sanıyorlar, çocuk?" diye sordu Hugh.</p>

  <p>"Bir tanrı," diye yanıt verdi Bane havalı bir şekilde. "Bekledikleri bir tanrı varmış anlaşılan. Onları yargılayacağım."</p>

  <p>Gegler yeni buldukları tanrı ile Rahm sokaklarında yürüdüler -Yıksı-diksi'nin altından, üstünden ve dosdoğru içinden geçen sokaklarda. Usta Hugh hayatında öyle çok fazla şeye hayranlık duymamıştı -ölüm bile onu fazla etkilemezdi- ama bu makineye hayran kalmıştı. Şimşek gibi çakıyor, parıldıyor, kıvılcımlar çıkarıyordu. Gümbürdüyor, çınlıyor, tıslıyordu. Pompalıyor, dönüyor ve yakıcı buhar bulutları fışkırtıyordu. Cızırdayan mavi şimşeklerden yaylar yaratıyordu. Görebileceğinden çok daha yükseğe çıkıyor, hayal edebileceğinden çok daha derine iniyordu. Devasa dişliler birbirine geçiyor, devasa çarklar dönüyor, devasa kazanlar kaynıyordu. Kolları, elleri, bacakları, ayaklan vardı ve hepsi parlak metalden yapılmıştı. Hepsi, bulundukları yerden başka bir yere gitmekle meşguldüler. Kör edici bir ışık saçan gözleri, gıcırdayıp öten ağızları vardı. Gegler üzerine tırmanıyor, sürünüyor, aşağı iniyor, açıyor, dolduruyor, sevgi dolu bir özen ve adanmışlıkla bakıyorlardı.</p>

  <p>Bane de etkilenmişti. Faltaşı gibi açık gözlerle bakıyordu. Ağzı, pek de tanrısal olmayan bir şekilde, şaşkınlık içinde açılmıştı.</p>

  <p>"Bu harika!" dedi çocuk nefes nefese. "Hiç böyle bir şey görmemiştim!"</p>

  <p>"Görmediniz mi, Saygıdeğer Efendimiz?" diye haykırdı başatusta, çocuk-tanrıya hayret içinde bakarak. "Ama onu siz tanrılar yaptınız!"</p>

  <p>"Ah, şey, evet," diye kekeledi Bane "Yani demek istediğim, sizin kadar özenle bakan kimseyi görmemiştim!" diye bitirdi aceleyle, sözcükleri bir rahatlama duygusuyla telaffuz ederek.</p>

  <p>"Evet," dedi başpapaz vakarla, yüzü gururla parlıyordu. "Çok iyi bakıyoruz ona."</p>

  <p>Prens dilini ısırdı. Bu harika makinenin ne yaptığını sormayı çok istiyordu, ama bu küçük kralın ondan her şeyi bilmesini beklediği açıktı -bir Tanrı için pek de mantıksız bir varsayım sayılmazdı bu. Bane bu konuda da tek başınaydı, babası, Aşağı Âlem'deki bu makine hakkında tüm bildiklerini aktarmıştı. Bu tanrı olma meselesi başta göründüğü kadar kolay değildi ve Prens tanrılığı bu kadar çabuk kabul ettiğine pişman olmaya başlamıştı. Bir de şu yargı meselesi vardı. Kimi yargılayacaktı ve neden? Birilerini zindana mı göndermesi gerekiyordu? Öğrenmesi gerekiyordu, ama nasıl?</p>

  <p>Bane, küçük kralın biraz fazla kurnaz olduğuna karar vermişti. Saygılı ve nazikti, ama oğlan, kendisi bakmazken, Geg'in onu keskin ve delici bakışlarla incelediğini görmüştü. Prens'in sağında yürüyen Geg ise, ona bir sefer sarayda gördüğü bir maymunu hatırlatıyordu. Duyduklarına bakarak bu şişinen, kadife kenarlı Geg'in, kendisini birden kumcusu olarak bulduğu dinle bir ilgisi olduğu sonucunu çıkarmıştı. Bu Geg o kadar da zeki görünmüyordu ve Bane sorulan için ona dönmeye karar verdi.</p>

  <p>"Afedersiniz," dedi çocuk sevimli bir gülümsemeyle başpapaza, "İsminizi duyamadım."</p>

  <p>"Wes Vidasıkıştıran, Saygıdeğer Efendimiz," dedi Geg, göbeğinin elverdiği kadar eğilerek ve neredeyse uzun sakalına basıp devrilerek. "Saygıdeğer Efendimiz'in başpapazı olmak onuruna sahibim."</p>

  <p>O da her neyse, diye mırıldandı Bane kendi kendine. Gülümseyerek, başını salladı ve bu pozisyon için Drevlin'de daha uygun birisini bulamazmış gibi baktı.</p>

  <p>Başpapazın yanına iyice yanaşıp Geg'in elini tuttu -başpapazın korkutucu derecede şişinmesine ve bacanağına doğru muhteşem bir tatmin ifadesiyle bakmasına sebep olan bir hareket oldu bu.</p>

  <p>Darral dikkat etmiyordu. Onları görmek için caddelerin iki yanında dizilen kalabalık zaptedilmez olmak üzereydi. Aynasızların müdahale ettiğini görmekten memnundu. Şimdilik olay kontrol altında görünüyordu, ama her şeyi dikkatle izlemesi gerektiğini biliyordu. Yalnızca, çocuk-tanrının Geglerin neler haykırdığını anlamamasını umuyordu. Kahrolsun şu Limbeck!</p>

  <p>Darral'ın şansına, çocuk-Tanrı tamamen kendi sorunlarına dalmıştı.</p>

  <p>"Belki bana yardımcı olabilirsiniz, Başpapaz," dedi Bane, utangaç utangaç ve son derece sevimli bir şekilde kızararak.</p>

  <p>"Onur duyarım, Saygıdeğer Efendimiz1"</p>

  <p>"Bizim -tanrılarınızın buraya en son gelişinden beri... epeyce zaman geçtiğini biliyorsunuz... Aa, ne diyordunuz bize?"</p>

  <p>"Yemleyenler, Saygıdeğer Efendimiz. Kendinize böyle diyorsunuz, değil mi?"</p>

  <p>"Evet, ah, evet! Yemleyenler. Şey, dediğim gibi, biz Yemleyenler uzun süredir uzaktaydık. ."</p>

  <p>"Yüzyıllardır, Saygıdeğer Efendimiz," dedi başpapaz.</p>

  <p>"Evet, yüzyıllardır ve en son gelişimizden bu yana birkaç şeyin değişmiş olduğunu gördüm." Bane derin bir nefes aldı. "Bu yüzden, bu yargı şeyinin de değişmesi gerektiğine karar verdim."</p>

  <p>Başpapaz, memnuniyetinin yavaş yavaş söndüğünü hissetti. Huzursuzca başatustaya göz attı Eğer kendisi, başpapaz, Yargı gününü mahvederse, bu mahvettiği son şey olurdu</p>

  <p>"Ne kastettiğinizi pek anlayamadım, Saygıdeğer Efendimiz."</p>

  <p>"Modernleştirelim, çağa uyduralım," diye öneride bulundu Bane.</p>

  <p>Başpapaz korkunç derecede şaşırmış göründü. Daha önce hiç olmamış bir şeyi nasıl değiştirebilirlerdi ki? Yine de, tanrıların bir planları olması gerektiğini düşündü. "Sanırım iyi olur..."</p>

  <p>"Boşver. Fikirden pek hoşlanmadığını görüyorum," dedi Prens, başpapazın kadife kaplı kolunu okşayarak. "Başka bir önerim var. Bana nasıl yapmamı istediğini söyle, ben de öyle yapayım."</p>

  <p>Başpapazın yüzü aydınlandı. "Bu anın benim için ne kadar harika olduğunu bilemezsiniz, Saygıdeğer Efendimiz! O kadar uzun süredir hayalini kuruyorum ki! Yargı her zaman hayal ettiğim gibi olacak..." Gözlerindeki yaşları sildi.</p>

  <p>"Evet, evet," dedi Bane. Başatustanın onları kısılmış gözlerle izlediğini ve yavaş yavaş yaklaşmakta olduğunu görmüştü. Konuşmalarına çoktan müdahale ederdi, ama bir tanrının özel sohbetini bölmek çok ayıp kaçardı. "Devam et."</p>

  <p>"Şey, tüm Geglerin -en azından oraya ne kadar Geg sığıyorsa o kadarının- en iyi giysilerini giyip, Fapprika'nın ortasında toplandığını hayal ederdim. Siz orada, Yemleyenin sandalyesinde oturacaktınız, elbette.”</p>

  <p>“Elbette. Sonra?"</p>

  <p>"Sonra ben orada, kalabalığın önünde, üzerimde, bu olay için özellikle yapılmış yeni başpapaz giysisiyle duracaktım. Beyaz uygun olurdu, sanırım, dizlerde siyah bağcıklarla, fazla abartılı değil. "</p>

  <p>"Çok zevkli. Sonra?"</p>

  <p>"Başatusta da bizimle orada dururdu herhalde, değil mi, Saygıdeğer Efendimiz. Yani, ona yapacak başka bir şey bulmazsak. Görüyorsunuz, Saygıdeğer Efendimiz, ona giymesi için uygun bir şey bulmak sorun olacak. Belki de bu, bahsettiğiniz modernleştirme sonucunda, ona ihtiyacımız kalmaz."</p>

  <p>"Bunu düşünürüm." Bane tüy tılsımı kavradı ve sabırlı olmak için büyük çaba harcadı. "Devam et. Hepimiz kalabalığın önündeyiz. Ben ayağa kalkıyorum ve..." Beklentiyle başpapaza baktı.</p>

  <p>"Şey, bizi yargılıyorsunuz, Saygıdeğer Efendimiz."</p>

  <p>Prens, son derece tatmin edici bir hayalin içine daldı. Hayalinde dişlerini Geg'in kadife koluna geçiriyordu. Hayalini istemeye istemeye uzaklaştırdı ve derin bir nefes aldı. "Güzel. Sizi yargılıyorum. Sonra ne oluyor? Biliyorum! Tatil ilan ediyorum!"</p>

  <p>"Bunun için zaman olacağını pek sanmıyorum, öyle değil mi, Saygıdeğer Efendimiz?" dedi Geg, Bane şaşkın bir ifadeyle bakarken. i "B-belki de hayır," diye kekeledi Prens. "Şeyi... unutmuşum... diğerini. Hepimiz birden..." Elini başpapazın elinden çekti ve alnındaki teri sildi. Makinenin içi oldukça sıcaktı. Sıcak ve gürültülü. Bağırmaktan boğazı acımaya başlamıştı. "Sizi yargıladıktan sonra hepimiz birden ne yapıyorduk?"</p>

  <p>"Şey, bizi buna değer bulup bulmamanıza bağlı, Saygıdeğer Efendimiz."</p>

  <p>"Diyelim ki sizi buna değer buldum," dedi Bane, dişlerini sıkarak. "Sonra?"</p>

  <p>"Sonra yükseliyoruz, Saygıdeğer Efendimiz."</p>

  <p>"Yükseliyor muyuz?" Prens, başının üstünde oraya buraya giden dar yollara baktı.</p>

  <p>Bu bakışları yanlış anlayan başpapaz, mutlulukla içini çekti. Yüzü parlayarak ellerini kaldırdı.</p>

  <p>"Evet, Saygıdeğer Efendimiz. Doğruca cennete yükseliyoruz!"</p>

  <p><br /></p>

  <p>Bane ile ona tapınan Geglerin yanında yürürken, Hugh bir gözüyle çevresini, diğeriyle Bane'i izliyordu. Kısa süre sonra nerede olduklarını hatırlamaya çalışmaktan vazgeçti ve bu makinenin içinde tek başına yolunu bulamayacağını kabul etmek zorunda kaldı. Görünüşe göre, geldikleri haberi onlardan önce ulaşmıştı. Binlerce Geg makinenin koridorlarında sıralanmış, bakıyor, haykırıyor, işaret ediyordu. Çalışmakta olan Gegler başlarını çeviriyor, Hugh ile yoldaşlarına -onar farkında olmasalar da-işlerini birkaç saniyeliğine unutma onurunu bahşediyorlardı. Fakat Geglerin tepkisi farklı farklıydı. Bazıları hevesle tezahürat yapıyor, bazıları öfkeli görünüyordu.</p>

  <p>Hugh, Bane'in yanındaki şişinen Geg'le ne konuştuğu konusuyla daha çok ilgileniyordu. Elflerin yanındayken Geg dilini öğrenmeye hiç zahmet etmemiş olmasına küfrederken, kolunun çekiştirildiğini hissetti ve dikkatini Alfred'e çevirdi.</p>

  <p>"Efendim," dedi Alfred, "kalabalığın ne haykırdığını fark ettiniz mi?"</p>

  <p>"Bana anlamsız sesler gibi geliyor. Ama sen anlıyorsun, değil mi, Alfred?"</p>

  <p>Alfred kıpkırmızı kesildi. "Bilgimi sizden saklamak zorunda olduğum için üzgünüm, Sir Hugh. Ama bir başkasından da saklamanın önemli olduğunu düşündüm." Prens'e baktı. 'Bana bu soruyu daha önce sorduğunuzda, yanıtımı duyma ihtimali vardı ve benim de başka seçeneğim kalmadı.. "</p>

  <p>Hugh eliyle, aldırış etmediğini gösteren bir hareket yaptı.</p>

  <p>Alfred haklı olabilirdi. Hatalı olan Usta'ydı. Alfred'in amacını anlamalı ve sessiz kalmalıydı Ama, hayatında hiç bu kadar çaresiz hissettiği olmamıştı Hugh'nun! "Gegceyi nerede öğrendin?"</p>

  <p>"Gegler ile Aşağı Âlem'i incelemek benim hobimdir, efendim," diye yanıt verdi Alfred, gerçek bir amatörün utangaç, fakat gururlu bilinciyle. "Kültürleri hakkında yazılmış kitaplardan oluşan koleksiyonumun, Orta Âlem'deki en iyi koleksiyon olduğuna eminim. İlgilenirseniz, döndüğümüzde size göstermekten memnun olurum..."</p>

  <p>"O kitapları sarayda bıraktıysan, onları unutabilirsin. Stephen'dan, geri dönüp almak için izin istemediğin sürece yani.”</p>

  <p>“Haklısınız, elbette, efendim. Ne aptalım." Alfred'in omuzları düştü. "Tüm kitaplarım... onları bir daha göreceğimi sanmıyorum."</p>

  <p>"Kalabalık hakkında bir şey söylüyordun.”</p>

  <p>“Ah, evet." Kâhya tezahürat yapan, arada bir de yuhalayan Geglere baktı. "Bazıları 'Kahrolsun başatustanın tanrısı!' ve 'Limbeck'in Tanrısını istiyoruz!' diyorlar.”</p>

  <p>“Limbeck mi? Bu ne anlama geliyor?”</p>

  <p>“Bir Geg ismi sanırım, efendim. 'Damıtmak' veya 'suyunu çıkarmak' anlamına gelir. Bir öneride bulunabilir miyim? Bence..." İçgüdüsel olarak sesini alçalttı. Gürültü patırtı içinde Hugh, adamın ne dediğini duyamadı.</p>

  <p>"Daha yüksek sesle konuş. Onlar bizi anlayamaz, değil mi?"</p>

  <p>"Ah, sanırım anlayamazlar," dedi Alfred, kavrayışla. "Bu aklıma gelmemişti. Diyordum ki, burada bizim gibi başka bir insan olabilir"</p>

  <p>"Ya da bir elf. Bu daha olası Buradan çıkmak için kullanabileceğimiz bir gemisi olmalı!"</p>

  <p>"Evet, efendim. Ben de böyle olabileceğini düşünmüştüm "</p>

  <p>"Bu Limbeck ile tanrısını, ya da her neyse işte, görmemiz gerek."</p>

  <p>"Zor olacağını sanmıyorum, efendim. Bizim küçük 'tanrımız' buyurursa."</p>

  <p>"Bizim küçük 'tanrımız' başını derde sokmuş görünüyor," dedi Hugh, bakışları Prens'in üzerinde. "Yüzüne bak."</p>

  <p>"Eyvah," diye mırıldandı Alfred. "*</p>

  <p>Bane başını çevirip yoldaşlarını aradı. Yanakları solgun, mavi gözleri faltaşı gibi açıktı. Dudağını ısırarak, yanına gelmeleri için acele bir işaret yaptı.</p>

  <p>Bir alay silahlı Geg, Prens'le aralarına girdi. Hugh başını salladı. Bane ona yalvarırcasına baktı. Anlayışla bakan Alfred, kalabalığa işaret etti. Bane bir prensti. Seyircinin ne beklediğini bilirdi. İçini çekerek döndü ve küçük elini hafifçe ve isteksizce sallamaya başladı.</p>

  <p>"Ben de bundan korkuyordum," dedi Alfred.</p>

  <p>"Ne olduğunu düşünüyorsun?" '</p>

  <p>"Çocuk, Geglerin onu, onları 'yargılamak' üzere gelen bir tanrı olduğunu sandıklarını söylemişti. Önemsiz bir şeymiş gibi söz etmişti, ama bu Gegler için çok ciddi bir olay. Efsanelerine göre, makineyi yapanlar Yemleyenler’miş. Gegler Yargı Günü'ne kadar makineye hizmet edecekler, sonra ödüllendirilerek yukarıdaki âlemlere taşınacaklarmış Bu adanın, Gegin Umudu diye adlandırılmasının sebebi bu."</p>

  <p>" Yemleyenler. Bu Yemleyenler kim?"</p>

  <p>"Sananlar."</p>

  <p>"Hay aksi şeytan!" diye küfretti Usta. "Çocuğun Sartanlardan biri olduğunu sandıklarını mı söylemek istiyorsun'"</p>

  <p>"Öyle görünüyor, efendim"</p>

  <p>"Babasının yardımıyla numara yapamaz mı?"</p>

  <p>"Hayır, efendim. Babası gibi, yedinci evden bir gizemustası bile Sartanların gücüyle karşılaştırılabilecek güce sahip değildir. Hem zaten," dedi Alfred, çevresini işaret ederek," bütün bunları onlar yaptılar."</p>

  <p>Hugh bununla fazla ilgilenmiyordu o anda. "Harika! Gerçekten harika! Peki sahtekâr olduğumuzu anlayınca ne yapacaklar?"</p>

  <p>"Bilemiyorum, efendim. Gegler normalde barışçı ve nazik bir halktır. Ama, belki de daha önce tanrı numarası yapan kişilerle karşılaşmamışlardır Ayrıca, bir tür kargaşa içindeymiş gibi görünüyorlar." Kalabalığın gittikçe daha saldırgan olduğunu gören Alfred, başını salladı. "Bana göre, efendim, oldukça kötü bir zamanda geldik."</p>

  <p class="softbreak">&nbsp;</p>
</body>
</html>
