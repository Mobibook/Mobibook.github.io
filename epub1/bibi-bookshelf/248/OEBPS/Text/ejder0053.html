<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ejder Kanadı</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>KIRK YEDİNCİ BÖLÜM</h1>
  <hr class="sigil_split_marker" />

  <h3 class="sigil_not_in_toc">GÖKKUBBE</h3>
  <hr class="sigil_split_marker" />

  <p class="softbreak">&nbsp;</p>

  <p>Carfa'shon buzdağlarının arasından yüzerken, arkasında dönen kristallerden parlak bir iz bıraktı. Soğuk keskindi. Geminin büyücüsü, büyülü ısıyı geminin yaşama ve çalışma mekânlarından çekip, donanım, halatlar, kanatlar ve gövdedeki, tepelerine fıkırdayarak, Limbeck'in dediği gibi milyonlarca kuru bezelye gibi yağan buzu eritmek için kullanmak zorunda kalmıştı.<br /></p>

  <p>Haplo, Limbeck, Alfred ve Hugh, bölmedeki mangaldan faydalanabilmek için çevresine toplanmışlardı. Köpek bir top gibi kıvrılmış, burnunu çalı gibi kuyruğuna gömüp uykuya dalmıştı. Hiçbiri konuşmuyordu. Limbeck görmüş olduğu ve görmeyi umduğu şeylere ilişkin hayallere dalmıştı. Haplo'nun ne düşündüğünü tahmin etmek mümkün değildi. Hugh önündeki seçenekleri değerlendiriyordu.</p>

  <p>Cinayet sözkonusu olamazdı. İsmine layık hiçbir katil bir büyücüyü öldürmeye kalkışmazdı, bir güzemustasını ise hiç! Sinistrad güçlüydü. Ben neler söylüyorum! Adam gücün ta kendisi! Çevresindeki büyü, fırtınadaki yıldırımsavar gibi vızıldıyor. Beni daha önce öldürmeye çalışmışken, şimdi benden ne istiyor, bilebilsem! Neden birden bu kadar değerli oldum?</p>

  <p class="softbreak">&nbsp;</p>

  <p>"Neden Hugh'yu getirmemi istedin, baba?"</p>

  <p>Civa ejderi buz kütlelerinin arasında uçuyordu. Elf gemisinin takip edebilmesi için Sinistrad'ca dizginlendiğinden, sıradışı bir yavaşlıkla hareket ediyordu. Bu uyuşuk tempo, gemideki lezzetli kokan yaratıklarla karnını doyurmaya can atan ejderi sinirlendiriyordu. Ama Sinistrad'a meydan okumanın ne demek olduğunu biliyordu. Daha önce pek çok büyü savaşı yapmışlardı ve Gorgon hepsini kaybetmişti. Büyücüye karşı kin dolu bir saygı besliyordu.</p>

  <p>"Usta Hugh'ya ihtiyacım olabilir, Bane. Her şey bir tarafa, o bir pilot."</p>

  <p>"Ama bir pilotumuz var zaten -elf kaptan."&nbsp;</p>

  <p>"Sevgili çocuğum, öğrenecek çok şeyin var. Bu yüzden öğrenmeye şimdiden başlasan iyi olur. Asla elflere güvenme. Zekâları insanların zekâlarına eşit olsa da, daha uzun yaşarlar ve bilgelik kazanmaya eğilimli olurlar. Eski günlerde, asil bir ırktılar ve insanlar da, elflerin küçümseyerek söyledikleri gibi, onlarla karşılaştırıldığında hayvandan başka bir şey değildiler. Ama elf büyücüleri sahip olduklarıyla yetinemediler. Aslında, bizi kıskanıyorlardı."</p>

  <p>"Büyücünün, ölen elfin ruhunu aldığını gördüm," diye sözünü kesti Bane, anımsadığı olayın etkisiyle sesini alçaltarak.</p>

  <p>"Evet," dedi Sinistrad, küçümseyen bir ses tonuyla. "Bizimle bu şekilde savaşmayı düşünüyorlardı."</p>

  <p>"Anlamıyorum, baba."</p>

  <p>"Anlaman önemli, oğlum, bir an önce anlaman önemli, çünkü elf gemisinin büyücüsüyle başa çıkmamız gerekecek. Sana kısaca büyünün doğasını açıklayayım Koparılış'tan önce maddi ve manevi büyü -dünyadaki diğer unsurlar gibi-tüm halklarda karışmıştı. Koparılış'tan sonra, dünya değişik unsurlarına ayrıldı, en azından Sartanların efsaneleri öyle diyor ve aynı şey büyü için de geçerli oldu.</p>

  <p>"Her ırk, doğal olarak, eksik taraflarını kapatmak için büyü gücünden faydalanmaya çalışıyordu. Bu yüzden, maneviyata eğilimli olan elfler, maddi güçlerini geliştirmek için büyüye ihtiyaç duydular. Onlar için çalışacak maddi nesnelere büyü gücü verme sanatını çalıştılar."</p>

  <p>"Ejder gemisi gibi mi?"</p>

  <p>"Evet, ejder gemisi gibi. Diğer yandan insanlar maddi dünyayı daha iyi kontrol edebiliyorlardı, bu yüzden manevi güç arayışına girdiler. Hayvanlarla iletişim kurmak, rüzgârı istediğimiz gibi yönlendirmek, taşları emrimizle havalandırmak -en büyük becerimiz bunlar oldu. Ve maneviyata olan ilgimiz sayesinde, zihinsel büyüyü geliştirdik, zihinlerimizi, fiziksel yasaları değiştirip, kontrol edecek şekilde eğittik."</p>

  <p>"Ben de bu sayede uçtum."</p>

  <p>"Evet, sen bir elf olsaydın, hayatını kaybederdin, çünkü onların böyle bir gücü yoktur. Elfler tüm mistik becerilerini maddi nesnelere aktardılar ve zihinsel manipülasyon sanatını çalıştılar. Elleri bağlı bir elf büyücüsü çaresizdir. Aynı koşullar altında bir insan büyücüsü ise, kendi kendine bileklerinin küçüldüğünü söyler ve bu gerçekleşir. Böylece bağlarından kurtulabilir."</p>

  <p>"Baba," dedi Bane, arkasına doğru bakarak, "gemi durmuş."</p>

  <p>"Durmuş demek." Sinistrad sabırsız bir iç çekmeyi bastırarak ve ejderi dizginledi. "Gemisini buzlardan koruyarmyor-sa, o geminin büyücüsü ikinci evden fazla olamaz!"</p>

  <p>"Ve şimdi iki pilotumuz var." Bane ejder eyerinde dönerek gemiye baktı. Elfler, halatlarda oluşan buzları baltalarla kırmak zorunda kalmışlardı.</p>

  <p>"Fazla uzun sürmeyecek," dedi Sinistrad.</p>

  <p>Bu gemiyi kullanacaksa, büyücünün bir pilota ihtiyacı var. Bu konuyu netleştiren Hugh piposunu çıkardı ve tükenmekte olan tütün kesesinden, tütünü esirgeyerek doldurdu. Şimdi büyücünün iki pilotu var -ben ve elf. İkimizi de tereddütte bırakabilir, birimizi diğerine karşı kullanabilir. Kazanan yaşar, kaybeden ölür. Belki de böyle olmaz. Belki elfe güvenmiyor-dur. İlgi çekici. Bu Bothar'el'i aşağı mı atsam acaba?</p>

  <p>Piposunu kaldırarak, sarkan gözkapaklarının altından diğerlerine baktı. Limbeck. Neden Limbeck? Ve Haplo. O ne işe yarayacak? "Getirdiğin Geg, oğlum. Halkının lideri olduğunu mu söylüyorsun?"</p>

  <p>"Öyle gibi." Bane rahatsızca kıpırdandı. "Benim hatam değildi. Ben krallarını getirmeye çalıştım -ustabaşı diyorlar ona..."</p>

  <p>"Başatusta."</p>

  <p>"...ama diğer adam Limbeck'in gelmesini istedi ve" -oğlan omuzlarını silkti- "...o da geldi."</p>

  <p>"Hangi diğer adam?" diye sordu Sinistrad. "Alfred mi?"</p>

  <p>"Hayır, Alfred değil," dedi Bane küçümseyerek. "Diğer adam. Sessiz olan. Köpeğin sahibi."</p>

  <p>Sinistrad zihnini geminin köprüsüne yöneltti. Bir başka insan gördüğünü hatırlayabiliyordu, ama yüzünü gözlerinin önüne getiremiyordu. Tanımlanamaz, gri bir bulanıklık halindeydi görüntü. Yeni keşfedilen âlemden gelen adam olmalıydı bu.</p>

  <p>"Belki de büyünü onun üzerinde kullanmalı, senin istediğini istemesini sağlamalıydın. Denemedin mi?"</p>

  <p>"Elbette denedim, baba!" dedi Bane, yanakları uğradığı haksızlıktan ötürü kıpkırmızıydı. "Ne oldu peki?"</p>

  <p>"Bane başını eğdi. "İşe yaramadı."</p>

  <p>"Ne? Trian'ın büyüyü bozmuş olması mümkün mü gerçekten? Yoksa bu adam üzerinde bir tılsım mı taşıyor?" ''</p>

  <p>"Hayır, köpeğinden başka bir şeyi yok. Ondan hoşlanmıyorum. Ben istemiyordum, ama bizimle geldi ve ben onu engelleyemedim. Büyü ona yöneldiğinde, çoğu insanı etkilediği gibi etkilemedi onu. Herkes, suyu emen sünger gibi emiyor büyüyü. Haplo'da, geri tepti." &gt;ı</p>

  <p>"Mümkün değil. Gizli bir tılsımı olmalı, belki de yalnızca senin hayal gücündür."</p>

  <p>"Hayır, hiçbiri değil, baba."</p>

  <p>"Hah! Sen ne bilirsin ki? Yalnızca bir çocuksun. Bu Limbeck, halkının arasında bir tür isyan lideri, değil mi?"</p>

  <p>Bane başını eğip somurttu ve yanıt vermeyi reddetti.</p>

  <p>Sinistrad ejderini durdurdu. Gemi arkadan zahmetle ilerliyordu, kanatlan, gövdesini parçalara ayırabilecek buz kütlelerini sıyırıp geçiyordu. Eyerde dönen gizemustası, oğlunun çenesini yakaladı ve oğlanın yüzünü kendi yüzüne doğru çevirdi. Eli acı veriyordu; Bane'in gözleri yaşlarla doldu.</p>

  <p>"Sana sorduğum her soruyu hemen yanıtlayacaksın. Senden istediklerimi itiraz etmeden ve tartışmadan yapacaksın. Her zaman bana saygılı davranacaksın. Gösterdiğin tavırdan dolayı seni suçlamıyorum. Sana disiplin veremeyecek olanların, buna layık olmayanların yanında kaldın Ama artık bu değişti. Şimdi babanla birliktesin. Bunu asla unutma."</p>

  <p>"Unutmam," diye fısıldadı Bane</p>

  <p>"Unutmam, ne?" Büyücünün kavrayışı sertleşti.</p>

  <p>"Unutmam, baba!" Bane hıçkırdı.</p>

  <p>Tatmin olan Sinistrad oğlanı bıraktı ve onu ince, kansız dudaklarının hafifçe genişlemesiyle ödüllendirdi. Önüne dönüp ejderine devam etmesini emretti.</p>

  <p>Büyücünün parmaklan oğlanın yanağında beyaz izler, çenesinde mor lekeler bırakmıştı. Bane düşünceler içinde sessiz duruyor, eliyle yüzündeki acıyı dindirmeye çalışıyordu. Gözyaşı akıtmamıştı. Gözlerine yükselenleri engellemiş, boğazındakileri yutmuştu.</p>

  <p>"Şimdi, sorumu yanıtla. Bu Limbeck isyan lideri mi?"</p>

  <p>"Evet, baba."</p>

  <p>"O zaman bizim için faydalı olabilir. En azından, makine hakkında bilgi verebilir."</p>

  <p>"Makineyi çizdim, baba."</p>

  <p>"Çizdin mi?" Sinistrad arkasına baktı. "İyi çizebildin mi? Hayır, şimdi çıkarma. Uçup gidebilirler. Eve gittiğimizde bakarım onlara."</p>

  <p><br /></p>

  <p>Hugh yavaşça piposunu çekiştirdi. Gevşemiş hissediyordu. Büyücünün planı her ne idiyse, Limbeck ona bilgi verecek, Aşağı Âlem'e giriş yolunu gösterecekti. Ama Haplo. Bir de onu düşün. Kazayla gelmediyse. Hayır. Hugh adama dikkatle baktı. Haplo uyumakta olan köpeğe sataşıyor, kuyruğuyla burnunu gıdıklıyordu. Köpek hapşırdı, uyanıp sineği bulmak için sinirli sinirli etrafına bakındı, bulamayınca tekrar uykuya daldı. Hugh Drevlin'de hapsedilmelerini düşündü. Haplo'yu parmaklıkların yanında görünce duyduğu şoku. Hayır, Hugh</p>

  <p>Haplo'nun herhangi bir şeyi kazayla yaptığını düşünemiyordu. O zaman planlanmıştı, demek ki? Ama kim tarafından?</p>

  <p>Hugh'nun bakışları Alfred'e kaydı. Kâhya boşluğa bakıyordu. Yüzü, uyanıkken kabus gören birinin yüzüydü. Ona Aşağı Âlem'de ne olmuştu? Ve neden buradaydı? Çocuk hizmetkarını yanında getirmeyi istememişse tabii. Ama Alfred'i getirenin Bane olmadığını hatırladı Hugh. Kâhya kendiliğinden peşlerine takılmıştı. Ve hâlâ da takip ediyordu.</p>

  <p><br /></p>

  <p>"Peki, ya Alfred?" diye sordu Sinistrad. "Onu neden getirdin?"</p>

  <p>Gizemustası ile oğlu, gökkubbenin kenarına yaklaşıyorlardı. Buzdağları gittikçe küçülmüş, aralarındaki mesafe artmıştı. Önlerinde, uzakta Sinistrad'ın Yüksek Âlem olduğunu söylediği yer, elmasların arasındaki zümrüt gibi parıldıyordu. Arkalarında, uzakta, elf gemisinden yükselen tezahüratı duyabiliyorlardı.</p>

  <p>"Kral Stephen'ın, beni öldürmek için yaptığı planı öğrendi," diye yanıtladı Bane babasını, "ve beni korumak için geldi."</p>

  <p>"Bundan fazlasını bilmiyor, demek."</p>

  <p>"Oğlun olduğumu biliyor. Üzerimdeki tılsımı da biliyor."</p>

  <p>"Tüm aptallar biliyor onu. Onu bu kadar etkili kılan da buydu zaten. Kendi çaresizliklerinin o kadar farkındaydılar ki! Ama kastettiğim bu değildi. Alfred, annen baban ve aptal Tristan'ın, seni başlarından atmalarından kendilerini sorumlu tutmalarını sağladığını biliyor mu? Onun için mi geldi?"</p>

  <p>"Hayır. Alfred geldi, çünkü kendi kendine bir işe yaramıyor. Benimle olmak zorunda Başka bir şey yapabilecek kadar zeki değil"</p>

  <p>"O zaman, geri döndüğünde seninle olması uygun olur</p>

  <p>Hikâyeni teyit edebilir."</p>

  <p>"Geri dönmek mi? Nereye geri döneceğim?" Bane korkmuş görünüyordu. Babasına asıldı. "Ben seninle kalacağım!"</p>

  <p>"Neden şimdi dinlenmiyorsun. Kısa süre sonra eve ulaşacağız ve senin arkadaşlarım üzerinde iyi bir izlenim bırakmanı istiyorum."</p>

  <p>"Ya annem üzerinde?" Bane rahatça eyere yerleşti.</p>

  <p>"Evet, elbette. Şimdi, dilini tut. Kubbeye yaklaşıyoruz ve bizi karşılamak üzere bekleyenlerle iletişim kurmam lazım."</p>

  <p>Bane başını babasının sırtına yasladı. Alfred hakkındaki tüm gerçeği anlatmamıştı. Ormanda o garip olay olmuştu.</p>

  <p>Ağaç üzerine düştüğünde. Alfred benim hâlâ baygın olduğu mu düşünmüştü, ama değildim. Gördüm. Ne gördüğümden emin değilim. Yukarıda öğreneceğimden eminim. Belki bir gün, babama sorarım. Ama şimdi değil. "Geri dönmek"le neyi kastettiğini öğrenmeden olmaz. O zamana kadar, Alfred'i kendime saklayacağım.</p>

  <p>Bane Sinistrad'a iyice sokuldu.</p>

  <p><br /></p>

  <p>Hugh piposundaki tütünü boşalttı ve piposunu dikkatle kumaşına sararak, güzelce göğsüne yerleştirdi. Buraya gelmekle hata yaptığını hep biliyordu. Ama kendine hakim olamamıştı. Çocuk onu büyülemişti. Bu yüzden Hugh, seçeneklerini düşünmekten vazgeçebileceğine karar verdi.</p>

  <p>Hiç seçeneği yoktu çünkü.</p>

  <p class="softbreak">&nbsp;</p>
</body>
</html>
