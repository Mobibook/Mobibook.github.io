<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ejder Kanadı</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>ELLİ YEDİNCİ BÖLÜM</h1>
  <hr class="sigil_split_marker" />

  <h3 class="softbreak sigil_not_in_toc">SINISTER ŞATOSU&nbsp;</h3>

  <h3 class="softbreak sigil_not_in_toc">YÜKSEK ÂLEM</h3>
  <hr class="sigil_split_marker" />

  <p class="softbreak">&nbsp;</p>

  <p>Bir gümbürdeme, sarayın temellerini sarstı. Uzaktan duyulan bir gökgürültüsü gibi, yeri sarsarak gittikçe arttı, yaklaştı. Şato kaydı; taşlar titredi ve ürperdi. Zafer dolu bir uluma havayı yardı.</p>

  <p>"Bu da ne...?" Haplo çevresine bakındı.</p>

  <p>"Ejder serbest kaldı," diye mırıldandı Alfred, gözleri dehşet içinde açılarak. "Sinistrad'a bir şey oldu."</p>

  <p>"Şatodaki her canlıyı öldürecek. Daha önce de ejderlerle dövüştüm. Labirent'te sürüyle vardır Sen?"</p>

  <p>"Hayır, hiç." Alfred Patryn'e bakınca acı gülümsemesini gördü "Onunla mücadele edebilmek için, ikimizin de bütün gücümüzle dövüşmesi gerek."</p>

  <p>"Hayır." Haplo omuzlarını silkti "Haklıydın. Kendimi açığa çıkarmaya cesaret edemem. Dövüşmek için iznim yok, hatta kendi hayatımı kurtarmak için bile olsa. Sanırım her şey sana bağlı, Sartan."</p>

  <p><br /></p>

  <p>Yer sallanıyordu. Koridorun ucundaki bir kapı açıldı ve Limbeck dışarı baktı, "İşte şimdi bizim orası gibi oldu," diye bağırdı gümbürtülerin, çatırtıların üzerinden Titreyen zemin üzerinde rahatça yürüyerek, bir tomar kağıdı salladı "Söylevi mi duymak ister mi..."</p>

  <p>Dış duvarlar ayrıldı. Alfred ve Limbeck'in ayakları yerden kesildi, Haplo bir kapıya doğru fırladı ve kapı çatırdayarak parçalandı. Güneş büyüklüğünde, parıldayan, kırmızı bir göz yıkık duvarın ardından, içeride kısılmış kurbanlarına baktı. Gümbürdeme, kükremeye dönüşmüştü. Kafa geri çekilirken, çeneler açıldı. Beyaz dişler parladı.</p>

  <p>Haplo sallanarak ayağa kalktı. Limbeck sırtüstü yatıyordu, gözlükleri yerde tuzla buz olmuştu. Elleriyle yoklayarak gözlüklerini arayan Limbeck, çaresizce kırmızı gözlü, gümüş lekeye bakıyordu. Limbeck'in yanında Alfred uzanmıştı. Baygındı. Bir başka kükreme binayı sarstı. Gümüş bir dil şimşek gibi çaktı. Ejder onları yok etseydi, Haplo yalnızca hayatını kaybetmekle kalmayacak, buraya geliş amacı da boşa çıkacaktı. Geg'leri devrime götürecek bir Limbeck olmayacaktı. Dünyayı kaosa götürecek savaşı başlatacak bir Limbeck olmayacaktı.</p>

  <p>Haplo elindeki sargıları sökerek açtı. Yerde yatanların önünde durarak kollarını çaprazladı ve rün dövmeli yumruklarını başının üzerine kaldırdı. Kısa bir süre, köpeğin nerede olduğunu merak etti. Onu işitemiyordu, ama zaten, böğüren ejderden başka hiçbir şeyi işitemiyordu.</p>

  <p>Yaratık Haplo'ya doğru atıldı. Ağzı, avını yakalamak için sonuna kadar açılmıştı.</p>

  <p>Haplo doğru söylemişti; daha önce ejderlerle dövüşmüştü -büyü güçlerinin büyüklüğü yanında, bu civa ejderinin solucan gibi kaldığı, Labirent'teki ejderlerle. En zor kısmı, darbeyi karşılamak üzere ayakta beklemekti. Bedenindeki her güdü, kaçması için haykırıyordu.</p>

  <p>Son anda, gümüş kafa kenara saptı ve çeneler havada kapandı. Ejder geri çekilerek adama şüpheyle baktı.</p>

  <p class="softbreak">Ejderler zeki yaratıklardır. Büyüden kurtulmak onları öfkelendirir ve kafalarını karıştırır. İlk dürtüleri, kendilerini büyüleyen büyücüden öç almaktır. Ama öfkeleriyle boğulmuş da olsalar, düşünmeden saldırmazlar. Bu ejder, hayatı boyunca değişik türden büyü güçleriyle karşılaşmıştı, ama şimdi karşısında durana benzer bir şey hiç görmemişti. Göremese de, büyünün sağlam, metal bir kalkan gibi adamı sardığını hissedebiliyordu.</p>

  <p>Çeliği delebilirdi ejder. Hatta üzerinde çalışıp, çözmeye zamanı olsa bu büyüyü bile delebilirdi. Ama neden zahmet etsindi ki? Başka kurbanlar vardı. Ilık kanın kokusunu alabiliyordu. Ejder Haplo'ya son bir meraklı, kötücül bakış fırlatarak, görüş alanından çıktı.</p>

  <p>"Ama geri dönecek, özellikle de taze etin tadına bakarsa." Haplo ellerini indirdi. "Peki ben ne yapacağım? Küçük dostumu alıp gideceğim. Bu âlemdeki işim tamamlandı -hemen hemen."</p>

  <p>Artık işitebiliyordu ve köpeğinin işitmekte olduklarını da işitiyordu. Alnı kırıştı, dalgın dalgın ellerindeki sargıları kaşıdı. Duyduklarına bakılırsa, ejder şatonun bir başka yerini parçalıyordu. Iridal ve çocuk hâlâ hayattaydı, ama bu uzun sürmeyecekti.</p>

  <p>Haplo baygın Sartan'a baktı. "Seni istediğim sürece baygın tutabilir ve lorduma götürebilirim. Ama daha iyi bir fikrim var. Nereye gittiğimi biliyorsun. Oraya nasıl ulaşacağını sen bulacaksın. Kendi isteğinle geleceksin. Zaten, hedefimiz aynı değil mi? İkimiz de halkına ne olduğunu bulmak istiyoruz. Bu yüzden, eski düşmanım, kaçışımı senin gizlemene izin vereceğim."</p>

  <p>Alfred'in yanında diz çökerek Sartan'ın omuzlarını yakala dı ve kabaca sarstı.</p>

  <p>"Kendine gel, seni sürüngen pislik."</p>

  <p>Alfred gözlerini kırpıştırarak sersem sersem doğruldu. "Bayıldım, değil mi? Üzgünüm. Kontrol edemediğim bir refleks..."</p>

  <p>"Duymak istemiyorum," diye sözünü kesti Haplo. "Ejderi bir süreliğine uzaklaştırdım, ama yalnızca savaşmayacağı bir yiyecek aramaya gitti."</p>

  <p>"Sen... sen benim hayatımı kurtardın!" Alfred Patryn'e bakakaldı.</p>

  <p>"Seninkini değil. Limbeck'inkini. Sen tesadüfen buradaydın."</p>

  <p>Çocuktan tiz bir dehşet çığlığı yükseldi. Ejderin uluması taşları sarsıyordu.</p>

  <p>Haplo yaratığın bulunduğu yöne doğru işaret etti. "Çocuk ve annesi hâlâ hayatta. Acele etsen iyi olur."</p>

  <p>Alfred zorlukla yutkundu. Alnında ter damlacıkları belirmişti. Titreyerek ayağa kalktı ve göğsüne bir şekil çizdi. Bedeni solmaya başladı.</p>

  <p>"Hoşçakal, Sartan!" diye seslendi Haplo. "Şimdilik. Limbeck, sen iyi misin? Yürüyebilir misin?"</p>

  <p>"Göz... gözlüklerim!" Limbeck bükülmüş gözlüğü aldı ve parmağını boş çerçeveden içeri soktu.</p>

  <p>"Endişelenme," dedi Haplo, Gegin kalkmasına yardım ederek. "Zaten nereye gittiğimizi görmek istemezdin."</p>

  <p>Patryn bir anda durdu ve her şeyi zihninden geçirdi. Âlemde kaos yarat.</p>

  <p>Rün kaplı eli Limbeck'in eli üzerinde kapandı. Bunu yaptım, lordum. Onu Drevlin'e geri götüreceğim. Halkı arasında çıkacak isyanın lideri olacak. Bu dünyayı savaşa götürecek kişi olacak!&nbsp; Bu âlemden, havarim olacak birisini getir. Sözü halklar arasında yayacak biri -benim sözümü. Halkları koyun gibi, benim ağılıma getirecek biri. Zeki, hırslı ve... şekillendirilebilir biri olmalı.</p>

  <p>Sessizce gülümseyen Haplo, köpeğini çağırdı.</p>

  <p>Iridal gençliğinde ejder eğitmişti, ama büyü kullanmasa bile istediklerini yapacak kadar yumuşakbaşlı yaratıklardı bunlar. Şimdi karşısında duran ejder onu dehşete düşürüyordu, belki de zamanında onu Sinistrad sürdüğü için bu kadar korkuyordu. Saklandığı o güvenli hücrenin bir köşesine sürünmek için can atıyordu, ama zindanı yoktu artık. Duvarları yıkılmış, kapısı ardına dek açılmış, penceresindeki parmaklıklar düşmüştü. Soğuk bir rüzgâr bedenini dövüyordu; gölgelere alışık gözleri ışıkla körleşmişti.</p>

  <p>Hiçbir şey yapmamanın günahı. Artık kendisi için çok geçti. Çocuk için de. Tek özgürlükleri ölüm olacaktı.</p>

  <p>Ejderin kükremeleri başının üzerinden geliyordu. Tavan yıkılırken Iridal hareketsizce seyretti. Çevresine taş ve toz yağdı. Alev alev, kırmızı bir göz içeri baktı, şimşek gibi bir dil arzuyla ağzından fırladı. Kadın kıpırdamadı.</p>

  <p>Çok geç. Çok.</p>

  <p>Annesinin yanında çökerek köpeğin boynuna sıkıca sarılmış olan Bane, kocaman açılmış gözleriyle bakıyordu. İlk dehşet çığlığından sonra sessiz kalmış, izleyip beklemişti. Ejder henüz onlara yetişemiyordu. Başını, kendi yarattığı küçük delikten geçiremiyordu ve şatonun duvarlarından devasa taş parçaları sökmek zorunda kalıyordu. Öfke ve kan kokusunun etkisiyle, hızlı çalışıyordu.</p>

  <p>Köpek aniden başını çevirdi, omzunun üstünden kapıya&nbsp; bakıp inledi.&nbsp;</p>

  <p>Bane köpeğin bakışlarını takip etti ve kapıda duran Haplo'nun gelmesi için işaret ettiğini gördü. Haplo'nun yanında Limbeck duruyor, toz ve molozların arasından kısık gözlerle, göremediği dehşet sahnesine bakıyordu.<br /></p>

  <p>Çocvık başım kaldırıp annesine baktı. Iridal gözlerini ejdere dikmişti. Bane kadının eteğini çekiştirdi.</p>

  <p>"Anne, gitmemiz gerek. Bir yere saklanabiliriz. Bize yardım edecekler!"</p>

  <p>Iridal başını çevirmedi. Belki onu duymamıştı bile.</p>

  <p>Köpek sızlandı ve Bane'in tuniğini dişleriyle kavrayarak, çocuğu kapıya doğru çekmeye çalıştı.</p>

  <p>"Anne!" diye haykırdı çocuk.</p>

  <p>"Git, çocuk," dedi Iridal, "Bir yere saklan. Bu iyi bir fikir."</p>

  <p>Bane Iridal'in elini yakaladı. "Ama... sen gelmeyecek misin, anne?"</p>

  <p>"Anne mi? Bana anne deme. Sen benim çocuğum değilsin." Iridal Bane'e garip, rüyadaymış gibi bir sükunetle baktı. "Sen doğduğunda, birisi bebekleri değiştirdi. Git, çocuk." Başka birisinin çocuğuyla konuşuyordu. "Kaç, saklan. Ejderin sana zarar vermesine izin vermeyeceğim."</p>

  <p>Bane ona bakakaldı. "Anne!" diye haykırdı yine, ama Iridal başını çevirdi.</p>

  <p>Çocuk boynundaki tılsımı kavradı. Gitmişti Sonra kendisinin ondan kurtulduğunu hatırladı. "Getir onu!" diye bağırdı Haplo.</p>

  <p>Köpek çocuğun gömleğini yakalayıp çekti. Bane ejderin pençesini tavandaki delikten, avını yakalamak üzere uzattığını gördü. Taş duvarlar yıkıldı. Toz yükseldi ve annesini gözlerinden gizledi</p>

  <p class="softbreak">Pençe, kokusunu aldığı ılık eti bulmak için yokladı. Kırmızı bir göz içeri bakıp avını aradı. Iridal arkaya doğnı çekilmişti ama moloz kaplı, yarı yıkılmış odada saklanabileceği bir yer yoktu. Tavandaki deliğin altındaki küçük bir alanda kısılıp kalmıştı. Toz indiğinde yaratık onu görecek ve yakalayacaktı.</p>

  <p>Iridal çaresizlikle büyüsü üzerinde yoğunlaşmaya çalıştı. Dehşet verici görüntüyü örtmek için gözlerini kapatarak zihinsel dizginler yarattı ve onları ejderin boynuna doladı.</p>

  <p>Çileden çıkan yaratık kükreyerek başını salladı. Dizginleri kadının zilıinsel kavrayışından çeken ejderin karşı büyüsü o kadar güçlüydü ki, neredeyse Iridal'in zihnini ele geçirecekti. Bir pençe Iridal'in koluna inerek etlerini parçaladı.</p>

  <p>Tavan daha fazla dayanamamıştı. Taş parçaları çevresine düşüp Iridal'e çarparak onu yere yıktı. Zaferle çığlık atan ejder, kadının üzerine çullandı. Tozun içinde nefes almaya çalışan Iridal, yere çökerken ve yüzünü ölümüne çevirdi.</p>

  <p>Iridal sabırsızca keskin, yakıcı acıyı hissetmeyi bekledi. Fakat bunun yerine, kolunda nazik bir el hissetti. "Korkma, çocuğum."</p>

  <p>İnanmayarak başım kaldırdı. Bane'in hizmetkarı yanında duruyordu. Omuzları çökmüş, kel kafası tozla kaplanmıştı. Gri saç tutamları şakaklarından fırlamıştı. Ona, güven verircesine gülümsedi ve ejderle yüzleşmek üzere döndü.</p>

  <p>Alfred yavaşça, ciddiyet ve zarafetle dansetmeye başladı. Sesi ince, tiz bir şarkıyla yükseldi ve dansına eşlik etmeye başladı. Elleri, ayakları görünmez rünler çizdi, sesi onlara isim ve güç verdi, zihni onları vurguladı, bedeni besledi.</p>

  <p>Ejderin ağzından yakıcı asit salyaları damlıyordu Bir an irkildi, adamın büyüsünü hissetti ve ne olduğundan emin ola mayarak, düşünmek için geri çekildi. Ama bir kere engellenmişti zaten. Etin cazibesi ve nefret ettiği büyücünün ellerinde katlandığı şeyler aklına geldi. Kapanan çeneler aşağı daldı ve dehşetle içindeki Iridal, adamın ikiye bölündüğünden emin, titredi.</p>

  <p>"Kaç!" diye haykırdı.</p>

  <p>Başını kaldıran Alfred içinde bulunduğu tehlikeyi gördü, ama yalnızca gülümsedi. Düşünceleri büyüsünde, başını dalgın dalgın salladı. Dansının temposu yükseldi, şarkı daha yüksek sesle söylenir oldu -o kadar.</p>

  <p>Ejder duraksadı. Çeneleri kapanmadı, kurbanının üzerinde kıpırtısız bekledi. Yaratığın başı, adamın sesindeki ritmle hafifçe sallanıyordu. Ejderin gözleri aniden irileşti ve hayretle bakmaya başladı.</p>

  <p>Alfred'in dansı yavaşladı, yavaşladı. Şarkı sönüp gitti ve kısa süre sonra dikkatli bir şekilde durdu. Derin derin nefes alan Alfred, durup ejderi dikkatle izledi. Civa ejderi onu fark etmiyor gibiydi. Şato duvarındaki delikten soktuğu başı, yalnızca kendisinin gördüğü bir şeye bakıyordu.</p>

  <p>Alfred Iridal'e döndü ve yanında diz çöktü. "Artık sana zarar veremez. Yaralandın mı?"</p>

  <p>"Hayır." Bir gözünü ejderden ayırmayan Iridal, Alfred'in elini tutup sıktı. "Ona ne yaptın?"</p>

  <p>"Ejder evinde olduğunu düşünüyor -yalnızca dünyanın hatırladığı eski evinde. Şu anda yeryüzünün aşağıda, gökyüzünün yukarıda, suyun ise ortada olduğunu ve güneşin alevinin her şeye can verdiğini görüyor."</p>

  <p>"Büyü ne kadar sürecek? Sonsuza kadar mı?”</p>

  <p>“Hiçbir şey sonsuza kadar sürmez Bir gün, iki gün, belki bir ay. Gözlerini kırpacak, her şeyin yok olduğunu görecek ve t ek görebildiği kendi yarattığı harabe olacak. Muhtemelen, o zamana kadar acısı ve öfkesi yatışmış olacak. En azından şu anda huzurlu."</p>

  <p>Iridal dehşet içinde, devasa başı, sakinleştiren, yatıştıran bir ses duyarcasma öne arkaya sallanmakta olan ejdere baktı.</p>

  <p>"Onu kendi zihninin içinde hapsettin," dedi.</p>

  <p>"Evet," diye onayladı Alfred. "Şimdiye kadar yapılmış olan en güçlü hapishane."</p>

  <p>"Ve ben özgürüm," dedi hayretler içinde. "Ve henüz çok geç değil. Umut var! Bane, oğlum! Bane!"</p>

  <p>Iridal, oğlunu en son gördüğü kapıya doğru koştu. Kapı yoktu. Zihninin duvarlan yıkılmıştı, ama molozları yolunu tıkıyordu.</p>

  <p>"Anne! Ben senin oğlunum! Ben..."</p>

  <p>Bane yine haykırmaya çalıştı, ama bir hıçkırık boğazında yükselerek nefesini kesti. Onu göremiyordu; düşen taşlar görüş alanını kapatmıştı.</p>

  <p>Çılgınlar gibi havlayan köpek çevresinde daireler çiziyor, topuklarını ısırıyor, onu oradan uzaklaştırmaya çalışıyordu. Ejder korkunç bir çığlık attı. Dehşete düşen Bane döndü ve kaçmaya başladı. Kapıya giden yolun yansında, neredeyse Sinistrad'ın bedenine takılıp düşüyordu.</p>

  <p>"Baba?" diye fısıldadı Bane, titreyen elini uzatarak. "Baba, üzgünüm..."</p>

  <p>Ölü, görmeyen, aldırmayan gözler ona baktı.</p>

  <p>Bane geri çekilirken, Hugh'nun bedenine takıldı -onu öldürmek için tutulan ve kendisine can vermek için ölen katilin.</p>

  <p>"Üzgünüm!" Çocuk ağlıyordu. "Üzgünüm! Beni yalnız bırakmayın! Lütfen! Beni yalnız bırakmayın!"</p>

  <p>Güçlü eller -sırtlarında mavi dövmeler olan eller Bane'ı yakaladı ve enkazdan kaldırdı. Onu kapıya taşıyan Haplo, sersemlemiş, sarsılmış çocuğu Geg'in yanma koydu.</p>

  <p>"İkiniz de, yanımda durun," diye emretti Patryn.</p>

  <p>Ellerini kaldırarak kollarını çaprazladı Alev alev rünler birbiri ardına ortaya çıktı ve havada yanmaya başladı. Her biri birbirine dokunuyor, ama ustüste binmiyordu. Üçünü tamamen çevreleyen bir çember oluşturdular, gözlerini parlaklık-larıyla körleştirdıler, ama onlara zarar vermediler.</p>

  <p>"Buraya, köpek." Haplo ıslık çaldı. Sırıtan köpek kolayca alevlerin arasından sıçrayıp sahibinin yanında durdu. "Eve gidiyoruz."</p>

  <p class="softbreak">&nbsp;</p>
</body>
</html>
