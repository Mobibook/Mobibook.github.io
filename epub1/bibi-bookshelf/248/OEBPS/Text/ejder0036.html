<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ejder Kanadı</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>OTUZUNCU BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="sigil_not_in_toc">RAHM, DREVLİN&nbsp;</h3>

  <h3 class="sigil_not_in_toc">AŞAĞI ÂLEM</h3>
  <hr class="sigil_split_marker" />

  <p class="softbreak">&nbsp;</p>

  <p>Limbeck GGIBIT'in nemli karargahında oturmuş, o geceki toplantıda vereceği söylevi yazıyordu. Gözlüklerini başının üzerine kaldırmış, önündeki kağıda sözcükler karalıyor, mutlulukla her şeyin üzerine mürekkep saçıyordu. Çevresinde kopmakta olan kaosun farkında bile değildi. Köpeği ayaklarının dibinde yatan Haplo, yanında oturuyordu.</p>

  <p>Sessiz, suskun ve dikkat çekmeyen Patryn -gerçekten de Geg onu çoktan unutmuştu- kendisi için fazla küçük bir Geg sandalyesinde oturuyordu. Uzun bacaklarını uzatmış, aylak aylak düzenli karmaşayı izliyordu. Kumaş sarılı eli arada bir aşağı uzanıp köpeğin başını kaşıyor veya onu irkilten bir olay olduğunda rahatlatırcasına okşuyordu.</p>

  <p>Geg başkenti Rahm'deki GGIBIT karargahı, aslında duvarda bir delikti Yıksı-diksi belli bir yönde genişlemesi gerektiğine karar vermiş, bir Geg konutundaki duvarı yıkmış, sonra bilinmeyen bir sebepten dolayı o yöne gitmeyi istemediği sonucuna varmıştı. Duvardaki delik kaldı, fakat konutta kalan yirmi kadar aile taşındı, çünkü Yıksı-diksi'nin yine fikrini değiştirip geri dönüp dönmeyeceğinden emin olamıyorlardı</p>

  <p>Birkaç küçük rahatsızlık dışında -bitmek tükenmek bilmez rutubet gibi- GGIBIT karargahı olmak için son derece uygun bir yerdi. Drevlin'in başkentinde hiç GGIBIT karargahı olmamıştı. Orada hem başatustanın, hem de kilisenin büyük kuvveti vardı. Ama Limbeck'in ölümden zaferle -üstelikte yanında Tanrı olmadığını iddia eden bir tanrıyla-dönüşü Rahm'de habersöyleyenler aracılığıyla yayıldıktan sonra, Gegler GGIBIT ile liderini tanımak için can atmaya başladılar. Jarre Rahm'e giderek, Birlik'i kurdu, broşürler dağıttı, yaşamak ve birlik merkezi olarak kullanmak için bir yer buldu. Fakat öncelikli ve gizli amacı, başatustayla kilisenin başlarına dert olup olmayacağını öğrenmekti.</p>

  <p>Jarre başlarına dert olmalarını diliyordu. Habersöyleyenlerin her yerde şakıdıklarını duyar gibiydi: "Aynasızlar dönekleri ezdi!" Fakat ne yazık ki, hiç böyle bir şey olmadı ve Limbeck Haplo (ve köpeği), kente girdiklerinde tezahürat yapan kalabalıklarca karşılandılar. Jarre, bunun kuşkusuz başatustanın, onları tuzağa düşürmek için yaptığı ince ve karanlık bir plan olduğunu söyledi, ama Limbeck bu durumun, Darral Uzunkıyılı'nın adil ve açık fikirli olduğunu kanıtladığını söyleyerek karşılık verdi.</p>

  <p>Şimdi, duvardaki deliğin dışında Geg kalabalıkları duruyor ve ünlü Limbeck ile Tanrı-olmayan-Tanrıyı bir anlığına görebilmek için boyunlarını uzatıyorlardı. GGIBIT üyeleri önemli tavırlarla içeri girip çıkıyorlar, Jarre'ye mesajlar taşıyorlardı. Jarre işleri yönetmekle o kadar meşguldü ki, artık söylev vermeye zamanı yoktu.</p>

  <p>Jarre, performansının zirvesindeydi. GGIBIT'i insafsız bir etkinlikle yönetiyordu. Organizasyon konusundaki becerisi, Gegler konusundaki tanrı vergisi bilgisi ve Limbeck'i yönetme tarzı sayesinde, Geg dünyası öfke ve devrim çağrılarıyla alev</p>

  <p>alev yanıyordu. Limbeck'i dürterek, teşvik ederek, yumruklayarak şekle sokuyor, deha dolu sözcükler üretmesi için itiyor, işi bittiği zaman geri çekiyordu. Haplo'ya duyduğu hayranlık zaman içinde soldu ve ona da, Limbeck'e davrandığı gibi davranmaya, ne anlatması ve ne uzunlukta anlatması gerektiğini söylemeye başladı.</p>

  <p>Haplo her konuda kolayca, ilgisiz bir uysallıkla boyun eğiyordu ona. Jarre, onun az konuşan, ama konuştuğu zaman yüreği dağlayan, günler geçse de izleri kaybolmayan sözcükler söyleyen bir adam olduğunu keşfetmişti.</p>

  <p>"Bu geceki söylevin hazır mı, Haplo?" Jarre, kilisenin yaptığı bir saldırı için bir yanıt hazırlama işine ara verdi -kilisenin saldırısı o kadar aptalcaydı ki, yanıtlamak, onlara hak etmedikleri bir önem atfetmek olacaktı.</p>

  <p>"Her zaman söylediklerimi söyleceğim, sizin için de uygunsa tabii, hanımefendi," diye yanıtladı Haplo, Jarre'yle konuşurken hep takındığı saygılı, sessiz tavrıyla.</p>

  <p>"Evet," dedi Jarre ve tüy kaleminin ucuyla çenesini okşadı.</p>

  <p>"Bence oldukça tatmin edici olur. Biliyorsun, şimdiye kadar toplayabildiğimizden çok daha büyük bir kalabalık toplayabiliriz. Hatta bazı vardiyaların işi bırakmayı bile düşündüklerini söylüyorlar -daha önce Drevlin tarihinde hiç rastlanmayan bir şey bu!"-,</p>

  <p>Sesinin tonu Limbeck'i irkiltip, miyop bakışlarını kağıdın dan kendi belirsiz figürüne yönlendirecek nitelikteydi. Aslında Limbeck'in tek gördüğü, karemsi bir lekeyle, üzerindeki, Jarre'nin kafası olan bir yumruydu. Gözlerini göremiyordu, ama zevkle parladıklarını bilecek kadar iyi tanıyordu onu.</p>

  <p>"Hayatım, bu akıllıca olur mu?" dedi, kalemi kağıdının üzerinde, bilinçsizce tam metnin ortasına kocaman bir mürekkep damlası damlatarak. "Başatusta ile papazları öfkelendireceği kesin. ."</p>

  <p>"Umarım öyle olur!" dedi Jarre üstüne basarak ve Limbeck'i hayret içinde bırakarak. Limbeck dirseğini endişeyle mürekkep gölünün ortasına daldırdı.</p>

  <p>"Bırak, aynasızlarını toplantımızı sona erdirmek için göndersin," diye devam etti Jarre. "Yüzlerce yeni yandaşımız olacak!"</p>

  <p>"Ama sorun çıkabilir!" Limbeck dehşet içindeydi. "Birileri incinebilir!"</p>

  <p>"Hepsi ülkümüz uğruna." Jarre omuzlarını silkip işine döndü.</p>

  <p>Limbeck bir mürekkep damlası daha damlattı. "Ama benim ülküm hep barış olmuştur. İnsanların incinmesini hiç istemedim!"</p>

  <p>Ayağa kalkan Jarre, Haplo'ya hızlı ve anlamlı bir bakış fırlattı ve Limbeck'e, tanrı -olmayan- Tanrının dinlemekte olduğunu hatırlattı. Limbeck kızararak dudağını ısırdı, ama başını inatla salladı. Bunun üzerine Jarre yanına geldi ve Limbeck'in burnundaki, iri mürekkep lekesini sildi.</p>

  <p>"Hayatım," dedi, nazikçe, "hep değişim ihtiyacından bahsederdin. Bunun nasıl olacağını düşünüyordun ki?"</p>

  <p>"Zaman içinde," dedi Limbeck. "Zaman içinde ve yavaş yavaş, böylece herkesin alışmak ve bunun en iyisi olduğunu görmek için zamanı olacaktı."</p>

  <p>"Tam da sana göre bir yaklaşım!" diye içini çekti Jarre.</p>

  <p>GGIBIT'çi bir kafa duvardaki delikten içeri uzandı ve Jarre'nin dikkatini çekmeye çalıştı. Jarre ona şiddetle kaşlarını çattı, ama Geg hafifçe korksa da, yerini korudu ve bekledi. Sırtını GGIBIT'çiye donen Jarre Limbeck'in kırışmış alnını, çalışmaktan kabalaşmış ve nasır bağlamış eliyle okşadı.</p>

  <p>"Sen değişimin güzel güzel, yavaş yavaş gelmesini istiyorsun. İnsanların bir sabah kalkmalarını ve daha önce olduklarından daha mutlu hissetiklerini anlamalarını istiyorsun. Bu doğru, değil mi Limbeck?"</p>

  <p>Jarre kendi sorusunu yanıtladı. "Elbette öyle. Çok harika ve çok düşüncelisin, ama aynı zamanda çok saf ve çok aptalsın." Eğilerek başının tepesini öptü ve sözlerinin acısını hafifletti. "Ve sende sevdiğim de bu, hayatım. Ama Haplo'yu duymadın mı, Limbeck? Söylevinin bir kısmını şimdi ver, Haplo." Jarre'yi görmek için beklemekte olan GGIBIT'çi kalabalığa döndü ve bağırdı, "Haplo söylev veriyor!"</p>

  <p>Caddede duran Gegler arasında büyük bir tezahürat koptu ve sığabildiğince kafa, kol, bacak ve başka vücut organları duvardaki delikten içeri sokuldu. Bu korkutucu görüntü köpeğin ayağa fırlamasına sebep oldu. Haplo köpeği okşayarak sakinleştirdi ve büyük bir nezaketle söylevine başladı. Yıksı-diksi'nin patırtısını bastırmak için yüksek sesle konuşuyordu.</p>

  <p>"Siz Gegler kendi tarihçesinizi biliyorsunuz. Buraya, Yemleyenler dediğiniz varlıklar tarafından getirildiniz. Benim dünyamda o varlıklar Sartanlar olarak bilinir. Sartanlar bize de, size davrandıkları gibi davrandılar. Sizi köleleştirdiler, Yıksı-diksi olarak bildiğiniz bu şey için çalıştırdılar. Siz onun yaşayan bir varlık olduğunu düşünüyorsunuz, ama size, onun bir makine olduğunu söylüyorum! Bir makine, o kadar! Sizin beyniniz, sizin gücünüz, sizin kanınızla çalışan bir makine!</p>

  <p>"Peki bu Sartanlar nerede? Sizi -nazik, barışçı bir ulusu- buraya getiren bu sözde tanrılar, sıra sizi Welflere karşı korumaya geldiğinde nerede? Sizi buraya getirdiler, çünkü sizden faydalanabileceklerini biliyorlardı!</p>

  <p>"Sartanlar nerede? Yenileyenler nerede? Sormamız gereken soru bu işte! Öyle görünüyor ki, bu sorunun cevabını kimse bilmiyor. Buradaydılar, ama gittiler ve sizi Sartanların yardakçılarının, Tanrı sandığınız o Welflerin merhametine bıraktılar!</p>

  <p>Ama onlar tanrı değil! Ben ne kadar ölümlüysem, onlar da o kadar ölümlü -yalnız, tanrılar gibi yaşıyorlar. Tanrı gibi yaşıyorlar, çünkü sizin gibi kulları var! İşte Welfler sizi böyle görüyor!</p>

  <p>, "Şimdi ayaklanma, zincirlerden kurtulma ve hakkınız olanı alma zamanı! Yüzyıllardır sizden esirgeneni ele geçirme zamanı!"</p>

  <p>Delikten içeriyi gözetleyen Geglerin tezahüratı sözünü böldü. Gözleri parlayan Jarre, ellerini kenetlemiş, dudakları, artık ezberlediği sözlerle kımıldar durumda, ayakta duruyordu. Limbeck de dinliyordu, ama gözleri yerde, yüz ifadesi endişeliydi. O da Haplo'nun söylevini sık sık duymuştu, ama sanki şimdi ilk defa anlıyormuş gibiydi. "Kan, ayaklanmak, kurtulmak, almak," gibi sözcükler, Haplo'nun ayaklarının dibindeki köpek gibi hırlayarak üzerine atlıyorlardı. Belki onları duymuştu, hatta kendisi de tekrarlamıştı, ama onlar yalnızca sözcüktü. Şimdi onları sopa, cop ve taş olarak görüyordu. Sokaklarda yatan, hapishaneye götürülen, Terrel Fen Basamakları'nı inmeye zorlanan Geg'leri görüyordu.</p>

  <p>"Ben bunları kasetmedim!" diye haykırdı. "Bunların hiçbirini kastetmedim!"</p>

  <p>Dudaklarını birbirine sıkıca bastıran Jarre uzun adımlarla odayı aştı ve şiddetli bir çekişle duvardaki deliği kapatmak için asılmış perdeyi indirdi. Manzarası kapanan kalabalıktan hayal kırıklığıyla dolu mırıltılar geldi.</p>

  <p>"Kastetsen de, kastetmesen de, Limbeck, artık durduramayacağımız kadar ilerledi!" diye azarladı Jarre. Sevgilisinin yüzündeki yıkılmış ifadeyi görünce, sesini yumuşattı. "Her doğum acı, kan ve gözyaşıyla olur, hayatım. O güvenli, sessiz zindanından kurtulan bütün bebekler ağlar. Yine de, rahimde kalsa asla büyümez, asla olgunlaşamaz. Başka bir bedenden beslenerek yaşayan bir parazit olur. İşte biz de buyuz. İşte bu hale geldik! Görmüyor musun? Anlayamıyor musun?"</p>

  <p>"Hayır, hayatım," dedi Limbeck. Kalemi tutan eli titriyordu. Her tarafa mürekkep damlaları sıçrıyordu. Kalemi, üzerine söylevini yazmakta olduğu kağıdın üzerine bıraktı ve yavaşça ayağa kalktı. "Sanırım yürüyüşe çıkacağım."</p>

  <p>"Ben olsam yapmazdım," dedi Jarre. "Kalabalık..." Limbeck gözlerini kırpıştırdı. "Ah, evet. Tabii. Haklısın.”</p>

  <p>“Yoruldun. Bütün bu yolculuklar ve heyecan. Hadi gidip biraz kestir. Söylevini ben bitiririm. İşte, gözlüklerin burada," dedi Jarre aceleyle, gözlükleri Limbeck'in tepesinden alıp burnunun üzerine kondurarak. "Hadi, merdivenlerden çık, doğruca yalağa."</p>

  <p>"Peki hayatım," dedi Limbeck, Jarre'nin yamuk yerleştirdiği gözlükleri düzelterek. Yamuk takılmış gözlüklerden bakmak, bir şekilde midesini bulandırmıştı. "Bence... bu iyi bir fikir. Ben... yorgun hissediyorum." İçini çekip başını eğdi. "Çok yorgun."</p>

  <p>Harap merdivenlere yönelen Limbeck, elinde ıslak bir dil hissedince irkildi. Haplo'nun köpeği gözlerini ona dikmiş, kuyruğunu sallıyordu.</p>

  <p>"Seni anlıyorum," diyor gibiydi köpek, dile getirmediği sözcükler Limbeck'in zihninde korkutucu bir biçimde netti. "Üzgünüm."</p>

  <p>"Köpek!" dedi Haplo sertçe, köpeği çağırarak.</p>

  <p>"Yoo, önemli değil," dedi Limbeck ve eğilip köpeğin başını ihtiyatla okşadı. "Sorun değil."</p>

  <p>"Köpek! Gel!" Haplo'nun sesi, öfkeli gibiydi. Köpek aceleyle sahibinin yanma gitti ve Limbeck yukarı çıkarak dinlenmeye çekildi.</p>

  <p>"O kadar idealist ki!" dedi Jarre, Limbeck'in ardından hayranlık ve öfkeyle bakarak. "Ve hiç de pratik değil. Ne yapacağımı bilemiyorum."</p>

  <p>"Onu yanından ayırma," dedi Haplo. Köpeğin uzun burnunu okşayarak her şeyi affettiğini ve unuttuğunu ifade etti. Hayvan uzanıp yana devrildi ve gözlerini kapattı. "Devriminize yüksek bir ahlaki anlam katıyor. Kan akmaya başladığında buna ihtiyacınız olacak."</p>

  <p>Jarre endişeli göründü. "O noktaya varacağını düşünüyor musun?"</p>

  <p>"Kaçınılmaz," dedi Haplo, omuzlarını silkerek. "Sen de Limbeck'e aynısını söylemiştin."</p>

  <p>"Biliyorum. Söylediğin gibi, kaçınılmaz görünüyor. Uzun ' zaman önce başladığımız şeyin doğal sonucu gibi. Yine de son zamanlarda bana öyle geliyor ki" -gözleri Haplo'ya döndü- "sen gelene kadar düşüncelerimiz şiddete hiç gerçekten yönelmemişti. Bazen, aslında tanrı olup olmadığını merak ediyorum."</p>

  <p>"Nedenmiş o?" Haplo gülümsedi.</p>

  <p>"Sözlerinin üzerimizde garip bir gücü var. Onları duyuyorum, onları daima duyuyorum, ama kafamda değil, kalbimde." Elini göğsüne koyarak, sanki kalbi açıyormuş gibi bastırdı. "Ve sözler kalbimde olduğu için, onları mantıklı olarak değerlendiremiyomm sanki. Yalnızca tepki göstermek istiyorum, gidip... birşeyler yapmak istiyorum! Çektiklerimiz için, katlandığımız şeyler için birilerinden hesap sormak istiyorum."</p>

  <p>Haplo ayağa kalktı. Jarre'nin yanına gelerek diz çöktü ve gözlerini kısa, tombul Geg'in gözlerine dikti. "Peki, neden yapmayasın?" dedi yumuşak bir sesle, sesi öyle yumuşaktı ki, Yıksı-diksi'nin gümbürtüsünün ardından duyulmuyordu. Yine de Jarre ne dediğini biliyordu, yüreğindeki acı fazlalaştı. "Neden hesap sormayasın? Halkınızdan kaç kişi orada yaşadı ve öldü. Peki neden? Topraklarınızı yiyen, evlerinizi yıkan, yaşamlarınızı alan ve karşılığında hiçbir şey vermeyen bir makineye hizmet etmek için! Kullanıldınız, aldatıldınız! Karşı çıkmak hakkınız, göreviniz!"</p>

  <p>"Yapacağım!" Jarre sözlerin etkisi altında kalmış, adamın kristal mavi gözleri tarafından büyülenmişti. Yüreğinin üzerindeki el yavaşça kasılarak yumruk oldu.</p>

  <p>Sessizce gülümseyen Haplo ayağa kalktı ve gerindi. "Sanırım ben de kestirsem iyi olacak. Uzun bir gece olacağa benzer."</p>

  <p>"Haplo," diye seslendi Jarre, "bizim altımızdaki bir yerden geldiğini söylemiştin, bizim... hiçkimsenin varlığından haberi olmayan bir âlemden."</p>

  <p>Haplo yanıt vermedi, yalnızca baktı.</p>

  <p>"Siz de köleymişsiniz. Bize öyle söyledin. Ama adamıza nasıl geldiğini anlatmadın," -durakladı ve sanki sözcüklerin daha kolay dökülmesi için bir yol ararmışçasına dudaklarını yaladı- "Kaçmıyordun, değil mi?"</p>

  <p>Adamın ağzının bir kenarı seğirdi. "Hayır, kaçmıyordum. Biz kavgamızı kazandık, Jarre. Artık köle değiliz. Başkalarını özgür bırakmak üzere gönderildim."</p>

  <p>Köpek başını kaldırıp dönerek Haplo'ya uykulu uykulu baktı. Haplo'nun gitmek üzere hazırlandığını görünce esnedi, kalktı ve poposunu havaya dikerek ön bacaklarını iyice gerdi, sonra da sahibine merdivenlerde eşlik etti.</p>

  <p>Jarre onları izledi, başını sallayıp Limbeck'in söylevini bitirmek üzere oturdu. Tam o sırada, perdenin ardındaki gürültü ona görevlerini hatırlattı Görüşmesi gereken insanlar, dağıtılması gereken broşürler, incelenmesi gereken bir salon ve organize edilmesi gereken toplantılar vardı.</p>

  <p>Artık devrim çok da eğlenceli görünmüyordu.</p>

  <p><br /></p>

  <p>Haplo merdivenleri dikkatle, duvara yakın durmaya çalışarak çıktı. Yumruağacı tahtalar çatlak ve çürüktü. Sivri dişli boşluklar, dikkatsiz davrananları tuzağa düşürüp, alt katın zeminine göndermek için bekliyorlardı. Odaya girince yatağa uzandı, fakat uyumadı. Köpek yatağın üzerine, yanına sıçradı ve başını adamın göğsüne koyup, gözlerini adamın yüzüne dikti.</p>

  <p>"Kadın iyi, ama işimize yaramaz. Lordumun diyeceği gibi, çok fazla düşünüyor ve bu da onu tehlikeli kılıyor. Bu âlemde kaos yaratacak kişinin fanatik biri olması gerek. Limbeck ideal olurdu, ama kafasındaki o idealizm balonunun patlaması gerek Ve benim de burayı terk edip işime devam etmem lazım -yukarıdaki âlemleri inceleyip, lordumun gelişine hazırlamalıyım Gemim harap oldu Bir başka gemi bulmalıyım. Ama nasıl... nasıl?</p>

  <p>Düşünceler içinde, köpeğin yumuşak kulaklarıyla oynadı. Adamın gerginliğini hisseden hayvan uyanık kaldı ve verebileceği desteği verdi. Haplo yavaş yavaş rahatladı. Bir fırsat doğacaktı Biliyordu Tek yapması gereken beklemek ve bu fırsatı yakalamaktı Köpek gözlerini kapatıp rahatlamış gibi bir iç çekişle uyudu. Birkaç dakika sonra Haplo da uykuya daldı</p>

  <p class="softbreak">&nbsp;</p>
</body>
</html>
