<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ejder Kanadı</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>YİRMİ BİRİNCİ BÖLÜM</h1>
  <hr class="sigil_split_marker" />

  <h3 class="sigil_not_in_toc">PITRIN'İN SÜRGÜNÜ&nbsp;</h3>

  <h3 class="sigil_not_in_toc">ORTA ÂLEM</h3>
  <hr class="sigil_split_marker" />

  <p><br /></p>

  <p>Pitrin'in Sürgünü'nde yaptıkları yolculuk, Hugh'un beklediğinden daha kolay geçti. Bane cesurca, yürüyüş tempolarına ayak uydurdu ve yorulduğunda bunu belli etmemek için elinden geleni yaptı. Alfred çocuğu endişeyle izledi ve Prens ayaklarının ağrıdığına ilişkin işaretler gösterdiğinde, artık bir adım bile ilerleyemeyeceğini söyleyen kâhya oldu. Aslında yol, küçük efendisine geldiğinden çok daha zor geliyordu Alfred'e. Adamın ayaklan, kendilerine ait bir irade geliştirmiş gibi, mütemadiyen apayrı patikalara sapıyorlar, varolmayan deliklerde tökezliyorlar, gözle görülemeyen ağaç dallarına takılıyorlardı.</p>

  <p>Sonuç olarak pek de hızlı ilerleyemiyorlardı. Hugh ne onları, ne de kendisini zorluyordu. Gemisini demirlediği, adanın ucundaki ormanlık kuytusuna pek de uzak değillerdi ve oraya ulaşmak konusunda isteksizdi -onu öfkelendiren, fakat kabullenmeyi reddettiği bir öfke.</p>

  <p>Yürüyüş keyifliydi, en azından Bane ile Hugh için. Hava soğuktu, ama güneş parlıyor, soğuğun rahatsız edici olmasını engelliyordu. Pek az rüzgâr vardı. Yolda, genelde karşılaşıldığından daha fazla yolcuyla karşılaştılar. Kışın onları yolculuk yapmaya zorlayan sebepler her ne ise, havanın iyileştiği bu kısa süreden faydalanıyorlardı. Hava baskınlar için de müsaitti ve Hugh herkesin, dedikleri gibi, bir gözlerini yoldan, diğerini gökten ayırmadıklarını fark etti.</p>

  <p>Üç tane ejder başlı, yelken kanatlı elf gemisi gördüler, ama çok uzaktaydılar ve kirayönünde, bilinmeyen bir yöne gidiyorlardı. Aynı gün, elli ejderlik bir uçuş müfrezesinin başlarının üstünden geçtiğini gördüler. Eyerlerinde oturan, parlak kış güneşinin miğferlerinden ve göğüslüklerinden, mızraklarından ve oklarının ucundan parladığı ejder şövalyelerini görebiliyorlardı. Bu müfrezenin yanında, şövalyelerle çevrelenmiş bir kadın büyücü vardı. Görünürde hiçbir silah taşımıyordu, yalnızca büyüsü vardı ve o da zihnindeydi. Ejder şövalyeleri de kirayönüne gidiyorlardı. Açık, rüzgârsız havadan faydalanacak olan, yalnızca elfler değildi anlaşılan.</p>

  <p>Bane elf gemilerini faltaşı gibi gözler, sonuna kadar açık bir ağız ve çocuksu bir hayranlıkla izledi. Daha önce hiç elf gemisi görmediğini söyledi ve daha yakına gelmedikleri için son derece büyük bir hayal kırıklığına uğradı. Aslında, utançtan yerin dibine geçen Alfred, Ekselansları'nın pelerinini çıkarıp gemilere sallamaması için ısrar etmek zorunda kaldı. Karşılaştıkları yolcular, bu gösteriden pek de hoşnut kalmışa benzemiyorlardı. Alfred Ekselansları'nın hevesini yatıştırmayı başarmadan önce, köylülerin korunaklı bir yer aramak üzere dağıldıklarını görmek Hugh'ya acımasız bir keyif vermişti.</p>

  <p>O gece, basit yemeklerinden sonra ateşin çevresinde toplandıklarında, Bane kâhyanın yanındaki her zamanki yerine değil, Hugh'nun yanına oturdu. Çömelerek rahat bir pozisyon aldı.</p>

  <p>"Bana elfleri anlatır mısın, Sir Hugh?"</p>

  <p>"Anlatacak birşeylerim olduğunu nereden biliyorsun?" Hugh çantasından piposunu ve sterego kesesini çıkardı. Bir ağaca yaslanarak ayaklarını alevlere doğru uzattı, deri kesedeki mantarları küçük, yuvarlak hazneye boşalttı.</p>

  <p>Bane bakışlarını Hugh'nun sağ tarafına, omzunun üzerindeki boşlukta bir yerlere dikti. Mavi gözleri daldı. Hugh ateşi bir sopayla dürttü ve ucunu piposunu yakmak için kullandı. Piposunu çekerek, aylak bir merakla çocuğu izledi. "Büyük bir savaş görüyorum," dedi Bane rüyada gibi. "Savaşan ve ölen elfler ve insanlar görüyorum. Yenilgi ve ümitsizlik görüyorum ve sonra insanların şarkı söylediğini, coşkulu olduğunu görüyorum."</p>

  <p>Hugh o kadar uzun bir süre kıpırtısız oturdu ki, piposu söndü. Alfred rahatsızca yer değiştirdi ve bir kor parçasını avuçladı. Acı çığlığını bastırarak, yaralı elini salladı.</p>

  <p>"Ekselansları," dedi mutsuz bir şekilde, "size demiştim ki..."</p>

  <p>"Bırak, önemli değil." Hugh aldırış etmeksizin piposundaki külü boşalttı, piposunu tekrar doldurup yaktı. Nefesini yavaş yavaş içine çekti. Bakışlarını çocuğun üzerine dikmişti. "Yedi Otlak Savaşı'nı anlattınız."</p>

  <p>"Oradaydın o zaman," dedi Bane.</p>

  <p>Hugh havaya ince bir duman bulutu üfürdü. "Evet ve yaşı benimkine yakın her erkek de oradaydı, kral babanız dahil." Hugh piposundan uzun bir nefes çekti. "Eğer gaipten haber verme dediğin buysa, Alfred, üçüncü sınıf hanlarda daha iyisini gördüm. Muhtemelen çocuk hikâyeyi babasından yüzlerce kez duymuştur."</p>

  <p>Bane'in yüzü hızlı ve korkutucu bir değişime uğradı -yüzündeki mutluluk çözüldü ve yerini saf, kor gibi bir acıya bıraktı. Dudaklarını ısırarak başını eğdi ve gözlerini eliyle sildi.</p>

  <p>Alfred Hugh'ya garip bir bakışla baktı -neredeyse yalvarır gibi bir bakışla. "Sizi temin ederim, Sir Hugh, Ekselanslarının bu yeteneği kesinlikle gerçektir ve hafife alınmamalıdır. Bane, Sir Hugh büyüden anlamıyor, o kadar. Çok üzgün. Şimdi, ne den gidip çantadan yumuşak şeker almıyorsun?"</p>

  <p>Bane Hugh'nun yanından ayrıldı ve şekerini bulmak üzere kâhyanın çantasına doğru gitti. Alfred sesini iyice alçaktı. "Yalnızca... Anlamalısınız, efendim, Kral çocukla hiç bu kadar konuşmamıştı. Kral Stephen hiçbir zaman... eee... Bane'in yanında rahat hissetmemişti kendini."</p>

  <p>Hayır, diye düşündü Hugh, Stephen utancının yüzüne bakmayı pek de eğlendirici bulmamıştır. Belki de çocuğun yüz hatlarında kendisinin -ve Kraliçe'nin- çok iyi bildiği birisini görmüştür.</p>

  <p>Piponun ateşi söndü. Külleri boşaltan Hugh küçük bir dal parçası buldu, ucunu hançeriyle ikiye böldü ve piposunu bununla temizledi. Çocuğa bir göz attı ve hâlâ çantayı karıştır makta olduğunu gördü.</p>

  <p>"Bu çocuğun, yapabildiğini söylediği şeyi yaptığına gerçekten inanıyor musun -yani havada resimler gördüğüne?"</p>

  <p>"Yapabiliyor!" diye temin etti onu Alfred ciddiyetle. "Bunu yapabildiğini o kadar sık gördüm ki, kuşku duymam imkânsız. Siz de inanmalısınız, yoksa..."</p>

  <p>Yaptığı işe ara veren Hugh, başım kaldırdı.</p>

  <p>"Yoksa? Bir tehdide çok benziyor bu."</p>

  <p>Alfred gözlerini yere indirdi. Yaralı eliyle, sinirli sinirli otları yoluyordu. "Ben... onu kastetmedim..."</p>

  <p>"Evet, kastettin." Hugh piposunu bir taşa vurarak temizledi. "Taktığı o tüyle ilgili bir şey değil, değil mi? Gizemustasının ona verdiği tüyle."</p>

  <p>Alfred bembeyaz kesildi, o kadar solgundu ki, Hugh tekrar bayılmasından korktu. Tekrar konuşabilecek hale gelene kadar pek çok kez yutkundu. "Bilmi..."</p>

  <p>Kırılan bir dalın sesi sözünü kesti. Bane ateşin yanına dönüyordu. Hugh Alfred'in Bane'e, boğulmakta olan bir adamın, kendisine uzatılan ipe bakması gibi baktığını gördü.</p>

  <p>Yumuşak şekerini yemekle meşgul olan Prens, bakışını fark etmedi. Yere çöktü ve bir sopa alarak ateşle oynamaya başladı.</p>

  <p>"Yedi Otlak Savaşı'nın hikâyesini duymak ister misiniz, Ekselansları?" diye sordu Hugh alçak sesle.</p>

  <p>Prens parlayan gözlerle başını kaldırdı. "İddiaya girerim bir kahramandın, değil mi Sir Hugh?"</p>

  <p>"Afedersiniz, efendim," diye sözünü kesti Alfred uysallıkla, "ama sizin bir vatansever olduğunuzu düşünmüyorum. Nasıl oldu da, özgürlük savaşımızda yer aldınız?"</p>

  <p>Hugh tam cevap verecekti ki, kâhya irkilerek ayağa fırladı. Yere uzanarak büyük bir mercankaya parçası aldı. Taşın keskin kenarları alevlerin ışığında pırıldıyordu. Şanslıydı ki, bir ayakkabı tamircisinden satın aldıkları deri pantolon daha ciddi bir zarar görmesini engellemişti.</p>

  <p>"Haklısın. Politikanın benim için anlamı yoktur." Hugh'nun dudaklarından ince bir duman kıvrılarak yükseldi. "İş için oradaydım, diyelim..."</p>

  <p><br /></p>

  <p>... Adam hana girdi ve loş ışıkta gözlerini kırpıştırarak durdu. Sabahın erken saatleriydi ve oturma odası, yerleri silen derbeder bir kadınla gölgelerin derinliklerinde oturan bir yolcu dışında boştu.</p>

  <p>"Hugh sen misin, Usta denilen?" diye sordu adam yolcuya.</p>

  <p>"Evet."</p>

  <p>"Seni tutmak istiyorum." Adam Hugh'nun önüne ağır bir torba bıraktı. Torbayı açıp içindekileri inceleyen Hugh, paralar, mücevherler, hatta birkaç gümüş kaşık gördü. Duraksadı, bir kadının alyansı olduğu açık olan bir yüzük çıkardı ve adama gözlerini kısarak baktı.</p>

  <p>"Toplayabildiklerimiz bunlar, çünkü hiçbirimiz tek başına seni tutabilecek kadar zengin değiliz. Elimizde kıymetli ne varsa verdik."</p>

  <p>"Hedef kim?"</p>

  <p>"Asillere kendisini, piyade eğitip savaşa götüren biri olarak kiralayan biri. Zorbanın ve korkağın biri. Kendisi geride kalıp paralarını yerken, bir mangadan daha fazla askeri felaketlerine yolladı. Onu Kurinandistaili Warren'la bulacaksın, Kral Stephen'ın ordusuyla beraber. Anakarada, Yedi Otlak denilen bir yere gittiklerini duydum."</p>

  <p>"Peki benden ne gibi bir hizmet bekliyorsunuz? Sen ve" -Hugh para torbasını okşadı- "bütün bunlar?"</p>

  <p>"En son savaşa sürdüklerinin dulları ve akrabaları, efendim," dedi adam. Gözlerinde bir pırıltı belirdi. "Paramıza karşılık istediğimiz şu: öyle bir ölümle karşılaşmalı ki, ona düşmanın el sürmediği belli olsun. Ölümünü kimin satın aldığını bilmeli ve" -adam dikkatle Hugh'ya bir parşömen tomarı uzattı- "bu cesedinin üzerine bırakılmalı..."</p>

  <p><br /></p>

  <p>"Sir Hugh?" dedi Bane sabırsızca. "Devam et. Bana Yedi Otlak'ı anlat."</p>

  <p>"Eskiden, elflerin üzerimizde hükümranlık kurdukları zamandı. Yıllar içinde, elflerin yönetimi yumuşamıştı." Hugh karanlıkta kıvrılarak yükselmekte olan dumana baktı. "Elfler insanları hayvanlarla bir tutarlar ve bu yüzden bizi küçük görürler. Elbette, pek çok açıdan haklılardır. Bu yüzden aynı hatayı tekrar tekrar yaptıkları için onları suçlayamazsınız.</p>

  <p>"Onların hükümranlığı sırasında Uylandia Kümesi küçük parçalara bölünmüştü ve her küçük parça, sözde bir insan lordu tarafından yönetiliyordu. Aslında tüm kümeyi yöneten, bir elf lorduydu. Elflerin, klanların birleşmesini önlemek için bir şey yapmalarına gerek yoktu -klanlar bunu kendi kendilerine başarıyorlardı zaten."</p>

  <p>"Neden elflerin, yüzyıllar önce yaptıkları gibi, silahlarımızı yok etmemizi istemediklerini hep merak etmişimdir," diye araya girdi Alfred.</p>

  <p>Piposunu çeken Hugh sırıttı. "Neden uğraşsınlar ki? Bizim silahlı olmamız onların çıkarınaydı. Silahlarımızı birbirimiz üzerinde kullanıyor, elfleri dertten kurtarıyorduk.</p>

  <p>"Planları o kadar işe yarıyordu ki, elfler kendilerini zarif şatolara kapattılar ve bir pencere açıp, çevrelerinde neler olup bittiğine bakmayı akıllarına getirmediler. Biliyorum, çünkü kendilerinden duydum."</p>

  <p>"Kendilerinden mi duydun?" Bane dimdik oturdu, mavi gözleri parlıyordu. "Nasıl? Elfler hakkında nasıl bu kadar çok şey öğrenmiş olabilirsin?"</p>

  <p>Pipodaki kül parladı, sonra azalıp söndü. Hugh soruyu duymazdan geldi.</p>

  <p>"Stepnen ile Anne klanları birleştirmeyi başardıklarında, elfler sonunda pencerelerini açtılar. İçeri oklar ve mızraklar fırlatıldı ve kılıç taşıyan insanlar duvarlarını yıktı. İsyan hızlı ve iyi planlanmıştı. Tribus İmparatorluğu'na haber ulaşana kadar elf lordlarının çoğu öldürülmüş veya evlerinden sürülmüştü. Elfler misilleme yaptılar. Donanmalarını topladılar -bu dünya da o güne kadar görülen en büyük donanma- ve Uylandia'ya yelken açtılar. Yüzbinlerce eğitimli elf savaşçısı ile onların büyücüleri birkaç bin insanla karşı karşıya geldi -hem de en güçlü büyücülerimiz olmadan, çünkü o zamana kadar gizemustaları kaçmışlardı. Halkımızın hiçbir şansı yoktu. Yüzlercesi katledildi. Daha fazlası esir alındı. Kral Stephen canlı ele geçirildi..."</p>

  <p>"İstediği bu değildi!" diye haykırdı Alfred, Hugh'nun sesindeki alaycı tondan rahatsız olarak.</p>

  <p>Pipo parladı ve söndü. Usta hiçbir şey söylemedi; sessizlik, tek bir sözcük bile söylemeyi düşünmemiş olsa da, Alfred'i konuşmaya teşvik etti. "Elf Prensi Reesh'ahn Stephen'ı fark etmiş ve adamlarına Kral'ın canlı yakalanmasını emretmişti. Stephen'ın lordları, onu savunurken, yanında öldüler. Tek başına kaldığında, Stephen savaşmaya devam etti. Çevresinde cesetlerden bir halka olduğunu söylerler, çünkü elfler ne komutanlarına itaatsizlik etmeyi göze alabiliyorlar, ne de Stephen'ı öldürmeden yakalayabiliyorlardı. Sonunda hep beraber üzerine atıldılar, onu yere yıktılar ve silahlarını aldılar. Stephen cesurca savaştı, tüm savaşçıları kadar cesurca."</p>

  <p>"Bunu bilemem," dedi Usta. "Tek bildiğim, ordunun teslim olduğu..."</p>

  <p>Dehşet içindeki Bane ona döndü. "Yanılıyor olmalısın, Sir Hugh! Ordumuz Yedi Otlak Savaşı'nı kazandı!"</p>

  <p>"Kazandı mı?" Hugh bir kaşını kaldırdı. "Hayır, kazanan ordu değildi. Elfleri yenen tek bir kadındı -Karakuş denen bir ozan. Derisi, bir kuzgunun tüyleri kadar kara, sesi, gündoğumunu karşılayan bir tarlakuşunun sesi gibi tatlıymış Lordu onu, zaferinin türküsünü söylemesi için getirmiş sanırım, ama sonunda onun ölüm şarkısını söylemiş. Kadın yakalanmış ve diğer insanlar gibi esir edilmiş. Her beraber, Yedi Otlak'tan geçen yola sürülmüşler, yol cesetlerle doluymuş ve kanlarıyla ıslakmış. Bedbaht bir topluluktu bu, çünkü kendilerini bekleyen kaderi biliyorlarmış -kölelik. Ölenleri kıskanarak başları eğik, omuzlan çökük durmuşlar.</p>

  <p>"Sonra ozan şarkı söylemeye başlamış. Herkesin çocukluğundan hatırladığı eski bir şarkıymış bu."</p>

  <p>"Biliyorum!" diye bağırdı Bane hevesle. "Bu kısmını duymuştum."</p>

  <p>"Yine söyle, o zaman," dedi Alfred, çocuğa gülümseyerek. Onu yine mutlu görmekten memnun olmuştu.</p>

  <p>"Adı 'El Alevdir' " Çocuğun sesi tiz ve yanlış perdeden çıkıyordu, ama hevesliydi:</p>

  <p><br /></p>

  <p><i>Ok ve yay tutan el&nbsp;</i></p>

  <p><i>Tavlanmış zincire dolanan ateş&nbsp;</i></p>

  <p><i>Her şey alev, kalp aşar dağı&nbsp;</i></p>

  <p><i>Soylu yollar senin&nbsp;</i></p>

  <p><i>Ellx halkı Yanan kalp!&nbsp;</i></p>

  <p><i>Yön ver istence&nbsp;</i></p>

  <p><i>El güder ateşin istencini&nbsp;</i></p>

  <p><i>Elbc'in şarkısını el dürter&nbsp;</i></p>

  <p><i>Ateş, kalp ve, yurt şarkısını&nbsp;</i></p>

  <p><i>Yolculukta doğan ateş&nbsp;</i></p>

  <p><i>Alev hafif bir çağrı gibi&nbsp;</i></p>

  <p><i>Huysuz adım, sönen amaç&nbsp;</i></p>

  <p><i>Ateş yine yön verecek&nbsp;</i></p>

  <p><i>Ok ve yay, duygular ve kalptir&nbsp;</i></p>

  <p><i>Zincir hayat, dağlar ayrılık</i></p>

  <p><br /></p>

  <p>"Ben küçükken dadım öğretmişti Ama sözcüklerin ne anlama geldiğini bilmiyordu Sen biliyor musun, Sir Hugh?"</p>

  <p>"Artık kimsenin bildiğinden emin değilim Ezgisi insanın yüreğini dağlıyor. Karakuş şarkıyı söylemeye başlamış ve kısa süre sonra esirler başlarını gururla kaldırmışlar, omuzlarını dikmişler. Sıraya girmişler, kölelik veya ölüme vakur gitmeye kararlıymışlar."</p>

  <p>"Şarkının elf kökenli olduğunun söylendiğini duydum," diye mınldandı Alfred. "Ve Koparılış'tan öncesine dek uzandığını.</p>

  <p>Hugh ilgisiz, omuzlarını silkti. "Kim bilir? Herkesin tek ilgilendiği, elfler üzerindeki etkisi. İlk ezgileri duymaları üzerine elfler kıpırdamadan ayakta durmuşlar ve dosdoğru önlerine bakmışlar. Rüya görüyora benziyorlarmış, bir tek gözleri kıpırdıyormuş. Bazıları 'resimler gördüklerini' söylüyordu."</p>

  <p>Kızaran Bane, boynundaki tüyü sıkıca kavradı.</p>

  <p>"Bunu fark eden esirler, şarkı söylemeye devam etmişler. Ozan, şarkının tüm sözlerini biliyormuş. Esirlerin çoğu, ilk dizelerden sonrasını bilmiyormuş, ama ezgisini söylemeye devam etmişler ve nakarat kısmına hep beraber katılmışlar. Elflerin silahları ellerinden düşmüş. Prens Reesh'ahn dizlerinin üzerine çöküp ağlamaya başlamış. Ve Stephen'ın komutuyla tüm esirler, becerebildiklerince hızla oradan uzaklaşmışlar"</p>

  <p>"Çaresiz kalan düşmanlarının katledilmesini emretmemesi, Majestelerinin mertliğini gösterir," dedi Alfred. Usta alayla gülümsedi. "Kral'ın tek bildiği, kesecekleri ilk boğazın, büyüyü bozabileceğiydi. Halkımız yenilmişti. Tek istedikleri oradan uzaklaşmaktı. Duyduğuma göre Kral'ın niyeti yakındaki şatolardan birine sığınmak, sonra adamlarını toparlayarak tekrar saldırmakmış Ama buna gerek kalmamış. Kral'ın casusları, kendilerine gelen elflerin, güzel bir rüyadan&nbsp; uyanan ve tekrar uyumaya can atan adamlara benzediklerini bildirmiş. Silahlarını ve ölülerini oldukları gibi bırakmışlar ve gemilerine dönmüşler. Sonra ellerinde kalan insan esirleri de bırakmışlar ve evlerine dönmüşler. "Ve elf devrimi başladı."</p>

  <p>"Öyle varsayılıyor." Hugh yavaşça piposunu çekiştirdi. "Elf Kralı, oğlu Prens Reesh'ahn'ı bir yüzkarası ve bir asi ilan ederek onu sürgüne gönderdi. Reesh'ahn şimdi Aristagon'da sorun çıkartıyor. Onu yakalamak için teşebbüslerde bulunuldu, ama her seferinde ellerinin arasından kayıp gitti."</p>

  <p>"Ozan kadının da onunla beraber yolculuk yaptığı söyleniyor. Kadın Prens'in ızdırabından o kadar etkilenmiş ki, onunla beraber gitmeyi tercih etmiş," diye ekledi Alfred alçak sesle. "Birlikte şarkıyı söylüyorlarmış ve her gittikleri yerde daha çok yandaş buluyorlarmış." Arkaya yaslandı, fakat ağacın gövdesiyle arasındaki mesafeyi yanlış hesapladığından, kafasını ağaca vurdu.</p>

  <p>Bane kıkırdadı, sonra ellerini ağzının üzerine kapadı. "Üzgünüm, Alfred," dedi pişman bir şekilde. "Gülmek istememiştim. Canın acıdı mı?"</p>

  <p>"Hayır, Ekselansları," dedi Alfred içini çekerek. "Sorduğunuz için teşekkür ederim. Şimdi, Ekselansları, artık uyumanız gerek. Yarın uzun bir gün olacak."</p>

  <p>"Peki, Alfred." Bane çantadan battaniyesini almak için koştu "Sorun olmazsa burada uyuyacağım," dedi. Hugh'ya utangaç utangaç bakarak battaniyesini katilin battaniyesinin yanına serdi.</p>

  <p>Hugh aniden ayağa kalkıp ateşe doğru yürüdü. Piposunun başını eline vurarak külleri doktu, "İsyan." Bakışlarını alevlere dikerek, çocuktan uzak tuttu "On yıl geçti ve Tribus İmparatorluğu eskisi kadar güçlü. Prens, peşinde avcı dolaşan bir kurt gibi Kirikai Yabantoprakları'ndaki mağaralarda yaşıyor."</p>

  <p>"En azından isyan sayesinde ayaklarının altında ezilmekten kurtulduk," dedi Alfred, battaniyesine sarınarak. "Ateşten o kadar uzakta üşümeyeceğinizden emin misiniz, Ekselansları?"</p>

  <p>"Ah, evet," dedi çocuk mutlulukla," Sir Hugh'nun yanında olacağım." Oturarak küçük kollarını dizlerine doladı ve Usta'ya soru dolu gözlerle baktı. "Savaşta ne yaptın?"</p>

  <p><br /></p>

  <p>"...Nereye gidiyorsun, yüzbaşı? Savaş arkandaymış gibi geldi bana."</p>

  <p>"Hı?" Yalnız olduğunu düşünen yüzbaşı Hugh'nun sesini duyunca korkuyla sıçradı. Kılıcını çekerek geri döndü ve çalılıklara doğru baktı.</p>

  <p>Elinde silahıyla Hugh, bir ağacın arkasından çıktı. Katilin kılıcı, elf kanıyla kıpkırmızıydı; acımasız savaş esnasında Hugh'nun kendisi de pek çok yara almıştı. Ama bir an bile hedefini gözden kaçırmamıştı.</p>

  <p>Karşısında bir elf savaşçısı değil, bir insan gören yüzbaşı, rahatladı ve sırıtarak kılıcını indirdi. Kılıcı tertemiz ve parlaktı. "Benim delikanlılar orada." Başparmağıyla işaret etti. "O piçlerin icabına bakarlar."</p>

  <p>Gözlerini kısan Hugh önüne baktı.</p>

  <p>"Senin 'delikanlılar' şeritlerine ayrılmakla meşgul."</p>

  <p>Yüzbaşı omuzlarını silkti ve yoluna devam etmek üzere döndü. Hugh adamın sağ kolunu yakaladı, silahı elinden düşürdü ve arkasını çevirdi. Şaşıran adam bir küfür sallayarak etli yumruğu ile Hugh'ya bir yumruk savurdu. Fakat hançerin ucunu boğazında hissedince mücadele etmeyi bıraktı.</p>

  <p>"Ne?" diye söylendi, ter içinde ve nefes nefese. Gözleri yuvalarından fırlamıştı.</p>

  <p>"Benim adım Usta Hugh. Ve bu da..." hançerini kaldırdı "Tom Hales'in, Henry Goodfellow'un, Ned Carpenter'ın, Tanner'ın dulunun, Giles'ın dulunun..." Hugh isimleri teker teker saydı. Yakındaki bir ağaca, bir elf oku saplandı. Katilin kılı bile kıpırdamadı. Hançer yerinden oynamadı.</p>

  <p>Yüzbaşı inledi, kıvranıp yardım istedi. Ama o gün yardım isteyen pek çok insan vardı, kimse çağrısını yanıtlamadı. Ölüm çığlığı, diğerlerininkine karıştı.</p>

  <p>İşini tamamlayan Hugh, orayı terk etti. Arkasında, şarkı söyleyen sesleri duyabiliyordu, ama pek dikkatini vermedi buna. Yüzbaşıyı savaş meydanından uzakta, göğsünde bir hançer, elinde mektupla bulacak Kir keşişlerinin nasıl şaşıracağını düşünüyordu: "Artık cesur erkekleri ölüme göndermeyeceğim ..."</p>

  <p>"Sir Hugh!" Küçük bir el kolunu çekiştiriyordu. "Savaşta ne yaptın?"</p>

  <p>"Bir mesaj ilettim."</p>

  <p class="softbreak">&nbsp;</p>
</body>
</html>
