<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ejder Kanadı</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>ELLİ ALTINCI BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="softbreak sigil_not_in_toc">SINISTER ŞATOSU&nbsp;</h3>

  <h3 class="softbreak sigil_not_in_toc">YÜKSEK ÂLEM</h3>
  <hr class="sigil_split_marker" />

  <p class="softbreak">&nbsp;</p>

  <p>Sinistrad ile Hugh, gizemustasının çalışma odasında oturuyorlardı. Neredeyse öğle olmuştu. Işık, kristal bir pencereden içeri akın ediyordu. Pencerenin dışında, sisin üzerinde, Yeni Umut kentinin pırıldayan kuleleri yüzüyordu -Iridal'in Hugh'ya anlattıklarına bakılırsa, Umut Yok adının daha çok yakışacağı kent. Hugh, binaların oraya kendi onuruna yerleştirilip yerleştirilmediğini merak etti. Dışarıda, şatonun çevresine dolanmış durumda, civa ejderi güneşte uyuyordu.</p>

  <p>"Bakalım, en iyisi ne olurdu?" Sinistrad ince parmaklarını masada tıkırdattı. "Çocuğu Djern Volkain'e elf gemisiyle göndereceğiz -elbette, gemiyi insanların gördüğünden emin olacağız. Sonra, Stephen ve Anne ölü bulunduğunda, suç elflerin üzerine atılacak. Bane onlara, kaçırıldığını, sonra ellerinden kurtulmayı başardığını, elflerin kendisini takip ettiğini ve onu kurtarmaya çalışan sevgili anne babasını öldürdüklerini anlatabilir. Sanırım onları elfler öldürmüş gibi gösterebilirsin."</p>

  <p>Hugh'nun çevresindeki hava kıpırdandı, soğuk bir nefes başının üzerinden esti, buz gibi parmaklar omzuna dokunur gibi oldu. Kocasına karşı, Iridal kendi büyüsünü yapıyordu. Oradaydı. Dinliyordu.</p>

  <p>"Elbette, çok kolay. Çocuk işbirliği yapacak mı?" diye sordu Hugh gerginleşerek, fakat rahat görünmek için elinden geleni yaparak. Kaçınılmaz gerçekle yüzyüze geldiğine göre, Iridal şimdi ne yapacaktı? "Çocuk pek de hevesli görünmüyor."&nbsp;</p>

  <p>"İşbirliği yapacak. Bunun kendi yararına olduğunu göstermem yeterli. Eylemden çıkar elde edeceğini bildiğinde, üzerine düşeni yapmakta hevesli olacak. Çocuk hırslı ve hırslı olmaya da hakkı var. Hem, ne de olsa benim oğlum."</p>

  <p><br /></p>

  <p>Gözlere görünmeyen Iridal Hugh'nun arkasında durmuş izliyor ve dinliyordu. Sinistrad'ın cinayet planını duyduğunda hiçbir şey hissetmedi: zihni ve duyguları uyuşmuş gibiydi. Neden geldim buraya? diye sordu kendi kendine. Yapabileceğim hiçbir şey yok. Onun için çok geç. Benim için de. Ama Bane için çok geç değil. Eski deyiş nasıldı? "Küçük bir çocuk onları yönlendirecek." Evet, onun için umut var. Hâlâ masum, bozulmamış. Belki bir gün bizi kurtarır.</p>

  <p><br /></p>

  <p>"Ah, işte buradasın, baba." ,</p>

  <p>Bane çalışma odasına girdi ve Sinistrad’nın sinirli bakışlarını serinkanlılıkla görmezden geldi. Çocuğun yüzü pembeleşmişti. İçten gelen bir ışıkla aydınlanıyor gibiydi. Gözleri ateşli bir parlaklıkla yanıyordu. Çocuğun arkasından yürüyen, tırnakları taş zemin üzerinde tıkırdayan köpek endişeli ve mutsuz görünüyordu. Gözleri yalvarırcasına Hugh'ya gitti; bakışları katilin arkasında bir noktaya kaydı ve öyle kararlı bir şekilde baktı ki, Iridal bir dehşet duygusu içinde, görünmezlik büyüsünün etkisini yitirip yitirmediğini merak etti.</p>

  <p>Hugh huzursuzca sandalyesinde kıpırdandı. Bane'in kafasında bir şey vardı. Muhtemelen -yüzündeki harika ifadeye &nbsp;bakılırsa -iyi bir şey de değildi bu.</p>

  <p>"Bane, meşgulüm. Bizi yalnız bırak," dedi Sinistrad.</p>

  <p>"Hayır, baba. Neden bahsettiğinizi biliyorum. Benim Volkaran'a gitmemden, değil mi? Beni gönderme, baba." Çocuğun sesi birden tatlılaşıp, yumuşadı. "Beni oraya gönderme. Kimse beni sevmiyor orada. Çok yalnız kaldım. Artık seninle olmak istiyorum. Bana büyü öğretirsin, uçmayı öğrettiğin gibi. Sana büyük makine hakkında bildiklerimi gösteririm ve seni başatustayla tanıştırırım."</p>

  <p>"Sızlanmayı kes!" Sinistrad ayağa kalktı. Oğluyla karşı karşıya gelmek üzere masasının arkasından çıkarken, cüppesi hışırdadı. "Beni memnun etmek istiyorsun, değil mi, Bane?"</p>

  <p>"Evet, baba..." Çocuk tereddüt etti. "Her şeyden fazla. İşte bu yüzden seninle birlikte olmak istiyorum! Sen benim yanında olmamı istemiyor musun? Beni eve getirtmenin sebebi bu değil miydi?"</p>

  <p>"Hah! Ne saçmalık. Seni eve getirttim, çünkü planımızın ikinci aşamasını başlatmamız gerekiyordu. Şimdi bazı şeyler değişti, ama daha iyi yönde. Sana gelince, Bane, baban olduğum sürece, gitmeni söylediğim yere gideceksin ve yapmanı söylediğim şeyi yapacaksın. Şimdi bizi yalnız bırak. Seni daha sonra çağıracağım."</p>

  <p>Sinistrad sırtını çocuğa döndü.</p>

  <p>Bane, dudaklarında garip bir gülümsemeyle, elini gömleğinin içine soktu. Eli, gömleğinin içinden bir hançerle çıktı.</p>

  <p>"O zaman, uzun süre boyunca babam olmayacaksın demektir!"</p>

  <p>"Bu ne cüret!" Sinistrad arkasını döndü, çocuğun elindeki hançeri gördü ve öfkeyle nefesini içine çekti Gazapla dolarak sağ elini havaya kaldırdı ve çocuğun bedenini olduğu yerde&nbsp; yok edecek bir büyü yapmaya hazırlandı. "Başka oğullar yapabilirim!"</p>

  <p>Köpek sıçradı, Bane'in sırtına çarpıp çocuğu yere yıktı. Hançer çocuğun elinden fırladı.</p>

  <p>Görünmez bir şey Sinistrad'a vurdu; görünmez eller ellerini tuttu. Sinistrad karısıyla boğuşuyordu. Dövüşürken Iridal'in büyüsü kayboldu ve görünür oldu.</p>

  <p>Hugh ayaktaydı. Hançeri yerden kaparak, fırsat kolladı. Iridal'i özgür bırakacaktı. Iridal'in çocuğunu özgür bırakacaktı.</p>

  <p>Büyücünün bedeni mavi bir şimşekle çatırdadı. Iridal, kendisini kenara fırlatan büyük bir şok dalgasıyla, sersemlemiş bir halde duvarın dibine düştü. Sinistrad çocuğa döndü. Köpek, dehşet içindeki çocuğun önünde duruyordu.</p>

  <p>Dişleri ortada, tüyleri diken diken, alçak sesle hırladı.</p>

  <p>Hugh hançeri sapladı ve büyücünün bedeninin derinliklerine doğru ittirdi. Sinistrad öfke ve acı içinde haykırdı. Katil hançerini kurtarırken gizemustasının bedeni pırıldayıp soldu. Hugh düşmanının ölmüş olduğunu düşünmıştü ama büyücü birden döndü, yalnız bu sefer bedeni devasa bir yılan biçimdeydi.</p>

  <p>Yılanın kafası Hugh'ya doğru atıldı. Katil hançerini yılanın bedenine sapladı, ama çok geçti. Yılan dişlerini Hugh'nun ensesine sapladı. Zehir bedenine yayılırken, katil ıstırap içinde haykırdı. Yine de hançerin kabzasını bırakmamayı başardı ve kıvrılan, dönen yılan, bıçağın daha derinlere girmesine sebep oldu. Can çekişirken kuynığunu katilin bacaklarına sardı ve her iki beden yere yıkıldı.</p>

  <p>Yılan yok olmuştu Bacakları katilinin ayaklarına dolanmış bir biçimde yerde yatan Sinistrad ortaya çıktı.</p>

  <p>Hugh cesede baktı ve kuvvetsizce kalkmaya çalıştı. Katil&nbsp; acı hissetmiyordu, ama gücü de kalmamıştı ve yere yığıldı.</p>

  <p>"Hugh."</p>

  <p>Yavaşça başını çevirdi. Hücresi zifiri karanlıktı. Göremiyordu.</p>

  <p>"Hugh! Sen haklıydın Benim günahım, hiçbir şey yapmamak. Ve şimdi çok geç... çok geç!"</p>

  <p>Duvarda bir çatlak belirdi. İnce bir ışık huzmesi parıldadi; lavanta kokusu taşıyan taze havayı hissedebiliyordu. Elini hücresinin parmaklıkları arasından geçiren Hugh, ona uzandı. Kendi duvarının arkasında olabildiğince uzanan Iridal, Hugh'nun parmaklarının ucuna dokundu.</p>

  <p>Ve sonra, kara keşiş gelerek Hugh'yu özgür bıraktı.</p>

  <p class="softbreak">&nbsp;</p>
</body>
</html>
