<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ejder Kanadı</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>YİRMİ YEDİNCİ BÖLÜM</h1>
  <hr class="sigil_split_marker" />

  <h3 class="softbreak sigil_not_in_toc">GÖKLERİN DERİNLİKLERİ&nbsp;<br /></h3>

  <h3 class="sigil_not_in_toc">DÜŞERKEN</h3>
  <hr class="sigil_split_marker" />

  <p class="softbreak">&nbsp;</p>

  <p>Hugh ve Alfred merdivenlerin dibinde diz çöktüler. Elflerin gemiyi aradıklarını işitebiliyorlardı; elf komutanın Bane ile konuşmasını duydular.</p>

  <p>"Küçük piç," diye mırıldandı Hugh, alçak sesle.</p>

  <p>Sonra Bane'in haykırdığını duydular.</p>

  <p>Alfred sarardı.</p>

  <p>"Onu istiyorsan, kurtarsan iyi olur," dedi Hugh kâhyaya. "Arkamda dur."</p>

  <p>Merdivenden çıkan Hugh, ambar kapağını açtı. Bir eli kılıcında, Alfred hemen arkasında, güverteye çıktı. Güvertede ilk gördüğü şey, elfin Bane'i aşağı fırlatması oldu. Alfred dehşet içinde haykırdı.</p>

  <p>"Boş ver!" diye bağırdı Hugh, hızla silah olarak kullanabileceği bir şey aranarak. "Beni koRU -Atalarımız adına! Yapma!"</p>

  <p>Alfred'in gözleri yuvarlandı. Ayaklarının üzerinde sallanırken, yüzü bembeyaz kesilmişti. Hugh uzandı ve yakasından yakalayarak öfkeyle sarstı onu, ama artık çok geçti. Kâhya devrildi ve acınası bir halde güverteye yığıldı.</p>

  <p>"Kahretsin!" diye küfretti Hugh kötü kötü.</p>

  <p>Elfler isyankârlarla savaşlarından dolayı katı ve bitkindiler.</p>

  <p>Bir ejder gemisinde insan bulmayı beklemiyorlardı ve tepkileri yavaş oldu. Tam elf savaşçılarından biri seren direğine uzanırken, Hugh direği yakaladı ve kaldırarak, becerebildiğince kuvvetle elfin suratına indirdi. Savaşçı tepeüstü devrildi ve düşerken kafasını ambar kapağına çarptı. Muhtemelen bir süre baygın kalacaktı. Hugh onu öldürmeye cesaret edemedi, çünkü önünde daha iki elf vardı.</p>

  <p>Elfler pek de iyi kılıç kullanamazlar. Ok ve yayı tercih ederler, çünkü bu silahlar -kılıç gibi- kaba kuvvet değil, beceri ve düşünce gerektirir. Elflerin yanlarında taşıdıkları kısa kılıçlar genellikle yakın dövüş veya oklarla yaralanmış kurbanlarını öldürmek için kullanılır.</p>

  <p>Elflerin kılıçtan hoşlanmadığını bilen Hugh, kılıcını vahşice savurarak onları uzak durmaya mecbur etti. Plakadan plakaya atlayarak geriledi, ta ki küpeşteye ulaşana kadar. Elfler üzerine geliyorlar, ama saldırıya geçmiyorlardı. Şimdilik. Teknikteki eksikliklerini, sabır ve dikkatleriyle kapatıyorlardı. Kılıcı elinde tutmak, Hugh'nun kalan tüm kuvvetini alıyordu. Elfler onun zayıf ve hasta olduğunu görebiliyorlardı. Hamle yapıp çekilerek enerjisini tüketiyordu Hugh. Kendini koruyamayacak kadar yorulana kadar bekleyebilirlerdi.</p>

  <p>Hugh'nun kolları ağrıyor, başı zonkluyordu. Fazla dayanamayacağını biliyordu. Bir şekilde bu durum sona ermeliydi. Gözüne bir hareket ilişti.</p>

  <p>"Alfred!" diye bağırdı. "İşte! Onları arkadan kıstır!"</p>

  <p>Eski bir numaraydı bu ve ismine layık hiçbir insan savaşçı bu tuzağa düşmezdi. Elf komutan da gözlerini Hugh'nun üzerinden ayırmadı, ama diğer savaşçı boş bulunup başını çevirdi. Gördüğü şey, tehlikeli bir insanın üzerine yürüyüşü değil, yere oturmuş, sersem sersem çevresine bakman Alfred oldu.</p>

  <p>Hugh bir an sonra elfin tepesindeydi. Elindeki kısa kılıcı düşürdü ve savaşçının yüzünü yumruğuyla dağıttı. Bu hareketi, kendisini elf komutanın atağına karşı korumasız bıraktı, ama elinden bir şey gelmiyordu. Elf komutan saldırdı. Ayakları yana yatmış güvertede kaydı; sakar darbesi Hugh'nun kalbini ıskaladı ve sağ kolundaki kasları yırtarak geçti. Hugh topuklarının üzerinde döndü, kılıcının kabzasıyla komutanın çenesine vurdu ve elfi sırtüstü güverteye düşürdü. Komutanın kılıcı elinden uçtu.</p>

  <p>Hugh dizlerinin üzerine çöktü. Başdönmesi ve mide bulantısı ile savaşıyordu.</p>

  <p>"Sir Hugh! Yaralanmışsınız! Bırakın yardım edeyim..." Elleri koluna dokundu, ama Hugh kolunu kurtardı.</p>

  <p>"Ben iyiyim," dedi sertçe. Ayağa kalkarak kâhyaya dik dik baktı. Adam kızararak başını eğdi.</p>

  <p>"Ben... sizi yalnız bıraktığım için özür dilerim," diye kekeledi. "Bana neler oluyor, bilmiyorum."</p>

  <p>Hugh sözünü keserek elfleri işaret etti. "Kendilerine gelmeden bu pislikleri aşağı at."</p>

  <p>Alfred o kadar sarardı ki, Hugh yeniden bayılacağını düşündü. "Bunu yapamam, efendim. Savunmasız bir adamı... ölümüne atmak."</p>

  <p>"Senin ufaklığı attılar ama!" Hugh kılıcını kaldırdı ve baygın elfin boğazına uzattı. "O zaman onları burada halletmem gerekecek. Kendilerine gelmeleri riskini göze alamam."</p>

  <p>İnce boynu kesmeye hazırlandı, ama garip bir isteksizlik onu durdurdu. Engin ve korkunç karanlıktan bir ses duydu. Tüm hayatın boyunca bize hizmet ettin "Lütfen, efendim!" Alfred kolunu yakaladı. "Gemileri hâlâ bizimkine bağlı." Ejder gemisinin yanına yanaşmış elf gemisinin kalıntılarını gösterdi. "Onları oraya aktarabilirim. En azın-', dan birisinin onları kurtarması için şans vermiş oluruz."&nbsp;</p>

  <p>"Pekâlâ." Tartışamayacak kadar yorgun ve hasta hisseden Hugh, pes etti. "Ne istiyorsan yap. Onlardan kurtul, yeter. Elflere ne diye aldırıyorsun, bilmem ki? Kıymetli prensini öldürdüler."</p>

  <p>"Yaşam kutsaldır," dedi Alfred yumuşak bir sesle, baygın elf komutanını omuzlarından tutmak için eğilirken. "Bunu öğrendik. Ama çok geçti. Çok geç."</p>

  <p>En azından, Hugh böyle söylediğini düşündü. Rüzgâr çevresinde uğulduyordu, hastaydı ve acıya boğulmuştu, hem zaten ona neydi ki?</p>

  <p>Alfred işini, her zamanki beceriksizliğiyle tamamladı -plakaların üzerinde tökezledi, bedenleri düşürdü, bir seferinde, kanat halatlarından birine dolandığında, neredeyse kendisini asıyordu. Sonunda, baygın elfleri geminin küpeştesinden aşırmayı ve onları kendi gemilerine bırakmayı başardı. Sergilediği kuvvet, bu uzun, sırık gibi adam için pek de övgüye değer sayılmazdı.</p>

  <p>Ama zaten, Alfred'le ilgili, açıklanamayan pek çok şey vardı. Gerçekten öldüm mü? Beni Alfred mi canlandırdı? Peki nasıl? Gizemustalarmın bile ölüyü canlandıracak güçleri yoktur.</p>

  <p>"Yaşam kutsaldır... Ama çok geçti. Çok geç."</p>

  <p>Hugh başını salladı ve anında pişman oldu. Gözleri yuvalarından fırlayacak gibi olmuştu.</p>

  <p>Alfred döndüğünde Hugh'yu, beceriksizce kolunu bandaj-lamaya çalışırken buldu.</p>

  <p>"Sir Hugh?" diye başladı Alfred çekingenlikle.</p>

  <p>Hugh başını kaldırmadı. Kâhya nazikçe bandajı aldı ve beceriyle bağladı.</p>

  <p>"Sanırım gelip baksanız iyi olacak, efendim."</p>

  <p>"Biliyorum. Hâlâ düşüyoruz. Ama gemiyi ben durduramam. Maelstrom'a ne kadar yaklaştık?" ;,.;</p>

  <p>"Konu o değil, efendim. Prens. Hayatta!" ,&lt;$</p>

  <p>"Hayatta mı?" Hugh, adamın çıldırdığını düşünerek bakakaldı.</p>

  <p>"Çok garip, efendim. Aslında o kadar da garip değil sanırım, babasının kim olduğu düşünülürse." '</p>

  <p>Babası da kim? diye sormak istedi Hugh, ama zamanı değildi. Can acısıyla kıvranarak güverte boyunca yürüdü. Fırtına ya yaklaştıkça geminin hareketleri daha da dengesizleşiyordu.</p>

  <p>Aşağı baktığında, bir hayret ıslığı çalmaktan kendini alıkoyamadı,"</p>

  <p>"Babası Yüksek Âlem'den bir gizemustasıdır," dedi Alfred. "Sanırım çocuğa bunu yapmayı o öğretti."</p>

  <p>"Tılsım aracılığıyla konuşuyorlar," dedi Usta, çocuğun tüyü kavrayışını hatırlayarak. .;</p>

  <p>"Evet."</p>

  <p>Hugh çocuğun yukarıya dönük yüzünü görebiliyordu. Kendilerine zaferle bakıyordu, halinden pek memnun olduğu açıktı. "Onu kurtarmam gerekiyor, anlaşılan. Beni zehirlemeye çalışan bir çocuğu. Gemimi mahveden bir çocuğu. Bizi elflere teslim etmeye çalışan bir çocuğu!"</p>

  <p>"Ama, efendim," diye yanıtladı Alfred, Hugh'ya sabit bakışlarla bakarak, "siz de onu öldürmeyi kabul ettiniz -para için." Hugh Bane'e baktı. Maelstrom'a yaklaşıyorlardı. Aşağıda yüzen toz ve döküntü bulutlarını görebiliyor, fırtınanın tekdüze gümbürtüsünü duyabiliyordu. Yağmur kokan serin, nemli bir rüzgâr, kuyruk dümeninin çılgınca dalgalanmasına sebep oluyordu Şu anda, Hugh kopuk halatları kontrol ediyor, kanatlan açmak için onları bağlamaya çalışıyor olmalıydı. Aksi halde gemi fırtınaya iyice yaklaşacak, tekrar yükselmesi imkânsız hale gelecekti. Ve kafasındaki zonklama midesini bulandırıyordu.</p>

  <p>Dönerek, küpeşteyi terk etti.</p>

  <p>"Sizi suçlamıyorum," dedi Alfred. "Zor bir çocuk..."</p>

  <p>"Zor mu?" Hugh güldü, sonra durdu ve gemi ayaklarının altında sallanırken gözlerini kapattı. Tekrar kendine geldiğinde derin bir nefes aldı. "O direği al ve çocuğa uzat. Ben gemiyi yaklaştırmaya çalışacağım. Bunu yapmak, kendi hayatımızı tehlikeye atmak olacak. Büyük ihtimalle rüzgâra kapılıp fırtınanın göbeğine emileceğiz."</p>

  <p>"Peki, Sir Hugh." Alfred direği almaya koştu -bu seferlikti ayakları ve bedeni aynı yöne gidiyordu.</p>

  <p>Usta ambar kapağından aşağı, dümen kabinine indi ve ortalıktaki dağınıklığa baktı. Bunu neden yapıyorum ki? diye sordu kendi kendine. Basit, diye geldi cevap. Elinde, oğlunun geri gelmemesi için para ödeyecek bir babayla, gelmesi için para ödeyecek bir başka baba var.</p>

  <p>Bu mantıklı, diye kabul etti Hugh. Tabii, sonumuz Maelstrom olmazsa. Kristal pencereden dışarı baktığında, çocuğun bulutların arasında yüzdüğünü görebiliyordu. Ejder gemisi onunla karşılaşacak şekilde alçalıyordu, fakat Hugh geminin yönünü değiştirmezse, çocuğun bir kanat boyu uzağından geçeceklerdi.</p>

  <p>Usta, hüzünle enkazı inceledi ve zihnini, güvertede yılan gibi yatan muhtelif halatları düzenleyip işlevsel hale koyması için zorladı, ihtiyaç duyduklarını bularak, dolaşık yığından ayırdı ve deliklerden kolayca çekebilmek için dümdüz yatırdı.</p>

  <p>Halatlar düzenlendikten sonra, kılıcıyla keserek koşumdan ayırdı ve kollarının çevresine sardı. Bunu yaparken kemiklerini kıran adamlar görmüştü Kontrolü kaybederse, ağır kanatlar aniden havalanacak, halatların silkinmesine yol açacak ve kollarını ağaç dalları gibi kıracaktı.</p>

  <p>Oturdu. Ayaklarını yere dayayarak halatı yavaşça çekmeye başladı. Halatın uzun bir kısmı yavaşça delikten içeri geldi. Kanat açılmaya başladı ve büyü işlev kazandı. Ama Hugh'nun sağ kolundaki halat hâlâ hareketsizdi. Alnındaki teri elinin tersiyle sildi. Kanat takılmıştı.</p>

  <p>Kanadı kurtarma umuduyla, halatı tüm gücüyle çekti, işe yaramadı. O sırada, elindeki rehber halata bağlı dış halatlardan birinin kopmuş olabileceği aklına geldi. Alçak sesle, kendi kendine küfür ederek kopuk halatı bıraktı ve gemiyi tek kanada uçurma işine yoğunlaştı.</p>

  <p>"Daha yakına!" diye bağırdı Alfred. "Biraz daha sola -sancak mıydı yoksa? Hatırlayamıyorum, iskele? İskeleydi galiba, işte. Neredeyse yakaladım onu... Şimdi! Sıkıca tutunun, Ekselansları!"</p>

  <p>Hugh Prens'in, heyecanla birşeylerden yakınan tiz sesini ve küçük çizmelerinin güverteye vuruşunu duydu.</p>

  <p>Sonra Alfred'in alçak ve azarlayan sesini ve Bane'in kendini savunan sızlanmasını duydu.</p>

  <p>Halatı biraz daha çekti ve kanadın açıldığını hissetti. Büyünün yönlendirdiği ejder gemisi, yukarıya doğru yüzmeye başladı Aşağıda Maelstrom'un girdapları, avının kaçtığını görünce öfkelenmiş gibi dönüyordu. Yavaşça yükselirlerken, Hugh nefesini tutarak tüm enerjisini kanadı dengede tutmaya harcadı.</p>

  <p>Bir anda, sanki dev bir el, onları sınır bozucu bir sivrisinek gibi tokatladı Gemi aniden ve mide bulandırıcı bir şekilde düşmeye başladı. Öyle bir hızla daldı ki, sanki bedeni gemiyle beraber düşüyordu, fakat midesiyle barsakları yukarıda kalmıştı. Hugh korkunç bir çığlık ve ağır bir gümleme duydu ve birisinin güverteye düşmüş olması gerektiğini düşündü. Usta, hem Alfred, hem de çocuğun tutunacak bir yer bulduklarını umdu, ama bulamadılarsa, şu anda yapabileceği bir şey yoktu.</p>

  <p>Halatlara sıkıca tutundu ve düşmelerini yavaşlatmak için kanadı açık tutmaya çalıştı. Sonra uğursuz bir yırtılma sesi ve ejder gemisi pilotlarının yüreklerini titreten korkunç bir ıslık duydu. Kanat yırtılmış, rüzgârda ıslık çalıyordu. Hugh halatı becerebildiğince içeri çekti ve kanadı sonuna kadar açtı. Dümeni kullanamıyor olsa da, en azından kanadın büyüsü düşüşlerini yavaşlatacak, yere çarpmalarını yumuşatacaktı -eğer yere düşerlerse ve eğer Maelstrom düşmeden önce onları paramparça etmezse.</p>

  <p>Kolundaki halatı çözerek, yere fırlattı. Henüz Maelstrom'a ulaşmamışlardı ve rüzgâr gemiyi kendi çevresinde döndürmeye başlamıştı. Ayakta duramıyordu, Bu yüzden plakaların üzerinde sürünmek ve halatlara tutunarak kendini koridora çekmek zorunda kaldı. Koridora çıkınca, merdivenleri tırmandı ve dışarı göz attı. Alfred ve Bane, üst güvertede yerde yatıyorlardı, kâhya bir koluyla çocuğu sıkı sıkı sarmıştı.</p>

  <p>"Aşağı gelin!" diye bağırdı Hugh, rüzgârın sesini bastırmaya çalışarak. "Kanat yırtıldı. Fırtınaya doğru batıyoruz!"</p>

  <p>Alfred karnının üzerinde güverte boyunca süründü ve Bane'i de beraberinde sürükledi. Hugh, çocuğun dehşetten kaskatı olduğunu görünce kötücül bir memnuniyet duydu. Ambar kapağına ulaşan kâhya, önce Prens'i soktu içeriye. Hugh çocuğu pek de nazik olmayan bir kavrayışla yakaladı,</p>

  <p>içeriye çekti ve yere bıraktı.</p>

  <p>Bane'in acı dolu çığlığı, geminin yan dönüşü onu küpeşteye fırlatıp nefesini kesince yarıda kaldı. Hareket Alfred'i, tepeüstü ambar deliğinden içeri gönderdi ve Hugh'nun ayaklarını yerden kesti. Hugh merdivenlerden yuvarlanarak, alt güverteye düştü.</p>

  <p>Usta ayağa kalkıp tekrar merdivenin başına -belki de dibine döndü. Gemi dönüp duruyordu ve yön duygusunu kaybetmişti. Ambar kapağını kavradı. Ani bir yağmur fırtınası gemiyi yakalamıştı; yağmur içeriye elf mızraklarının hızıyla dökülüyordu. Bir şimşek yakında havayı yardı ve ekşi bir elektrik kokusu yarattı; hava akımının çıkardığı ses sağır edici düzeydeydi. Ambar kapağını kapatmaya çalıştı -kapak ıslak ve kaygandı- ve sonunda kuvvetle çekerek kapatmayı başardı. Bitkin bir halde merdivenlerden aşağı kaydı ve yere yığıldı.</p>

  <p>"Sen... hayattasın!" Bane ona boş bir hayret ifadesiyle bakıyordu. Sonra yüzü sevinç doldu. Hugh'ya koştu, kollarını boynuna dolayıp sıkıca sarıldı. "Ah, çok sevindim! O kadar korkmuştum ki! Hayatımı kurtardın!"</p>

  <p>Hugh, çocuğun yapışan ellerinden kurtularak onu bir kol boyu uzaklıkta tuttu. Ne gözyaşlarına boğulmuş sesinin, ne de masum yüzünün içtenliğinden kuşku duymasına imkân yoktu. Mavi gözlerinde ne kurnazlık, ne de hile vardı. Usta, neredeyse her şeyi rüyasında gördüğüne inanacaktı. İnanmak mümkün olsaydı.</p>

  <p>Bu Bane, akıllı çocuk, onu zehirlemeye çalışmıştı. Hugh elini çocuğun boğazına götürdü. Kolay olacaktı. Tek bir büküş. Boynu kırılır. Anlaşma yerine getirilmiş olur.</p>

  <p>Gemi fırtınada savrulup döndü. Tahtalar gıcırdayarak inledi, her an ayrılıp parçalanacak gibiydi. Çevrelerinde şimşekler çakıyordu; gökgürültüsü kulaklarının içinde gümbürdedi.</p>

  <p>Tüm yaşamın boyunca bize hizmet ettin</p>

  <p>Hugh'nun kavrayışı sıkılaştı. Bane ona gözlerini kaldırdı; çocuk güven doluydu, utangaç utangaç gülümsüyordu. Sanki katil çocuğu sevgiyle okşuyormuş gibi.</p>

  <p>Usta öfkeyle çocuğu uzağa fırlattı. Çocuk tökezleyerek Alfred'e doğru düştü, Alfred onu yakaladı.</p>

  <p>İkisinin yanından sendeleyerek geçen Hugh, dümen kabinine yöneldi. Emekler vaziyetteyken midesini boşalttı.</p>

  <p class="softbreak">&nbsp;</p>
</body>
</html>
