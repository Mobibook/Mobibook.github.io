<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ejder Kanadı</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>YİRMİ DÖRDÜNCÜ BÖLÜM</h1>
  <hr class="sigil_split_marker" />

  <h3 class="softbreak sigil_not_in_toc">GÖKLERİN DERİNLİKLERİ&nbsp;</h3>

  <h3 class="softbreak sigil_not_in_toc">ORTA ÂLEM<br /></h3>
  <hr class="sigil_split_marker" />

  <p class="softbreak">&nbsp;</p>

  <p>Ejder gemisi, incimsi, gri geceyi yardı geçti. Kanatları, büyünün ve Djern Hereva Adası'nın üzerinde yükselen havanın üzerinde kayıyordu. Uçuş koşumuna bağlanmış, küçük dümen kabininde rahat ve sıcacık oturan Hugh piposunu yaktı, arkasına yaslandı ve rahatlayarak, ejder gemisinin neredeyse kendi kendine uçmasına izin verdi. Koşuma bağlı halatlara arada bir dokunması, kanatlan yatırarak hava akımlarını yarmasını ve gökte zahmetsizce, bir rüzgârdan ötekine kaymasını, Aristagon'a doğru ileriyönde uçmasını sağladı.</p>

  <p>Usta, tembel bir yarı-nöbetle, başka kanatlı uçuş araçlarını -canlı veya mekanik- gözlüyordu. Elf gemisinin içinde, kendi türüne karşı zayıftı, çünkü ejder sürücüleri hemen onun elf, hatta bir casus olduğuna karar verirlerdi. Hugh pek de endişeli değildi. Aristagon'a giden ejder sürücüleriyle elf gemilerinin uçuş rotalarını bilirdi. Bunlardan kaçınmak için özellikle yüksekten uçuyordu ve rahatsız edilmeyeceğinden emindi. Devriyelerle karşılaşma olasılığı olsa bile, bir bulut kümesine girerek atlatma imkânı vardı</p>

  <p>Hava sakın, uçuş kolaydı ve Hugh'nun düşüncelere dalacak zamanı vardı. Çocuğu öldurmemeye, işte o zaman karar verdi. Bir süredir, artık bir karar vermesi gerektiği düşüncesi, kafasında dönüp dımıyordu, ama yalnız kaldığı ve çevresindeki her şeyin sessiz ve sakin olduğu şu ana kadar bu düşünceyi ertelemişti. Daha önce anlaşmasına sadık kalmadığı hiç olmamıştı ve mantık vuruluşunun akılcı ve geçerli olduğunu, duygusallığından etkilenmediğini kendine kanıtlamak zorundaydı.</p>

  <p>Duygu. Usta'nın içindeki birşeyler Bane'inki gibi bir çocukluğa -sevgisiz, soğuk ve kasvetli bir çocukluk- sempati duysa bile, katil kendi acılarını bile hissedemeyecek kadar kabuk bağlamıştı, başkalarının acısını hiç anlayamazdı. Çocuğun yaşamasına izin vermesinin tek sebebi, canlıyken değerinin, ölüyken olduğundan daha fazla olmasıydı.</p>

  <p>Hugh planlarını tamamlayamamıştı. Düşünmek, Alfred'den gerçeği öğrenmek ve Prens'in etrafını kuşatan gizemi çözmek için zamana ihtiyacı vardı. Ustanın Aristagon'da, gemisinin onarılması gerektiği zaman kullandığı bir gizlenme yeri vardı. Oraya gidecek ve istediği bilgiyi alana kadar orada kalacaktı; sonra ya dönecek ve bilgisiyle Stephen'ın karşısına çıkacak, sessiz kalmak için daha fazla para isteyecek, ya da Kraliçe'yle ilişkiye geçerek oğlu için ne kadar ödemeyi kabul edeceğini öğrenecekti. Kararı ne olursa olsun, servetinin garanti olduğunu düşünüyordu Hugh.</p>

  <p>Aracı uçurmanın temposuna alışmaya başlamıştı, bunu bedeni ve zihninin bir kısmıyla yapabiliyordu, zihninin kalan kısmı serbestçe dolanıyordu. O sırada, düşüncelerini yoğunlaştırdığı kişi kafasını ambar kapağından çıkarıp kabine baktı. "Alfred yemek gönderdi."</p>

  <p>Çocuğun gözlen hevesli ve meraklıydı, orada burada, halatların koşuma bağlandığı ve Hugh'nun kollarını rahatça uze rine kavuşturduğu yerlerde geziniyordu</p>

  <p>"Yukarı gel," diye davet etti Hugh. "Yalnız dokunduğun ve bastığın yerlere dikkat et. Halatlardan uzak dur."</p>

  <p>Bane kendisine denileni yaptı ve yukarı çıkarak dikkatle güverteye bastı. Ellerinde bir tas et ve sebze taşıyordu. Soğuktu. Alfred, Pitrin'in Sürgünü'nden ayrılmadan pişirmiş, daha sonra yemek üzere sarmıştı. Ama ekmek peynirden oluşan sefer yemeğine ve hanlardaki yağlı yemeklere alışık biri için oldukça güzel kokuyordu.</p>

  <p>"Uzat buraya." Hugh piposundaki külleri, bu amaç için taşıdığı bir çömleğe boşalttı, sonra tası almak üzere elini uzattı.</p>

  <p>Bane'in gözleri parladı. "Gemiyi uçurman gerekmiyor mu?"</p>

  <p>"Kendi kendine uçabilir," dedi Hugh, tas ile boynuz kaşığı yakalayıp ağzını doldurmaya başlarken.</p>

  <p>"Ama düşmez miyiz?" Bane kristal camlardan dışarı baktı. "Büyü bizi havada tutuyor. O olmasa bile, bu sakin havada kanatlar süzülmemizi sağlar. Onları içeri çekersem, alçalmaya başlarız."</p>

  <p>Bane düşünceli düşünceli başını salladı. Mavi bakışlarım Hugh'ya çevirdi. "Hangi kablolar onları içeri çekiyor?"</p>

  <p>“Bunlar." Koşuma sağ ve sol omuzlarının yakınında bağlanmış olan iki uzun halatı işaret etti. "Onları şöyle, önüme doğru çekiyorum ve kanatlar katlanıyor. Diğer kablolar kanatları kaldırıp indirerek dümeni yönetmemi sağlıyor. Şu, anadireği kontrol ediyor ve bu kablo da kuyruğa bağlı. Onu sağa, sola çevirerek geminin yönünü belirliyorum."</p>

  <p>"Bu şekilde ne kadar uzun süre havada kalabiliriz?" Hugh omuzlarım silkti. "Sonsuza kadar herhalde, ya da bir adaya gelene kadar. O zaman rüzgâr akımları bizi yakalar ve bir uçuruma veya adanın altına çekebilir, sonra bizi mercan kayaya çarpar."</p>

  <p>Bane ciddiyetle başını salladı. "Hâlâ, gemiyi uçurabileceğimi düşünüyorum."</p>

  <p>Hugh kendini, hoşgörülü bir biçimde gülümseyecek kadar memnun hissetti. "Hayır, yeterince güçlü değilsin." Oğlan koşuma özlemle baktı.</p>

  <p>"Dene istersen," diye davet etti Hugh. "Gel, yanımda dur." Bane denileni yaptı. Dikkatle hareket ederek, kazayla halatlardan birini dolaştırmamaya çalışarak gelip, Hugh'nun önünde durdu. Elini, kanatları kaldırıp indiren halatlardan birine koyarak çekti. Halat, kanadın titremesine sebep olarak hafifçe oynadı, hepsi o kadar.</p>

  <p>İradesine karşı gelinmesine alışık olmayan Prens, dişlerini sıktı ve halatı her iki eliyle yakalayarak tüm gücüyle çekti. Ahşap çerçeve gıcırdadı ve kanat bir santim kadar yattı. Zaferle gülümseyen Bane, ayaklarını güverteye dayadı ve daha hızlı çekti. Yukarı doğru yükselen bir rüzgâr dalgası, tam o sırada kanadı yakaladı. Halat çocuğun ellerinden kaydı. Prens bir çığlıkla ellerini bıraktı ve yırtılıp kanamaya başlayan avuçlarına baktı.</p>

  <p>"Hâlâ uçurabileceğini düşünüyor musun?" diye sordu Usta serinkanlılıkla.</p>

  <p>Gözyaşlarını engellemeye çalışan Bane mırıldandı. "Hayır, Sir Hugh," dedi avunmaz bir tonda. Bir tür teselli ararcasına, yaralı elini tüy tılsımına sıkıca bastırdı. Bunun yardımı olmuş gibiydi, çünkü yutkundu ve parlak, mavi gözlerini Hugh'nun gözlerine dikti. "Denememe izin verdiğin için teşekkür ederim."</p>

  <p>"Hayli başarılıydınız, Ekselansları," dedi Hugh. "Sizden iki kat büyük erkeklerin o kadarını bile beceremediğini bilirim."</p>

  <p>"Gerçekten mi?" Gözyaşları yok oldu.</p>

  <p>Hugh'nun gönlü zengindi şimdi. Bir yalanın zararı olmazdı. "Elbette. Şimdi aşağı inip Alfred'in yardıma ihtiyacı olup olmadığına bakar mısınız?"</p>

  <p>"Tası almaya geleceğim!" dedi Bane ve kapakta kayboldu. Hugh heyecanlı sesinin Alfred'e seslendiğini, ejder gemisini nasıl uçurduğunu anlattığını duydu.</p>

  <p>Sessizlik içinde yemeğini yiyen Hugh, aylak aylak göklere göz gezdirdi. Aristagon'a indiklerinde ilk yapacağı işin, o tüyü Kev'am'a, dişi elf büyücüsüne gösterip, ne söyleyeceğini görmek olduğuna karar verdi. Çözmesi gereken daha az önemli gizemlerden biri de buydu.</p>

  <p>Ya da o sırada öyle sanıyordu.</p>

  <p><br /></p>

  <p>Üç gün geçti. Geceleyin uçuyor, gündüz küçük, haritalarda bulunmayan adalarda gizleniyorlardı. Aristagon'a ulaşmaları için bir hafta gerektiğini söylüyordu Hugh.</p>

  <p>Bane her gece gelip Hugh ile oturuyor, gemiyi yönetmesini izliyor, sorular soruyordu. Usta, ruh haline göre sorulan yanıtlayıp yanıtlamamaya karar veriyordu. Kafası planları ve uçuşu ile meşgul olduğundan, gerekmediği sürece Bane'e dikkat etmiyordu. Bu dünyada duygusal bağlılık ölümcül bir hataydı, acı ve üzüntü dışında bir şey getirmezdi. Çocuk nakit demekti, o kadar.</p>

  <p>Fakat Usta'nın kafası, Alfred hakkında karışıktı. Kâhya Prens'i endişeyle izliyordu. Ağacın düşüşüne gösterdiği aşırı bir tepki olabilirdi bu, ama Alfred koruyucu davranmıyordu. Bir saldırı sırasında, içinde kaldığı kalenin siperlerinin üzerinden atılan bir elf alev bombasını hatırlatıyordu Hugh'ya. Taşların üzerinde yuvarlanan siyah, metal kutu zararsız görünüyordu. Ama herkes biliyordu ki, her an alevler fışkırtarak patlayabilirdi. İnsanlar bombaya, tıpkı Alfred'in Bane'e baktığı gibi bakmışlardı.</p>

  <p>Alfred'in gerginliğini hisseden Hugh, kâhyanın kendisinin bilmediği neyi bildiğini merak etti -ve bu ilk kez olmuyordu. Katil yerdeyken çocuğu daha dikkatli izlemeye başladı. Çocuğun kaçmaya kalkacağını düşünüyordu. Yanında Alfred olmadığı sürece kampı terk etmemesini emretti Bane'e. Çocuk uysallıkla itaat etti. Alfred'le gittiğinde ise tek yaptığı, çok seviyor göründüğü böğürtlenlerden toplamak oluyordu.</p>

  <p>Hugh bu gezilere hiç katılmıyor, bunları aptalca buluyordu. Yiyecek bulmak kendisine kalsaydı, bedeninin yaşamasını sağlayacak herhangi bir şeyle idare edebilirdi. Fakat kâhya, Ekselansları'nın istediği her şeyi sağlamaya çalışıyordu. Her-gün, o sakar Alfred ormana doğru hücuma geçiyor, sarkan dallar, dolaşık sarmaşıklar ve kalleş otlarla savaşıyordu. Hugh kampta kalıyor, yarı uyur, yarı uyanık bir dinlenişte, her çıtırtıyı, her patırtıyı duyuyordu.</p>

  <p>Dördüncü gece Bane dümen dairesine geldi ve kristal pencerelerden dışarıdaki muhteşem bulutlarla, aşağıdaki engin gökleri seyretmeye koyuldu. "Alfred yemeğin birazdan hazır olacağını söylüyor."</p>

  <p>Hugh piposunu çekerek homurdandı. "Orada görülen büyük gölge ne?" diye işaret etti Bane. "Aristagon."</p>

  <p>"Öyle mi? Oraya varmamız uzun sürer mi?”</p>

  <p>“Evet. Göründüğünden daha uzak. Bir iki gün daha lazım.”</p>

  <p>“Ama gündüzleri nerede kalacağız? Başka ada göremiyorum."</p>

  <p>"Birkaç tane var, muhtemelen sislerin arkasına saklanmıştır. Bizim gibi küçük gemilerin geceleri kaldığı küçük adalar." Ayakuçlarında yükselen Bane aşağı baktı. "Çok aşağıda karanlık bulutlar görüyorum. Dönüp duruyor. O Maelstrom, değil mi?"</p>

  <p>Hugh, bu kadar açık olan bir gerçeği tekrar söylemeye zahmet etmedi. Bane daha dikkatli baktı.</p>

  <p>"Şu aşağıdaki iki şey. Ejdere benziyorlar, ama şimdiye kadar gördüğüm bütün ejderlerden büyükler.”</p>

  <p>Halatları dolaştırmamaya dikkat ederek sandalyesinden kalkan Hugh, dışarı bir göz attı. "Elf korsanları veya su gemileri."</p>

  <p>"Elfler!" Sözcük gergin ve hevesli çıkmıştı. Çocuğun eli, boynundaki tüye gitti. Fakat konuştuğu zaman, sesinde zorlama bir sakinlik vardı. "Onlardan kaçmamız gerekmiyor mu?”</p>

  <p>“Bizden çok uzaktalar, muhtemelen bizi görmeyecekler. Görseler bile, bizim de onlardan olduğumuzu düşünecekler. Zaten, kendi işlerine bakıyor gibi görünüyorlar."</p>

  <p>Prens yine dışarı baktı. İki gemiden başka bir şey göremedi. Fakat Hugh neler olup bittiğini kestirebiliyordu.</p>

  <p>"İsyankârlar, imparatorluk savaş gemilerinden kaçmaya çalışıyorlar."</p>

  <p>Bane tekrar dönüp bakmadı bile. "Galiba Alfred sesleniyor. Akşam yemeği vakti gelmiş olmalı."</p>

  <p>Hugh karşılaşmayı ilgiyle izlemeye devam etti. Savaş gemisi isyankârların gemisine yetişmişti. İmparatorluk gemisinden kancalar atıldı ve isyankârların güvertesine düştü. Hugh, buna benzer bir saldırıda, elf su gemisindeki esaretinden kurtulmuştu.</p>

  <p>Pek çok isyankâr elf, büyü seviyesini arttırıp yakalanmaktan kurtulmak için, "ejder kanadında yürüme" adı verilen tehlikeli manevrayı yapıyordu. Hugh onların hızla, fakat emin adımlarla kanat direğinde koştuklarını görebiliyordu. Ellerinde, direğe dokundurmaları için geminin büyücüsü tarafından verilen tılsımlar tutuyorlardı.</p>

  <p>Yaptıkları tehlikeli ve ümitsizceydi. Geminin merkezinden bu kadar uzaktayken, çevredeki büyü alanı onları düşmekten koruyamıyordu. Bir rüzgâr dalgası veya -şimdi olduğu gibi- bir düşman oku, onları kanadın kenarından aşağı, Maelstrom'un ortasına atabilirdi.</p>

  <p>"Ejder kanadında yürümek." Elfler arasında bu, ödülü büyük olan, her türlü riskli durumu anlatmak için kullanılır olmuştu. Hugh her zaman, bu deyişin kendisi ve seçtiği yaşam tarzı açısından özel bir anlamı olduğunu düşünürdü. Gemiye bu deyişin onuruna "Ejder Kanadı" ismini vermişti. Bane elinde bir tasla döndü. "Elfler nerede?" Tası Hugh'ya uzattı.</p>

  <p>"Arkamızda kaldılar. Onları geçtik." Hugh bir lokma aldı ve öksürerek tükürdü. "Kahretsin! Ne yaptı Alfred buna? Acıbiber kutusunun tamamını içine mi boşalttı?"</p>

  <p>"Fazla acı olduğunu söylemiştim, işte, biraz da şarap getirmiştim."</p>

  <p>Prens Hugh'ya şarap tulumunu uzattı. Hugh büyük bir yudum alıp yuttu, sonra bir yudum daha aldı. Tulumu geri vererek, yenilmemiş yemeği ayağıyla itti. "Bu lapayı Alfred yesin." Bane tası aldı, ama dümen kabinini terk etmedi. Eli tüyünde, garip, sakin bir beklenti içinde Hugh'yu izledi. "Ne var?" diye tersledi Hugh. Ama o anda anladı. Zehirin tadını almamıştı. Biber bunu gizlemişti. Ama zehirin ilk etkilerini hissetmeye başlamıştı. Karnı kramplarla kasılıyor, dili ağzında şişmiş gibi geliyordu. Gördüğü nesneler uzayıp kısalıyordu. Oğlan kocaman oldu ve tatlı, çekici gülümsemesiyle Hugh'nun üzerine eğildi. Tüy elinden sarkıyordu.</p>

  <p>Hugh öfkeye boğuldu, ama zehir kadar hızlı değildi.</p>

  <p>Arkaya düşerken görüşü karardı. Hugh tüyü gördü ve çocuğun sevinç dolu sesini duydu:</p>

  <p>"İşe yaradı, baba! Ölüyor!"</p>

  <p>Hugh yakalayıp katilini boğmak için uzandı, ama kolu kaldıramayacağı kadar ağırlaşmıştı; yanında gevşek, cansız duruyordu. Sonra yanında, çocuğun yerine, bir kara keşişin durduğunu gördü. Elini uzatmıştı. "Ee şimdi, efendi kimmiş bakalım?" diye sordu keşiş.</p>

  <p class="softbreak">&nbsp;</p>
</body>
</html>
