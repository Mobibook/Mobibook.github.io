<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ejder Kanadı</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>YİRMİ BEŞİNCİ BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="softbreak sigil_not_in_toc">GÖKLERİN DERİNLİKLERİ&nbsp;</h3>

  <h3 class="softbreak sigil_not_in_toc">ORTA ÂLEM</h3>
  <hr class="sigil_split_marker" />

  <p><br /></p>

  <p>Hugh güverteye yığıldı ve koşumlara bağlı halatları da beraberinde sürükledi. Gemi aniden yana yatarak Bane'i arka üstü bölme duvarına çarptı. Çocuğun elindeki yemek tası takırdayarak yere düştü. Aşağıdaki kabinden gürültülü bir gümleme, ardından acı ve dehşet dolu bir haykırış geldi.</p>

  <p>Geminin yan tarafına tutunarak ayağa kalkmaya çalışan Prens, serseme dönmüş bir şekilde çevresine baktı. Güverte tehlikeli bir biçimde yana yattı Hugh, kablolara dolanmış, yerde yatıyordu. Bane aceleyle dışarı baktı ve ejderin burnunun dosdoğru aşağıyı gösterdiğini görünce neler olup bittiğini anladı. Hugh'nun düşüşü, kanatların içeri çekilmesine yol açmıştı. Büyü aktif değildi ve şimdi gemi kontrolden çıkmış, Maelstrom'a doğru dalışa geçmişti.</p>

  <p>Bunun olabileceği Bane'in aklına gelmemişti, anlaşılan, babasının da... Bu şaşırtıcı değildi. Yedinci evden bir insan büyücü, dünyanın geri kalanında hüküm süren savaş ve kargaşadan uzakta yaşar ve mekanik hakkında bir şey bilmez. Muhtemelen Sinistrad hayatında hiç ejder gemisi görmemişti. Hem zaten, Hugh geminin kendi kendine uçabileceğini söylememiş miydi?</p>

  <p>Bane halat yığınını karıştırdı. Hugh'nun bedenine ulaşarak, tüm gücüyle halatları çekiştirdi. Ama hiçbirini kıpırdatamadı. Kanatlar yerinden kımıldamıyordu.</p>

  <p>"Alfred!" diye haykırdı Prens. "Alfred, çabuk gel!" Aşağıda bir patırtı daha oldu; sonra yüzü ölü gibi beyaza kesen Alfred ambar kapağında belirdi.</p>

  <p>"Sir Hugh! Neler oluyor! Düşüyoruz -" Bakışları adamın bedeni üzerinde durdu. "Kutsal Sartanlar adına!" Beceriksiz, hantal bedeninden beklenmeyecek bir çabukluk ve çeviklikle yukarı fırladı, halat yığınlarını aştı ve Hugh'nun yanında diz çöktü.</p>

  <p>"Ah, boşver onu! Öldü o!" diye haykırdı Prens. Alfred'in ceketini yakalayarak, yüzünü geminin ön tarafına çevirdi. "Bak! Gemiyi durdurman lazım! Koşumu ondan çıkar ve uçur bu şeyi!"</p>

  <p>"Majesteleri!" Alfred solgundu. "Ben gemi uçuramam! Beceri ve yılların tecrübesini gerektirir!" Kâhyanın gözleri kısıldı. "Öldü, derken neyi kastettiniz?"</p>

  <p>Bane meydan okurcasına dik dik baktı, ama Alfred'in bakışları karşısında gözlerini yere indirmek zorunda kaldı. Artık kâhya soytarıyı oynamıyordu; gözleri aniden zorlayıcı ve keskin bir bakışla bakmaya başlamıştı ve çocuk, o delici bakışları oldukça rahatsız edici bulmuştu.</p>

  <p>"Hak etmişti," dedi Bane öfkeyle. "O, Kral Stephen'ın beni öldürmesi için tuttuğu bir katildi. Ben daha çabuk davrandım, o kadar."</p>

  <p>"Sen mi?" Alfred'in bakışları tüye gitti. "Yoksa baban mı?" Bane şaşırmış görünüyordu Dudakları açıldı, sonra aniden kapandı. Eli, saklamaya çalışırcasına tüyün etrafında kapandı ve kekelemeye başladı.</p>

  <p>"Yalan söylemene gerek yok," dedi Alfred, içini çekerek. "Uzun zamandır biliyorum. Annenle babandan, daha doğrusu, üvey annenle babandan daha uzun zamandır. Gerçi üvey evlat almak, bir tercih meselesidir, ama onların hiç seçme şansı olmadı. Ona ne tür bir zehir verdin, Bane?"</p>

  <p>"O mu? Onunla neden ilgileniyorsun? Düşmemize izin mi vereceksin?" diye tiz bir sesle cıyakladı Prens.</p>

  <p>"Bizi kurtarabilecek tek kişi o! Ona ne verdin?" diye sordu Alfred, oğlanı yakalamak ve gerekirse bilgi almak için sarsmak üzere elini uzatarak.</p>

  <p>Prens geriye sıçradı. Eğik güvertede sendeleyip kaydı, ancak geminin yan duvarında durabildi. Döndü ve pencereden dışarı baktı. Bir haykırış kopardı.</p>

  <p>"Elf gemileri! Tam üzerlerine gidiyoruz! O pis katile ihtiyacımız yok. Elfler bizi kurtarır!"</p>

  <p>"Hayır! Bekle! Bane! Böğürtlenlerdi, değil mi?"</p>

  <p>Oğlan dümen kabininden dışarı fırladı. Bane arkasından Alfred'in, elflerin tehlikeli olduğunu haykırdığını duydu, ama aldırmadı.</p>

  <p>"Ben Uylandia prensiyim," dedi kendi kendine, merdivenlerden üst güverteye tırmanarak. Oraya varınca, elleriyle trabzanları kavradı, bacaklarını parmaklıklara sardı ve sıkıca tutundu. "Bana ellerini sürmeye cesaret edemezler. Tılsımım hâlâ elimde. Trian büyüsünü bozduğunu sanıyor, ama yalnızca ben öyle düşünmesine izin verdiğim için. Babam, risk almamamız gerektiğini söyledi, demek ki gemisini almak için katili öldürmemiz gerek. Ama tılsımın hâlâ işe yaradığını biliyorum! Şimdi bir elf gemisi ele geçirip, beni babama götürmelerini sağlayacağım. Sonra babam ve ben onlara hükmedeceğiz. Hepsine hükmedeceğiz1 Tıpkı planladığımız gibi.</p>

  <p>"Hey!" diye bağırdı Bane. Trabzanlara bacaklarıyla tutunarak ellerini salladı. "Hey, oradakiler! İmdat! Bize yardım edin!"</p>

  <p>Elfler çok aşağıdaydılar, çocuğun haykırışını duymak için fazla uzakta. Zaten, zihinleri daha önemli meselelerle meşguldü, hayatta kalmak gibi. Tünediği yerden aşağı bakan Bane, isyankârların gemisiyle savaş gemisinin birbirlerine kenetlendiğini gördü ve neler olup bittiğini merak etti. Güvertelerinde dökülen kanlan göremeyecek kadar yüksekteydi. Kendi koşumlarına dolanan halatatanların haykırışlarını duymuyor, parçalanmış tahtaların arasında sürüklendiklerini görmüyordu.</p>

  <p>Ne de, kendilerini savunurken, kardeşlerinin kalplerini döndürmek için şarkı söyleyen isyankâr elflerin seslerini duyuyordu.</p>

  <p>Parlak renkli ejder kanatları havada çılgınca dalgalanıyor veya kopmuş halatlardan, kırık vaziyette sallanıyordu. Uzun kancalar gemileri sıkıca birbirine bağlamıştı. Elf savaşçıları halatların üzerinde, elleriyle tutunarak ilerleyip gemiye ulaşmaya çalışıyor, ya da güverteye sıçrıyorlardı. Çok aşağılarında, Maelstrom dönüp, kaynıyor, köpüksü beyaz kenarlı kara bulutları, parlayan şimşeklerin ışıklarıyla aydınlanıyordu.</p>

  <p>Bane elflere hevesle bakıyordu. Korkmuyordu, yalnızca yüzüne çarpan rüzgârdan, içinde bulunduğu durumdan dolayı neşe ve babasının planlarının gerçekleşmekte olduğundan dolayı heyecan duyuyordu. Ejder gemisinin düşüşü, bir şekilde yavaşlamıştı. Alfred halatları, geminin tepeüstü Maelstrom'a düşmesini engelleyecek kadar çekmeyi başarmıştı. Ama hâlâ kontrol dışı bir şekilde dönerek, alçalıyorlardı.</p>

  <p>Alfred'in sesi aşağıdan geliyordu. Sesi belli belirsizdi ve adamın sözlerini anlamıyordu, yine de adamın sesindeki ton veya ritim, tepesine ağaç düştüğü zamana ilişkin sisli anıları canlandırdı. Bane buna fazla önem vermedi. Elflere gittikçe yaklaşıyorlardı Yukarı dönüp kendisine bakan, parmaklarıyla işaret eden elfleri gördü. Yine bağırmaya başlamıştı ki, elf gemileri birbirinden ayrıldı ve gözlerinin önünde parçalara ayrıldı.</p>

  <p>İnce şekiller çevrelerindeki boşluğa devrildiler. Bane şimdi, ancak Maelstrom tarafından yutulduktan sonra sona erecek haykırışları duyabiliyordu. Orada burada gemilerin, büyüleri tarafından havada tutulan parçaları uçuşuyordu ve bazı elfler bunlara tutunuyor, bazıları daha büyük parçaların üstünde savaşmaya devam ediyordu.</p>

  <p>Ve Bane ile küçük gemisi, hâlâ tam kaosun göbeğine alçalıyordu.</p>

  <p><br /></p>

  <p>Kir keşişleri gülmezler. Hayatta gülmeye değer hiçbir şey görmezler ve insanlar güldüğünde, genellikle başkalarının şanssızlıklarını hedef aldıklarına işaret etmekten çok hoşlanırlar. Kir manastırında gülmek yasak değildir. Gülünmez, o kadar. Kara keşişlerin yanına yeni gelen bir çocuk, belki bir iki gün gülmeye devam eder, daha fazla değil.</p>

  <p>" Hugh'nun elini tutan kara keşiş gülümsemiyordu, ama Hugh gözlerinde kahkaha izleri gördü. Öfkeyle mücadele etti ve bu rakibiyle, hayatında karşılaştığı tüm rakiplerden daha büyük bir şiddetle savaştı. Bu rakip et ve kandan değildi. Üzerinde hiçbir yara izi kalmıyordu. Hiçbir darbe onu yavaşlatmıyordu. Ebediydi ve onu sıkıca yakalamıştı.</p>

  <p>"Bizden hep nefret ettin," dedi kara keşiş, ona sessizce gülerek, "yine de bize hizmet ettin. Tüm yaşamın boyunca bize hizmet ettin"</p>

  <p>"Ben hiçbir insana hizmet etmem!" diye bağırdı Hugh. Çabalaması gittikçe zayıflıyordu. Yorulmuştu. Dinlenmek istiyordu. Sonsuzluğa kayıp gitmesini engelleyen, yalnızca utancı ve öfkesiydi. Utanıyordu, çünkü keşişin haklı olduğunu biliyordu. Öfkeliydi, çünkü kendisini yıllarca aldatmıştı.</p>

  <p>Acı ve hayal kırıklığıyla dolu olarak, sönmekte olan tüm gücünü topladı ve kendini kurtarmak için son bir kez çabaladı. O kadar zayıf ve açması bir darbeydi ki indirdiği, küçük bir çocuğun bile gözünden yaş getiremezdi. Ama keşişin kavrayışı gevşedi.</p>

  <p>Şaşkın, desteksiz kalmış Hugh düştü. Kalbinde hiç korku yoktu, çünkü garip bir şekilde aşağı değil, yukan düştüğü izlenimi altındaydı. Karanlığa doğru dalmıyordu.</p>

  <p>Aydınlığa dalıyordu.</p>

  <p><br />
  <br /></p>

  <p>"Sir Hugh?" Alfred'in korku ve endişe dolu yüzü, üzerinde geziniyordu. "Sir Hugh? Ah, Sartanlara hamdolsun! İyisiniz! Nasıl hissediyorsunuz, efendim?"</p>

  <p>Hugh Alfred'in yardımıyla doğrulup oturdu. Yavaşça çevresine bakınarak keşişi aradı. Kâhyadan, koşumuyla halatlardan başka bir şey görmedi.</p>

  <p>"Ne oldu?" Başını sallayarak ayılmaya çalıştı. Acı hissetmiyordu, yalnızca garip bir sersemlik. Beyni kafasına, dili ağzına büyük geliyor gibiydi. Bir seferinde, bir handa, aynı duyguyla ve yanında boş bir şarap tulumuyla uyanmıştı. 1 "Çocuk sizi ilaçla uyuttu. Şimdi etkisi geçiyor. Şimdi pek iyi hissetmediğinizi biliyorum, Sir Hugh, ama başımız dertte. Gemi düşüyor.. "</p>

  <p>"Uyuttu mu?" Hugh Alfred'e baktı ve sislerin arasından seçmeye çalıştı "Beni uyutmadı! Zehirdi o." Gözlen kısıldı. "Ölüyordum."</p>

  <p>"Hayır, hayır, Sir Hugh. Öyle gelebilir, ama..."</p>

  <p>Hugh öne eğildi. Alfred'i yakasından yakalayarak, yanma çekti ve gözlerini açık renk gözlerine dikerek ruhunu görmeye çalıştı. "Ben öldüm." Adamın yakasını iyice çekti. "Beni sen canlandırdın!"</p>

  <p>Alfred Hugh'nun bakışına sakince karşılık verdi. Üzgün bir şekilde gülümsedi ve başını salladı. "Yanılıyorsunuz. Uyku ilacıydı. Ben bir şey yapmadım."</p>

  <p>Mızırdanan hödük, nasıl bu adam yalan söyler de Hugh anlayamazdı ki? Daha da önemlisi, Alfred hayatını nasıl kurtarabilirdi? Yüzündeki ifade artniyetsizdi; gözleri acıma ve üzüntüyle bakıyordu, o kadar. Alfred, bir şey saklaması mümkün olmayan insanlardandı. Başkası olsaydı, çoktan inanmış olurdu.</p>

  <p>"Sir Hugh, gemi!" diye ısrar etti Alfred. "Düşüyoruz! Kanatlar... katlandı. Uğraştım, ama açamadım."</p>

  <p>Uyarılınca, Hugh geminin yuvarlanmakta olduğunu fark etti. Alfred'e baktı ve yakasını bıraktı. Bir gizem daha, ama Maelstrom'a düşmekle çözülebilecek türden değil. Ellerini zonklayan başına koyarak ayağa kalkmaya çalıştı. Başı çok ağırdı. Bırakırsa, boynundan kopacağı ve düşeceğini zannediyordu.</p>

  <p>Pencereden dışarı göz atınca, acil bir tehlike içinde olmadıklarını gördü -en azından düşmüyorlardı. Alfred geminin burnunu biraz düzeltmeyi başarmıştı ve Hugh, bazı halatların kopmuş olmasına rağmen, gemiyi kolaylıkla kontrol altına alabilirdi.</p>

  <p>"En büyük sorunumuz Maelstrom'a düşmek değil."</p>

  <p>"Ne demek istediniz, efendim?" Alfred kenara koşturdu ve dışarı baktı.</p>

  <p>Yukarıdan onlara bakan, yırtık ve kanlı giysilerinin tüm ayrıntılarını görebildikleri, ellerinde kancalar tutan üç elf savaşçısı vardı.</p>

  <p>"İşte, atın kancaları! Ben burada takarım!" Bu, yukarıdaki güverteden gelen Bane'in sesiydi.</p>

  <p>Alfred dehşete düştü. "Majesteleri elflerden yardım istemekle ilgili bir şey söylemişti..."</p>

  <p>"Yardım mı?" Hugh'nun dudakları alaycı bir sırıtışla gerildi. Anlaşılan, tekrar ölmek için dirilmişti.</p>

  <p>Kanca halatları havada kıvrıldı. Güverteye düşerken çıkardıkları gümlemeyi duydu Hugh, sonra kancalar tahta üzerinde sürünürken çıkan sürtünme sesini. Onu yere yıkan bir sarsıntı oldu. Kancalar bir yere takılmıştı. Elini yan tarafına götürdü. Kılıcı yoktu.</p>

  <p>"Kılıcım..."</p>

  <p>Alfred hareketi gördü. Dengesiz zeminde sendeliyor, ayakta durmaya çalışıyordu. "Burada, efendim. Halatları kesmek için kullandım."</p>

  <p>Hugh silahını kavradı, fakat neredeyse tekrar düşürüyordu. Zayıf ve titreyen ellerine Alfred, bir örs vermişti sanki. Kancalar geminin düşüşünü yavaşlatıp, kendi parçalanmış gemilerinin yanında durmaya zorluyordu. Keskin bir çekişin ardından, gemi aşağı sarktı -elfler halatlardan aşağı, geminin güvertesine iniyorlardı. Hugh, Bane'in yukarıda heyecanla gevezelik yaptığını duyabiliyordu.</p>

  <p>Kılıcını kavrayan Hugh, dümen kabinini terk etti, hafif adımlarla koridoru geçti ve ambar kapağının altında durdu. Alfred sendeleyerek arkasından geliyordu. Adamın hantal adımlarının çıkardığı gürültü, Hugh'nun ürpermesine sebep oldu. Kâhyaya kötü bir bakış fırlatarak sessiz olması için uyardı. Sonra, hançerini çizmesinden çıkardı ve adama uzattı</p>

  <p>Bembeyaz kesilen Alfred başını salladı ve ellerini arkasında sakladı. "Hayır," dedi titreyen dudaklarının arasından "Yapamam! Ben... kimseyi öldüremem!"</p>

  <p>Hugh başını yukarı kaldırdı. Çizmeli ayakların yürüdüğü duyulabiliyordu.</p>

  <p>"Kendi hayatını kurtarmak için olsa bile mi?" diye tısladı. Alfred gözlerini yere indirdi. "Üzgünüm."&nbsp;</p>

  <p>"Şimdi üzgün olmasan bile, birazdan olacaksın," diye mırıldandı Hugh ve sessizce merdiveni tırmanmaya başladı.</p>

  <p class="softbreak">&nbsp;</p>
</body>
</html>
