<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ejder Kanadı</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1 class="sigil_not_in_toc">KIRK BİRİNCİ BÖLÜM</h1>
  <hr class="sigil_split_marker" />

  <h3 class="sigil_not_in_toc">KALDIRAÇLAR, DREVLIN&nbsp;</h3>

  <h3 class="sigil_not_in_toc">AŞAĞI ÂLEM</h3>
  <hr class="sigil_split_marker" />

  <p class="softbreak">&nbsp;</p>

  <p>Başatusta bundan hiç hoşlanmamıştı -hem de hiç. Mahkumların olayları çok sakin karşılamasından hoşlanmamıştı. Welflerin hazine yerine aşağı fırlattıkları sözcüklerden hoşlanmamıştı. Avucun aşağısındaki kalabalıktan arada bir kaçan notalardan hoşlanmamıştı.</p>

  <p>Gemiye bakarken, başatusta daha önce hiçbir geminin bu kadar yavaş hareket ettiğini görmediğini düşündü. Devasa bedene o kocaman kanatlan çeken, böylece geminin inişini hızlandıran halatların gıcırtısını duyabiliyordu, ama Darral Uzunkıyılı için yeterince hızlı değildi yine de. Bir kere bu tanrılarla Deli Limbeck gitsin, diye umutla düşündü, her şey normale dönecekti. Önündeki birkaç dakika çabucak geçip gidiverseydi...</p>

  <p>Kanatlarını, gemiyi havada tutacak kadar açıkta bırakan gemi, Avucun yanında, havadaki yerine yanaştı. Kargo kapakları açıldı ve ücret, aşağıda bekleyen Geglerin tepesine düştü. Geglerden birkaçı, ücret düşerken bir yaygara kopardı, diğerleri keskin gözler ve iyi bir parasal zekâ ile, değerli parçaları gözlerine kestirmişti. Ama Geglerin çoğu düşenleri görmezden gelmişti. Kolun tepesine gergin, hevesli, (şıngırdayan) bir beklentiyle bakmaya devam ettiler.</p>

  <p>"Çabuk, çabuk," diye mırıldandı başatusta</p>

  <p>Kapağın açılması bitmek tükenmek bilmez bir sürede tamamlandı Hiçbir şeyin farkında olmayan başpapaz, ejderi her zamanki, küçümseyen bir yüz ifadesiyle inceliyordu. Darral o ifadeyi (ve beraberinde dişlerini de) bacanağına yutturmayı çok isterdi.</p>

  <p>"İşte geliyorlar!" Başpapazın çenesi düşmüştü, "İşte geliyorlar." Arkasına hızla dönerek mahkumlara sert sert baktı. "Welflere saygılı olmayı unutmayın. En azından onlar tanrı!"</p>

  <p>"Ah, oluruz, oluruz!" dedi Bane tatlı bir gülümsemeyle. "Onlara bir şarkı söyleyeceğiz."</p>

  <p>"Şşşt, Ekselansları, lütfen!" diye payladı Alfred, Bane'in omzuna elini koyarak. İnsan dilinde, başatustanın anlamadığı bir şey daha ekleyip çocuğu yoldan çekti. Neyin yolundan?</p>

  <p>Ve bu şarkı saçmalığı da neydi?</p>

  <p>Başatusta bundan da hoşlanmadı. Azıcık bile.</p>

  <p>Kapak açıldı ve iskele gemiden uzatılıp, Avuç'un parmakuçlarına sıkıca tutturuldu. Kapakta durup, önündeki nesneleri inceleyen elf, bedenini baştan ayağa kaplayan süslü, demir giysiyle çok büyük görünüyordu. Yüzü görülmüyordu; ejder kafası biçiminde yapılmış bir miğfer kafasını koruyordu. Omzundan, işlemeli, yıpranmış, ipek bir kemerle asılmış, mücevher kakmalı bir kının içindeki tören kılıcı sarkıyordu.</p>

  <p>Her şeyin yolunda olduğunu gören elf, tangırdayarak, hantal hantal iskelede yürüdü; yürürken kılıcın kını kalçasına çarpıyordu Avucun parmaklarına ulaştığında durup çevresine baktı. Ejder kafasından miğfer ona sert ve ihtişamlı bir görüntü veriyordu Demirden giysi, zaten uzun boylu olan elfin boyuna bir otuz santim daha katıyordu. Geglere, hatta insanlara tepeden bakıyordu Miğfer o kadar incelikle, o kadar korkunçlukla işlenmişti ki, onu daha önce gören Gegler bile huşu içinde seyrediyorlardı. Başpapaz dizlerinin üzerine çöktü.</p>

  <p>Ama başatusta, etkilenemeyecek kadar endişeliydi.</p>

  <p>"Bunun için zaman yok," diye terslenerek, bacanağını yakalayıp ayağa kaldırdı. "Aynasızlar, tanrıları getirin!"</p>

  <p><br /></p>

  <p>"Kahretsin!" diye küfretti Hugh kendi kendine.</p>

  <p>"Ne oldu?" Haplo ona doğru eğildi.</p>

  <p>Kaptan tangırdayarak parmakların üzerinde yürüyordu. Başpapaz dizlerinin üzerine çökmüştü. Başatusta onu çekiştiriyordu. Limbeck kâğıt tomarını karıştırıyordu.</p>

  <p>"Şu elf. Boynuna asılı şeyi görüyor musun? Bir düdüktür "&nbsp;</p>

  <p>"Eee?"</p>

  <p>"Büyücüleri tarafından yapılmıştır. Duyduğuma göre, elfler, düdüğü öttürünce, çıkan ses şarkının etkisini siliyormuş!"</p>

  <p>"Yani elfler dövüşecek."</p>

  <p>"Evet." Hugh kendi kendine küfretti. "Savaşçıların bunları taşıdığını biliyordum, ama su gemisi mürettebatının da düdükleri olduğunu bilmiyordum! Ve bizim savaşmak için bir han çerle çıplak ellerimizden başka hiçbir şeyimiz yok!"</p>

  <p>Hiçbir şey. Ve her şey. Haplo'nun silaha ihtiyacı yoktu. Ellerindeki sargıları çıkarınca, yalnızca büyüsünü kullanarak, gemideki her bir elfi mahvedebilir, istediğini yapmalarını sağlayabilir, ya da büyüyle uyutabilirdi. Ama büyüsünü kullanması yasaklanmıştı. Havada çizeceği ilk rün, onun bir Patryn -eski dünyayı neredeyse fethedecek eski düşmanları- olduğunu ortaya çıkaracaktı</p>

  <p>Bizi ele vermektense, ölümü seç Bu seçimi yapabilecek kararlılığa ve cesarete sahipsin Böyle bir seçim yapmam gerektirmeyecek beceri ve zekâya sahipsin.</p>

  <p>Başatusta aynasızlara tanrıları getirmelerini emrediyordu. Aynasızlar Limbeck'e yöneldiler, fakat Limbeck onları nazikçe ve kararlılıkla dirsekleyerek yolundan çekti. Bir adım öne çıkarak kâğıtlarını karıştırdı ve derin bir nefes aldı.</p>

  <p>"Bir başka âlemden gelen seçkin ziyaretçilerimiz. Başatusta ve Başpapaz. Sevgili GGIBITçilerim. Bana büyük memnuniyet veriyor ki..."</p>

  <p>"En azından savaşırken öleceğiz," dedi Hugh. "Sözkonusu elfler olduğunda, bu da önemli bir şey."</p>

  <p>Haplo'nun savaşırken ölmesine gerek yoktu. Ölmesine hiç gerek yoktu. Bu kadar sinir bozucu olacağını düşünmemişti.</p>

  <p>Welflere şükranlarını iletmek üzere tasarlanan ciyakanlatan, şimdi ciyaklayarak Limbeck'in söylevini iletiyordu. "Susturun şunu!" diye bağırdı başatusta. "...incirleri fırlatıp atacağız. Hayır, bu doğru olamaz." Limbeck durdu. Gözlüklerini çıkartıp taktıktan sonra kâğıda baktı. "Zincirleri fırlatıp atacağız!" diye bağırdı, görebilmeye başlayınca. Aynasızlar öne fırlayıp kollarını yakaladılar</p>

  <p>"Şarkı söylemeye başlayın!" diye tısladı Haplo. "Bir fikrim var."</p>

  <p>Hugh ağzını açarak boğuk bir bariton sesle, gümbürdeyerek şarkının ilk notalarını söyledi. Hugh'nun sesini kulak tırmalayıcı bir ayaklamayla bastıran Bane'in tiz sesi de ona katıldı. Melodiye dikkat etmiyor, ama tüm sözcükleri eksiksiz söylüyordu. Alfred'in sesi titriyor, neredeyse duyulmuyordu; adam korkudan ak kemik kadar solmuştu ve bayılmak üzereymiş gibi görünüyordu.</p>

  <p><br /></p>

  <p>Ok ve yay tutan el,&nbsp;</p>

  <p>Tavlanmış zincire dolanan ateş...</p>

  <p><br /></p>

  <p>İlk notayla beraber, aşağıdaki Geglerden bir alkış koptu ve silahlarını kavrayan herkes öttürmeye, şıngırdatmaya, sızıldanmaya ve tüm güçleriyle şarkı söylemeye başladılar. Yukarıdaki aynasızlar, aşağıdan gelen şarkıyı duyunca şaşırdılar ve dikkatleri dağıldı. Korkunç şarkının notalarını duyan kaptan boynuna asılı düdüğü kavradı, miğferinin kapağını kaldırıp düdüğü dudaklarına götürdü.</p>

  <p>Haplo köpeğin başına hafifçe dokundu, eliyle bir işaret yaptı ve elfi gösterdi. "Yakala.”</p>

  <p><br /></p>

  <p>Her şey alev, kalp aşar dağı,</p>

  <p>Soylu yollar senin Ellx halkı...</p>

  <p><br /></p>

  <p>Fırlatılmış bir mızrak gibi parlak, hızlı ve sessiz olan köpek, kalabalığın arasından sıyrılıp doğrudan elfin üzerine atladı.</p>

  <p>Elfin demirden giysisi çok eski zamanlardan kalmaydı ve giysilerin Aşağı Âlem'den, yukarıdaki âlemlere hızlı çıkışlarda giyenleri "bağlanma" denilen rahatsızlıktan korumak için giyildiği günlerin anımsatıcısı olarak, gözdağı vermek için giyiliyordu daha çok. Elf kaptan köpeği görene kadar köpek havaya sıçramış, dosdoğru üzerine geliyordu, içgüdüsel olarak, çarpışmaya karşı kendini korumak istedi, ama hantal zırha bürünmüş bedeni o kadar hızlı hareket edemiyordu. Köpek tam göğsünün ortasına çarptı ve kaptan bir ağaç gibi sırtüstü devrildi.</p>

  <p>Haplo da köpekle beraber harekete geçmişti, Hugh da hemen arkasındaydı. Patryn'in dudaklarında şarkı yoktu. Katil her ikisi için de söylüyordu zaten.&nbsp;</p>

  <p><br /></p>

  <p>Yanan kalp! Yön ver istence&nbsp;</p>

  <p>El güder ateşin istencini...</p>

  <p><br /></p>

  <p>"Hizmetkârlar birleşin!" diye haykırdı Limbeck, silkinip sinir bozucu aynasızlardan kurtularak. Söylevine daldığından, tam ortasında durduğu kargaşanın farkında değildi. "Ben, bizzat kendim, yukarıdaki âlemlere çıkıyorum, gerçeği öğrenmeye, hazinelerin en kıymetlisini..."</p>

  <p>"Hazineler..." diye yankılandı ciyakanlatan.</p>

  <p>"Hazine mi?" Avucun altında duran Gegler birbirlerine baktılar. "Hazine dedi. Daha fazlasını veriyorlar! Yukarı! Yukarı!"</p>

  <p>Hâlâ şarkı söylemekte olan Gegler kolun dibindeki kapıya akın ettiler. Girişi korumak için birkaç aynasız görevlendirilmiş, ama onlar da kalabalığa yenik düşmüştü (daha sonra birisi, boynuna bir tef asılı olarak baygın bulunacaktı). Şarkı söyleyen Gegler merdivenlere hücum ettiler.</p>

  <p><br /></p>

  <p>Ellx'in şarkısını el dürter,&nbsp;</p>

  <p>Ateş, kalp ve yurt şarkısını...</p>

  <p><br /></p>

  <p>İlk Gegler kolun tepesindeki kapıyı aşıp, altın Avuç'un dibine fırladılar. Avucun yüzeyi, havaya fışkıran sudan serpilen damlalar yüzünden kaygandı. Gegler kayıp, dengelerini yitirdiler ve kenardan aşağı uçmalarına ramak kaldı. Yerlerinden fırlayan aynasızlar, onları durdurmaya çalıştılar, fakat merdivenlerden aşağı indirmeyi başaramadılar. Darral Uzunkıyılı dinleyip tangırdayan kalabalığın ortasında durarak öfkeden donmuş bir şekilde izledi. Yüzyıllarca süren barış ve sükunet, bir şarkıyla sona ermişti.</p>

  <p>Alfred onu durduramadan, Bane heyecanla Hugh ile Haplo'nun ardından koştu. Kargaşanın ortasında kalan Alfred, Prens'i yakalamaya çalıştı. Limbeck'in gözlükleri bir itişme sırasında düştü. Limbeck gözlükleri kurtarmayı başardıysa da -her yönden darbe aldığından- tekrar takamadı. Sersemlemiş bir şekilde göz kırpıştırarak, dostu düşmandan, yukarıyı aşağıdan ayırdedemeyerek çevresine bakındı. Geg'in durumunu gören Alfred, Limbeck'in omzunu yakaladı ve onu gemiye doğru sürükledi.</p>

  <p><br /></p>

  <p>Yolculukta doğan ateş,&nbsp;</p>

  <p>Alev hafif bir çağrı gibi...</p>

  <p><br /></p>

  <p>Avuç'un parmakları üzerinde sırtüstü yatmakta olan elf kaptan, köpekle başarısız bir şekilde mücadele verdi. Köpeğin yırtıcı dişleri miğferle göğüs zırhı arasında bir boşluk bulmaya çalışıyordu. İskeleye ulaşan Haplo endişeyle, yerdeki elfin üzerine eğilmiş büyücüye baktı. Büyücü büyüsünü kullanmaya kalkarsa, Patryn'in aynı şekilde karşılık vermekten başka çaresi kalmayacaktı. Belki de, o kargaşada, kimse görmeden yapabilirdi bunu. Ama büyücü kavgayla ilgileniyor gibi görünmüyordu. Elf kaptanın tepesine dikilmiş, köpekle mücadele etmesini dikkatle izliyordu. Büyücünün elinde mücevher kakmalı bir kutu vardı; yüzü, hevesli bir ifadeyle aydınlanmıştı.</p>

  <p>Bir gözünü garip büyücü üzerinde tutan Haplo hızla, boğuşmakta olan elfin yanına diz çöktü. Köpeğin dişlerinden uzak durmaya özen göstererek elini demir kaplı bedenin altına kaydırdı ve kılıcı aradı. Kılıcı kavrayıp çekti. Kılıcın bağlı olduğu kemer koptu. Silah şimdi onundu. Haplo bir an kılıcı inceledi. Patryn bu dünyada öldürmeye pek istekli değildi, özellikle de elfleri. Lordunun ilerde onlardan nasıl faydalanabileceğini görebiliyordu. Dönerek, silahı Hugh'ya fırlattı.</p>

  <p>Bir elinde kılıç, diğerinde hançer tutan Hugh, iskeleyi aştı ve kapaktan içeri, şarkı söyleyerek girdi. ,</p>

  <p>"Köpek! Buraya! Bana gel!" diye çağırdı Haplo.</p>

  <p>Emre hemen itaat eden köpek, demir giysili elfin üzerin den sıçradı ve kaptanı, ters dönmüş bir kaplumbağa gibi çare sizce debelenir durumda bıraktı. Köpeği beklerken Haplo, yanından geçen Bane'i yakalamayı başardı. Prens vahşi bir heye can içindeydi, nefesi yettiğince şarkıyı haykırıyordu.</p>

  <p>"Bırak beni! Kavgayı görmek istiyorum!"</p>

  <p>"Bakıcın hangi cehennemde? Alfred!"</p>

  <p>Kalabalıkta kâhyayı arayan Haplo, kıvranan, itiraz eden çocuğu sıkıca yakaladı ve bırakmadı. Alfred Limbeck'i Avuç'ta kopan kargaşanın arasından geçirerek geliyordu. Ayakta dur maya çalışan Geg, hâlâ içini döküyordu.</p>

  <p>"Ve şimdi, başka âlemden gelen seçkin misafirlerimiz, size GGIBIT'in üç ilkesini aktarmak istiyorum. İlk olarak..." Kalabalık Alfred ile Limbeck'in etrafında kapandı. Bane'i bırakan Haplo, köpeğine döndü ve çocuğu işaret ederek "Bekle!" dedi.</p>

  <p>Köpek sırıtarak arka ayaklarının üzerine oturup gözlerini Bane'e dikti. Haplo yanlarından ayrıldı. Bane gözünü köpeğe dikmişti.</p>

  <p>"Cici köpek," dedi ve kapağa doğru döndü. Köpek umursamazca ayağa kalkıp dişlerini Ekselanslarının pantolonunun arka kısmına geçirip, sıkıca tuttu.</p>

  <p>Haplo iskeleden Avuç'a geri fırladı. Alfred ile söylev vermekte olan Limbeck'i kalabalıktan çıkartıp gemiye doğru yöneltti. Borularını çalmakta olan pek çok GGIBIT'çi arkalarından, kendilerini durdurmaya kalkan herkesi sağır etmekle tehdit ederek geliyordu. Haplo aralarında Jarre'nin de olduğunu fark etti. Onun dikkatini çekmeye çalıştı, ama Jarre bir aynasızı elindeki üfürükten-sızıldakla dövmekle meşguldü ve onu görmedi.</p>

  <p>Haplo kargaşaya rağmen gemideki kavganın seslerini duymaya çalışıyordu. Fakat Hugh'nun şarkısından başka bir şey duyamadı, hatta tek bir düdüğün öttüğünü bile.</p>

  <p>"İşte, kâhya, çocuk senin sorumluluğun altında."</p>

  <p>Haplo Bane'i köpekten kurtarıp çocuğu sarsılmış görünen Alfred'e doğru itti. Patryn ile köpek iskeleye doğru atıldılar; Haplo herkesin arkasından gelmekte olduğunu varsayıyordu.</p>

  <p>Avuç'un içinde parlayan güneşten geminin içindeki karanlığa girince, Patryn bir an durup, gözlerinin alışmasını beklemek zorunda kaldı. Tam arkasında, Limbeck'in bir çığlık atıp, sendeleyerek dizlerinin üzerine düştüğünü duydu, ışığın aniden yok olması, gözlüklerini kaybetmesiyle birleşerek, onu körleştirmişti.</p>

  <p>Haplo'nun görüşü hemen berraklaştı. Şimdi, neden hiç kavga sesi duymadığını anlıyordu. Hugh, elinde çıplak kılıç tutan bir elfle karşı karşıyaydı. Elfin arkasında, gemi mürettebatının geri kalanı, silahlı olarak bekliyordu. Gemi büyücüsünün gümüşi savaş cüppesinden güneş ışığı yansıyor ve savaşçıların arkasında parlıyordu. Kimse konuşmuyordu. Hugh şarkı söylemeyi bırakmıştı. Elfi dikkatle izliyor, atağını bekliyordu.</p>

  <p>"'Öfkeli yürüyüş, pırıldayan hedef...'" diye devam etti Bane, titrek sesiyle sözcükleri kulak tırmalayıcı bir şekilde söyleyerek.</p>

  <p>Elfin bakışları çocuğa kaydı, kılıcı kavrayan eli hafifçe titredi ve dili kuru dudakları üzerinde gezindi. Arkasında dizilen diğer elfler görünüşe bakılırsa emir bekliyorlardı, çünkü gözlerini, liderleriymiş gibi ona dikmişlerdi.</p>

  <p>Haplo yerinde döndü. "Söyleyin şu kahrolası şarkıyı!" diye bağırdı ve sarsılıp eyleme geçen Alfred sesini yükseltti -keskin sesli bir tenordu. Limbeck kâğıtlarını karıştırıyor, nerede kaldığını bulmaya çalışıyordu.</p>

  <p>Jarre iskeleye çıkmıştı, arkasında da neşeli ve hazineden paylarını almak için hevesli GGIBITçiler vardı. Haplo çılgınca işaret edince Jarre sonunda onu gördü.</p>

  <p>"Uzak dur!" diye işaret etti Haplo, aynı zamanda sözcükleri de söyleyerek. "Uzak dur!"</p>

  <p>Jarre birliğini durdurdu. Hepsi itaatkârca yerlerine çakıldı. Gegler başlarını uzatarak görmeye çalıştılar ve kimsenin onlardan önce, bir cam boncuk bile almaması için dikkat kesildiler.</p>

  <p>"'Ateş yine yön verecek.'"</p>

  <p>Şimdi herkes daha yüksek sesle söylüyordu, Alfred'in sesi en güçlü çıkanıydı ve melodide başı çekiyordu. Bane'in sesi kısılmıştı, ama asla yorulmuyordu. Geglerin artık işe karışmayacağından emin olan Haplo, Hugh'la elfe döndü. Aynı pozisyonda, kılıçlarını kaldırmış, birbirlerini dikkatle süzüyorlardı.</p>

  <p>"Size zarar vermek istemiyoruz," dedi Hugh elfçe.</p>

  <p>Elf zarifçe kaşını kaldırdı ve silahlı mürettebata göz gezdirdi. Yirmiye bir, üstün durumdaydılar.</p>

  <p>"Dalga geçiyorsun," diye yanıtladı elf.</p>

  <p>Ama Usta elflerin alışkanlıkları hakkında birşeyler biliyor gibiydi, çünkü duraksamadan, dillerini akıcı bir şekilde kullanarak konuşmaya devam etti.</p>

  <p>"Burada mahsur kaldık. Kurtulmak istiyoruz. Yüksek Âlem'e gideceğiz..."</p>

  <p>Elf dudak büktü. "Yalan söylüyorsun, insan. Yüksek yasaktır. Büyülü bir engelle çevrilidir."</p>

  <p>"Önemli değil. Bizim geçmemize izin verecekler"</p>

  <p>Hugh. "Şu çocuk" -Bane'i işaret etti- "bir gizemustasının oğludur. O..."</p>

  <p>Limbeck kaldığı yeri buldu. "Başka bir âlemden gelen seçkin ziyaretçiler..."</p>

  <p>Dışarıdan bir tangırdama ve demir dövülme sesi geldi</p>

  <p>"Düdükler! Düdükleri kullanın, aptallar!"</p>

  <p>İki düdük ciyakladı -elf kaptanla kutuyu tutan büyücününkiler.</p>

  <p>Köpek kulaklarını dikerek hırladı, sırtındaki tüyler dikilmişti. Haplo hayvanı rahatlatırcasına okşadı, ama köpek sakinleşmedi ve acı acı uludu. Tangırdama ve düdük sesi yükseldi. Kapakta beliren gölge güneş ışığını kesiyordu.</p>

  <p>Alfred geriye çekilirken Bane'i de beraberinde sürükledi. Limbeck, söylevini okuduğundan kaptanı görmedi. Demir zırhlı bir şekil Gegi kabaca kenara iterek yere devirdi. Elf kapakta durup düdüğünü öttürdü. Miğferini çıkarmıştı. Mürettebatına dikilmiş gözleri, öfkeyle kızarmıştı.</p>

  <p>Düdüğünü dudaklarından, ancak vahşi bir şekilde "Emrettiğimi yap, lanet olasıca teğmen!" demeye yetecek kadar çekti. Elinde kutusuyla büyücü de arkasından geldi.</p>

  <p>Hugh'nun karşısındaki elf, kendi kendine hareket ediyormuş gibi görünen elini kaldırdı. Gözleri kaptandan Hugh'ya, Hugh'dan kaptana gitti. Mürettebatın kalanı düdüklerini kaldırmış, onlarla oynuyordu. Birkaç çekingen bip sesi geldi.</p>

  <p>Hugh neler olup bittiğini anlamıyordu, ama zaferin bir notaya bağlı olduğunu anladı ve boğuk bir sesle şarkıyı söyleme acıyla uludu ve Limbeck dahil herkes, son iki nefesleri yettiğince yüksek söylediler:</p>

  <p><br /></p>

  <p>Ok ve yay, duygular ve kalptir,</p>

  <p>Zincir hayat, dağlar ayrılık.</p>

  <p><br /></p>

  <p>Teğmenin eli kıpırdayarak düdüğü kavradı. Subayının yanındaki elf savaşçısını fark eden Haplo gerildi ve adamın üzerine atlayıp, elindeki silahı almaya hazırlandı. Ama teğmen düdüğü ağzına götürmemişti. Üzerine asılı olduğu sicimi şiddetle çekip, kopardı ve düdüğü yere fırlattı. Elf mürettebat arasında bir tezahürat koptu ve -gemi büyücüsü dahil-çoğu, teğmenin yaptığını tekrarladı.</p>

  <p>Kaptanın yüzü, öfkeden kıpkırmızı kesilmişti. Zayıf yanaklarında beyaz lekeler belirmiş, ağzı köpürmüştü.</p>

  <p>"Hainler! Bir korkağın peşinden giden hainler! Weesham, sen tanığımsın. İsyankâr bunlar, pis asiler, geri döndüğümüz zaman..."</p>

  <p>"Geri dönmüyoruz, kaptan," dedi teğmen, gri gözleri buz gibi soğuk, dimdik durarak. "Şarkı söylemeyi bırakın!" diye ekledi.</p>

  <p>Hugh neler olup bittiğini tam olarak anlamamıştı; görünüşe göre, elfler arasındaki bir tür şahsi ihtilafın ortasına düşmüşlerdi. Ama bunun, durumu kendi çıkarlarına değiştirebileceğini kavramakta gecikmedi ve eliyle bir hareket yaptı. Herkes sustu, Alfred Bane'e sessiz olmasını iki kere emretmek zorunda kaldı ve sonunda eliyle oğlanın ağzını kapadı.</p>

  <p>"Size bu adamın korkak olduğunu söylemiştim!" Kaptan mürettebata hitap ediyordu. "Bu hayvanlarla savaşacak cesareti yok! Çıkarın beni bu şeyin içinden!" Elf kaptan demir zırhın içinde kıpırdayamıyordu. Geiri elini zırhın üstüne koydu ve bir sözcük söyledi. Demir eriyiverdi. Öne sıçrayan elf kaptan, elini yan tarafına götürdü ve kılıcının yok olduğunu gördü. Ama kılıcını bulmakta gecikmedi; Hugh ucunu boğazına dayamıştı.</p>

  <p>"Hayır, insan," diye haykırdı teğmen, Hugh'yu engellemek üzere yaklaşarak. "Bu benim kavgam. Kaptan, bana iki kere korkak dedin ve ben onurumu korumalıyım. Artık rütbenin arkasına saklanamazsın!"</p>

  <p>"Bunu pek cesurca söylüyorsun, teğmen, senin silahlı, benim silahsız olduğum düşünülürse!"</p>

  <p>Teğmen Hugh'ya döndü. "Gördüğün gibi, insan, bu bir onur meselesi. İnsanların bu tür şeyleri anlayabildiğini duymuştum. Kaptanın kılıcını vermeni istiyorum. Bu seni silahsız bırakacak elbette, ama zaten fazla şansın da yok -bizim sayımız sizden çok fazla. Yaşarsam, sana yardım etmeye söz veriyorum. Ölürsem, o zaman şansını denemelisin."</p>

  <p>Hugh seçeneklerini değerlendirdi, sonra omuzlarını silkerek kılıcı kaptana uzattı. İki elf karşı karşıya geldi ve dövüş pozisyonu aldı. Mürettebat, kaptanları ile teğmen arasındaki dövüşü izlemeye başladı. Hugh birinin yanına yanaştı. Haplo, katilin uzun süre silahsız kalmayacağını tahmin ediyordu.</p>

  <p>Patryn'in kendi endişeleri vardı. Bir yandan da geminin dışında çıkan isyana göz kulak oluyordu ve GGIBITçilerin aynasızları yendiğini, gözlerini kan bürümüş bir durumda bela aradıklarını gördü. Gegler gemiye binerse, elfler bunun toplu bir saldırı olduğunu düşünecekler, kendi aralarındaki ihtilafları unutup karşılık vereceklerdi. Haplo, Geglerin gemiyi işaret edip hazine hakkında sızlandıklarını duymuştu bile.</p>

  <p>Kılıç kılıca çarptı. Kaptan ile teğmen ileri atılıp, geri çekildi. Elf büyücü hevesle çarpışmayı izliyor, işlemeli kutuyu göğsüne bastırıyordu. Hızla ve beceriyle hareket eden ve mümkün olduğunca az dikkat çekmeye çalışan Haplo, kapağa geri döndü. Köpek de onu takip etti.</p>

  <p>Jarre iskelede duruyor, elindeki kırık tefle, gözlerini Limbeck'e dikmiş, bakıyordu. Yılmayan Limbeck ayağa kalkıp, gözlüklerini düzeltmiş, kalmış olduğu yeri bulmuş, söylevine devam ediyordu.</p>

  <p>"...herkes için daha iyi bir yaşam..."&nbsp;</p>

  <p>Jarre'nin arkasında Gegler toplanıyor, birbirlerini gemiye gidip, savaş ganimetlerini almak konusunda teşvik ediyorlardı. Haplo iskeleyi kaldıran mekanizmayı buldu ve nasıl işlediğini anlamak için çabucak inceledi. Tek sorun, dişi Geg'di.</p>

  <p>"Jarre!" diye bağırdı Haplo, elini sallayarak. "İskeleden çekil! Kaldıracağım onu! Artık gitmek zorundayız!"</p>

  <p>"Limbeck!" Jarre'nin sesi duyulmuyordu, ama Haplo dudaklarının hareketinden ne söylediğini anlamıştı.</p>

  <p>"Ona göz kulak olurum, sana geri getiririm. Söz veriyorum!" Verilmesi kolay bir sözdü bu. Bir kere şekle girince, Limbeck Geg'leri yönetmeye ve onları birlik içinde savaşan bir ırk yapmaya hazır olacaktı -hayatlarını Nexus Lordu için ortaya koymaya hazır bir ırk.</p>

  <p>Jarre öne doğru bir adım attı. Haplo onu istemiyordu. Ona güvenmiyordu. Bir şey onu değiştirmişti. Onu Alfred değiştirmişti. Alfred'le ortadan kaybolmadan önceki ateşli devrimci değildi artık. O adam, uysal ve zararsız görünen o adam, dikkat edilmesi gereken birisiydi.</p>

  <p>Bu sırada, Gegler birbirlerini eyleme geçmeye kışkırtmış, gemiye doğru ilerlemeye başlamışlardı. Haplo arkasında, iki elfin mücadele etmeye devam ettiğini duyabiliyordu. Mekanizmayı hazırladı ve iskeleyi kaldırmaya hazırlandı. Jarre düşüp, ölecekti. Bir kaza gibi görünecekti. Gegler elfleri suçlayacaktı. Elini mekanizmanın üzerine koydu, çalıştırmaya hazırlanmıştı ki, köpeğin yanından geçip iskeleye fırladığını gördü. "Köpek! Gel buraya!"</p>

  <p>Ama hayvan ya ona itaat etmiyor, ya da şarkıların ve çarpışan kılıçların ortasında onu duymuyordu.</p>

  <p>Sinirlenen Haplo mekanizmayı bıraktı ve hayvanın ardından iskeleye çıktı. Köpek Jarre'nin gömleğinin kolunu dişlemiş, onu iskeleden, Avuca doğru çekiyordu.</p>

  <p>Dikkati dağılan Jarre köpeğe baktı ve o anda, halkının gemiye doğru ilerlediğini gördü.</p>

  <p>"Jarre!" diye haykırdı Haplo. "Geri döndür onları! Welfler onları öldürecek! Saldırırsanız hepimizi öldürecekler!"</p>

  <p>Jarre arkasını dönüp önce Haplo'ya, sonra Limbeck'e baktı.</p>

  <p>"Sana bağlı, Jarre!" diye bağırdı Haplo. "Artık önderleri sensin."</p>

  <p>Köpek Jarre'nin kolunu bırakmış, yüzüne bakıyordu. Gözleri parlıyor, kuyruğu sallanıyordu.</p>

  <p>"Hoşçakal, Limbeck," diye fısıldadı Jarre. Eğilerek köpeği sıkıca kucakladı. Döndü ve omuzlarını dikleştirerek iskeleden Avuca indi. Gegler'e dönerek ellerini kaldırdı. Gegler durmuştu.</p>

  <p>"Daha fazla hazine bırakıyorlar. Hepiniz aşağı inin! Burada bir şey yok."</p>

  <p>"Aşağı mı? Aşağı mı bırakıyorlar?"</p>

  <p>Gegler aceleyle döndüler ve birbirlerini ittirip kaktırarak merdivenlere atıldılar.</p>

  <p>"Buraya gel, köpek!" diye emir verdi Haplo</p>

  <p>Hayvan sıçraya sıçraya güverteye döndü. Dili, bastıramadığı bir zafer sırıtışıyla sarkıyordu.</p>

  <p>"Kendinle pek de gurur duyuyorsun, ha?" dedi Haplo. Mekanizmayı serbest bıraktı ve halatlara asılarak iskeleyi olabildiğince çabuk kaldırdı. Jarre'nin sesinin bir emirle yükseldiğini ve Geglerin bağırarak desteklediğini duydu, iskele içeri kaydı.</p>

  <p>Kapağı kapatan Haplo, onu sıkıca kilitledi. Artık Gegler ne görülebiliyor ne de duyulabiliyordu.</p>

  <p>"Asi it. Derini yüzmeliyim," diye mırıldandı Haplo, köpeğin ipeksi kulaklarını sevgiyle okşayarak.</p>

  <p>Çarpışan kılıçların sesini bastırmaya çalışan Limbeck devam ediyordu: "Ve sonuç olarak, şunu söylemek isterim ki..."</p>

  <p class="softbreak">&nbsp;</p>
</body>
</html>
