<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ejder Kanadı</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>ON SEKİZCİ BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="sigil_not_in_toc">TERREL FEN BASAMAKLARI&nbsp;</h3>

  <h3 class="sigil_not_in_toc">AŞAĞI ÂLEM</h3>
  <hr class="sigil_split_marker" />

  <p class="softbreak">&nbsp;</p>

  <p>"Buraya kadar geldim. Şimdi ne yapacağım?" Limbeck ter içindeki alnını eliyle sildi ve devamlı burnundan kaymakta olan gözlüklerinin tel çerçevesini parmağıyla ovaladı. Tanrı oldukça kötü bir durumdaydı, ya da tanrıların fiziksel özellikleri konusunda pek bilgisi olmayan Limbeck öyle düşünüyordu. Kafasındaki derin yara bir Geg için tehlikeli olurdu ve Limbeck'in bir tanrı için de tehlikeli olacağını varsaymaktan başka çaresi yoktu.</p>

  <p>Yardım-eli!</p>

  <p>Limbeck ayağa fırladı ve, yarı baygın tanrıyla olağanüstü köpeğine doğru bir bakış fırlatarak, kraterin yan duvarından tırmandı. Kenara ulaştığında, tüm kazı-pençelerinin çalışmakta olduğunu gördü. Gürültü kulakları sağır edici nitelikteydi -kazıyan, sıyıran, gıcırdayan ve ciyaklayan sesler- hepsi Geg'e çok rahatlatıcı geliyordu. Başını hızla kaldıran Limbeck, aşağı inen kazı-pençesi olmadığından emin olduktan sonra kraterden dışarı süründü ve kendi çukuruna koştu.</p>

  <p>Kazı-pençesinde L işaretini bulan GGIBIT'li Gegin yardım-elini, aynı noktaya veya en yakın yere göndermesi mantıklı olurdu. Elbette, L işaretini kimsenin görmemiş olması da kuvvetle muhtemeldi veya belki de yardım-elini zamanında hazırlayamamışlardı, ya da başka bir sürü engelleyici olay olmuş olabilirdi. Kırık mercankaya yığınları boyunca koşan, tökezleyen ve sendeleyen Limbeck, yardım-elinin gelmemesinden doğacak hayal kırıklığına kendisini hazırlamaya çalıştı.</p>

  <p>Ama gelmişti.</p>

  <p>Tam çukurunun kenarında duran yardım-elini görünce Limbeck'i kaplayan rahatlama dalgası, onu neredeyse boğacaktı. Dizleri titredi; başı döndü ve bir an yere oturup kendine gelmeyi beklemek zorunda kaldı.</p>

  <p>İlk düşüncesi, acele etmesi gerektiği oldu, çünkü kazı-pençeleri tekrar yükselmek üzereydi. Ayağa kalkan Geg, koşarak kratere döndü. Bacakları, bu alışılmamış çaba karşısında isyan etmek üzere olduklarını, son derece kesin bir biçimde aktardılar ona. Bir an dinlenmek için duran Limbeck, aslında koşmasına gerek olmadığını düşündü. Kuşkusuz, kendisinin bindiğinden emin olmadan yardım-elini çekmeyeceklerdi. "</p>

  <p>Bacaklarındaki acı diner gibi oldu, ama bununla beraber tüm gücü de tükenmişti. Bacakları normalden altı kat daha ağır geliyordu, buna ek olarak, bacaklarının kendisini taşıması yerine, kendisinin onları sürüklemekte olduğu izlenimine kapıldı Limbeck. Bitkin haldeki Geg, sendeleyip düşerek, yavaş yavaş kratere ulaştı. Neredeyse isteksiz bir biçimde kenardan aşağı kaydı. Yokluğu esnasında tanrının ölmüş olduğundan neredeyse emindi.</p>

  <p>Fakat tanrı hâlâ nefes alıyordu. Sahibinin bedenine olabildiğince yakın bir biçimde kıvrılmış olan köpek, başını tanrının göğsüne koymuş, solgun, kanlı yüzünü izliyordu.</p>

  <p>Tanrının ağır bedenini kraterden dışarı, çatlak ve çukurlarla dolu zemin boyunca sürükleme fikri, Limbeck'in yüreğini daralttı ve moralini de, bacakları kadar çökertti.'</p>

  <p>"Yapamam," diye mırıldandı, tanrının yanına çöküp, başını göğsüne çektiği dizlerinin üzerine koyarak. "Kendimi... bile taşıyabileceğimi... sanmıyorum!"</p>

  <p>Gözlükleri, bedeninden çıkan korkunç ısıdan dolayı buğulanmıştı. Teri kururken ürpermesine yol açıyordu. Zaten uyuşuk haldeki beden ve zihnine bir darbe de, kopmaya hazırlanan fırtınadan geldi. Limbeck aldırmıyordu. Ayaklarını yine sürümek zorunda kalmadığı sürece fark etmezdi.</p>

  <p>"Ama bu Tanrı-olmayan-tanrı haklı olduğunu kanıtlayacak!" diye başının etini yemeye başladı o sinir bozucu ses. "Sonunda Geg'leri kandırılmış olduklarına, köle olarak kullanıldıklarına ikna edecek gücün olacak. Bu, halkımız için yeni bir günün şafağı olabilir! Bu devrimi başlatabilir!"</p>

  <p>Devrim! Limbeck başını kaldırdı. Gözlüklerinde oluşan buğudan dolayı hiçbir şey göremiyordu, ama bunun bir önemi yoktu. Zaten çevresindeki şeylere bakmıyordu. O şimdi Drevlin'deydi, Gegler onu alkışlıyordu. Daha da güzel tarafı, onun söylediklerini yapıyorlardı.</p>

  <p>"Neden?" diye soruyorlardı.</p>

  <p>Limbeck sonraları o sinir bozucu süreyi hiç hatırlayamadı. Gömleğini yırtıp Tanrının kafasına bağlayarak kaba bir sargı yaptığını hatırlıyordu. Sahibini yerinden oynatınca ne yapacağından emin olmadığı için, izin alırcasına köpeğe baktığını hatırlıyordu. Köpeğin elini yaladığını, ona parlak gözlerle baktığını ve kenara çekilip, Limbeck tanrının gevşek bedenini kraterden dışarı çekerken izlediğini hatırlıyordu O andan sonra, ağrıyan kaslarından, nefes alamadığı için ağladığından, kendini ve bedeni biraz sürükleyip yere yıkıldığından, öne sürün düğünden ve yine yıkıldığından, sonra tekrar çabalamaya başladığından başka bir şey hatırlamıyordu.</p>

  <p>Kazı-pençeleri yine göğe yükseldi, ama Geg hiç fark etmedi. Fırtına kopunca korkusu arttı, çünkü fırtınanın öfkesine burada, açıktayken dayanamayacaklarını biliyordu. Gözlüklerini çıkarmak zorunda kaldı ve miyopluğu, kör eden yağmur ve kararan hava yüzünden, Limbeck yardım-elini gözden yitirdi. Tek yapabildiği, tahminen o yönde hareket etmeye devam etmek olmuştu.</p>

  <p>Bir iki kez tanrının öldüğünü düşündü, çünkü yağmur bedenini soğutuyor, dudaklarını maviye, derisini beyaza döndürüyordu. Sonra yağmur yüzündeki kanı temizledi ve Geg başındaki derin, çirkin yarayı görebildi. Yaradan ince ince kan sızıyordu. Ama Tanrı nefes almaya devam ediyordu.</p>

  <p>Belki de gerçekten ölümsüzdür, diye düşündü Limbeck sersemlemiş bir halde.</p>

  <p>Kaybolduğunu biliyordu. En azından adanın yarısını aştığını biliyordu. Yardım-elini fark etmeden geçmişlerdi. Belki de, beklemekten sıkılan yardım-eli geri dönmüştü. Fırtına gittikçe kötüleşiyordu. Çevrelerinde yıldırımlar parıldıyor, mercankayada delikler açıyor, Limbeck'i, sarsıcı gümbürdemeleriyle sağırlaştınyordu. Rüzgâr onu yere yapıştırıyordu -Geg'in ayakta duracak hali yoktu zaten. Neredeyse bir çukura sürünecek, fırtınadan kaçacaktı (veya şanslıysa ölecekti) ki sulanmış gözkapaklarının arasından, yanında durduğu çukurun kendi çukuru olduğunu gördü! işte kanatların kırık tahtaları buradaydı! işte yardım-eli de oradaydı1</p>

  <p class="softbreak">&nbsp;</p>

  <p>Umut Geg'e güç verdi. Ayağa kalkmayı başardı. Rüzgâr tarafından örselenerek, tanrıyı son bir iki metre boyunca sürüklemeyi başardı. Tanrı'yı yere bırakarak, cam kabarcığın kapısını açtı ve merakla içeriye baktı.</p>

  <p>Yardım-eli, gerekirse Geglerin kazı-pençelerinin yardımına gelebilmesi için tasarlanmıştı. Zaman zaman bir pençe mercankayaya takılı kalırdı veya bozulur, kırılırdı. Bunlardan biri olduğunda bir Geg yardım-eline girer ve tamirat yapmak üzere adalardan birine indirilirdi.</p>

  <p>Yardım-eli, tam da ismi gibi görünüyordu -bilekten kesik, metalden dev bir el gibi. Bileğe bağlı bir kablo elin yukarıdan yönetilerek indirilip kaldırılmasını sağlıyordu. Elin parmakları hafifçe bükülmüştü; başparmak ile diğer parmaklar bir araya gelmişti ve avucunda, tamirci Geglerin içinde yolculuk yaptığı büyük bir koruyucu kabarcık tutuyordu. Menteşeli bir kapı, giriş çıkışı sağlıyordu ve kablo boyunca uzanan boruya bağlı pirinç bir boynuz, Geglerin yukarıdakilerle iletişim kurmasını sağlıyordu.</p>

  <p>Cam kabarcığın içine iki şişman Geg rahatlıkla sığardı. Geg'den oldukça uzun olan tanrı sorun yaratacakmış gibi görünüyordu. Limbeck tanrıyı kabarcığa doğru sürükleyip onu içeri tıktı. Tanrının bacakları kenardan taştı. Sonunda Geg tanrının bacaklarını katlayıp çenesine dayadı, kollarını göğsünün üzerine doğru büktü ve onu içeri sığdırmayı başardı. Limbeck dikkatle içeri tırmandı ve ardından köpek atladı. Üçünün birden içerde yolculuk yapması biraz sıkışıklık yaratacaktı, ama Limbeck'in köpeği geride bırakmaya niyeti yoktu -bir kez daha yapamazdı bunu. Tekrar yoktan varolmasını izlemenin şokuna dayanabileceğini sanmıyordu.</p>

  <p>Köpek sahibinin bedeninin yanında kıvrılıp yattı. Tanrının gevşek bedeninin üzerinden uzanan Limbeck, kükreyen rüzgâra rağmen kapıyı kapatmak için boş yere çabaladı. Rüzgâr dönüp başka bir açıdan saldırdı ve kapıyı aniden çarpıp kapatarak Limbeck'i kabarcığın kenarına fırlattı Limbeck uzun süre düştüğü yerde, nefes nefese ve inleyerek kaldı.</p>

  <p>Elin fırtınada sarsılıp sallandığını hissedebiliyordu Limbeck. Kafasından kablonun koptuğu, kabarcığın kırıldığı görüntüler geçmeye başladı ve bir an için Geg'in tek istediği, bu kaya parçasından uzaklaşmak oldu. Hareket etmesi için korkunç bir çaba gerekti, ama Limbeck uzanıp boynuzu kavramayı başardı.</p>

  <p>"Yukarı!" dedi nefes nefese.</p>

  <p>Hiçbir tepki gelmedi ve Limbeck, belki de kendisini duymadıklarını düşündü.</p>

  <p>Ciğerlerini havayla doldurdu, gözlerini kapattı ve tükenmekte olan gücünü topladı.</p>

  <p>"Yukarı? diye öyle bir haykırdı ki, köpek korku içinde ayağa fırladı, tanrı kıpırdanıp inledi.</p>

  <p>"Karı mdin?" dedi bir ses, sözcükler borudan aşağı bir avuç çakıl taşı gibi yuvarlanırken.</p>

  <p>"Yukarı diye çığlık attı Limbeck, çileden çıkmış, çaresiz ve korkunç bir panik içinde.</p>

  <p>Yardım-eli, ayakta olsa Geg'i yere yıkacak bir sarsıntıyla hareket etti. Ama Limbeck Tanrıya yer açmak için bir yana kıvrılmıştı. Yardım-eli yavaşça, korkutucu bir gıcırtıyla, rüzgârın etkisiyle öne arkaya sallanarak, yükselmeye başladı.</p>

  <p>Limbeck, kablo şimdi koparsa ne olacağını düşünmemeye çalışarak kabarcığın duvarına yaslandı, gözlerini kapattı ve midesinin bulantısını bastırmaya çalıştı. Ne yazık ki gözlerini kapatmak başının dönmesine sebep oluyordu. Kendini fırıl fırıl dönerken, derin, kara bir kuyuya düşmek üzereyken buldu.</p>

  <p>"Bu işe yaramaz," dedi Limbeck titreyerek, "Şimdi bayılamam. Yukarıdakilere neler olduğunu anlatmam gerek."</p>

  <p>Geg gözlerini açtı ve -kendini dışarı bakmaktan alıkoymak için- tanrıyı incelemeye koyuldu. Tanrının erkek olduğunu düşündüğünü fark etti. En azından, dişi bir Gegden çok, erkek bir Gege benziyordu. Yüzünün keskin çizgileri vardı: köşeli, sert sakallarla kaplı bir çene; sert dudaklar, gergin, sıkıca kapanmış, asla rahatlamayan, onunla beraber mezara gidecek sırları saklarmış gibi görünen dudaklar. Gözlerinin çevresindeki ince çizgiler, tanrının yaşlı bir adam olmamasına rağmen, genç bir delikanlı da olmadığını gösteriyordu. Saçları da yaşlı olduğu izlenimini arttırıyordu. Çok kısa kesilmişti -ve kanla kaplanıp yağmurla ıslanmış olsa da, Limbeck şakaklardaki, alnın dibindeki ve ensedeki bembeyaz tutamları görebiliyordu. Sanki tanrının bedeni yalnızca kemik, kas ve sinirden yapılmıştı. Zayıftı -Geg standartlarına göre aşırı zayıftı.</p>

  <p>"Belki de bu kadar çok giysi giymesinin sebebi budur," dedi Limbeck kendi kendine, kabarcıktan dışarı bakmamaya çalışarak. Dışarıda şimşekler, fırtınalı geceyi, Geglerin güneşsiz dünyalarında bildiklerinden daha da parlak kılıyordu.</p>

  <p>Tanrının üzerinde uzun, kalın, deri bir tunikle boğazını çevreleyen bir iple tutturulmuş bir gömlek vardı. Boynuna bir parça kumaş sarmış, uçlarını boğazında bağlamış ve tuniğin içine sokmuştu. Gömleğin uzun kolları bileklerine kadar uzanıyordu; kolağızları yine iplerle tutturulmuştu. Yumuşak, deri pantolonunun paçaları dizine kadar gelen çizmelerinin içine sokulmuştu. Çizmelerin yan taraflarında, bir hayvanın boynuzlarından yapılmışa benzeyen düğmeler vardı. Tüm bunların üzerine, dirseklerine kadar uzanan geniş kolları olan, yakasız bir ceket giymişti. Tüm giysilerinin renkleri kasvetliydi -kahverengiler ve beyazlar, griler ve mat siyahlar. Kumaşı iyice yıpranmış, bazı yerlerde saçaklanmıştı. Deri tunik, pantolon ve çizmeleri bedenin kıvrımlarına göre yumuşamış, ikinci bir deri gibi bedeni sarmıştı.</p>

  <p>En garip tarafı da, tanrının ellerinin paçavralara sarılı olmasıydı. Buna şaşıran, şimdiye kadar muhtemelen fark etmiş, ama üzerinde düşünmemiş olan Limbeck, tanrının ellerine daha yakından baktı. Paçavralar oldukça düzgün sarılmıştı. Bileklerin çevresinde başlıyor, ellerin üzerini ve avuçiçlerini kaplıyor, parmakların çevresini sarıyordu.</p>

  <p>"Neden?" diye merak etti Limbeck ve sebebini bulmak için uzandı.</p>

  <p>Köpeğin hırlaması öyle bir kötülükle doluydu ki, Limbeck saçlarının dimdik olduğunu hissetti. Hayvan ayağa fırlamış, Geg'e açıkça "Yerinde olsam onu rahat bırakırdım," diyen bir bakışla bakıyordu.</p>

  <p>"Pekâlâ," diye yutkundu Limbeck. Kabarcığın yan tarafına büzüştü yine.</p>

  <p>Köpek ona onaylayan bir bakışla baktı. Yerine iyice, hatta gözlerini bile kapattı. "Şimdi iyi bir çocuk olacağını biliyorum, bu yüzden, izin verirsen biraz kestirmek istiyorum," der gibiydi.</p>

  <p>Köpek haklıydı. Limbeck iyi bir çocuk olacaktı. Felce uğramış, kıpırdamaya korkuyordu. Hatta neredeyse nefes almaya bile çekiniyordu.</p>

  <p>Pratiklikten hoşlanan Gegler kedileri tercih ederdi. Kediler, fare yakalayarak ve kendi kendilerine bakarak hayatlarını kazanan faydalı hayvanlardı. Yıksı-diksı de kedileri severdi, en azından öyle olduğu düşünülüyordu, çünkü Geglerle birlikte yaşamaları için Aşağı Âlem'e kedileri ilk getirenler, Yıksı-diksi'nin yaratıcıları olan Yemleyenler'di Bununla beraber Drevlin'de birkaç köpek de vardı. Köpek besleyenler genellikle zengin Gegler olurdu -başatusta ve onun kabilesindekiler gibi. Köpekler ev hayvanları değildi, zenginliklerini korumak için kullanıyorlardı onları. Gegler birbirlerinin canını almazdı, ama aralarında, birbirlerinin malını gaspetmeye itirazı olmayanlar vardı.</p>

  <p>Bu köpek, Geg köpeklerinden farklıydı. Geg köpekleri sahiplerine benzemeye eğilimli olurdu -kısa bacaklı, fıçı gibi göğüslü, yuvarlak, kalın burunlu, yassı suratlı... ve kötü niyetli bir aptallık olurdu yüz ifadelerinde. Limbeck'i sahibine yaklaştırmayan köpekse parlak tüylü ve ince gövdeliydi. Uzunca bir burnu, son derece zeki bir suratı, iri ve parlak kahverengi gözleri vardı. Kürkü, tarif edilemez bir siyahtı. Kulaklarının ucunda ve kaşlarında beyaz lekeler vardı. Köpeğin yüzünü, hayvanlar için son derece sıradışı bir biçimde anlamlı kılan, diye karar verdi Limbeck, kaşları olmalıydı.</p>

  <p>Limbeck'in Tanrı ve köpeği hakkındaki gözlemleri böyleydi. Ayrıntılı gözlem yapmıştı, çünkü Drevlin Adası'na yaptıkları uzun yolculuk boyunca incelemek için bol bol zamanı olmuştu.</p>

  <p>Ve tüm bu süre boyunca merak etmekten alıkoyamamıştı kendisini: Ne?... Neden?...</p>

  <p class="softbreak">&nbsp;</p>
</body>
</html>
