<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ejder Kanadı</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>ON BİRİNCİ BÖLÜM</h1>

  <p class="softbreak"></p>
  <hr class="sigil_split_marker" />

  <h3 class="sigil_not_in_toc">RAHM, DREVLİN&nbsp;</h3>

  <h3 class="sigil_not_in_toc">AŞAĞI ÂLEM</h3>
  <hr class="sigil_split_marker" />

  <p class="softbreak">&nbsp;</p>

  <p>Duruşma tekrar başladı. Çocuklarla onlara gözkulak olmak için evde kalmaya zorlanmış ebeveynler dışında herkes dönmüştü. Başatusta, teslim olmuş ve fedakâr bir ifadeyle tacını taktı ve yine kendini işkenceci koltuğuna sıkıştırdı. Mahkum getirildi ve İddia Sesi iddiasını bitirdi.</p>

  <p>"Hassas zihinler için böylesine baştan çıkartıcı olan bu tehlikeli fikirler, gerçekten de bir gaip genç Gegi isyana ve tatminsizliğe sürüklemişti. Yerel ustabaşı ile papazlar -gençlerin doğaları gereği isyana eğilimli olduklarını bildikleri ve bu dönemin geçici olmasını..."</p>

  <p>"Sivilceler gibi mi?" diye sordu başatusta Bu, kalabalıktan arzulanan kahkahayı yükseltti, gerçi sözkonusu kalabalık kaşlarını çatmakta olan başatustanın huzurunda kıkırdamanın doğru olup olmadığından emin değildi ve gülüşmeler toplu öksürüklerle son buldu.</p>

  <p>"Ee. . evet, Sayın Yargıç," dedi Ses, sözünün kesilmesine içerleyerek Başpapaz, huzurunda gösterilen ahmaklığa hoşgörü gosteriyormuşçasına gülümsedi Aniden başpapazı boğazlama isteğine kapılan başatusta, İddia Sesi'nin söylevinin önemli bir kısmını kaçırdı.</p>

  <p class="softbreak">"...Yıksı-diksi'nin Y-362 nolu kesiminin önemsiz bir hasar gördüğü isyanı başlattı. Şansımız varmış ki, Yıksı-diksi kendini neredeyse anında iyileştirmeyi başardı ve böylece kalıcı bir hasara yol açılmamış oldu. En azından saygıdeğer idolümüz açısından!" İddia Sesi tiz bir gıcırdamaya döndü. "Böylesine bir suça cüret edenlerde nasıl bir hasar kaldığını kim bilebilir? İşte bu yüzden sanığın, yani Limbeck Civatasıkan'ın bu toplumdan dışlanmasını, böylece bir daha asla gençlerimizi kıyamet ve yıkıma teşvik etmemesinin sağlanmasını talep ediyoruz1" iddiasını bitiren İddia Sesi, demir varilin arkasına çekildi. Fapprika'da gökgürültüsü gibi bir alkış yankılandı. Fakat orada burada, ıslık ve yuhalamalar duyuldu. Bu, başatustanın bakışlarının sertleşmesine ve başpapazı ayaklarının dibine çağırmasına sebep oldu.<br /></p>

  <p>"Sayın Yargıç, bu patlama zehirin yayılmakta olduğunu gösteriyor. Bu akımı kökünden söküp atmak için yapabileceğimiz tek bir şey var." Başpapaz Limbeck'i işaret etti. "Bu sorunun kaynağını yok etmek! Korkarım bunu yapmazsak, artık iyice yaklaştığına çoğumuzun inandığı Yargı Günü ertelenecek, belki de sonsuza kadar! Aslında, Sayın Yargıç, sanığın bu salonda bir daha konuşmasının yasaklanması konusunda size tavsiyede bulunmak isterim!"</p>

  <p>"Dört ıslık ve bir yuhalamayı patlama olarak nitelendirmiyorum," dedi Darral, başpapaza öfkeyle bakarak. "Sanık, kendini savunmak için konuşabilirsin. Ama dikkat et, genç adam, Bu salonda küffar tiratlara izin veremem."</p>

  <p>Limbeck yavaşça ayağa kalktı. Nasıl davranacağına karar vermeye çalışırcasına duraksadı ve sonunda, uzun uzun düşünüp taşındıktan sonra, kâğıt tomarını demir varilin üzerine koydu ve gözlüklerini çıkardı.</p>

  <p>"Sayın Yargıç," dedi Limbeck büyük bir saygıyla. "Tek istediğim, kaybolduğum o gün başıma neler geldiğini anlatmama izin vermeniz. Son derece olağanüstü bir olaydı ve umarım, neyi neden yaptığımı açıklamama yardımcı olacak. Bunu daha önce hiç kimseye anlatmamıştım," diye ekledi ciddi bir şekilde, "hatta anne babama ve dünyada her şeyden daha fazla kıymet verdiğim kişiye bile."</p>

  <p>"Bu uzun sürecek mi?" diye sordu başatusta, ellerini koltuğun kollarına koyarak ve bir yana yaslanıp biraz rahat bir pozisyon bulmaya çalışarak.</p>

  <p>"Hayır, Sayın Yargıç," dedi Limbeck. "O zaman devam et."</p>

  <p>"Teşekkür ederim, Sayın Yargıç. Okuldan atıldığım gün oldu bu olay. Uzaklaşıp düşünmek istiyordum. Anlamalısınız, 'neden' diye sormamın küffarca veya tehlikeli olduğunu düşünmüyordum. Ben Yıksı-diksi'den nefret etmiyorum. Ona gerçekten saygı duyuyorum. Beni büyülüyor! O kadar muhteşem, o kadar büyük, o kadar güçlü ki!" Limbeck kollarını salladı, yüzü kutsal bir ışıkla aydınlanmıştı. "Gücünü fırtınadan alıyor ve bunu da inanılmaz bir verimle yapıyor. Hatta aşağıdan, Terrel Fen'den demir cevheri alıp, demiri çeliğe çeviriyor, çelikten parçalar yapıyor, böylece durmaksızın genişliyor. İncindiği zaman kendisini iyileştirebiliyor.</p>

  <p>"Yardımımızı memnuniyetle kabul ediyor. Biz onun elleri, ayakları, gözleriyiz. Onun gidemediği yerlere gidiyor, başı derde girdiğinde yardım ediyoruz. Pençelerinden biri Terrel Fen'de takılı kaldığında aşağı inip, kurtarmasına yardım ediyoruz. Bipleyenleri itiyor, tekermekerlekleri çeviriyor, yükselticileri yükseltiyor, alçaltıcıları alçaltıyoruz ve her şey düzgünce işliyor. Veya en azından öyle görünüyor. Ama bütün bunların," diye ekledi Limbeck yumuşak bir sesle, "neden olduğunu düşünmekten kendimi alamıyorum."</p>

  <p>Kaşlarını çatan başpapaz ayağa kalktı, fakat kiliseye karşı puan kazanma fırsatını ele geçirdiği için memnun olan başatusta ona sert bir ifadeyle baktı. "Bu genç adama konuşması için izin verdim. Eminim halkımız söyleyeceklerini, inançlarını kaybetmeden dinlemeyi başarabilir. Aynı fikirde değil misin? Yoksa kilise, görevleri konusunda ihmalkâr mı davranıyor?"</p>

  <p>Dudağını ısıran başpapaz yerine oturdu ve kendinden hoşnut bir ifade ile gülümsemekte olan başatustaya dik dik baktı. "Sanık devam edebilir."</p>

  <p>"Teşekkür ederim, Sayın Yargıç. Görüyorsunuz, Yıksı-diksi'nin bazı parçalarının neden ölü olduğunu hep merak etmişimdir. Bazı kesimlerde paslanarak ya da mercankaya ile kaplanarak boş boş oturuyor. Bazı parçalan yüzyıllardır yerinden kımıldamamış. Fakat Yemleyenler'in onları buraya koymalarının bir sebebi olmalı. Neden? Ne iş yapmaları gerekiyordu ve artık neden o işi yapmıyorlar? Yıksı-diksi'nin canlı parçalarının neden canlı olduğunu anlarsak ve bunu nasıl başardıklarını bilirsek, o zaman Yıksı-diksi'nin ve onun gerçek amacının ne olduğunu da anlayabiliriz diye düşündüm!</p>

  <p>"İşte bu yüzden bütün vardiyaların bir araya gelmesi ve bilgilerini birleştirmesi..."</p>

  <p>"Bunu bir şeye bağlayacak mısın?" diye sordu başatusta sinirli bir şekilde. Başağrısı midesini bulandırmaya başlamıştı.</p>

  <p>"Şey, evet." Limbeck huzursuz bir tavırla gözlüklerini taktı. "Bunları düşünüyordum ve halkın anlamasını nasıl sağlayacağımı merak ediyordum. Nereye gittiğime dikkat etmiyordum. Sonra çevreme baktım ve Het kasabası sınırlarını aştığımı fark ettim. İnanın, tamamen kazara oldu bu!"</p>

  <p>"O sırada fırtına yoktu ve biraz çevreme bakınıp, başımı soktuğum derdi biraz unutayım, diye düşündüm. Yürümek zordu ve sanırım bastığım yere dikkat etmeye yoğunlaşmıştım, çünkü birden fırtına koptu. Korunaklı bir yere ihtiyaç duydum. Yerde yatan büyük bir nesne gördüm ve ona koştum.</p>

  <p>"Sayın Yargıç," dedi Limbeck kalın gözlüklerinin ardından başatustaya göz kırpıştırarak, "bunun bir Welf ejder gemisi olduğunu fark ettiğimde nasıl şaşırdığımı tahmin bile edemezsiniz."</p>

  <p>Ciyakanlatanlardan yankılanan sözcükler, Fapprika'da yinelendiler. Gegler kıpırdanıp kendi aralarında mırıldandılar.</p>

  <p>"Yerde mi? Olanaksız! Welfler asla Drevlin'e inmezler!" diye haykırdı başpapaz dindar, kendini beğenmiş ve memnun bir tarzda. Başatusta huzursuzdu, ama -kalabalığın tepkisine bakılırsa-artık bu duruma engel olması mümkün değildi. "İnmemişlerdi," diye açıkladı Limbeck. "Düşmüşlerdi..." Bu, duruşma salonunda sansasyon yarattı. Başpapaz ayağa ** fırladı. Gegler heyecanlı seslerle konuşuyor, çoğu "Susturun şunu!" diye bağırıyordu ve diğerleri "Sen kes sesini! Bırakın konuşsun!" diye yanıt veriyordu. Başatusta bekçilere işaret etti. Bekçiler "gökgürültüsü"nü salladılar ve düzen sağlandı.</p>

  <p>"Bu Yargı bozmasının hemen durdurulmasını talep ediyorum!" diye gümbürdedi başpapaz.</p>

  <p>Başatusta da tam olarak bunu yapmayı düşünüyordu. Duruşmayı şimdi sona erdirmek üç şeyle sonuçlanacaktı: onu bu çılgın Geg'den kurtaracak, başağrısını durduracak ve organlarında kan dolaşımını yeniden canlandıracaktı. Fakat ne yazık ki yurttaşlarına, kilise karşısında gerilediği fikrini verecekti, artı, bacanağı bunu unutmasına asla izin vermeyecekti Hayır, şu Limbeck'in devam edip diyeceğini demesine izin vermek daha iyi olacaktı. Kuşkusuz kendi ipini hazırlaması uzun sürmeyecekti.</p>

  <p>"Ben hükmümü verdim," dedi başatusta korkunç bir sesle, kalabalığa ve başpapaza dik dik bakarak. "Ve bu hüküm geçerli!" Dik bakışlarını Limbeck'e kaydırdı. "Devam et."</p>

  <p>"Aslında geminin gerçekten düşüp düşmediğini kesin olarak bilmiyorum," diye beyanını değiştirdi Limbeck, "ama düştüğünü tahmin ettim, çünkü kayaların üzerinde kırık ve hasar görmüş bir biçimde yatıyordu. Çevrede, gemiden başka sığınabileceğim bir yer yoktu. Dış derisinde büyük bir delik vardı, ben de içeri girdim."</p>

  <p>"Söylediğin doğruysa, Welfler cüretine karşı seni çarpmadığı için şanslısın!" diye haykırdı başpapaz.</p>

  <p>"Welfler pek beni çarpabilecek durumda değildi," diye yanıt verdi Limbeck. "Bu, sizin deyişinizle ölümsüz Welfler -ölmüştü."</p>

  <p>Öfke bağırışları, korku haykırışları ve bastırılmış bir alkış Fapprika'da yankılandı. Dehşet içindeki başpapaz sandalyesine çöktü. İddia Sesi onu mendiliyle yelpazeledi ve bir bardak su için seslendi. Başatusta dimdik oturdu ve kendini koltuğuna sıkıca, çıkılamaz bir biçimde sıkıştırmayı başardı. Düzen sağlamak üzere ayağa kalkamadığından, tek yapabildiği yerinde kıvranmak, öfkeden tütmek ve kendisini kaldırmaya çabalayan bekçileri körleştirerek parlayanlambasını sallamak oldu. "Beni dinleyin!" diye bağırdı, kalabalıkları bastıran sesiyle. Esin geldiği zaman, GGIBIT'teki hiçbir konuşmacı, Jarre dahil, Limbeck kadar etkili ve karizmatik olamıyordu. Tutuklanmasına izin vermesinin sebebi bu konuşmaydı. Belki de bu, mesajını halkına aktarması için son şansıydı. Bu yüzden, şansını sonuna kadar kullanmalıydı.</p>

  <p>Demirden varilin üzerine fırlayarak ayağının altındaki kâğıtları dağıttı ve kalabalığın dikkatini çekmek için kollarını salladı.</p>

  <p>"Yukarı âlemden gelen bu Welfler, bizi inandırdıkları gibi tanrı değiller! Ölümsüz değiller, bizim gibi et, kan ve kemikten yapılmışlar! Biliyorum, çünkü o etin çürüdüğünü gördüm. O parçalanmış enkazda cesetlerini gördüm. "Ve dünyalarını da gördüm. O 'harikulade cenneti' gördüm. Yanlarında kitaplar getirmişlerdi, bazılarına baktım. Ve orası gerçekten de cennet! Zenginlik ve ihtişam içinde yaşıyorlar. Hayal etmeye başlamayı ancak becerebileceğimiz bir güzellik içinde. Bizim terimiz, bizim emeğimizin sağladığı bir rahatlık içinde! Ve size şunu da söyleyeyim! Papazların söyleyip durdukları gibi, 'bizi buna değer bulurlarsa o dünyaya götürmeye' niyetleri de yok! Neden götürsünler ki? Burada bizi gönüllü köleler olarak kullanabiliyorlar! Burada pislik içinde yaşayıp, Yıksı-diksi'ye hizmet ediyoruz ki, onlar hayatta kalabilmek için ihtiyaç duydukları suya kavuşabilsinler. Bu sefil hayatımızın her gününde fırtınayla savaşıyoruz! Ki onlar bizim gözyaşlarımız sayesinde lüks içinde yaşayabilsinler!</p>

  <p>"İşte bu yüzden diyorum ki," diye bağırdı Limbeck yükselen kargaşanın üstünden, "bu Yıksı-diksi hakkında her şeyi öğrenmeli, kontrolünü ele geçirmeli ve Welfleri, tantı değil, bizler gibi ölümlü olan Welfleri, hakkımızı vermeleri için zorlamalıyız!"</p>

  <p>Kargaşa patlak verdi. Gegler bağırıp çağırıyor, ittirip kaktırıyordu. Bilmeden serbest bıraktığı canavar karşısında şaşkına dönen başatusta -sonunda koltuğundan çıkmayı başardığında-ayaklarını yere vurdu ve parlayanlambasının arka ucunu beton zemine öyle bir güçle vurdu ki, kuyruğunun ucunu heykelden kopardı ve ışığın sönmesine sebep oldu.</p>

  <p>"Salonu boşaltın! Salonu boşaltın!"</p>

  <p>Aynasızlar içeri daldı, fakat heyecanlı Geglerin Fapprika'yı terk etmeye ikna edilmeleri için bir süre geçmesi gerekti. Sonra koridorlarda biraz oyalandılar, fakat başatustanın şansına vardiya değişim düdüğü çaldı ve kalabalık dağıldı -ya Yıksı-diksi'ye olan görevlerini yerine getirmek, ya da eve gitmek üzere.</p>

  <p>Başatusta, başpapaz, İddia Sesi, Limbeck ve yüzlerindeki boya dağılmış iki bekçi, Fapprika'da yalnız kalmışlardı.</p>

  <p>"Sen tehlikeli bir genç adamsın," dedi başatusta. "Bu yalanlara..."</p>

  <p>"Onlar yalan değildi! Gerçekti! Yemin ederim..."</p>

  <p>"Bu yalanlara, elbette, halkımız asla inanmayacak, ama bugün gördüğümüz gibi, tekrarlandıklarında kargaşa ve huzursuzluk yaratıyorlar! Sonunu kendin hazırladın. Artık kaderin Yemleyen'in ellerinde. Mahkumu yakalayın ve sessiz durmasını sağlayın!" diye emretti başatusta bekçilere. Bekçiler Limbeck'i sıkıca, fakat isteksizce, sanki ona dokununca kirleneceklermiş gibi tuttu.</p>

  <p>Başpapaz yavaş yavaş kapıldığı dehşetten kurtulmuş, yine kibirli ve dindar görünmeye başlamıştı. Bu ifade adil bir öfkeyle, günahın cezalandırılacağına, bedelin ödeneceğine ilişkin kesin bir kanaatle birleşti.</p>

  <p>Daha yeni kan dolaşımı sağlanan ayaklarının üzerinde sendeleyerek yürüyen başatusta, başı zonklayarak Yemleyen heykeline doğru yöneldi. Bekçilerin arasındaki Limbeck takip etti. İçinde bulunduğu tehlikeye rağmen, her zamanki gibi merak içindeydi ve vereceği karardan çok, Yemleyen heykelinin kendisiyle ilgileniyordu. Başpapaz ile Ses, görmek için yaklaştılar. Defalarca eğilen, mırıldandığı duaları başpapaz tarafından saygıyla yinelenen başatusta, uzandı, Yemleyen'in sol elini yakaladı ve asıldı.</p>

  <p>Yemleyen'in sağ elinde tuttuğu göz aniden kapanıp açıldı ve canlandı. Bir ışık parladı ve hareket eden resimler gözün içinden geçmeye başladı. Başatusta başpapaza ve Ses'e zafer dolu bir bakışla baktı. Limbeck büyülenmiş bir şekilde izliyordu.</p>

  <p>"Yemleyen bizimle konuşuyor!" diye haykırdı başpapaz, dizlerinin üzerine çökerek.</p>

  <p>"Büyülü bir fener!" dedi Limbeck heyecanla, gözün içine bakarak. "Yalnız bu büyülü değil, Welflerin büyüsü gibi değil. Bu mekanik bir büyü! Yıksı-diksi'nin başka bir yerinde bundan bir tane bulmuştum ve içini açmıştım. Bu hareket edermiş gibi görünen resimler aslında içerideki ışığın çevresinde hızla dönüyor, böylece bakan göz aldanarak..."&nbsp;</p>

  <p>"Sessiz ol, sapkın!" diye gürledi başatusta. "Hüküm verildi. Yenileyenler, seni ellerine teslim etmemizi emrettiler."</p>

  <p>"Böyle bir şey dediklerini hiç sanmıyorum, Sayın Yargıç," diye itiraz etti Limbeck. "Aslında, ne dediklerinden pek emin değilim. Acaba neden..."</p>

  <p>"Neden? Neden! Fırtınanın göbeğinde düşerken kendine neden diye sorabileceğin çok zamanın olacak!" diye bağırdı Darral.</p>

  <p>Aynı şeyi tekrar tekrar göstermekte olan büyülü fenere dalmış olan Limbeck, başatustanın söylediklerini tam olarak duymadı "Fırtınanın göbeği mi, Sayın Yargıç?" Kalın gözlük camlan gözlerini büyütmüş, Limbeck'e, başatustanın özellikle tiksindirici bulduğu, böceksi bir görüntü vermişti.</p>

  <p>"Evet, Yenileyenler seni mahkum etti." Başatusta eli tekrar çekti, göz kapanıp açıldı ve söndü.</p>

  <p>"Ne? O resimlerle mi? Hayır, etmediler, Sayın Yargıç," diye tartışmaya başladı Limbeck. "Ne olduğundan emin değilim, ama bana inceleme fırsatı verirseniz..."</p>

  <p>"Yarın sabah," diye sözünü kesti başatusta, "Terrel Fen basamaklarını ineceksin. Yenileyenler ruhuna merhamet et sin!" Topallayan ve bir eliyle hissizleşen arkasını, diğeriyle de zonklayan başını ovuşturan Darral Uzunkıyılı, topukları üzerinde döndü ve uzun adımlarla Fapprika'yı terk etti.</p>

  <p class="softbreak">&nbsp;</p>
</body>
</html>
